<doc id="945739" url="https://pl.wikipedia.org/wiki?curid=945739" title="Śródmiejskie ulice i place w Olsztynie">
Śródmiejskie ulice i place w Olsztynie

Śródmiejskie ulice i place w Olsztynie - alfabetyczny opis ulic i placów Śródmieścia Olsztyna.
Do 1945 roku wszystkie nazwy w mieście były w języku niemieckim.
1 Maja.
Ulica główna na osi północ-południe, łączy plac Jana Pawła II, aleję Piłsudskiego i ulice Pieniężnego i 11 Listopada z ulicą Partyzantów i aleją Wojska Polskiego. Przy ulicy 1 Maja znajduje się Teatr im. Stefana Jaracza oraz pomnik Stefana Jaracza, więźnia Obozu koncentracyjnego Auschwitz. Przed wojną Guttstaedter Straße.
11 Listopada.
 Ulica będąca przedłużeniem alei Piłsudskiego, łączy plac Jana Pawła II i ulice Pieniężnego i 1 Maja z placem Jedności Słowiańskiej i ulicami Pieniężnego i 22 Stycznia. Przy ulicy znajduje się również Wysoka Brama. Przed wojną Zeppelinstraße.
22 Stycznia.
Do roku 1945, nazwa ulicy brzmiała Post-Straße (ulica Pocztowa), a druga część wybudowana w latach 1914-24 brzmiała Treudank-Straße (od teatru Treudank, zbudowanego w podziękowaniu za wygrany plebiscyt w 1920 r.). Ulica znajduje się na południowym Śródmieściu. Ulica biegnie pomiędzy Pocztą Główną (przy ulicy Pieniężnego) i dawnym Telegrafem, na zapleczu Centrum Handlowego Aura Centrum i za pomnikiem Wyzwolenia Ziemi Warmińskiej i Mazurskiej (zwany potocznie "Szubienicami") do ulicy Emilii Plater i Reja przy gmachu dawnej Rejencji olsztyńskiej, dzisiejszego Wojewódzkiego Sądu Administracyjnego i Urzędu Marszałkowskiego. Dawniej od ulicy odchodziła ulica Fabryczna (Fabrik-Straße), która nie istnieje od wybudowania C.H. Aura Centrum.
Nazwa ulicy nawiązuje do dnia 22 stycznia, dnia 1945 roku, w którym Olsztyna został zdobyty przez Armię Czerwoną.
Dunikowskiego Xawerego plac.
W 1954 na placu w Śródmieściu przy ówczesnej alei Zwycięstwa (dzisiejsza al. Piłsudskiego) naprzeciwko wejścia głównego Budynku Rejencji ustawiono Pomnik Wdzięczności Armii Czerwonej (dzisiaj Pomnik Wyzwolenia Ziemi Warmińsko-Mazurskiej, potocznie znany jako "Szubienice"), który miał początkowo stanąć na środku placu Armii Czerwonej na obecnym osiedlu Kętrzyńskiego (dzisiejszym placu gen. Bema). W drugiej połowie lat 50. XX w. na wniosek studentów ówczesnej Wyższej Szkoły Rolniczej placu w Śródmieściu, na którym ustawiono wspomniany pomnik w 1957 r. nadano nazwę placu Armii Czerwonej, jednocześnie zmieniając nazwę placu, który nosił tę nazwę do tej pory.
Plac miał kształt prostokątny. Wówczas posadzono na nim drzewa iglaste po zachodniej stronie, maszty do flag państwowych po zachodniej i wschodniej stronie placu oraz ustawiono ławki na tle pomnika Wdzięczności Armii Czerwonej. Na północ od placu znajdowała się Aleja Zwycięstwa (dzisiejsza aleja Piłsudskiego), na wschód ulica Emilii Plater i gmach Rejencji (dzisiejszego Wojewódzkiego Sądu Administracyjnego i Urzędu Marszałkowskiego), na południe ulica 22 Stycznia, a na zachód parkan (dzisiaj C.H. Aura Centrum).
Po przemianach ustrojowych w Polsce w roku 1989 zlikwidowano nazwę placu i nie nadano nowej nazwy. Jednocześnie przemianowano nazwę pomnika Wdzięczności Armii Czerwonej na Pomnik Wyzwolenia Ziemi Warmińsko-Mazurskiej. Plac pozostawał bezimienny przez ponad 20 lat, kiedy to 30 czerwca 2010 r. uchwałą Rady Miejskiej nadano mu nazwę Xawerego Dunikowskiego, rzeźbiarza, który zaprojektował ustawiony na placu pomnik.
Dzisiaj przy placu jest nieoficjalny parking, a sam plac znajduje się w nieuporządkowanym stanie. Jednak pojawiły się plany rewitalizacji tego placu jako atrakcyjnej przestrzeni miejskiej w centrum Olsztyna.
Jana Pawła II plac.
Dawny plac Wolności. Główny plac olsztyńskiego Śródmieścia na zachodnim Śródmieściu. W latach 1933-1945, nazwa placu brzmiała Adolf-Hitler-Platz (plac Adolfa Hitlera). Po wojnie nastąpiono do zmiany nazwy placu na plac Wolności, nawiązując do twierdzenia jakoby Armia Czerwona przyniosła ze sobą wolność. Przy placu znajduje się Nowy Ratusz, wybudowany w latach 1912-1915 na miejscu rozebranego w 1806 roku Kościoła Świętego Krzyża, w którym do dziś mieści się Rada Miasta, Ratusz i Urząd Stanu Cywilnego.
Nazwa placu zawdzięcza papieżowi Janowi Pawłowi II, pierwszemu polskiemu papieżowi.
Jedności Słowiańskiej plac.
Plac znajdujący się nieopodal Wysokiej Bramy, czyli skrzyżowanie ulic 11 Listopada, Staromiejskiej, Nowowiejskiego i Skłodowskiej, do skrzyżowania ulic Pieniężnego i 22 Stycznia. Przed wojną Belianplatz.
Konsulatu Polskiego plac.
Dawny plac Nowotki. Do roku 1945, nazwa placu brzmiała Friedrich-Wilhelm-Platz (plac Friedricha Wilhelma). Plac znajduje się na północnym Śródmieściu. Przy placu mieścił się do roku 1939, Konsulat RP w Olsztynie, stąd pochodzi nazwa placu, którą zmieniono w 1990 roku. W maju 2002 r. ustawiono na nim kolumnę Orła Białego.
Kopernika Mikołaja.
Do roku 1945, nazwa ulicy brzmiała podobnie jak przed drugą wojną światową, czyli Koppernikus-Straße (ulica Kopernika). Ulica znajduje się na wschodnim Śródmieściu. Ulica łączy aleję Piłsudskiego, nieopodal Urzędu Województwa Warmińsko-Mazurskiego z placem Pułaskiego i kończy jako ulica ślepa nieopodal placu Bema. Przy ulicy znajduje się m.in. Kościół Najświętszego Serca Pana Jezusa.
Ulica zawdzięcza swoją nazwę astronomowi Mikołajowi Kopernikowi.
Dąbrowszczaków.
Pierwotnie do roku 1904 nazwa ulicy brzmiała Wartenburger-Straße (ulica Wartemborska). W roku 1904 zmieniono jej nazwę na Kaiser-Straße (ulica Cesarska), na cześć cesarza Wilhelma I, którego pomnik wzniesiono przed gmachem Gimnazjum Męskiego. Po 1945 roku nosiła nazwę ulicy Stalina, lecz po jego śmierci w okresie 'odwilży' 1956 roku zmieniono nazwę na Dąbrowszczaków. Na podstawie zarządzenia zastępczego wojewody, które weszło w życie 29 grudnia 2017, ulica otrzymała imię Erwina Kruka, mazurskiego poety i pisarza. W 2019 roku przywrócono poprzednią nazwę.
Ulica znajduje się na północnym i zachodnim Śródmieściu. Zaczyna się przy alei Piłsudskiego i kończy ulicą ślepą przy ulicy Partyzantów. Jedna z zabytkowych ulic w Olsztynie. Zabudowana na początku XX wieku jako jedna z ulic prowadzących ze Śródmieścia do Dworca Kolejowego. Przy ulicy znajdują się przedwojenne kamienice z początku stulecia, w tym secesyjna Willa Naujacka.
Przy ulicy Dąbrowszczaków umiejscowione są Sąd Rejonowy i Okręgowy, Miejski Ośrodek Kultury, I Komisariat Policji, Prokuratura Okręgowa oraz wiele banków i instytucji. Na skwerze przy skrzyżowaniu z ulicą Mickiewicza, przed budynkiem I Liceum Ogólnokształcącego, znajdują się Popiersie Mickiewicza dłuta Balbiny Świtycz-Widackiej oraz kamień pamiątkowy Wincentego Pola. Do roku 1965 ulicą jeździły tramwaje linii 1.
Linki Bogumiła.
Do roku 1945, nazwa ulicy brzmiała Kreuz-Straße (ulica Krzyża). Ulica znajduje się na północnym Śródmieściu. Ulica łączy ulicę 1 Maja i plac Trzech Krzyży (na północ od pomnika Stefana Jaracza i głazu Trzech Krzyży) z zachodnią częścią placu Konsulatu Polskiego. Przy ulicy znajduje się oddział banku BZ WBK.
Nazwę ulicy zawdzięcza Gottliebowi Lince.
Liszewskiego Jana.
Do roku 1945, nazwa ulicy brzmiała Tauben-Straße (ulica Gołębiowa). Ulica znajduje się na zachodnim Śródmieściu. Ulica krótka, będąca odnogą od ulicy 1 Maja, naprzeciwko Urzędu Miejskiego. Prowadzi ona wzdłuż zapleczy budynków ulicy 1 Maja i alei Piłsudskiego.
Nazwę ulicy zawdzięcza Janowi Liszewskiemu, wydawcy Gazety Olsztyńskiej.
Małłków Karola i Roberta.
W roku 1892, nazwa ulicy brzmiała Mittel-Straße (ulica Środkowa). Później zmieniono nazwę ulicy na Dragoner-Straße (ulica Dragonów), która była nazwą ulicy do roku 1945. Ulica znajduje się na północnym Śródmieściu. Krótka ulica będąca odnogą od ulicy Skłodowskiej-Curie. Przy ulicy znajduje się m.in. Zespół Szkół Ogólnokształcących nr 1 i podlegające zespołowi szkół II Liceum Ogólnokształcące im. Konstantego Ildefonsa Gałczyńskiego.
Nazwę ulicy zawdzięcza Karolowi i Robercie Małłkom, działaczom Związku Mazurów.
Mickiewicza Adama.
Do roku 1905, nazwa ulicy brzmiała Fittigsdorfer-Straße (ulica Wójtowska), po czym nastąpiła zmiana nazwy na Schiller-Straße (ulica Schillera - Friedrich Schiller, pisarz niemiecki), która byłą nazwą ulicy do roku 1945. Ulica znajduje się na wschodnim Śródmieściu. Ulica łączy wschodnią część placu Konsulatu Polskiego z ulicą Głowackiego. Przy skrzyżowaniu ulicy z ulicą Dąbrowszczaków, na skwerze znajduje się pomnik Adam Mickiewicza.
Nazwę ulicy zawdzięcza Adamowi Mickiewiczowi, polskiemu poecie.
Mrongowiusza Krzysztofa.
Do roku 1945, nazwa ulicy brzmiała Magister-Straße (ulica Magisterska). Ulica znajduje się na południowym Śródmieściu. Ulica łączy ulicę Ratuszową i ulicę 1 Maja nieopodal Teatru im. Stefana Jaracza z ulicą Dąbrowszczaków.
Nazwę ulicy zawdzięcza pastorowi Krzysztofowi Mrongowiuszowi.
Plater Emilii.
Do roku 1945, nazwa ulicy brzmiała Freiherr-vom-Stein-Straße (ulica Heinricha vom Steina). Ulica łączy ulicę Kościuszki z aleją Piłsudskiego nieopodal pomnika Wyzwolenia Ziemi Warmińskiej i Mazurskiej (zwanego potocznie "Szubienicami"). Ulica znajduje się na południowym Śródmieściu. Przy ulicy znajdują się przedwojenne wille, oraz Pałac Młodzieży i dawny Budynek Rejencji, dzisiejszy Wojewódzki Sąd Administracyjny i Urząd Marszałkowski i zachodnia pierzeja pomnika Wyzwolenia Ziemi Warmińskiej i Mazurskiej (zwany potocznie "Szubienicami").
Nazwę ulicy zawdzięcza Emilii Broel-Plater, bohaterce narodowej Polski, żołnierzowi powstania listopadowego.
Piłsudskiego Marszałka Józefa aleja.
Główna aleja Śródmieścia na osi wschód-zachód. Aleja łączy plac Jana Pawła II (czyli skrzyżowanie ulicy 1 Maja, ulicy Pieniężnego i ulicy 11 Listopada), z granicą administracyjną miasta Olsztyna.
Przy alei znajduje się Planetarium, Hala widowiskowo-sportowa Urania oraz C.H Aura Centrum Olsztyna, D.H. Dukat i Areszt Śledczy oraz północna część placu na którym znajduje się Pomnik Wyzwolenia Ziemi Warmińsko-Mazurskiej, a także liczne instytucje i osiedla mieszkaniowe.
W czasach PRL nosiła nazwę al. Zwycięstwa, przed wojną zaś Kleebergerstraße (ulica Klebarska).
Pieniężnego Seweryna.
Do roku 1945 nazwa ulicy brzmiała Wilhelmstraße (na cześć króla Prus Wilhelma I Hohenzollerna). Ulica biegnie na osi północ-południe, łącząc ulicę Szrajbera przy moście św. Jakuba, z placem Jana Pawła II (czyli skrzyżowanie alei Piłsudskiego, ulicy 11 Listopada i ulicy 1 Maja). Przy ulicy znajduje się Poczta Główna oraz Kuria Metropolii Warmińskiej.
Ratuszowa.
Do roku 1933, nazwa ulicy brzmiała Kirchhof-Straße (ulica Cmentarna), a od roku 1933 do roku 1945, nazwa brzmiała Rathaus-Straße, czyli jak dziś ulica Ratuszowa. Ulica znajduje się na zachodnim Śródmieściu. Ulica łączy ulicę Skłodowskiej ze skrzyżowaniem ulicy 1 Maja i Mrongowiusza, nieopodal Teatru im. Stefana Jaracza.
Nazwa ulicy pochodzi z lokalizacji ulicy nieopodal olsztyńskiego Ratusza.
Sarnowskiego Franciszka.
Do roku 1945, nazwa ulicy brzmiała Kurzstraße (ulica Krótka). Ulica znajduje się na północnym Śródmieściu. Ulica jest ślepa i łączy ulicę Skłodowskiej.
Nazwę ulicy zawdzięcza Franciszkowi Sarnowskiemu, polskiemu działaczowi kulturalno-oświatowemu w Niemczech, który zginął w obozie Sachsenhausen.
Samulowskiego Andrzeja.
Krótka ulica łączy ulicę Partyzantów naprzeciwko Komendy Wojewódzkiej Policji, z ulicą Warmińską. Ulica znajduje się na północnym Śródmieściu. Jest to ulica jednokierunkowa, która prowadzi tylko w kierunku ulicy Partyzantów.
Nazwę ulicy zawdzięcza Andrzejowi Samulowskiemu.
Przed wojną Blumenstraße.
Skłodowskiej-Curie Marii.
Do roku 1945, nazwa ulicy brzmiała Jacob-Straße (ulica Jakuba). Ulica znajduje się na północnym Śródmieściu. Ulica łączy skrzyżowanie ulic 11 Listopada, Nowowiejskiego i Staromiejskiej, z ulicą 1 Maja, tuż przy wiadukcie kolejowym i alei Wojska Polskiego. Przy ulicy znajdują się w większości kamienice z okresu przedwojennego, a ulica jest wyłożona "kocimi łbami". W 2007 r. bruk wraz z chodnikami został odnowiony. Przy ulicy Skłodowskiej znajduje się kilka punktów usługowych, m.in. znany wśród wielu olsztynian zakład rymarski, ale także dorabianie kluczy, naprawa drukarek, szkoła nauki jazdy, stomatolog, prawnicy, salon kosmetyczny. Ulica jest charakterystyczna ze względu na swoje duże nachylenie przypominające niektórym ulice na jakie można się natknąć w Lizbonie czy San Francisco.
Trzech Krzyży plac.
W XVIII i XIX wieku, plac nie miał oficjalnej nazwy, natomiast potoczna nazwa placu brzmiała "Platz-der-Drei-Kreuze" lub "Drei-Kreuze-Platz" (plac Trzech Krzyży). Nadano nazwę placu w sierpniu 2003 roku. Plac znajduje się w ścisłym Śródmieściu Olsztyna. Plac znajduje się pomiędzy ulicami Linki (na północ), Warmińską (na wschód), Mrongowiusza (na południe) i 1 Maja (na zachód), i naprzeciwko Teatru im. Stefana Jaracza.
Przy placu znajdował się dawniej trzy krzyże, skąd pochodziła nazwa potoczna placu. Ustawiono wówczas krzyże na pamiątkę dżumy, która nawiedziła Olsztyn w latach 1710 - 1711, kiedy zmarło wtedy jedna trzecia mieszkańców miasta.
W 1737 roku, na placu stanęła również figura Chrystusa Zbawiciela Świata, która przeniesiono w roku 1949 na obecne miejsce przy Kościele Najświętszego Serca Jezusowego przy ul. Kopernika.
Krzyże stały w tym miejscu do połowy XIX wieku, kiedy w 1855 roku, magistrat uznał, że nie pasują do uporządkowanego placu, w dodatku jeden z nich się zawalił. Władze kościelne poradziły, by krzyże - zgodnie ze starą warmińska tradycją - spalić, a popiół zakopać na cmentarzu, który znajdował się w miejscu dzisiejszego nowego ratusza.
8 czerwca 2004 roku, poświęcono głaz Trzech Krzyży upamiętniający ofiary epidemii dżumy z początków XVIII wieku oraz żołnierzy poległych w czasie kampanii napoleońskiej.
Warmińska.
Do roku 1945 nazwa ulicy brzmiała Langgasse (ulica Długa). Ulica znajduje się na północnym Śródmieściu. Ulica łączy ulicę Mrongowiusza i wschodnią część placu Konsulatu Polskiego z ulicą Mazurską nieopodal ulicy Partyzantów.
Od 18 maja 2007, przy ulicy Warmińskiej 14/20 mieści się konsulat honorowy Republiki Federalnej Niemiec.
Nazwę ulicy zawdzięcza Warmii.
Św. Wojciecha.
Do roku 1945, nazwa ulicy brzmiała August-Straße (ulica Augusta). Ulica znajduje się na południowym Śródmieściu. Krótka ulica łącząca ulicę Pieniężnego naprzeciwko dawnego Kina Polonia z kamienicami na tle ulicy 11 Listopada.
Nazwę ulicy zawdzięcza świętemu Wojciechowi, jednemu z misjonarzy Prus.
Wyzwolenia.
Do roku 1945, nazwa ulicy brzmiała Kronen-Straße (ulica Koronowa). Ulica znajduje się na zachodnim Śródmieściu. Ulica biegnie od ulicy 11 Listopada i placu Jana Pawła II, u stóp olsztyńskiego ratusza i Ciągnie się kilkaset metrów w dół (fragment ulicy z kostki granitowej) aż do słynnych wiaduktów kolejowych nad rzeką Łyną do ulicy Artyleryjskiej.
Na początku XXI wieku ulica wyraźnie zaczęła się zmieniać, zaczęły się pojawiać nowe firmy, zakłady usługowe i gastronomiczne. Wyzwolenia to prawdziwe centrum olsztyńskiego handlu antykami i sztuką - swoją ofertę mają już trzy tego typu sklepy, oraz szereg biur turystycznych, kawiarni i sklepów. Przy ulicy znajduje się tu kilkanaście zabytkowych kamienic oraz Wyższa Szkoła Informatyki i Ekonomii TWP w Olsztynie. Istnieją plany, aby ulicę zamienić w elegancki pasaż, dzięki czemu w sposób naturalny włączy się w kompleks staromiejski.
Nieistniejące ulice i place.
Fabryczna.
Ulicę wybudowano w latach 70. XIX wieku i do roku 1945, nazwa nieistniejącej ulicy brzmiała podobnie jak po roku 1945 Fabrik-Straße, czyli ulica Fabryczna. Krótka ulica łączyła ulicę 22 Stycznia z aleją Piłsudskiego, nieopodal ulicy Dąbrowszczaków i Aresztu Śledczego.
Nazwa ulicy zawdzięczała fabryce zapałek, którą w latach 70. XIX wieku wybudowała tam rodzina Juliusa Ladendorffa. Fabryka nieprzerwanie była czynna do stycznia 1945 roku. W państwowym już zakładzie ponownie uruchomiono produkcję w grudniu 1945 roku. Był to jeden z pierwszych zakładów przemysłowych w Olsztynie. 1 stycznia 1948 roku postawiono zakład w stan likwidacji, i z czasem pojawiły się tam magazyny wyrobów tytoniowych, a następnie przetworów warzywno-owocowych. W latach 1957-1969 produkowano tam ligoston (tworzywo uzyskiwane przez sprasowanie litego drewna). Po zaniechaniu produkcji na początku lat 70. XX wieku halę rozebrano, a w ich miejscu urządzono skwer, który do części zlikwidowano z budową centrum handlowego.
Ulicę zamknięto dla ruchu w 2003 roku, podczas budowy C.H. "Alfa Centrum" przy alei Piłsudskiego, którą wraz z budynkiem przy ulicy ostatecznie zlikwidowano na początku 2004 roku.

</doc>
<doc id="945740" url="https://pl.wikipedia.org/wiki?curid=945740" title="Bonnie and Clyde">
Bonnie and Clyde

Bonnie and Clyde – para amerykańskich przestępców

</doc>
<doc id="945742" url="https://pl.wikipedia.org/wiki?curid=945742" title="Bonnie &amp; Clyde">
Bonnie &amp; Clyde



</doc>
<doc id="945747" url="https://pl.wikipedia.org/wiki?curid=945747" title="Boryń">
Boryń



</doc>
<doc id="945751" url="https://pl.wikipedia.org/wiki?curid=945751" title="Jezioro Długie (Zabory)">
Jezioro Długie (Zabory)

Jezioro Długie (kaszb. "Dłudżé Jezoro") – przepływowe jezioro wytopiskowe położone na Równinie Charzykowskiej na obszarze Zaborskiego Parku Krajobrazowego i gminy Lipnica o powierzchni 25,5 ha). Jezioro znajduje się na szlaku wodnym rzeki Zbrzycy poprzez którą łączy się z sąsiednimi jeziorami (Parszczenica i Księże).

</doc>
<doc id="945753" url="https://pl.wikipedia.org/wiki?curid=945753" title="Boryń (województwo pomorskie)">
Boryń (województwo pomorskie)

Boryń (kaszb. "Bòrëń") – osada w Polsce, położona w województwie pomorskim, w powiecie chojnickim, w gminie Konarzyny.
Miejscowość na obszarze Kaszub zwanym Zabory, nad południowym brzegiem jeziora Duży Boryń.
W latach 1975–1998 miejscowość administracyjnie należała do województwa słupskiego.
Jeden z fragmentów osady dawniej nazywał się Pustkowie.

</doc>
<doc id="945755" url="https://pl.wikipedia.org/wiki?curid=945755" title="Duża Kępina">
Duża Kępina

Duża Kępina (też: "Kępina", kaszb. "Wielgô Kãpina" lub też "Wieldżé Kãpinë", "Kãpina", "Dużé Kąpino", niem. "Groß Kempin") – kolonia kaszubska w Polsce położona w województwie pomorskim, w powiecie chojnickim, w gminie Konarzyny nad Chociną.
W latach 1975–1998 miejscowość administracyjnie należała do województwa słupskiego.
Zobacz też.
Kępina

</doc>
<doc id="945757" url="https://pl.wikipedia.org/wiki?curid=945757" title="Korne">
Korne



</doc>
<doc id="945760" url="https://pl.wikipedia.org/wiki?curid=945760" title="Macierz wstęgowa">
Macierz wstęgowa

Macierz wstęgowa lub pasmowa – kwadratowa macierz rzadka, której wszystkie elementy są zerowe poza diagonalą i wstęgą wokół niej. Mając daną macierz formula_1 jej elementy formula_2 są niezerowe, gdy formula_3 gdzie formula_4 określają tzw. szerokość wstęgi.
Macierz wstęgową można zapamiętać na formula_5 zamiast na formula_6 komórkach pamięci.
Specjalnym przypadkiem macierzy wstęgowej jest macierz diagonalna.
Przykład macierzy wstęgowej formula_7 o szerokości pasma 3 (macierz trójdiagonalna):

</doc>
<doc id="945761" url="https://pl.wikipedia.org/wiki?curid=945761" title="Stefanoberyksowate">
Stefanoberyksowate

Stefanoberyksowate (Stephanoberycidae) – rodzina morskich ryb głębinowych z rzędu beryksokształtnych (Beryciformes), dawniej zaliczana do stefanoberyksokształtnych (Stephanoberyciformes), znana z nielicznych okazów.
Zasięg występowania.
Wody oceaniczne strefy tropikalnej i subtropikalnej.
Cechy charakterystyczne.
Duża głowa z szerokim otworem gębowym. Kolce w płetwach grzbietowej i odbytowej, jeśli występują, są słabe. W każdej płetwie jest 10–14 miękkich promieni. Łuski gładkie lub kolczaste, linia boczna słabo uwidoczniona, liczba kręgów 30–33.
Klasyfikacja.
Rodzaje zaliczane do tej rodziny:
"Abyssoberyx" — "Acanthochaenus" — "Malacosarcus" — "Stephanoberyx"
Rodzajem typowym jest "Stephanoberyx".

</doc>
<doc id="945762" url="https://pl.wikipedia.org/wiki?curid=945762" title="Stephanoberycidae">
Stephanoberycidae



</doc>
<doc id="945773" url="https://pl.wikipedia.org/wiki?curid=945773" title="Korne (Konarzyny)">
Korne (Konarzyny)

Korne (kaszb. "Kòrné") – część wsi Konarzymy w Polsce, położona w województwie pomorskim, w powiecie chojnickim, w gminie Konarzyny, granicząca bezpośrednio od zachodu z Konarzynami. Wchodzi w skład sołectwa Konarzyny.
W latach 1975–1998 Korne administracyjnie należało do województwa słupskiego.
W okresie międzywojennym między obu wsiami przebiegała granica polsko-niemiecka (Korne leżało w Niemczech).

</doc>
<doc id="945775" url="https://pl.wikipedia.org/wiki?curid=945775" title="Nowa Parszczenica">
Nowa Parszczenica

Nowa Parszczenica (kaszb. "Nowô Parszczińce") – kolonia w Polsce, położona w województwie pomorskim, w powiecie chojnickim, w gminie Konarzyny. 
Miejscowość położona na obszarze Kaszub zwanym Zabory, nad północnym brzegiem jeziora Duży Boryń. Częścią kolonii jest Parszczenica-Leśnictwo.
W latach 1975–1998 miejscowość administracyjnie należała do województwa słupskiego.

</doc>
<doc id="945776" url="https://pl.wikipedia.org/wiki?curid=945776" title="Paktol">
Paktol

Paktol (gr. "Paktōlós", tur. "Sart Çayı") – mała rzeka w Turcji. Przepływała przez starożytne Sardes w Lidii, uchodząc do rzeki Gediz.
W VI-V w. p.n.e. wydobywano z jej koryta elektron służący do bicia monet. Mitologia grecka wyjaśnia złotodajność rzeki kąpielą, jaką miał odbyć w niej na polecenie Dionizosa Midas, aby uwolnić się od daru otrzymanego od boga, polegającego na zamienianiu każdej rzeczy, której dotknął, w złoto.

</doc>
<doc id="945779" url="https://pl.wikipedia.org/wiki?curid=945779" title="Gyula Csesznegi von Milványi">
Gyula Csesznegi von Milványi



</doc>
<doc id="945786" url="https://pl.wikipedia.org/wiki?curid=945786" title="Aberacje popromienne chromosomów">
Aberacje popromienne chromosomów



</doc>
<doc id="945790" url="https://pl.wikipedia.org/wiki?curid=945790" title="Publiusz Klaudiusz Pulcher">
Publiusz Klaudiusz Pulcher



</doc>
<doc id="945791" url="https://pl.wikipedia.org/wiki?curid=945791" title="Złota Góra (powiat chojnicki)">
Złota Góra (powiat chojnicki)

Złota Góra (kaszb. "Złotô Góra") – mała kolonia kaszubska w Polsce położona w województwie pomorskim, w powiecie chojnickim, w gminie Konarzyny.
W latach 1975–1998 miejscowość administracyjnie należała do województwa słupskiego.
Zobacz też.
Złota Góra

</doc>
<doc id="945793" url="https://pl.wikipedia.org/wiki?curid=945793" title="Selim Benachour">
Selim Benachour

Selim Benachour (arab. سليم بن عاشور, ur. 8 października 1981 w Paryżu jako Slim Ben-Achour) – tunezyjski piłkarz grający na pozycji ofensywnego pomocnika, trener. Posiada także francuskie obywatelstwo.
Kariera zawodnicza.
Kariera klubowa.
Urodził się w Paryżu w rodzinie tunezyjskich emigrantów. Piłkarską karierę rozpoczynał w zespole Paris Saint-Germain, a do pierwszej drużyny trafił już w 1999 roku. W sezonie 2000/2001 rozegrał swój pierwszy mecz w PSG w Pucharze UEFA, ale w Ligue 1 zadebiutował jednak dopiero w kolejnym sezonie, 28 lipca 2001 w zremisowanym 0:0 meczu z Lille OSC. Nie zyskał jednak miejsca w podstawowej jedenastce PSG i niedługo potem został wypożyczony do końca sezonu do drugoligowego FC Martigues, gdzie grał w wyjściowym składzie. W 2002 roku wrócił do PSG, w którym spędził rundę jesienną, a na wiosnę został wypożyczony do Troyes AC, ale zajął z tym zespołem ostatnie miejsce i spadł do Ligue 2. W 2004 roku z PSG wywalczył Puchar Francji, ale także w następnym sezonie był tylko rezerwowym paryskiej drużyny.
Latem 2005 przeszedł do portugalskiej Vitórii Guimarães. Grał tam w wyjściowej jedenastce i wystąpił w Pucharze UEFA (m.in. w dwumeczu z Wisłą Kraków), ale spadł z drużyną do drugiej ligi. Latem 2006 po sezonie Tunezyjczyk odszedł do rosyjskiego Rubina Kazań, w którym stał się zawodnikiem pierwszego składu. Na koniec sezonu zajął z Rubinem 5. pozycję w lidze. W trakcie sezonu 2007 Selim odszedł do kuwejckiego Al Qadsia. Następnie grał w Máladze, CS Marítimo i APOEL FC. W 2015 przeszedł do Mumbai City. Następnie był graczem FC Martigues. W 2017 roku zakończył karierę.
Kariera reprezentacyjna.
W reprezentacji Tunezji zadebiutował 11 stycznia 2002 w przegranym 0:1 meczu z Kamerunem. Był tam podstawowym zawodnikiem kadry i zagrał we wszystkich 3 meczach: przegranym 0:2 z Rosją, zremisowanym 1:1 z Belgią oraz przegranym 0:2 z Japonią. Z Tunezją zajął ostatnie miejsce w grupie na tym turnieju.
W 2004 roku wystąpił z Tunezją w PNA 2004. Był tam podstawowym zawodnikiem drużyny i wystąpił także w wygranym 2:1 finale z Marokiem, dzięki czemu z rodakami został mistrzem kontynentu. Benachour wystąpił także w PNA 2006, ale zagrał tam jedynie w dwóch meczach zdobywając gola w grupowym meczu z RPA (2:0) i odpadając z Tunezją w ćwierćfinale. Nie pojechał jednak na odbywające się w tym samym roku MŚ w Niemczech.
Kariera trenerska.
Od lipca do sierpnia 2020 był trenerem Olimpii Grudziądz.

</doc>
<doc id="945796" url="https://pl.wikipedia.org/wiki?curid=945796" title="Bitwa pod Eckmühl">
Bitwa pod Eckmühl

Bitwa pod Eckmühl – starcie zbrojne, które miało miejsce w dniach 21–22 kwietnia 1809 roku podczas wojen napoleońskich.
Bitwa ta była punktem zwrotnym podczas wojny w 1809 roku. Napoleon nie był jeszcze przygotowany do działań wojennych, gdy 10 kwietnia Austriacy pod wodzą arcyksięcia Karola przystąpili do operacji wojskowych mających na celu pozbawienie Francji inicjatywy strategicznej. Dzięki zaciętej obronie III korpusu dowodzonego przez marszałka Davouta i bawarskiego VII korpusu dowodzonego przez marszałka Lefebvre'a, Napoleon mógł pokonać główną armię austriacką, przez co do końca wojny inicjatywa pozostała w rękach Francji.
Sytuacja strategiczna.
Operując na długim, liczącym 80-90 kilometrów nierównego i pokrytego gęstymi lasami terenu froncie od Ratyzbony do Pfaffenhofen an der Ilm, zarówno Francuzi jak i Austriacy nie mieli dostatecznej wiedzy o siłach, morale i zamiarach przeciwnika.
Przypuszczając, że większa część armii austriackiej została rozlokowana tak, by ochraniać przyczółek w Landshut oraz główną drogę do Wiednia, Napoleon 20 kwietnia 1809 roku rzucił większość swej armii do ataku w kierunku południowo-zachodnim. Po zwycięskiej bitwie pod Abensbergiem Napoleon rozkazał wszystkim oprócz III korpusu Davouta i VII korpusu bawarskiego Levebvre'a, by ruszyli w pościg i zniszczyli te siły, które uważali za resztki austriackiej armii.
Okazało się jednak, że francuski atak doprowadził jedynie do podzielenia austriackiej armii, oddzielając lewe skrzydło złożone z V korpusu, VI korpusu oraz z korpusu rezerwowego. Natomiast pozostałe dwa korpusy - III korpus i IV korpus zostały wycofane przez arcyksięcia Karola na północ i utworzyły 15-kilometrowy front od Bad Abbach nad Dunajem do Eckmühl nad Große Laber. Ponadto, o czym Napoleon jeszcze nie wiedział, Austriacy odnieśli poważny sukces, gdyż 20 kwietnia otoczyli i zmusili do kapitulacji francuski garnizon w Ratyzbonie wraz ze strategicznym mostem przez Dunaj. Zdobycie mostu w Ratyzbonie spowodowało, że arcyksiążę Karol odzyskał połączenie ze swoim prawym skrzydłem złożonym z I korpusu (generał kawalerii Bellegarde) i II korpusu (Kolowrat), które aż dotąd oddzielone były od reszty armii austriackiej przez Dunaj.
Tak więc, gdy główne siły Napoleona maszerowały na Landshut, by przeciąć linie komunikacyjne armii arcyksięcia Karola, ten szedł już z Landshut do Ratyzbony przez Eckmühl, chcąc połączyć się z nadciągającymi z Czech korpusami austriackimi.
Plany bitwy.
Wraz z opanowaniem mostu w Ratyzbonie arcyksiążę Karol nie musiał już bronić przyczółku w Landshut i zamiast tego przemieścił swoje pozostałe wojska by dokonać koncentracji swej armii, a następnie otoczyć i zniszczyć korpusy Davouta. III korpus Hohenzollerna (około 15 700 żołnierzy) i IV korpus Rosenberga (21 460 żołnierzy) otrzymały rozkaz zatrzymania w miejscu korpusów Davouta. W tym czasie II korpus Kolowrata (28 168 żołnierzy) oraz korpus rezerwowy Liechtensteina (elitarne jednostki grenadierów i kirasjerów miały ruszyć na południe od Ratyzbony i rozwinąć się naprzeciw lewego skrzydła wojsk Davouta. Z nieznanych powodów dowodzący I korpusem (27 653 żołnierzy) K. Bellegarde nie otrzymał żadnych rozkazów i z tego powodu jego bardzo silny korpus pozostał na północnym brzegi Dunaju i nie odegrał żadnej roli w zbliżającej się bitwie.
Napoleon natomiast miał zamiar otoczyć i zniszczyć austriackie wojska leżące na południowy zachód od Landhsut i znajdującego się tam mostu przez rzekę Izarę. Dowodzący II i IV korpusem (razem około 57 000 żołnierzy) marszałek Masséna otrzymał rozkaz przeprawienia się przez Izarę na południe od Landshut i uniemożliwienia Austriakom przeprawy na południowy brzeg. W międzyczasie marszałek Lannes (51 000 żołnierzy) miał doścignąć i zniszczyć pokonanych Austriaków. Pomimo tego, że ponad połowa III korpusu została użyta do sformowania armii Lannesa, Davout otrzymał od Napoleona rozkaz do zaatakowania Austriaków z samego rana. Gdyby okazało się, że ma problemy, wspomóc go miał Lefebvre - wtedy łącznie siły francuskie w dwóch korpusach osiągnęłyby stan 36 000 żołnierzy.
Gdy o świcie 21 kwietnia osłaniający Napoleona Davout zaatakował Austriaków pod Eckmühl, okazało się, że ma on przed sobą całą armię austriacką, natomiast Napoleon, który tego samego dnia zajął Landshut, miał do czynienia jedynie z grupą wojsk austriackich de Hillera. Gdy zdał sobie sprawę z pomyłki, w nocy przegrupował swe siły, by uderzyć przez Eckmühl na Ratyzbonę.
22 kwietnia.
Gdy arcyksiążę Karol, który nawiązał już łączność z idącymi z Czech korpusami, zauważył, że ma przed sobą jedynie korpus Davouta, oparł swe siły o Ratyzbonę i postanowi zniszczyć osamotniony korpus. Z tego powodu rankiem 22 kwietnia wojska austriackie ruszyły do natarcia, próbując obejść lewe skrzydło Francuzów. Napoleon po przegrupowaniu swych wojsk ruszył z głównymi siłami w kierunku Ratyzbony o godzinie 2:00, zamierzając przemieścić swe siły około 30 km na północ w ciągu kilku godzin. W ten sposób wzmocniłby Davouta już w godzinach porannych. Austriacki wódz nie wiedział więc jeszcze o tym, że od południa pod Eckmühl zaczęły zbliżać się główne siły francuskie, zagrażające obejściem lewego skrzydła austriackiego. 
Do początkowych walk doszło, gdy idące do ataku przednie oddziały austriackie wpadły na idącą do szarży kawalerię Montbruna, który wcześniej z powodu pagórkowatego i pokrytego lasem terenu nakazał spowolnienie natarcia. Austriacki generał Rosenburg martwił się tym, że wojska Davouta jeszcze nie wkroczyły do walki, gdyż jak słusznie przypuszczał czekały one na posiłki. Zgodnie z przewidywaniami francuskie oddziały pomocnicze przybyły i przystąpiły do działań w okolicach prawego skrzydła sił Rosenburga.
Na przodzie ataku maszerowały niemieckie oddziały dowodzone przez generała Vandamme'a. Żołnierze ci uderzyli na most pod Eckmühl, a nawet, mimo zaciętego oporu Austriaków, opanowali znajdujący się w mieście zamek. W tym momencie Davout rzucił swe wojska na austriackie centrum znajdujące się w wiosce Unterlaiching i w lasach ciągnących się na północ. Słynny 10 regiment Legere'a zaangażował się w zażartą walkę w lasach, a gdy w końcu wzmocniony został przez wojska bawarskie dowodzone przez Deroya opanował pozycje austriackie. Na północ od Unterlaiching wojska Davouta dowodzone przez Frianta i St.Hilairego stopniowo wypierały siły austriackie broniące Oberlaiching i okolicznych lasów, a na koniec opanowały redutę bronioną przez węgierskich grenadierów, co skłoniło arcyksięcia Karola do wydania rozkazu do odwrotu.
Walka przemieniła się teraz w ciąg starć kawalerii, gdyż wycofujący się Austriacy osłaniali się jazdą, by zminimalizować liczbę jeńców. Prawdopodobnie najlepsze oddziały jazdy w austriackiej armii znajdowały się między Eckmühl a lasami powyżej Unterlaiching. Te elitarne jednostki kawalerii zniszczyły część niemieckiej lekkiej kawalerii, zanim nie zostały zatrzymane przez maszerującą piechotę bawarską. Napoleon, który pragnął natychmiast zająć austriackie pozycje, rozkazał ruszyć naprzód dwóm dywizjom ciężkiej jazdy dowodzonym przez St.Suplice'a i Nansoutyego. Jazda ta, pomimo ciężkich strat zadawanych przez austriacką artylerię, posuwała się naprzód i dotarła do artyleryjskich pozycji atakując kanonierów na białą broń. W tym czasie jazda austriacka wycofała się podążając za resztą armii.
Odwrót jednak nie udał się, gdyż Austriacy natrafili na swej drodze na zwężenie terenu, które wydłużyło ich formację marszową. Wobec spowolnienia odwrotu Austriacy zostali doścignięci i zaatakowani przez trzy dywizje francuskich kirasjerów wspomagane przez lekką kawalerię niemiecką. Doszło do zażartej walki wręcz, w której Austriacy, pomimo heroicznej postawy, ponosili bardzo ciężkie straty i wobec znacznej przewagi nieprzyjaciela musieli się cofać. Podczas walki większość francuskiej kawalerii uderzyła na austriackie skrzydła, zmuszając jazdę austriacką do pośpiesznej ucieczki na północ w kierunku Ratyzbony.
Po bitwie.
Francuzi wygrali bitwę, jednak nie było to decydujące zwycięstwo, gdyż Napoleon wbrew swoim nadziejom nie zdołał dopaść Austriaków w luce między wojskami Davouta a Dunajem. Stało się tak, gdyż wcześniej siły austriackie zdobyły Ratyzbonę (o czym Napoleon nie wiedział) i dzięki temu armia austriacka zdołała ujść na drugi brzeg Dunaju.
Pobici Austriacy stracili w bitwie około 10 000 żołnierzy (zabici, ranni i jeńcy), natomiast Francuzi około 3500 żołnierzy. Dalsza kampania prowadzona przez Napoleona doprowadziła do odzyskania przez Francuzów Ratyzbony (23 kwietnia), a następnie wyparcia Austriaków z południowych Niemiec. Decydującym ciosem dla Austrii była bitwa pod Wagram.

</doc>
<doc id="945825" url="https://pl.wikipedia.org/wiki?curid=945825" title="Gubernia chełmska">
Gubernia chełmska

Gubernia chełmska () – gubernia utworzona z części guberni siedleckiej i lubelskiej ustawą z 6 lipca 1912 roku, powstała przez odłączenie od Królestwa Polskiego (Kraju Przywiślańskiego) jako ziemie „rdzennie ruskie”. 
Inicjatywę jej utworzenia wysunął prawosławny biskup chełmski Eulogiusz, który poczuł się zagrożony skutkami ukazu tolerancyjnego, w wyniku którego unici siłą włączeni do prawosławia w 1875 roku przechodzili na katolicyzm. W maju 1911 roku pomimo protestów posłów polskich w Dumie Państwowej Rosji uchwalono wniosek o wyodrębnienie guberni chełmskiej z Królestwa Polskiego. Po roku ustawę zaaprobowała Rada Państwa Imperium Rosyjskiego, a cesarz Mikołaj II Romanow podpisał ją 10 lipca 1912 roku. Delimitację zakończono w kwietniu 1913 roku. Dekretem z 4 kwietnia 1915 roku Mikołaj II wyłączył ją z Królestwa Polskiego. Objęła obszar ok. 16 tys. km² z 896 316 mieszkańcami. Zgodnie z danymi zawartymi w tablicach statystycznych Dumy, w nowej guberni mieszkało 404 633 katolików, 327 322 prawosławnych, 29 123 protestantów i 135 238 żydów, choć inne źródła twierdzą, że katolicy stanowili tu prawie 53% ludności, a np. w powiecie zamojskim Polacy stanowili prawie 75% całkowitej ludności.
Gubernia została wydzielona przez władze rosyjskie w obawie przed oderwaniem Kraju Przywiślańskiego od Rosji w razie europejskiego konfliktu zbrojnego i w celu zintensyfikowania rusyfikacji. W 1912 roku nową gubernię wyjęto spod władzy generał-gubernatora warszawskiego, podporządkowując ją bezpośrednio ministerstwu spraw wewnętrznych Rosji. Instytucje oświatowe i sądowe podporządkowano władzom generał-guberialnym w Kijowie. Zachowano większość praw obowiązujących w Królestwie Polskim. Przeciw utworzeniu guberni chełmskiej wznoszono liczne protesty, także w dumie rosyjskiej. Ukazały się m.in. publikacje o polskości ziemi chełmskiej Lubomira Dymszy, Stefana Dziewulskiego i Henryka Wiercieńskiego.
Gubernia została włączona do generał-gubernatorstwa kijowskiego formalnie dopiero w 1915 roku, jednakże z powodu okupacji guberni przez państwa centralne decyzja o odłączeniu nie weszła faktycznie w życie.
Rozporządzeniem z 18 września 1915, w poszczególnych obwodach dawnych rosyjskich guberni lubelskiej i chełmskiej utrzymano granice, które istniały przed utworzeniem guberni chełmskiej w 1912 roku. Oznaczało, że nowy podział obwodów tych guberni, którego i tak w praktyce dotychczas w życie nie wprowadzono, austriacki Zarząd Wojskowy odtąd nie uwzględniał. W myśl rozporządzenia z 12 sierpnia 1916, okupant niemiecki gubernię chełmską uznał za część Królestwa Polskiego. Mimo tego traktat brzeski podpisany w lutym 1918 roku przez mocarstwa centralne z Ukraińską Republiką Ludową przewidywał, że ziemie guberni staną się częścią państwa ukraińskiego.
Zasięg terytorialny.
Granica guberni chełmskiej i lubelskiej była bardzo złożona i kręta (m.in. z enklawami gmin Radecznica i Tarnogród, które nie weszły w skład guberni chełmskiej). Wynikało to z rzekomej przewagi ludności ruskiej mieszkającej na tych terenach, uwzględnianej poprzez sfałszowane urzędowe dane statystyczne.
Po utworzeniu gubernia chełmska dzieliła się na: 8 powiatów

</doc>
<doc id="945841" url="https://pl.wikipedia.org/wiki?curid=945841" title="KS Warszawianka">
KS Warszawianka



</doc>
<doc id="945845" url="https://pl.wikipedia.org/wiki?curid=945845" title="Dzierzby">
Dzierzby

Dzierzby, dzierzbowate (Laniidae) – rodzina ptaków z rzędu wróblowych (Passeriformes), obejmująca ponad 30 gatunków.
Występują głównie w Eurazji i Afryce, jeden gatunek zamieszkuje także Nową Gwineę, a dwa gatunki spotykane są w Ameryce Północnej. Nie ma żadnych przedstawicieli tej rodziny w Ameryce Południowej i Australii. Dzierzby polują na owady, gady i inne drobne kręgowce, w tym ssaki. Ich szczególną cechą jest zwyczaj nabijania swoich ofiar na cierń lub ostrą gałąź. Takie unieruchomienie ofiary ułatwia jej pokawałkowanie na łatwiejsze do spożycia fragmenty. Ciernie wykorzystywane są również jako spiżarnie, dzierzba może wrócić do tak zmagazynowanego pożywienia w późniejszym terminie.
W Polsce gniazdują obecnie trzy gatunki dzierzb: gąsiorek, srokosz i dzierzba czarnoczelna, do niedawna także dzierzba rudogłowa. Wyjątkowo przylatuje dzierzba pustynna, dzierzba rdzawosterna i srokosz północny.
Systematyka.
Do rodziny zaliczane są następujące rodzaje:
Wcześniej do tej rodziny zaliczano (w randze podrodzin) czołoczuby (Prionopidae), dzierzbiki (Malaconotidae) i gołogłowy (Pityriaseidae), a także dzierzbokosa, który przeniesiony został do rodziny krępaczków.

</doc>
<doc id="945847" url="https://pl.wikipedia.org/wiki?curid=945847" title="Manhunt">
Manhunt



</doc>
<doc id="945858" url="https://pl.wikipedia.org/wiki?curid=945858" title="Zapytanie (bazy danych)">
Zapytanie (bazy danych)

Zapytanie (niekiedy również kwerenda, z , ) – czynność polegająca na zbieraniu lub poszukiwaniu informacji w bazach danych.
Użytkownik serwera baz danych (program lub osoba) wysyła do niego zapytanie, na które serwer odpowiada przesyłając oczekiwane dane, czyli "wynik zapytania". Zapytania mogą mieć na celu wyłącznie pobranie danych (tzw. zapytania wybierające), jak i usuwanie, dodawanie czy modyfikację danych (tzw. zapytania funkcjonalne).
Przykładem języka operującego na zapytaniach w bazach danych jest bardzo popularny SQL (ang. "Structured Query Language"), wspierany jako standard przez ANSI. Inne, mniej popularne, to np. QBE (ang. "Query by Example") czy XQuery.

</doc>
<doc id="945859" url="https://pl.wikipedia.org/wiki?curid=945859" title="Linia Arbatsko-Pokrowskaja">
Linia Arbatsko-Pokrowskaja

Linia Arbatsko-Pokrowskaja (ros. Арба́тско-Покро́вская ли́ния) – linia metra moskiewskiego otwarta 13 marca 1938 roku. Linia ma długość 45,1 km i liczy 22 stacje. Biegnie ze wschodu na zachód miasta, a następnie zakręca na północ. Na mapie oznaczana numerem 3 i niebieskim kolorem.
Rozwój.
Historia linii jest jedną z bardziej skomplikowanych. Początkowy rozwój jest powiązany z linią Filowską, budowaną od lat 30. jako odnoga linii Sokolniczeskiej. W 1938 roku odnoga serwisowa została zlikwidowana i utworzono linię Arbacko-Pokrowską kończącą się na stacji Kurskaja.
Podczas wojny otwarto głębokie stacje na wschodzie (odcinek Kurskaja – Partizanskaja). W tym kierunku rozbudowano linię jeszcze w latach 60., aż do stacji Szczołkowskaja.
W czasie wojny w stacji Arbatskaja niemiecka bomba przebiła sufit. Był to argument podczas zimnej wojny przemawiający za tym, że istniejące, płytkie stacje nie nadają się jako schrony przeciwlotnicze, co poskutkowało budową nowych, o wiele głębiej. Wraz z otwarciem nowego odcinka Płoszczad’ Riewolucyi – Kijewskaja linii Arbacko-Pokrowskiej starsze, płytkie stacje zamknięto.
Rozwój linii na zachodzie zastopowało ponowne otwarcie linii Filowskiej (nr 4.) na przełomie lat 50. i 60. Kolejne stacje otwarto dopiero na początku XXI wieku (Park Pobiedy po 15 latach budowy). W kolejnych latach nastąpiła także reorganizacja, linie 3. i 4. połączono na stacji Kuncewskaja, a kolejne stacje przyłączono do rozbudowywanej linii.
Odcinki i zmiany nazwy.
Budowa linii zaczęła się w latach 30.
Poszczególne odcinki były otwierane w kolejności:
Zmiany nazw stacji:
Linia jest obsługiwana przez zajezdnie – TCz-3 Izmajłowo (ТЧ-3 «Измайлово») i TCz-16 Mitino (ТЧ-16 «Митино»). Wcześniej używano także zajedni:

</doc>
<doc id="945860" url="https://pl.wikipedia.org/wiki?curid=945860" title="Laniidae">
Laniidae



</doc>
<doc id="945869" url="https://pl.wikipedia.org/wiki?curid=945869" title="CBW">
CBW



</doc>
<doc id="945870" url="https://pl.wikipedia.org/wiki?curid=945870" title="Tenjo tenge">
Tenjo tenge

 – manga autorstwa Oh! great oraz serial anime na jej podstawie.

</doc>
<doc id="945873" url="https://pl.wikipedia.org/wiki?curid=945873" title="Pedro Barbosa">
Pedro Barbosa

Pedro Barbosa, właśc. Pedro Alexandre dos Santos Barbosa (wym. ; ur. 6 sierpnia 1970 w Luandzie, Angola) – portugalski piłkarz grający na pozycji środkowego pomocnika.
Kariera klubowa.
Pedro Barbosa urodził się w stolicy Angoli, Luandzie, ale wychowywał się już w Portugalii. Jego pierwszym piłkarskim klubem był SC Freamunde, w którym zadebiutował w 1989 w drugiej lidze i grał w nim przez dwa lata, aż w 1991 roku przeszedł do Vitórii Guimarães. W Vitórii już w drugim sezonie zaczął grywać w wyjściowej jedenastce zespołu. W sezonie 1992/1993 wystąpił w rozgrywkach Pucharu UEFA, a w 1995 roku zajął z Vitórią wysoką 4. pozycję w portugalskiej ekstraklasie.
Latem 1995 trener Sportingu Carloz Queiroz ściągnął Barbosę do swojego klubu. W tym samym sezonie zajął ze stołecznym klubem 3. miejsce w lidze i zdobył w niej aż 8 bramek. Swój pierwszy sukces osiągnął w 1997 roku, gdy wywalczył ze Sportingiem wicemistrzostwo Portugalii, ale już rok później zajął dopiero 4. miejsce w lidze. Przez kolejne lata Barbosa był podstawowym zawodnikiem zespołu, a w 2000 roku został po raz pierwszy mistrzem kraju (31 meczów, 2 gole) oraz dotarł wówczas do finału Pucharu Portugalii. W sezonie 2000/2001 wystąpił w fazie grupowej Ligi Mistrzów, a w 2001/2002 po raz drugi i ostatni mógł świętować tytuł mistrza Portugalii. Natomiast przez kolejne trzy sezony Barbosa zajmował ze Sportingiem 3. miejsce w lidze, a w swoim ostatnim, czyli 2004/2005, dotarł do finału Pucharu UEFA, w którym Sporting uległ rosyjskiemu CSKA Moskwa 1:3 (Pedro wystąpił w tym spotkaniu). Po tym sezonie zakończył piłkarską karierę w wieku 35 lat.
Kariera reprezentacyjna.
W reprezentacji Portugalii Pedro Barbosa zadebiutował 11 listopada 1992 roku w wygranym 2:1 meczu z Bułgarią. W 1996 roku został powołany do przez António Oliveirę na Euro 96, gdzie zagrał w jednym grupowym meczu z Chorwacją (3:0), a z rodakami odpadł w ćwierćfinale. W 2002 roku Oliveira powołał Barbosę do 23-osobowej kadry na Mistrzostwa Świata 2002, ale Pedro nie zagrał tam ani minuty, a Portugalczycy nie wyszli wówczas z grupy. Ogółem w kadrze Portugalii Barbosa rozegrał 22 mecze i strzelił w nich 5 goli.

</doc>
<doc id="945874" url="https://pl.wikipedia.org/wiki?curid=945874" title="Kategoria gramatyczna">
Kategoria gramatyczna

Kategoria gramatyczna – typ cech semantycznych słowa, realizowanych w warstwie jego morfologii i wzajemnie wykluczających się. Kategorią gramatyczną jest np. rodzaj. I tak rodzaj męski, żeński lub nijaki w przymiotnikach „zielony”, „zielona”, „zielone” (zatem pewna cecha „znaczeniowa”, semantyczna tych słów) sygnalizowany jest przez odpowiednie końcówki -y, -a, -e (czyli przez cechy morfologiczne słowa).
Można wyróżnić kategorie gramatyczne:

</doc>
<doc id="945876" url="https://pl.wikipedia.org/wiki?curid=945876" title="Wielki Rozsutec">
Wielki Rozsutec

Wielki Rozsutec (1610 m, słow. "Veľký Rozsutec" (wym. "Welki Rozsutiec"), w niektórych starszych źródłach polskich również "Rozsudziec") – jeden z najwyższych i niewątpliwie najbardziej charakterystyczny szczyt w tzw. Krywańskiej części Małej Fatry.
Położenie.
Wielki Rozsutec wznosi się w północno-wschodniej części Małej Fatry, w jej głównym grzbiecie, rozdzielającym w tym miejscu Dolinę Wratną (z potokiem Vrátňanka) na zachodzie od doliny potoku Biela (dopływ Zázrivki) na wschodzie.
Szczyt ma formę trójramiennego rozrogu. Południowa grań opada stromo ku szerokiemu siodłu przełęczy Medziholie (1185 m). Północna grań opada nieco łagodniej ku przełęczy Medzirozsutce (1200 m). Obie przełęcze są bezleśne, pokryte łąkami bogatymi w gatunki roślin. Zachodnia grań Wielkiego Rozsutca kończy się labiryntem potężnych turni tzw. Skalnego Miasta (słow. "Skalné mesto"), wznoszących się nad osadą Štefanová (przysiółek wsi Terchová). Na północ od tych turni, oddzielony od nich wąską, krótką i skalistą Kremenną doliną, opada w kierunku przełęczy Vrchpodžiar (745 m) wspaniały skalny grzebień Południowych Skał ("Poludňove skaly"). U stóp skał rozwinęły się znacznych rozmiarów usypiska i piargi. Cały masyw ogranicza od południa Stohový potok, spływający przez Štefanową do Vrátňanki w centrum Doliny Wratnej, zaś od północy Dierový potok, spływający przez Horné diery i Dolné diery (obejmowane też wspólną nazwą Diery) do Białego Potoku (słow. Biely potok), już na zewnątrz Doliny Wratnej. Wschodnie stoki masywu, słabo rozczłonkowane, odwadnia potok Biela.
Geologia - morfologia.
Wielki Rozsutec zbudowany jest z wapieni i dolomitów płaszczowiny choczańskiej, w których przyroda wytworzyła wszystkie możliwe formy geomorfologiczne, charakterystyczne dla tych skał: urwiste ściany, strzeliste turnie, głębokie wąwozy, jaskinie itp. Wapienno-dolomitowy zrąb masywu wyraźnie wystaje ponad otoczenie, dość łagodnie wyrzeźbione w znacznie miększych marglach, piaskowcach i łupkach.
Przyroda ożywiona.
Roślinność masywu jest bardzo urozmaicona. Dolne partie masywu porastają lasy bukowe z domieszką świerka, jodły i jaworu, a wyżej i jarząbu. Na północnych stokach Wielkiego Rozsutca na wysokości ok. 1450 m dobrze zachowała się naturalna górna granica lasu – jest to aktualnie najwyższy zasięg górnej granicy lasu w Małej Fatrze. W innych rejonach tej grupy górskiej została ona w ubiegłych wiekach sztucznie obniżona na skutek intensywnej gospodarki pasterskiej. Tereny podszczytowe Rozsutca porastają zarośla kosodrzewiny. Na skałach spotkamy niezmiernie cenne i piękne zbiorowiska roślin alpejskich, zaś na szczególnie nasłonecznionych miejscach – również zespoły flory ciepłolubnej. Wśród nich znajdziemy ogromną liczbę gatunków chronionych, w tym wiele słowackich endemitów.
Ochrona przyrody.
Ze względu na wyjątkowe bogactwo form przyrody nieożywionej oraz flory i fauny, cały masyw Wielkiego i Małego Rozsutca od Dolnych Dier po szczyt Stohu jest objęty utworzonym już w 1967 r. obszarem ochrony ścisłej o nazwie „Rozsutec” i powierzchni 764 ha.
Turystyka.
Szczyt Wielkiego Rozsutca udostępnia znakowany czerwono szlak turystyczny, trawersujący szczyt od przełęczy Medziholie po przełęcz Medzirozsutce. Szlak jest zamknięty co roku od 1 marca do 15 czerwca:
Szczyt Wielkiego Rozsutca jest doskonałym punktem widokowym. Panorama z niego obejmuje nie tylko bliższe grupy górskie, takie jak Mała Fatra, Wielka Fatra, Góry Choczańskie czy Magura Orawska, lecz sięga aż po Przełęcz Jabłonkowską w Beskidzie Śląskim z jednej strony i po szczyt tatrzańskiego Krywania z drugiej.

</doc>
<doc id="945880" url="https://pl.wikipedia.org/wiki?curid=945880" title="Rezerwat przyrody Aleja Brzozowa">
Rezerwat przyrody Aleja Brzozowa



</doc>
<doc id="945881" url="https://pl.wikipedia.org/wiki?curid=945881" title="Campeonato Paulista">
Campeonato Paulista

Campeonato Paulista – piłkarskie mistrzostwa brazylijskiego stanu São Paulo. Uważana za jedną z najsilniejszych lig stanowych w Brazylii (obok lig stanów Minas Gerais i Rio de Janeiro). Pierwsza liga zwana "Série A1" składa się z 20 klubów i prowadzi rozgrywki co roku od stycznia do kwietnia. Wielką estymą cieszą się pojedynki tak słynnych nie tylko w Brazylii, ale i na całym świecie klubów jak Corinthians Paulista, SE Palmeiras, Santos FC czy São Paulo FC. Liga, często określana przydomkiem "Paulistão" jest najstarszą ligą Brazylii, gdyż swoje pierwsze mistrzostwa przeprowadziła już w 1902 roku.W ramach Campeonato Paulista istnieją także niższe klasy rozgrywkowe: Série A2 (druga liga), Série A3 (trzecia liga) oraz Série B (czwarta liga).
Format.
Rozgrywki Campeonato Paulista organizowane są corocznie przez stanową federację piłkarską Federação Paulista de Futebol (w skrócie FPF). W rozgrywkach pierwszej ligi (Série A1) bierze udział 20 klubów ze stanu São Paulo. W nowym formacie, zapoczątkowanym w 2007, kluby grają ze sobą każdy z każdym po jednym meczu. Następnie najlepsza czwórka rozgrywa półfinały i finał systemem pucharowym (mecz i rewanż). Kluby, które zakończą rozgrywki na miejscach od 5 do 8, które jednocześnie nie są klubami z miasta São Paulo, rozgrywają turniej „Campeão do Interior” (ponieważ turniej ten organizuje się z myślą o słabszych klubach stanu, nie może w nim uczestniczyć również klub Santos FC). Cztery ostatnie kluby w tabeli spadają do drugiej ligi (Campeonato Paulista Série A2). W sezonie 2008 Série A2 oraz A3 liczą po 20 klubów, a w rozgrywkach Série B bierze udział 45 zespołów.
Historia.
Założenie.
Główną osobą, która przyczyniła się do stworzenia mistrzostw stanu São Paulo był Charles Miller. Gdy wrócił z Anglii, gdzie podczas studiów zapoznał się z piłką nożną, przedstawił w Brazylii zasady, na jakich tworzone są związki piłkarskie. Liga Paulista de Foot-Ball (w skrócie LPF) założona została 14 grudnia 1901 roku przez kluby: São Paulo Athletic Club, Internacional, Mackenzie, Germânia i Paulistano. Od kwietnia do października 1902 roku kluby te rozegrały pierwsze w historii mistrzostwa stanu São Paulo, a pierwszym zwycięzcą okazał się klub São Paulo AC (z Charlesem Millerem jako królem strzelców).
W następnych latach popularność futbolu rosła. Początkowo najlepszym klubem był klub Paulistano złożony z zawodników pochodzących z najbogatszych rodzin. Gdy do São Paulo i Rio de Janeiro przybył z Anglii londyński klub amatorski Corinthians Paulista, z łatwością pokonał najlepsze brazylijskie kluby. Gra angielskiego klubu zrobiła tak wielkie wrażenie na najmłodszych kibicach piłkarskich, że wkrótce grupa nastolatków założyła pierwszy, cieszący się szerokim uznaniem, klub o nazwie Sport Club Corinthians Paulista.
Spory i problemy.
Rosnąca w szybkim tempie popularność futbolu wśród niższych klas doprowadziła do pierwszych tarć. Kierownicy stanowej federacji futbolowej uważali, że piłka nożna powinna pozostać sportem tylko dla elit i nie chcieli nawet słyszeć o dopuszczeniu do gry niższych klas społeczeństwa. Ostre różnice zdań w tej sprawie doprowadziły do podziału w futbolu stanu São Paulo i utworzeniu konkurencyjnej ligi przez nowy związek – "Associação Paulista de Esportes Atléticos" (APEA), który zajął się promocją sportu wśród klas pracujących. Kluby Corinthians Paulista, Palestra Itália oraz Paulistano pomoglł w utworzeniu nowej ligi stanowej.
W roku 1917 LPF zawiesi swoją działalność i w ten sposób aż do 1926 roku APEA organizowała jedyną ligę w stanie São Paulo. Coraz silniejsze kluby, rosnące tłumy publiczności na trybunach oraz wielcy piłkarze jak Neco z Corinthians czy Friedenreich z Paulistano przyczyniali się do przemiany piłki nożnej z „zagranicznej zabawy” na brazylijski sport narodowy. Doszło teraz do sporów wokół sprawy przejścia z futbolu amatorskiego do futbolu zawodowego, w wyniku których najbardziej utytułowany wtedy klub Paulistano wystąpił z ligi i stworzył ligę amatorską ("Liga de Amadores de Futebol" – czyli LAF). Rywalizacja między dwoma ligami przyczyniła się do dalszego rozwoju piłki nożnej w stanie.
W 1930 roku zakończyła swą działalność LAF i dla futbolu stanu São Paulo rozpoczęła się nowa era. Gdy w 1933 roku utworzona została Bandeirante Football League, piłkarze stali się zawodowcami. Corinthians i Palestra Itália zachowały swoje pozycje jako najpotężniejsze i najbardziej popularne kluby. Powstało także wiele nowych klubów walczących o przychylnych sobie kibiców. Członkowie klubu Paulistano, którzy przekonali się do zawodowstwa, wspólnie z kierownikami AA Palmeiras dogadali się w sprawie fuzji tworząc trzeci potężny klub w mieście – São Paulo Futebol Clube.
Nowoczesna era.
APEA zakończyła swą działalność w 1938 roku, natomiast federacja Bandeirante Football League po licznych zmianach nazw przekształciła się ostatecznie 22 kwietnia 1941 roku w Federação Paulista de Futebol (czyli FPF). W następnym roku klub São Paulo podpisał kontrakt z Leonidasem da Silva i wygrał 5 z ośmiu mistrzostw stanu. W roku 1943 klub Palestra Itália z powodu II wojny światowej i zakazu odnoszenia się nazw klubów do państw osi zmienił swą nazwę na Palmeiras. Szybki rozwój futbolu w stanie São Paulo wymusił utworzenie w 1948 roku drugiej ligi stanowej. Pierwszym klubem, który awansował z drugiej do pierwszej ligi był XV de Novembro z miasta Piracicaba.
Kluby São Paulo, Palmeiras i Corinthians dominowały w pierwszych 15 mistrzostwach. W roku 1957 pojawił się największy piłkarz w historii Brazylii – Pelé. Jego fantastyczna gra i zdobyte bramki doprowadziły Santos do wygrania 9 spośród 12 mistrzostw stanu São Paulo. Od roku 1957 do 1965 Pelé w każdym sezonie zdobywał koronę króla strzelców (w jednym z sezonów zdobył rekordową liczbę 58 goli). Santos w tym czasie zdobył nie tylko liczne tytuły mistrza stanu, ale także odniósł sukcesy w innych rozgrywkach krajowych, a przede wszystkim w międzynarodowych. Jedynym klubem w stanie, któremu udało się przerwać dominację Santosu był Palmeiras.
Na początku lat 70. Brazylia zorganizowała ogólnonarodowe mistrzostwa, konkurencyjne wobec mistrzostw stanowych i regionalnych. W roku 1977, po 24 latach posuchy, Corinthians został mistrzem stanu. Na początku lat 80. toczyła się wielka batalia między Corinthiansem (Sócrates) a São Paulo (Serginho Chulapa). Corinthians wygrał w roku 1982 i 1983 potwierdzając słuszność nowej filozofii klubowego zarządu, by we wszystkich kierowniczych decyzjach klubu udział swój mieli także piłkarze. Jednak w dekadzie tej największe sukcesy odniósł klub São Paulo, który został mistrzem stanu w roku 1980, 1981, 1985, 1987 i 1989. Końcówka lat 80. to pojawienie się w zespole São Paulo takich graczy jak Müller czy Silas (znani jako „Menudos do Morumbi”). W roku 1986 doszło do wielkiej sensacji, gdy po pokonaniu w finale klubu Palmeiras mistrzostwo stanu zdobył klub Internacional Limeira.
Jeszcze większą niespodzianką był finał Bragantino – Novorizontino w 1990 roku, w którym nie znalazł się żaden z wielkich klubów stanu. W latach 1993, 1994 i 1996 wygrywał klub Palmeiras, który w latach 90. dysponował bardzo mocna drużyną, w której skład wchodzili tacy piłkarze jak Rivaldo, Roberto Carlos, Edmundo czy César Sampaio. Drużyna Palmeiras, zwana w tym okresie „Zieloną Maszyną” podczas mistrzostw stanu w 1996 roku zdobyła aż 100 bramek. W okresie 1995-2003 Corinthians został mistrzem stanu pięciokrotnie, dzięki czemu z 25 tytułami mistrza stał się liderem w stuletniej historii mistrzostw stanu.
W 1994 roku "FPF" dokonała restrukturyzacji mistrzostw stanu, tworząc w miejsce dotychczasowych lig sześć nowych lig:
1. Campeonato Paulista Série A1
2. Campeonato Paulista Série A2
3. Campeonato Paulista Série A3
4. Campeonato Paulista Série B1
5. Campeonato Paulista Série B2
6. Campeonato Paulista Série B3
Od sezonu 2005 istnieją tylko 4 poziomy rozgrywek: Série A1 (I liga), A2 (II liga), A3 (III liga) oraz B (IV liga).
Campeonato Paulista Série A1 w roku 2019.
"Pierwsza liga stanu São Paulo:"
Mistrzostwa stanu São Paulo.
Mistrzowie i królowie strzelców.
[1] W roku 2002 FPF zorganizowała supermistrzostwa z 3 najlepszymi drużynami Torneio Rio-São Paulo (Corinthians, São Paulo i Palmeiras) i mistrzem ligi stanu São Paulo z 2002 (Ituano)

</doc>
<doc id="945882" url="https://pl.wikipedia.org/wiki?curid=945882" title="Emaki-mono">
Emaki-mono

, lub prościej - obraz w postaci zwoju (jedwabnego lub papierowego), przedstawiający sceny z dzieła literackiego, uzupełnione opisami lub fragmentami tekstu. Ta forma sztuki dotarła do Japonii z Chin wraz z buddyzmem w okresie Nara.
Emaki-mono to złożenie trzech japońskich wyrazów: "e" - obraz, "maki" - zwój, "mono" - rzecz, przedmiot.
Historia.
Pierwsze emaki-mono powstawały w XI wieku. Do najsłynniejszych należy zaliczyć dwa. Pierwszy z nich, Genji monogatari emaki, stworzony został około 1120 r. i zachowany jest jedynie w niewielkim procencie. Jest ilustracją scen ze słynnej powieści "Genji monogatari" autorki Murasaki Shikibu. Drugi to Shigisan engi emaki, stworzony w XII wieku i zachowany w dużo lepszym stanie.
Burzliwy rozwój emaki-mono można jednak odnotować dopiero w okresie Kamakura. Nastąpiło wtedy dopracowywanie warsztatu i rozpowszechnienie tego rodzaju przekazu na całym terenie Japonii, aczkolwiek w erze Heian powstały te dwa najbardziej cenione emaki.
Wygląd emaki-mono.
Papier, na którym znajdowały się obrazy, nawinięty był na drewniany wałek z jednej strony i rozwijany z prawej do lewej, gdzie był zwijany z powrotem na wałek. Rozwijany i zwijany musiał być jednocześnie tak, żeby w polu widzenia pozostawał widoczny jedynie aktualny obraz, bez pozostałych fragmentów z wcześniejszych i kolejnych obrazów.
Jeden obraz miał z reguły wielkość: 22 x 48 cm.
„Rysunek obwiedziony był konturem z tuszu, następnie farbami malowano barwne plamy ubiorów, sprzętów i fragmentów architektonicznych, a w końcu jeszcze raz tuszem uzupełniano szczegóły, na przykład rysy twarzy, fałdy ubiorów, itp.”
Detale dotyczące architektury i ubioru były dopracowane zawsze na wysokim poziomie. Natomiast rysy twarzy były traktowane schematycznie, w sposób zwany "hikime-kagihana" („oczy w kształcie dwu kresek i nos w postaci haczyka”).
Inne znane emaki-mono.
Okres Heian
Okres Kamakura
Okres Ashikaga
W okresie tym powstały wspaniałe dzieła autorstwa Sesshū Tōyō. Stworzył on m.in. zwój przedstawiający cztery pory roku, na papierze o wymiarach 40 x 1582 cm.

</doc>
<doc id="945884" url="https://pl.wikipedia.org/wiki?curid=945884" title="Makimono">
Makimono



</doc>
<doc id="945885" url="https://pl.wikipedia.org/wiki?curid=945885" title="Lois Maxwell">
Lois Maxwell

Lois Maxwell (ur. 14 lutego 1927 w Kitchener, Kanada, zm. 29 września 2007 w Fremantle, Australia) – kanadyjska aktorka, występowała w roli Panny Moneypenny z serii filmów o przygodach Jamesa Bonda. W 1948 roku została uhonorowana Złotym Globem za rolę Julii Kane w filmie z 1947 roku "That Hagen Girl".
Role w filmach o Bondzie:

</doc>
<doc id="945891" url="https://pl.wikipedia.org/wiki?curid=945891" title="Zygmunt Garłowski">
Zygmunt Garłowski

Zygmunt Garłowski (ur. 5 października 1949, zm. 1 czerwca 2007 w Sydney), piłkarz, wieloletni kapitan Śląska Wrocław, reprezentant Polski.
Życiorys.
Występował na pozycji pomocnika, pod koniec kariery częściej wystawiany był w obronie. Przygodę z futbolem zaczynał w Bielawiance Bielawa. W roku 1967 przeszedł do drugoligowego Górnika Wałbrzych (w 1968 dołączył do niego brat, Ireneusz Garłowski. Występował nie tylko w zespole seniorów (w debiutanckim sezonie zdobył osiem goli), lecz także w drużynie juniorów, których w 1968 roku poprowadził do tytułu mistrza Polski. W sezonie 1971/72 z jedenastoma bramkami na koncie został wicekrólem strzelców II ligi.
W roku 1973 trafił - ponownie z bratem Ireneuszem - do beniaminka pierwszej ligi, Śląska Wrocław. To był najlepszy okres w jego karierze. W 1977 zdobył mistrzostwo Polski, a w 1978 - wicemistrzostwo. W 1976 z wrocławską drużyną wywalczył Puchar Polski. Awansował także do ćwierćfinału Pucharu Zdobywców Pucharów. Ze Śląska odszedł w 1981. Wyjechał do Australii, gdzie najpierw grał, a później został trenerem. Po pięciu latach wrócił do Polski i grał w barwach Polaru Wrocław. Później ponownie wyjechał do Australii. Zmarł w Australii w wieku 58 lat, przyczyną był udar mózgu. Został pochowany na Cmentarzu Osobowickim we Wrocławiu.
Reprezentacja Polski.
W reprezentacji narodowej zadebiutował 15 maja 1974 w Warszawie w wygranym meczu z reprezentacją Grecji (2:0). W 1974 razem z reprezentacją młodzieżową zajął III miejsce w Młodzieżowych Mistrzostwach Europy.

</doc>
<doc id="945899" url="https://pl.wikipedia.org/wiki?curid=945899" title="Edgar Ende">
Edgar Ende

Edgar Karl Alfons Ende (ur. 23 lutego 1901, zm. 27 grudnia 1965) – niemiecki malarz surrealista, ojciec pisarza Michaela Ende.
Edgar Ende urodził się 23 lutego 1901 roku w Altona, dzielnicy Hamburga. W latach 1916-1920 studiował w szkole sztuk i rzemiosła w Altona. W 1922 roku poślubił Gertrudę Strunck, aby wynieść się z rodzinnego domu. Małżeństwo trwało cztery lata. W 1929 roku Ende ponownie się ożenił z Luise Bartholomä, matką Michaela, który urodził się w tymże roku. W latach trzydziestych Ende był już dość znanym w Niemczech i za granicą malarzem, jednak jego dzieła zostały uznane przez narodowosocjalistyczny rząd za zdegenerowane. W 1936 roku dostał zakaz uprawiania swej profesji, a w roku następnym skonfiskowano jego obrazy. W 1940 r. został wcielony do armii i wysłany na front. W kwietniu 1944 roku w czasie brytyjskich nalotów na Monachium została zniszczona ogromna część jego prac. Sam malarz przebywał w tym czasie w Polsce na froncie wschodnim. Po wojnie Ende wrócił do malarstwa i malował w charakterystycznym dla siebie stylu aż do śmierci w 1965 roku.

</doc>
<doc id="945902" url="https://pl.wikipedia.org/wiki?curid=945902" title="Aub (Bawaria)">
Aub (Bawaria)

Aub – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, siedziba wspólnoty administracyjnej Aub. Leży ok. 28 km na południowy wschód od Würzburga, nad rzeką Gollach.
Dzielnice.
W skład miasta wchodzą dwie dzielnice:
Współpraca.
Miejscowość partnerska:

</doc>
<doc id="945903" url="https://pl.wikipedia.org/wiki?curid=945903" title="Thayeria boehlkei">
Thayeria boehlkei



</doc>
<doc id="945905" url="https://pl.wikipedia.org/wiki?curid=945905" title="Homoseksualistka">
Homoseksualistka



</doc>
<doc id="945907" url="https://pl.wikipedia.org/wiki?curid=945907" title="Plombieres">
Plombieres



</doc>
<doc id="945909" url="https://pl.wikipedia.org/wiki?curid=945909" title="Club Deportivo Olimpia">
Club Deportivo Olimpia



</doc>
<doc id="945911" url="https://pl.wikipedia.org/wiki?curid=945911" title="Altarysta">
Altarysta

Altarysta (ołtarznik) z łac. "altarista" – opiekun ołtarza, dawniej zawsze duchowny, sługa kościelny, ministrant.
W średniowieczu i czasach nowożytnych duchowny, opiekun altarii w kościele, czerpiący z tego tytułu swoje dochody. Altaryści mieszkali zazwyczaj w domach w bezpośrednim sąsiedztwie kościoła. W przypadku większych kościołów, w których znajdowało się kilka/kilkanaście ołtarzy, altarystów bywało wielu. Pozostałość po domach altarystów stanowią kamieniczki Jaś i Małgosia we Wrocławiu).

</doc>
<doc id="945912" url="https://pl.wikipedia.org/wiki?curid=945912" title="Ołtarznik">
Ołtarznik



</doc>
<doc id="945914" url="https://pl.wikipedia.org/wiki?curid=945914" title="Andy McKee">
Andy McKee

Andy McKee (ur. 1979 w Topeka, USA) – amerykański gitarzysta akustyczny, obecnie współpracujący z wytwórnią CANdYRAT Records. Jego oryginalny styl grania, rozbudowane kompozycje i talent zdobyły mu rzesze fanów na całym świecie. Pod koniec 2006 jeden z czołowych utworów Andy'ego, "Drifting", zdobywszy 4 000 000 obejrzeń (na dzień 25 czerwca 2010 to już 31 001 944 obejrzeń; 28 lutego 2011 - 37 144 540 wyświetleń ), został jednym z najpopularniejszych klipów muzycznych na YouTube. Kolejnymi przejawami geniuszu McKee'a są kompozycje stworzone już w 2007, np. "Rylynn" i cover utworu "Africa" zespołu Toto, teraz to właśnie te utwory plasują się na liście najlepszych klipów muzycznych na angielskiej stronie YouTube.
Życiorys.
Kiedy Andy miał 13 lat, na urodziny ojciec kupił mu pierwszą gitarę akustyczną. Nie minęło wiele czasu, kiedy Andy dostał pierwszą gitarę elektryczną, i zaczął grać muzykę jego ulubionych zespołów tamtego okresu - Metalliki, Erica Johnsone'a, Dona Rossa czy Dream Theater. Szesnaste urodziny Andy'ego były przełomem w jego życiu. Jego kuzyn grający na gitarze zaprowadził go do pracowni gitarowej, do gitarzysty Prestona Reeda, co wywarło na nim duży wpływ. Andy zaczął komponować muzykę w wieku 20 lat. Wypuścił swoją pierwszą płytę, nazwaną "Nocturnal" w 2001, oraz wziął udział w prestiżowym konkursie "National Fingerstyle Guitarist Competition" w Winfield. Zajął trzecie miejsce i stał się najmłodszym uczestnikiem, który dostał się do pierwszej trójki. W 2005 Andy dołączył do CANdYRAT Records.

</doc>
<doc id="945915" url="https://pl.wikipedia.org/wiki?curid=945915" title="José Daniel Valencia">
José Daniel Valencia

José Daniel Valencia (ur. 3 października 1955 w San Salvador de Jujuy), argentyński piłkarz, pomocnik. Mistrz świata z roku 1978.
Zaczynał w Gimnasia y Esgrima Jujuy, gdzie grał w latach 1973-1974. Przez dekadę bronił barw Talleres Cordoba (1975-1985), grał także w ekwadorskim LDU Portoviejo, Guaraní Antonio Franco Posadas oraz boliwijskich Club Jorge Wilstermann i CD San José.
W reprezentacji Argentyny w latach 1975-1982 rozegrał 41 spotkań i strzelił 5 bramek. Grał w pierwszych spotkaniach Argentyny na MŚ 78, cztery lata później pojawił się na boisku tylko w jednym meczu, z Włochami w drugiej rundzie hiszpańskich finałów.

</doc>
<doc id="945916" url="https://pl.wikipedia.org/wiki?curid=945916" title="Jose Daniel Valencia">
Jose Daniel Valencia



</doc>
<doc id="945917" url="https://pl.wikipedia.org/wiki?curid=945917" title="Eibelstadt">
Eibelstadt

Eibelstadt – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, siedziba wspólnoty administracyjnej Eibelstadt. Leży ok. 10 km na południowy wschód od Würzburga, nad Menem, przy autostradzie A3 i drodze B13. Miasto jest ważnym ośrodkiem winniczym.
Polityka.
Burmistrzem od 1990 jest Heinz Koch (SPD).
Rada miasta:

</doc>
<doc id="945918" url="https://pl.wikipedia.org/wiki?curid=945918" title="Dracena">
Dracena

Dracena ("Dracaena" Vand. ex L.) – rodzaj roślin z rodziny szparagowatych. Liczy około 188 gatunków, występujących w subtropikalnych i tropikalnych rejonach Afryki, Azji, Ameryki Środkowej i Południowej, Australii oraz na Wyspach Kanaryjskich. Niektóre gatunki zostały introdukowane poza miejscami naturalnego występowania, np. do południowej Ameryki Południowej, na wyspy Pacyfiku lub na Florydę. We współczesnym ujęciu systematycznym obejmuje gatunki zaliczane historycznie do rodzaju sansewieria. Draceny od starożytności były źródłem tzw. smoczej krwi i wykorzystywane do celów medycznych i rytualnych. Niektóre gatunki uprawiane są jako rośliny ozdobne. Draceny są drugim najpopularniejszym rodzajem roślin pokojowych w Europie. Przypisywana jest im zdolność neutralizowania zanieczyszczeń oraz absorbowania związków takich jak formaldehyd.
Nazwa naukowa rodzaju pochodzi od greckiego słowa δράκαινα ("drakaina" – smoczyca) odnosząc się do specyficznego żywicznego wysięku z liści tych roślin, zwanego od starożytności smoczą krwią.
Zasięg geograficzny.
Centrum różnorodności biologicznej rodzaju jest w Afryce, gdzie występuje ok. 70% wszystkich gatunków draceny, z czego większość na obszarze wilgotnego klimatu równikowego, a część suchego klimatu zwrotnikowego (w tym sięgając zasięgiem na Półwysep Arabski). Drugim pod względem bioróżnorodności jest obszar klimatu równikowego w Azji, gdzie na terenach od południowych Indii przez południowe Chiny, Azję Południowo-Wschodnią do północnej Australii występuje 55 gatunków draceny. Odrębnym obszarem występowania dracen są Hawaje, gdzie występuje endemicznie siedem gatunków ("Dracaena aurea", "D. fernaldii", "D. forbesii", "D. halemanuensis", "D. halapepe", "D. konaensis" i "D. rockii"). Dwa gatunki dracen występują naturalnie wyłącznie w Ameryce Środkowej: "D. ghiesbreghtii" na kontynencie oraz "D. cubensis" na Kubie.
Wiele gatunków dracen ma bardzo ograniczony, często endemiczny, zasięg naturalnego występowania. Na przykład dracena smocza występuje naturalnie jedynie na Wyspach Kanaryjskich i Wyspach Zielonego Przylądka oraz w Maroku, a "D. cinnabari" jest endemitem Sokotry. Oprócz wspomnianych wcześniej miejscami endemizmu dracen jest Borneo (sześć gatunków endemicznych), Półwysep Malajski (dziewięć gatunków), Andamany i Nikobary ("D. brachyphylla"), Mauritius ("D. concinna" i "D. floribunda"), Reunion ("D. fontanesiana"), Komory ("D. kirkii"), Małe Wyspy Sundajskie ("D. timorensis") i Nowa Gwinea ("D. novoguinensis").
Gatunki uprawiane jako rośliny ozdobne zostały introdukowane poza obszary swojego naturalnego występowania. Dracena smocza ("D. draco") została introdukowana na Azory, Maderę oraz do Nowej Zelandii. Dracenę wonną ("D. fragrans"), pochodzącą z tropikalnej Afryki, wprowadzono do Malezji, Meksyku, Kostaryki, na Czagos, Mariany, Karoliny, Wyspy Towarzystwa oraz na wiele wysp Karaibów. Zasiedlającą tropikalną i zwrotnikową Afrykę "D. hiacynthoides" introdukowano z kolei na Florydę i do Meksyku w Ameryce Północnej, do Ameryki Centralnej i na Karaiby, a także do Wietnamu i Kambodży.
Obecność w kulturze.
Dracena, będąca źródłem żywicy, zwanej smoczą krwią, jest od wieków obecna w sztuce. Roślina ta przedstawiana była jako drzewo życia rosnące w raju. Uwidoczniono ją w Liber chronicarum Michała Wolgemuta z 1493 roku i w "Ogrodzie rozkoszy ziemskich" Hieronima Boscha z ok. 1500 roku. Dracena widnieje też w drzeworytach Albrechta Dürera i Martina Schongauera z przełomu XV i XVI wieku z cyklu „Ucieczka do Egiptu”.
Współcześnie dracena była uwidaczniana na monetach:
Draceny były również prezentowane na znaczkach pocztowych Hiszpanii, Jemenu, Rwandy, Somalii, Dżibuti, Mozambiku, Maroka, a także znaczku wyemitowanym przez ONZ.

</doc>
<doc id="945919" url="https://pl.wikipedia.org/wiki?curid=945919" title="Dracena smocza">
Dracena smocza

Dracena smocza, drzewo smocze, smokowiec ("Dracaena draco" L.) – gatunek z rodziny szparagowatych. Roślina w naturze bardzo rzadka, o niewielkim zasięgu.
Rozmieszczenie.
Smokowiec to endemit Madery i Wysp Kanaryjskich, na których występuje zaledwie kilkaset egzemplarzy. Niedawno został odkryty podgatunek ("Dracaena draco" subsp. "ajgal"), występujący w Maroku, w górach Atlas (pasmo Antyatlas), gdzie znaleziono kilkutysięczną kolonię okazów tego drzewa. Gatunek rozpowszechniony w uprawie na Wyspach Kanaryjskich i Wyspach Zielonego Przylądka, tam też dziczejący.
Morfologia.
Rośliny należące do tego gatunku tworzą wysoki, ciemnoszary, sięgający do 20 m pień dzielący się na gałęzie, których ciemnozielone, wąskie szablaste liście układają się w koronę na kształt parasola. 
Kwiaty są koloru biało-zielonkawego.
Owoce o 1-1,5 cm są mięsiste, okrągławe o kolorze pomarańczowym.
Biologia i ekologia.
Wzrost jest powolny - po ok. 10 latach osiąga wysokość 1 m.
Drewno pozbawione jest słojów więc wiek można ocenić wyłącznie na podstawie podziału gałęzi. 
Lubią wysoką temperaturę do 18-21 °C, nie lubią zimnych przeciągów. Podłoże to ziemia gliniasta lub torfowa. Roślina niezbyt trudna do uprawy.
Wierzenia.
Dla ludu Guanczów, pierwszych znanych mieszkańców Wysp Kanaryjskich, drzewo to posiadało właściwości magiczne. Spowodowane jest to częściowo faktem, że po nacięciu kory lub liści, wypływająca żywica utleniając się przyjmuje czerwonawy kolor nazywany smoczą krwią.

</doc>
<doc id="945920" url="https://pl.wikipedia.org/wiki?curid=945920" title="Mała Kępina">
Mała Kępina

Mała Kępina ("Kępinka", kaszb. "Małô Kãpina", lub też "Małé Kãpinë", "Kãpinka", "Małi Kąpino", niem. "Klein Kempin") – kolonia wsi Binduga w Polsce położona w województwie pomorskim, w powiecie chojnickim, w gminie Konarzyny
Miejscowość leży nad Chociną.
W latach 1975–1998 miejscowość administracyjnie należała do województwa słupskiego.
Zobacz też.
Kępinka

</doc>
<doc id="945921" url="https://pl.wikipedia.org/wiki?curid=945921" title="Dracena deremeńska">
Dracena deremeńska



</doc>
<doc id="945922" url="https://pl.wikipedia.org/wiki?curid=945922" title="Barclays">
Barclays

Barclays PLC – brytyjska firma holdingowa, globalny dostawca usług finansowych działający na wszystkich kontynentach, nadzorowany przez Financial Conduct Authority oraz Prudential Regulation Authority.
Historia.
Historia firmy sięga XVII wieku, kiedy to powstała spółka Johna Freome'a i Thomasa Goulda zajmująca się finansami złotników i handlarzy. W 1736 James Barclay ożenił się z córką Johna Freome'a, stając się jednocześnie partnerem w spółce. W XVIII wieku spółka przekształciła się w bank, otwierając nowe oddziały na terenie całej Anglii, a także stopniowo przejmując inne banki. 
Działalność.
Barclays specjalizuje się w kilku liniach biznesowych: Barclaycard, Retail and Commercial Banking, Barclays Capital, Barclays Global Investors, Barclays Wealth, UK Banking.
UK Banking, czyli bankowość detaliczna na terenie Wielkiej Brytanii, dostarcza usług dla klientów indywidualnych i biznesowych. Jest ich łącznikiem z innymi liniami biznesowymi. Obsługuje klientów poprzez darmowe bankomaty, oddziały, telefon, internet i "relationship managers", czyli zarządców konta.

</doc>
<doc id="945924" url="https://pl.wikipedia.org/wiki?curid=945924" title="Dracena wonna">
Dracena wonna

Dracena wonna ("Dracaena fragrans" Ker – Gawl.) – gatunek z rodziny szparagowatych. Pochodzi z tropikalnych obszarów Afryki. Jest uprawiany jako roślina ozdobna, w uprawie znajdują się głównie kultywary dużo mniejsze od typowej, dziko rosnącej formy gatunku.
Nazewnictwo.
W języku polskim nazywana jest też smokowcem wonnym, W języku łacińskim ma kilka synonimów :

</doc>
<doc id="945928" url="https://pl.wikipedia.org/wiki?curid=945928" title="Ochsenfurt">
Ochsenfurt

Ochsenfurt – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży ok. 15 km na południowy wschód od Würzburga, nad Menem, przy drodze B13 i linii kolejowej Monachium – Ingolstadt - Würzburg.
Dzielnice.
W skład miasta wchodzą następujące dzielnice: 
Współpraca.
Miejscowości partnerskie:

</doc>
<doc id="945929" url="https://pl.wikipedia.org/wiki?curid=945929" title="Metapopulacja">
Metapopulacja

Metapopulacja – populacja składająca się z subpopulacji zamieszkujących izolowane płaty środowiska pomiędzy którymi migrują osobniki. Płaty muszą być wystarczające do zamieszkania i wydania potomstwa. Metapopulacja będzie trwała pod warunkiem, że tempo kolonizacji i rozmnażania będzie większe niż lokalna ekstynkcja (tempo wymierania). Wyróżnia się kilka typów metapopulacji m.in. klasyczną Levinsa, wyspy głównej i populację łatek. Zachodząca od setek lat fragmentacja krajobrazu powoduje, że coraz więcej populacji przyjmuje strukturę metapopulacji, której trwałość zależy od dynamiki migracji i lokalnego zamierania.

</doc>
<doc id="945930" url="https://pl.wikipedia.org/wiki?curid=945930" title="Dracena obrzeżona">
Dracena obrzeżona

Dracena obrzeżona ("Dracaena marginata" Lam) – gatunek z rodziny szparagowatych pochodzący z Madagaskaru.
Morfologia.
Jest gatunkiem tworzącym pióropusz bardzo wąskich, ostro zakończonych liści. W naturalnym środowisku osiąga wysokość ponad trzech metrów, jednak w mieszkaniu rzadko przekracza dwa metry. 
Zmienność.
Znanych jest szereg odmian uprawnych, do najbardziej popularnych należą:

</doc>
<doc id="945937" url="https://pl.wikipedia.org/wiki?curid=945937" title="Pachydactylus bibroni">
Pachydactylus bibroni



</doc>
<doc id="945938" url="https://pl.wikipedia.org/wiki?curid=945938" title="Nikon Electronic File">
Nikon Electronic File

NEF (.nef, .nrw, Nikon Electronic File, Nikon Electronic Format) – surowy format zapisu danych stosowanym przez firmę Nikon.
Pliki NEF mogą zawierać dane bezpośrednio z matrycy cyfrowego aparatu fotograficznego lub skanera (RAW) jak również oryginalne dane poddane obróbce w odpowiednim programie graficznym (np. Nikon Capture NX). Dodatkowo w pliku NEF zapisane są ustawienia aparatu lub skanera oraz poszczególne etapy obróbki w programie graficznym, dzięki czemu zapewniona jest bezstratna obróbka zdjęć, możliwość powrotu w każdej chwili do poprzedniej wersji, a nawet zapis kilku wersji zdjęcia w jednym pliku.
Pliki NEF mogą być kompresowane specjalnym algorytmem, co daje oszczędność miejsca rzędu 50-60%. Kompresja zastosowana w plikach NEF jest kompresją stratną, jednak algorytm jest tak dobrany, aby straty były praktycznie niewidoczne, podobnie do plików mp3 o najwyższej jakości. W aparatach profesjonalnych (D2X, D2Xs, D3, D3x, D4) i semi-profesjonalych (D200, D300, D700, D7000) jest możliwość wyłączenia kompresji plików NEF, domyślnie włączonej w aparatach amatorskich (D40, D40x, D50, D60, D70, D70s, D80, D90).
Format NEF jest w pełni obsługiwany jedynie przez oprogramowanie firmy Nikon, jednak wiele innych programów jest w stanie bez problemu odczytać dane zapisane w tym formacie, zazwyczaj za pomocą odpowiednich wtyczek, np. CameraRAW dla Photoshopa czy UFRaw dla Gimpa, potrafiącej też jako samodzielny program przekonwertować NEF do formatu TIFF.

</doc>
<doc id="945944" url="https://pl.wikipedia.org/wiki?curid=945944" title="Röttingen">
Röttingen

Röttingen – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, siedziba wspólnoty administracyjnej Röttingen. Leży ok. 30 km na południe od Würzburga, nad rzeką Tauber. Miasto leży na trasie Szlaku Romantycznego "(Romantische Straße)".
Dzielnice.
W skład miasta wchodzą trzy dzielnice: Aufstetten, Röttingen, Strüth.
Współpraca.
Miejscowość partnerska:

</doc>
<doc id="945946" url="https://pl.wikipedia.org/wiki?curid=945946" title="Microtus oeconomus">
Microtus oeconomus



</doc>
<doc id="945947" url="https://pl.wikipedia.org/wiki?curid=945947" title="Bignum">
Bignum



</doc>
<doc id="945950" url="https://pl.wikipedia.org/wiki?curid=945950" title="Pustkowie (powiat chojnicki)">
Pustkowie (powiat chojnicki)

Pustkowie (Pustki) (kaszb. "Pùstczi Nad Jezorem", niem. "Abbau Kiedrau am See") – dawna nazwa osady, obecnie nieużywana nazwa części osady Boryń w Polsce na obszarze Kaszub zwanym Zabory, położona w województwie pomorskim, w powiecie chojnickim, w gminie Konarzyny nad południowym brzegiem jeziora Duży Boryń.
Historia.
W 1905 wybudowanie zamieszkałe przez 7 mieszkańców, należące do obwodu (amtsbezirk) w Lipnicy, powiat człuchowski. W 1920 nowo wytyczona granica polsko-niemiecka znalazła się na zachód od miejscowości, w związku z czym tę część powiatu człuchowskiego włączono do powiatu chojnickiego.
W latach 1975–1998 miejscowość administracyjnie należała do województwa słupskiego.

</doc>
<doc id="945952" url="https://pl.wikipedia.org/wiki?curid=945952" title="Parafia św. Faustyny Kowalskiej w Łodzi">
Parafia św. Faustyny Kowalskiej w Łodzi

Parafia pw. św. Faustyny Kowalskiej w Łodzi – rzymskokatolicka parafia położona w dekanacie Łódź-Śródmieście w archidiecezji łódzkiej. Położona w Łodzi przy placu Niepodległości.
Historia.
Parafia erygowana 1 września 1996 przez biskupa Władysława Ziółka. Budowę świątyni, według projektu architektów Pawła Marciniaka, Dariusza Witasiaka i Roberta Sobańskiego oraz konstruktora inż. Janusza Freya rozpoczęto latem 1997.
Kościół parafialny.
Kościół parafialny wybudowany został, jako jeden z pierwszych o takim wezwaniu, w pobliżu miejsca (ówczesnego Parku Wenecja), gdzie Święta Faustyna miała widzenie Chrystusa, i skąd udała się na modlitwę do łódzkiej katedry.
Kościół jest zaprojektowany na rzucie wycinka okręgu. Konstrukcja jest tradycyjna, murowana z cegły, ze ścianami zewnętrznymi warstwowymi, oblicówka z cegły klinkierowej. Świątynia została poświęcona 14 października 2001 przez arcybiskupa Władysława Ziółka.
Ulice należące do parafii.
Brzozowa (numery nieparzyste 1-19), Cieszyńska (1-15), Doroty (3-6), Energetyków (1-7 i 2-8), Krucza (1-35 i 2-30), Łomżyńska (1-25), plac Niepodległości, Obywatelska (1-19), Juliusza Ordona 3, Pabianicka (1-37 i 4-20), Piękna (2-22 i 3-29), Piotrkowska (286-294 i 307-315), aleja Politechniki (40-50), Praska (1-7), Stanisława Przybyszewskiego (4-24 i 1-47), plac Władysława Reymonta, Ludomira Różyckiego (1-23 i 2-30), Rzgowska (3-5, 11-15 i 2-6, 12-24), Senatorska (1-5), Sieradzka (1-9), Skrzywana (16-20), Sosnowa (11-31 i 12-32), Szczucińska 2, Stocka (3-13 i 2-14), Suwalska (1-17 i 2-22), Wólczańska (243-265 i 250-262), Zarzewska (1-41 i 2-44).
Grupy parafialne.
Asysta, Grupa Młodzieżowa – Bractwo Miłosierdzia, ministranci, Poradnia Rodzinna, Szkolne Koło Caritas, świetlica parafialna, zespół redakcyjny gazetki parafialnej – Tygodnik "Źródło Miłosierdzia", Żywa Róża.

</doc>
<doc id="945956" url="https://pl.wikipedia.org/wiki?curid=945956" title="Wojciech Wiśniewski">
Wojciech Wiśniewski



</doc>
<doc id="945964" url="https://pl.wikipedia.org/wiki?curid=945964" title="Kazimierz Ilski">
Kazimierz Ilski

Kazimierz Jakub Ilski (ur. 21 lutego 1957 w Ostrowie Wielkopolskim) – polski historyk, profesor nauk humanistycznych specjalizujący się w dziedzinie historii Kościoła Wschodniego, starożytnej i bizantyjskiej. Od 2008 do 2012 dyrektor Instytutu Historii Uniwersytetu im. Adama Mickiewicza. 23 kwietnia 2012 wybrany na dziekana Wydziału Historycznego UAM na kadencję 2012–2016.
Życiorys.
W latach 1976–1980 studiował historię na Uniwersytecie im. Adama Mickiewicza w Poznaniu. Wówczas odbył praktyki w kampaniach wykopaliskowych w Novae na terenie dzisiejszej Bułgarii. Później uzyskał także magisterium z socjologii. W 1981 zatrudniony w Instytucie Historii UAM jako pracownik dydaktyczny. W IH UAM obronił 1989 pracę doktorską „Sobory w polityce religijnej Teodozjusza II” (promotor: Włodzimierz Pająkowski), a w 2002 rozprawę habilitacyjną „Idea jedności politycznej, społecznej i religijnej w świetle pism Ambrożego z Mediolanu”. Od 1989 do 2004 zatrudniony jako adiunkt w Zakładzie Historii Starożytnej (od reorganizacji 1996 Zakładzie Historii Społeczeństw Antycznych).
W 2004 otrzymał profesurę gościnną na Uniwersytecie Jana Gutenberga w Moguncji oraz stanowisko profesora UAM w Poznaniu w randze kierownika Pracowni Historii Bizancjum. Tam prowadzi wykłady z zakresu dominatu, starożytnej myśli politycznej i dziejów chrześcijan w społeczeństwie Cesarstwa rzymskiego. W filii Uniwersytetu w Kaliszu wykłada historię starożytności. Jest również wykładowcą Gnieźnieńskiej Szkoły Wyższej Milenium. Współautor serii wydawniczej „Europa chrześcijańska”.
Obecnie prof. zwyczajny i kierownik Pracowni Historii Bizancjum na UAM. 19 maja 2008 wybrany dyrektorem Instytutu Historii UAM na kadencję 2008–2012. W wyborach dyrektorskich pokonał wieloletniego dyrektora Bohdana Lapisa stosunkiem głosów 33:21. W trakcie swoich rządów wprowadził m.in. zwyczaj rozpoczynania każdego semestru wykładem inauguracyjnym, wygłaszanego przez najwybitniejszych profesorów instytutu. Zorganizował też serię wydawniczą publikującą wersje pisemne owych wykładów i objął redakcję nad wydawnictwem.

</doc>
<doc id="945973" url="https://pl.wikipedia.org/wiki?curid=945973" title="Interleaf">
Interleaf

Interleaf – producent oprogramowania, jak i nazwa samego oprogramowania.
Firma.
Założona w 1981 r. firma Interleaf z siedzibą w Waltham (Stany Zjednoczone) produkowała oprogramowanie do komputerowego składu publikacji oraz aplikacje do zarządzania dokumentami i pracą grupową. W styczniu 2000 roku firma została przejęta przez BroadVision, Inc. z siedzibą w Redwood City (Stany Zjednoczone).
Oprogramowanie.
Interleaf był jedną z pierwszych, obok wówczas Ventura Publisher (obecnie Corel Ventura) oraz Adobe FrameMaker aplikacji umożliwiających kompleksowy komputerowy skład tekstów i grafik. Po przejęciu jego producenta zmienił nazwę na QuickSilver i nadal jest rozwijany.
Do głównych zalet wczesnych wersji oprogramowania należała możliwość umieszczenia w jednym dokumencie (pliku) tekstów oraz osadzania złożonych grafik (jakkolwiek obsługiwane były również publikacje wielodokumentowe). Program pozwalał na zapisanie dokumentu zarówno w postaci binarnej, jak i tekstowej w standardzie ASCII (przy zachowaniu skonwertowanych do tej postaci grafik). Funkcja ta ułatwiała przenoszenie tekstu z/do innych aplikacji. Możliwe było korzystanie z szablonów dokumentów (arkuszy stylów), tworzenie spisów treści oraz indeksów. W środowisku aplikacji znajdował się uproszczony edytor grafik, wewnętrzny archiwizer plików oraz zestaw wewnętrznych fontów. Program pozwalał na publikację dokumentów w formacie PDF, PostScript oraz HTML. Do wad zaliczyć natomiast należało niestandardowy sposób kodowania znaków utrudniający wszelkie konwersje między formatami, brak obsługi standardu Unicode oraz utrudnioną obsługę języków niezachodnioeuropejskich.
Wersja 3.0 oprogramowania QuickSilver, wydana w 2007 r., zlikwidowała większość istniejących wad po zaimplementowaniu obsługi Unicode'a oraz dodaniu słowników do większości języków środkowoeuropejskich, a także tzw. cyrylicznych, greckiego i tureckiego. Tworzenie dokumentów możliwe jest również w podstawowych językach azjatyckich. Program pozwala obecnie także m.in. na umieszczanie zakładek (bookmarks) w plikach PDF, publikację w formacie XML, korzystanie z makr oraz pełnej skali kolorów Pantone.

</doc>
<doc id="945976" url="https://pl.wikipedia.org/wiki?curid=945976" title="Dracenea L">
Dracenea L



</doc>
<doc id="945978" url="https://pl.wikipedia.org/wiki?curid=945978" title="Choroba von Hippla-Lindaua">
Choroba von Hippla-Lindaua



</doc>
<doc id="945985" url="https://pl.wikipedia.org/wiki?curid=945985" title="Prewitt">
Prewitt

Prewitt – operator wykorzystywany w cyfrowym przetwarzaniu obrazów do detekcji krawędzi pionowych, poziomych i ukośnych. Operator ten umożliwia wyznaczenie dla każdego piksela obrazu estymaty pochodnej kierunkowej w jednym z 8 kierunków. Operator ten został po raz pierwszy użyty do analizy obrazów mikroskopowych w medycynie przez Judith M. Prewitt w roku 1966.
Algorytm.
Wyznaczenie pochodnej kierunkowej odbywa się to za pomocą operacji dwuwymiarowego dyskretnego splotu macierzy obrazu z macierzą 3x3 charakterystyczną dla danego kierunku zwaną jądrem (kernel) przekształcenia. Macierze te są antysymetryczne w stosunku do kierunku wykrywanej krawędzi. Zbiór 8 macierzy pozwala na określenie kierunku od 0° do 315° z krokiem 45°. Dla kierunku 0° wykrywane są krawędzie pionowe, a dla 90° – krawędzie poziome. Operacja splotu wyznacza w pierwszym przypadku estymatę pochodnej cząstkowej względem osi X, a drugim względem osi Y.
Metoda ta nazywana jest także dopasowywaniem wzoru (maski) krawędzi do rzeczywistego obrazu. Kierunek oraz wielkość krawędzi określane są na podstawie najbardziej dopasowanej "maski".
Przykłady masek dla kątów 0°, 45°, 90° i 135°.
Kolejne maski otrzymuje się obracając podane maski o 180°. Warto zauważyć, że wystarczy obliczyć sploty z czterema pierwszymi maskami, gdyż pozostałe różnią się tylko znakiem (Pj+4= – Pj).
Prewitt jest dobrym algorytmem do wyznaczania wielkości i orientacji krawędzi. I chociaż detekcje oparte na gradiencie różniczki potrzebujące dłuższych obliczeń w celu wyznaczenia orientacji na bazie tylko dwóch wielkości nachylenia (splot macierzy z obrazem w kierunku pionowym i poziomym), a prewitt bazując tylko na 8 "szablonach" czułych na konkretny kierunek i splot z obrazem dający największy wynik określa orientację krawędzi, to okazuje się, że pierwsza metoda nie jest o wiele lepsza od prewitta i daje podobne wyniki.

</doc>
<doc id="945987" url="https://pl.wikipedia.org/wiki?curid=945987" title="Kozaków">
Kozaków

Kozaków – osada leśna w Polsce położona w województwie śląskim, w powiecie częstochowskim, w gminie Koniecpol. Miejscowość wchodzi w skład sołectwa Zagacie
W latach 1975–1998 miejscowość administracyjnie należała do województwa częstochowskiego.

</doc>
<doc id="945988" url="https://pl.wikipedia.org/wiki?curid=945988" title="Stefanów (województwo śląskie)">
Stefanów (województwo śląskie)

Stefanów – przysiółek wsi Zagacie w Polsce położony w województwie śląskim, w powiecie częstochowskim, w gminie Koniecpol. 
Przysiółek wchodzi w skład sołectwa Zagacie.
W latach 1975–1998 przysiółek administracyjnie należał do województwa częstochowskiego.

</doc>
<doc id="945989" url="https://pl.wikipedia.org/wiki?curid=945989" title="Clarence Zener">
Clarence Zener

 
Clarence Melvin Zener (ur. 1 grudnia 1905 w Indianapolis, Indiana, zm. 15 lipca 1993 w Pittsburgu, Pensylwania) – amerykański fizyk i specjalista w dziedzinie inżynierii materiałowej. Znany głównie z odkrycia i wyjaśnienia w 1934 r. nazwanego jego nazwiskiem zjawiska Zenera, które umożliwiło skonstruowanie przez Bell Labs diody Zenera stanowiącej kamień milowy w szybkim rozwoju elektroniki.
Twórca programowania geometrycznego. Prowadził badania w różnych obszarach nauki, jak np.: nadprzewodnictwo, metalurgia, ferromagnetyzm, sprężystość, dyfuzja, mechanika pękania oraz programowanie geometryczne. Zener koncentrował się na rozwiązywaniu problemów praktycznych z zakresu fizyki stosowanej i w tej dziedzinie miał ogromne osiągnięcia. Pomimo że był znany jako znakomity fizyk teoretyk oraz autor wielu doskonałych rozwiązań i pomysłów, uważał się za osobę nie nadającą się do prowadzenia badań w zakresie zaawansowanej fizyki teoretycznej. Do tego wniosku doszedł po rozmowie z J. Robertem Oppenheimerem o którym opowiadał, że „kiedy ich rozmowa dotyczyła fundamentalnych praw fizyki to zrozumiał, że nie sposób było konkurować z taką osobą jak Oppenheimer.
Życiorys.
Szybka utrata ojca, problemy z jąkaniem się w dzieciństwie i trudności z nauką czytania do 10. roku życia uniemożliwiły mu rozpoczęcie nauki w szkole podstawowej. Fascynacja matematyką i samodzielna nauka była źródłem jego intelektualnej samodzielności. W wieku 16 lat został przyjęty na studia matematyczne na Uniwersytecie Stanforda, gdzie uzyskał stopień BSc. w 1926 roku. Doktorat z fizyki uzyskał na Uniwersytecie Harwarda w 1929 roku. Jako wyróżniający się student otrzymał stypendia na studia w Niemczech (1929-1930), na Uniwersytecie Princeton (1930-1932) oraz w Anglii na Uniwersytecie w Bristolu (1932-1934). W trakcie pobytu w Bristolu prowadził badania z zakresu fizyki metali i opracował m.in. pierwsze modele teoretyczne wyjaśniające źródła powstawania zjawisk tarcia wewnętrznego w metalach. Prace te pomogły mu zdobyć reputację jednego z największych myślicieli fizyki.
Program badań eksperymentalnych umożliwiający zweryfikowanie jego hipotez opracował ze znakomitymi współpracownikami, jakim byli Neville Mott laureat Nagrody Nobla za 1997 rok oraz Harry Jones. W trakcie pobytu w Anglii spotkał swoją przyszłą żonę Ruby Cross z którą miał piątkę dzieci.
Po powrocie do Stanów Zjednoczonych pracował na wydziale fizyki na Uniwersytecie Waszyngtona w St. Louis (1935-1937), City College of New York (1937-1940), Uniwersytecie stanowym Waszyngtona (1940-1942). Od połowy lat 30. do połowy lat 40. dwudziestego stulecia opracował i rozwinął dziedzinę tarcia wewnętrznego. W tym czasie opublikował kilkanaście prac na temat teorii i zastosowań tarcia wewnętrznego. Jako pierwszy obliczył współczynnik dyfuzji atomów węgla i azotu w żelazie na podstawie pomiarów harmonicznie zmiennego odkształcenia sprężystego w funkcji temperatury. Dzięki tym pracom został zaproszony w 1942 roku do udziału w programie nad rozwojem bardziej wytrzymałych stali dla armii Stanów Zjednoczonych w laboratorium Watertown Arsenal w Massachusetts (1942-1945). Departament Wojny przyznał Mu nagrodę „Exceptional Civilian Service Award” za jego wkład w rozwój obronności Stanów Zjednoczonych. Z powodu ważnej dla obronności kraju pracy w Watertown Arsenal Zener nie brał udziału w projekcie Manhattan.
W 1945 roku otrzymał stanowisko profesora fizyki ciała stałego na Uniwersytecie w Chicago (1945-1951). W 1948 roku opublikował jedną ze swoich najważniejszych książek na temat niesprężyści metali. W okresie 1951-1965 pracował w Westinghouse Research Laboratory w Pittsburgu; od 1957 roku pełnił tam funkcję dyrektora naukowego, a Westinghouse szybko stał się jednym z najważniejszych instytutów badawczych na świecie. Jego własne badania naukowe dotyczyły zagadnień związanych z fizyką atomową, własnościami materiałów dielektrycznych, obliczeniami dyfuzji w metalach metodą tarcia wewnętrznego, odkształceniem plastycznym, odpornością na pękanie, termodynamiką i przemianami fazowymi, w szczególności (przemianą bainityczną w stalach). W tym czasie opracował również metodę programowania geometrycznego do rozwiązywania problemów optymalizacji w pracach inżynieryjnych. Metodę tą zastosował m.in. do optymalizacji konstrukcji wymienników ciepła służących do otrzymywania „zielonej energii elektrycznej” z oceanów wskazując równocześnie optymalną lokalizację geograficzną takich instalacji. Ten wizjonerski projekt Zenera nie został jednak zrealizowany.
Po zakończeniu pracy w Westinghouse kontynuował badania naukowe na Uniwersytecie Texas A&amp;M (1965-1968) gdzie pełnił funkcje dziekana, a następnie wrócił do Pittsburga na stanowisko profesora na Universytecie Carnegie Mellon (1963-1993).
Zener jest autorem 125 publikacji oraz znakomitych monografii na temat zjawisk niesprężystych w metalach i programowania geometrycznego. Zener uzyskał wiele nagród i wyróżnień. W 1957 roku otrzymał Medal Binghama za swoje prace z zakresu reologii, w 1959 roku Medal John Price Wetherill od Instytutu Franklina,
w 1965 Albert Souveur Achievement Award, w 1974 Gold Medal of American Society for Metals, w 1982 Nagrodę Von Hippel Award. W 1985 otrzymał Nagrodę ICIFUAS za „odkrycie efektu Zenera, fundamentalne prace na temat zjawisk niesprężystych metali i eksperymentalne potwierdzenie występowania tłumienia termosprężystego”.
Najbardziej znanym uczniem Zenera był jego doktorant John B. Goodenough, który otrzymał Nagrodę Nobla w dziedzinie chemii za 2019 rok za „znaczący wkład w wynalezienie akumulatorów litowo-jonowych” oraz post-doc Arthur S. Nowick, znany z ważnych osiągnięć w badaniach tarcia wewnętrznego różnych materiałów, zjawiska niesprężystości i badań defektów krystalicznych w ciałach stałych; A.S. Nowick jest uznawany za ojca nowoczesnej inżynierii materiałowej w Stanach Zjednoczonych. Trzecim ważnym współpracownikiem Zenera był Herbert J. Hollomon,
znany z zastosowań parametru Zenera-Hollomana.
Clarence Zener zmarł na atak serca w lipcu 1993 roku w wieku 83 lat. Wkrótce po jego śmierci, we wrześniu 1993 roku powstał Komitet Zenera, który uhonorował znakomitego amerykańskiego fizyka i ufundował Nagrodę Zenera przyznawaną za wybitne osiągnięcia naukowe w dziedzinie inżynierii materiałowej i fizyki.

</doc>
<doc id="945994" url="https://pl.wikipedia.org/wiki?curid=945994" title="Seweryn Tymieniecki">
Seweryn Tymieniecki

Seweryn Tymieniecki herbu Zaremba (ur. 1847 w Kaliszu, zm. 14 marca 1916 w Warszawie) – polski prawnik, numizmatyk, działacz społeczny; współtwórca Muzeum Ziemi Kaliskiej.
Odbył studia na Wydziale Prawa w Szkole Głównej Warszawskiej oraz na Uniwersytecie w Lipsku, w latach 1873–1914 prowadził praktykę adwokacką w Kaliszu. Zaangażowany społecznie, należał do grona współtwórców Muzeum Ziemi Kaliskiej w Kaliszu, którego zbiory wzbogacił o swoją kolekcję monet. 
Jako numizmatyk Seweryn Tymieniecki interesował się głównie polską monetą przełomu XVI i XVII wieku; ogłosił szereg artykułów w „Wiadomościach Numizmatyczno-Archeologicznych”.

</doc>
<doc id="945998" url="https://pl.wikipedia.org/wiki?curid=945998" title="Poczta Szprotawa">
Poczta Szprotawa



</doc>
<doc id="945999" url="https://pl.wikipedia.org/wiki?curid=945999" title="Luž">
Luž

Luž (niem. "Lausche", górnołuż. "Łysa", ang. "Mount Lusatia", 793 m n.p.m.) – najwyższy szczyt w Górach Łużyckich w Sudetach Zachodnich, na granicy Czech i Niemiec.
Góra jest dawną kopułą wulkaniczną, zbudowaną z fonolitu, o wyrazistym kopulastym kształcie i stromych zboczach. Na płaskim szczycie, częściowo porośniętym lasem mieszanym, znajduje się wieża telekomunikacyjna, turystyczne miejsce odpoczynku i ruiny po gospodzie. Zbocza szczytu porośnięte są lasem mieszanym. Szczyt jest dobrym punktem widokowym, z którego rozciąga się pełna panorama na okoliczne szczyty i doliny Gór Łużyckich.
Atrakcje.
Na południowo-wschodnim zboczu góry po czeskiej stronie powyżej miejscowości Horní Světlá znajduje się ośrodek narciarski – trzy trasy narciarskie z wyciągami. Wyciąg, stok narciarski oraz skocznia, znajdują się także po niemieckiej stronie powyżej miejscowości Waltersdorf.
Turystyka.
Na szczyt prowadzi serpentynami ścieżka oraz szlak turystyczny.
Na szczycie znajduje punkt widokowy z widokiem okrężnym od Gór Łużyckich przez Czeskie Średniogórze aż po Góry Izerskie i wierzchołki Karkonoszy, na północy na Łużyce Górne i miasta w Niemczech.
W odległości kilku kilometrów od szczytu znajdowało się turystyczne przejście graniczne z Niemcami.
Wzniesienie zaliczane jest do Korony Sudetów Niemieckich, Korony Sudetów Czeskich i Korony Sudetów.

</doc>
<doc id="946007" url="https://pl.wikipedia.org/wiki?curid=946007" title="Mycelis">
Mycelis



</doc>
<doc id="946009" url="https://pl.wikipedia.org/wiki?curid=946009" title="Mamadou Niang">
Mamadou Niang

Mamadou Niang (ur. 13 października 1979 w Matam), piłkarz senegalski grający na pozycji napastnika.
Kariera klubowa.
Niang urodził się w senegalskim mieście Matam, a już jako młody chłopiec wyemigrował z rodzicami do Francji. Tam rozpoczął piłkarską karierę w klubie Saint-Andre-les-Vergers, a następnie trafił do Troyes AC i w 1999 roku stał się zawodnikiem pierwszego zespołu. Debiut w Ligue 1 zaliczył jednak dopiero sezon później, 28 lipca 2000, a Troyes przegrało z Olympique Marsylia 1:3. W Troyes grał nie miał miejsca w podstawowym składzie drużyny. W jego barwach zadebiutował też w europejskich pucharach – w Pucharze UEFA w sezonie 2001/2002. Rundę jesienną sezonu 2002/2003 spędził także w Troyes, ale na wiosnę został wypożyczony do FC Metz i awansował z nim do Ligue 1.
Latem 2003 Niang przeszedł do RC Strasbourg. W sezonie 2003/2004 zdobył 9 bramek w lidze, a w kolejnym -12, zostając najlepszym strzelcem zespołu. W tym samym roku wywalczył Puchar Ligi Francuskiej (zagrał w finale z SM Caen). Latem 2005 za 7 milionów euro Mamadou trafił do Olympique Marsylia. W jej barwach zadebiutował 16 lipca w wygranym 3:2 meczu z BSC Young Boys w Pucharze Intertoto (w debiucie zdobył gola). Z Marsylią awansował do Pucharu UEFA, a w lidze zajął 5. miejsce, w linii ataku najczęściej grając z Toifilou Maoulidą czy Mickaëlem Pagisem, ale to Niang z 10 golami na koncie był najlepszym strzelcem swojego klubu. Dotarł też z nim do finału Pucharu Francji. Osiągnięcie to powtórzył w sezonie 2006/2007 i wywalczył wtedy wicemistrzostwo kraju ponownie zostając najlepszym strzelcem klubu. Wraz z OM zdobył Puchar Ligi Francuskiej, mistrzostwo Francji i Superpuchar Francji w 2010. 14 sierpnia przeniósł się do Fenerbahçe SK za kwotę 8 milionów euro. Od sezonu 2011/12 występuje w katarskim Al-Sadd. 31 stycznia 2013 roku został wypożyczony do tureckiego Beşiktaşu JK do końca sezonu. 3 marca 2013 roku trafił swojego pierwszego gola i zaliczył asystę w wygranym 3-2 meczu ze swoim byłym klubem, Fenerbahçe.
Kariera reprezentacyjna.
W reprezentacji Senegalu Niang zadebiutował w 2004 roku. Brał udział w kwalifikacjach do Mistrzostw Świata w Niemczech, a w 2006 roku został powołany do kadry na Puchar Narodów Afryki 2006. Tam zagrał w dwóch grupowych meczach, a w ćwiercfinałowym z Gwineą (2:1) i półfinałowym z Egiptem (1:2) zdobywał po golu. Wystąpił także w przegranym 0:1 meczu o 3. miejsce z Nigerią.

</doc>
<doc id="946013" url="https://pl.wikipedia.org/wiki?curid=946013" title="Łubno (gmina)">
Łubno (gmina)

Łubno – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Nazwa gminy pochodzi od wsi Łubno, lecz siedzibą władz gminy było Łobzowo.
Gmina Łubno powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu miasteckiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem miasteckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 11 gromad: Barkocin, Łobzowo, Łubno, Podgórze, Przyborze, Role, Trzebielino, Turowo, Wiatrołom, Witanowo i Zagony. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowych gmin Miastko i Trzebielino oraz gminy Kołczygłowy.

</doc>
<doc id="946014" url="https://pl.wikipedia.org/wiki?curid=946014" title="Paktolos">
Paktolos



</doc>
<doc id="946017" url="https://pl.wikipedia.org/wiki?curid=946017" title="Ubuntu Studio">
Ubuntu Studio

Ubuntu Studio to oficjalna odmiana dystrybucji Ubuntu, przeznaczona specjalnie do zastosowań multimedialnych. . 
Instalacja.
 Nie można zamówić darmowych płyt z systemem do domu. Dostępne są jedynie obrazy płyt na stronie producenta i oficjalnej stronie tej dystrybucji.
Oprogramowanie.
Programy zawarte standardowo w Ubuntu Studio to m.in.:

</doc>
<doc id="946019" url="https://pl.wikipedia.org/wiki?curid=946019" title="Ser zgliwiały">
Ser zgliwiały



</doc>
<doc id="946022" url="https://pl.wikipedia.org/wiki?curid=946022" title="Jean-François Pilâtre de Rozier">
Jean-François Pilâtre de Rozier

Jean-François Pilâtre de Rozier (ur. 30 marca 1754 w Metz, zm. 15 czerwca 1785) – francuski nauczyciel chemii i fizyki, pionier baloniarstwa.
Życiorys.
Urodził się w Metz, studiował farmację, fizykę i chemię na Akademii w Reims. Tam poznał księcia d’Anjou, brata króla Francji Ludwika XVI, i został jego nadwornym aptekarzem. Za jego namową przeniósł się do Paryża, gdzie w dzielnicy Le Marais otworzył 11 grudnia 1781 własną pracownię zwaną "l’Athénée Royal" (lub bardziej pospolicie "Musée de Paris"), będącą jednocześnie salonem, w którym spotykała się większość francuskich uczonych epoki. Demonstrował w nim doświadczenia fizyczne francuskim notablom. Prowadził doświadczenia z gazami, jest także wynalazcą respiratora, maski gazowej i skafandra nurkowego.
W czerwcu 1783 był świadkiem pierwszego pokazu balonu braci Montgolfier. Stał się entuzjastą nowego wynalazku i zgłosił się na ochotnika do odbycia lotu załogowego. Po serii próbnych lotów ze zwierzętami w koszu balonu, 15 października 1783 roku de Rozier wzleciał po raz pierwszy balonem na uwięzi na wysokość ok. 20 metrów. 21 listopada tego roku de Rozier wraz z hrabią François Laurentem d’Arlandes odbyli pierwszy w historii przelot balonem wolnym o nazwie „Réveillon” (na ogrzane powietrze), pokonując w Paryżu 8-kilometrowy dystans pomiędzy Château de la Muette a Butte-aux-Cailles i . Był także jednym z sześciu pasażerów drugiego lotu 17 stycznia 1784, w którym balon dziesięciokrotnie większej pojemności wystartował z Lyonu, jednakże próba ta była niezbyt udana, balon pokonał jedynie niewielki dystans i wylądował.
24 czerwca 1784 Jean-François Pilâtre uczestniczył w locie zmodernizowaną wersją balonu, nazwanego na cześć królowej Francji "La Marie-Antoinette". Startując z ogrodów pałacu w Wersalu osiągnął w 45 minut pałac w Chantilly. Był to rekordowy lot zarówno pod względem dystansu (52 kilometry), jak i osiągniętej wysokości (3000 metrów). Zachęcony tym sukcesem, postanowił ubiec Anglików i podjąć próbę pokonania balonem kanału La Manche. Do tego zadania zamierzał użyć balonu wykorzystującego zarówno gorące powietrze, jak i wodór, w którego budowie wspierali go paryski chemik Joseph Proust i farmaceuta Antoine Quinquet.
Po serii prób wraz z drugim śmiałkiem, Pierre’em Romainem, wystartował z przylądka Gris-Nez koło Boulogne-sur-Mer 15 czerwca 1785. Po pomyślnym pokonaniu części dystansu, zmiana kierunku i siły wiatru zepchnęła balon z powrotem nad ląd, 5 kilometrów poza miejsce startu. Balon, z którego na skutek rozdarcia powłoki uszedł wodór, spadł z wysokości ok. 500 m i rozbił się nieopodal Wimereux. Obydwaj pasażerowie zginęli. W miejscu tym wzniesiono później obelisk upamiętniający to wydarzenie.
Na pamiątkę pioniera tego typu konstrukcji, współczesne balony hybrydowe (wykorzystujące zarówno ogrzane powietrze, jak i gaz), nazywane są balonami Roziera.

</doc>
<doc id="946023" url="https://pl.wikipedia.org/wiki?curid=946023" title="Jean Francois Pilatre">
Jean Francois Pilatre



</doc>
<doc id="946025" url="https://pl.wikipedia.org/wiki?curid=946025" title="Blepharophimosis">
Blepharophimosis

Blepharophimosis (łac., dosł. "stulejka powiekowa") – wada wrodzona o charakterze cechy dysmorficznej, polegająca na zwężeniu szpary powiekowej.

</doc>
<doc id="946026" url="https://pl.wikipedia.org/wiki?curid=946026" title="Wojciech Wieczorkiewicz">
Wojciech Wieczorkiewicz

Wojciech Wieczorkiewicz (ur. 17 października 1934 w Dąbrowie, zm. 22 maja 2007 w Poznaniu) – polski reżyser teatrów lalkowych i filmów animowanych.
W 1951 ukończył VI Liceum Ogólnokształcące im. Tadeusza Reytana w Warszawie
. W latach 1952–1956 studiował historię sztuki na Uniwersytecie Warszawskim (ukończone absolutorium). Z teatrem lalek związał się w 1953, początkowo pracował w Kukłowym Teatrze Młodego Widza „Baj” w Warszawie, w latach 1954–1955 w Teatrze Lalek w Domu Wojska Polskiego w Warszawie, w latach 1955–1956 w Teatrze Lalek „Guliwer” w Warszawie. W 1956 uzyskał eksternistycznie dyplom aktora-lalkarza. Następnie pracował w Teatrze „Rozmaitości” we Wrocławiu (1956–1958) oraz Teatrze Lalek „Banialuka” w Bielsku-Białej.
Od 1960 pracował jako reżyser w Teatrze Lalki i Aktora „Marcinek” w Poznaniu, gdzie współpracował z Leokadią Serafinowicz. W 1962 uzyskał eksternistycznie dyplom reżysera teatrów lalkowych. W sezonie 1968/1969 był kierownikiem artystycznym sceny lalkowej Teatru im. Leona Kruczkowskiego w Zielonej Górze. Następnie powrócił do Teatru „Marcinek”, a w latach 1976–1979 był jego dyrektorem i kierownikiem artystycznym. 
Od 1975 wykładał na Wydziale Lalkarskim wrocławskiej filii Państwowej Wyższej Szkoły Teatralnej im. Ludwika Solskiego w Krakowie, od 1981 na Wydziale Reżyserii Teatru Lalek ówczesnej Państwowej Wyższej Szkoły Teatralnej im. Aleksandra Zelwerowicza z siedzibą w Białymstoku, gdzie w latach 1984–1990 pełnił także funkcję dziekana. 
Kręcił także filmy animowane. Za film "Nocna ucieczka" otrzymał Brązowe Koziołki na Międzynarodowym Festiwalu Filmów Młodego Widza „Ale Kino!” w Poznaniu (1975).
Ostatnią pracę dla poznańskiego Teatru Animacji, kontynuującego tradycję „Marcinka”, przygotował na 50-lecie pracy artystycznej. 
Od 1956 należał do Stowarzyszenia Polskich Artystów Teatru i Filmu, był członkiem zarządu sekcji teatrów lalek, w latach 1979–1981 jej przewodniczącym. W latach 1999–2003 był prezydentem polskiego ośrodka Stowarzyszenia Artystów Lalkarzy UNIMA.
W 1975 został odznaczony Złotym Krzyżem Zasługi. W 1973, 1975 i 1979 otrzymał nagrodę za reżyserię na Biennale Sztuki dla Dziecka w Poznaniu, w 1981 indywidualną Nagrodę Prezesa Rady Ministrów.
Był żonaty z aktorką Marią Korzeniowską. Został pochowany na cmentarzu w Puszczykowie.

</doc>
<doc id="946033" url="https://pl.wikipedia.org/wiki?curid=946033" title="Kępinka">
Kępinka

2 miejscowości w Polsce:

</doc>
<doc id="946037" url="https://pl.wikipedia.org/wiki?curid=946037" title="Miguel and the Living Dead">
Miguel and the Living Dead

Miguel and the Living Dead – polski zespół założony w 2001 roku grający mieszankę rocka gotyckiego, punka, deathrocka i gothabilly. Grupa wytworzyła konsekwentny image sceniczny, występując w kostiumach i makijażu, tworząc piosenki nawiązujące do starych amerykańskich horrorów oraz stylistyce lat 80. W 2004 roku "Miguel and the Living Dead" nagrywa demo zaś w rok później oficjalną płytę zatytułowaną "Alarm!!!" nakładem Strobelight Records. Duży wpływ na kształt muzyki ma twórczość takich zespołów jak Bauhaus, Alien Sex Fiend, 45 Grave, Siouxsie and the Banshees, UK Decay i The Cramps.
Miguel and the Living Dead jest wieloletnim gościem koncertów w ramach cyklu "Old Skull".
Historia zespołu.
W 2001 roku powstał "Miguel and the Living Dead", jako jednoosobowy projekt muzyczny "Nerve 69". W domowych warunkach powstały pierwsze utwory, m.in. „Salem’s Lot”, „Night of Terror”, „Train of the Dead”. Na przełomie 2002/2003 r. do grupy dołączyli byli muzycy zimnofalowego zespołu Eva – Slavik (wokal), Killer Klaus (gitara basowa), Niuniek El Diablo (perkusja). Rozpoczęły się pierwsze próby na żywo oraz powstawały kolejne utwory.
W lutym 2004 roku na koncercie "Old Skull" w Warszawie zespół zagrał swój pierwszy koncert. W tym samym okresie zostało wydane demo grupy. Pierwsze wydawnictwo zawierało pięć utworów powstałych w latach 2001–2003. Wiosną 2004 roku do grupy dołączył ostatni członek – klawiszowiec Goozzolini. Muzycy grali serię koncertów w Polsce, zadebiutowali też poza granicami Polski, a mianowicie na festiwalu "Punk Aid", w Czechach. Na wspomnianym "Punk Aid" poza Miguelem gościła legendarna punk rockowa grupa The Damned, natomiast sam Miguel And The Living Dead zagrał na jednej scenie wraz z Sex Gang Children i The Last Days Of Jezus. W tym okresie zespół wspierał przyjaciel grupy, menedżer zespołu, twórca zinu "Cold/Zima", założyciel cyklu koncertów pod szyldem "Old Skull" – Tomasz "Zrąbek" Zrąbkowski (inne pseudonimy: "Maniak", "Ghostmaniak"). W późniejszym okresie menedżerem zespołu został "Nerve 69".
25 lipca 2005 został wydany pierwszy oficjalny album zespołu zatytułowany "Alarm!!!". Płyta otrzymała dobre oceny w podziemnej prasie fachowej (głównie w obcojęzycznych profesjonalnych tematycznych zinach), dzięki czemu zespół zyskał pewną popularność i zaczął koncertować w Europie (Włochy, Francja, Austria, Czechy, Słowacja, Luksemburg, Niemcy). W 2005 r. zespół zmienił klawiszowca – Goozzoliniego zastąpił Burza. Utwory zespołu pojawiły się na składankach („Gothic Magazine”, „New Dark Age vol.3", „Cold zine”).
W 2006 zespół grał koncerty w Wielkiej Brytanii, Austrii i Niemczech. Na kompilacji „New Dark Age vol.4". znalazł się nowy utwór zespołu pod tytułem "Lycantrophy". W 2007 "Miguel and the Living Dead" wydał nowy album "Postcards from the Other Side", tym razem przy współpracy z polską wytwórnią Noise Annoys z Łodzi. Repertuar z ostatniej płyty, jak i z poprzedniej został przedstawiony na prestiżowym europejskim festiwalu Castle Party 2007 w Bolkowie.
Po wyemigrowaniu w 2007 roku do Wielkiej Brytanii lidera zespołu – Nerve’a 69 – grupa coraz rzadziej dawała koncerty w kraju i zagranicą, choć należy wymienić te najważniejsze: 12 lipca 2008, Warszawa, klub "Depozyt 44"; 28 lutego 2009, Warszawa, klub "No Mercy" (w ramach 5 lecia "Old Skull"); z 31 grudnia 2009 na 1 stycznia 2010, Warszawa, klub "No Mercy"; 27 maja 2010, Warszawa, klub "No Mercy"; 21 sierpnia 2010, Wilno (w ramach "Live at Drop Dead Festival 2010"). Fragmenty z większości wymienionych koncertów można obejrzeć w formie dokumentu w serwisie internetowym YouTube
W 2019 roku Miguel and the Living Dead wznowił działalność w składzie: Slavik - śpiew, Nerve 69 (Pete Vincent) - gitara, Killer Klaus - gitara basowa, Staszek - perkusja (Syrbski Jeb, Hatestory) oraz Beyonc, muzyk hiszpańskiego pochodzenia - instrumenty klawiszowe. 27 kwietnia tego roku zespół zagrał koncert w warszawskim klubie Pogłos. W 2021 roku został wydany debiutancki album (Alarm!!!, 2005) po raz pierwszy na nośniku winyl. W Wyniku pandemii Covid 19, zespół powrócił do działalności koncertowej w 2022 r. Odbyły się koncerty m.in.: 8 stycznia 2022 w warszawskim klubie Potok; 24 czerwca 2022 w Żelebsku k. Biłgoraja na Festiwalu Ultra Chaos Piknik; 7 lipca 2022 w Bolkowie na Festiwalu Castle Party. 

</doc>
<doc id="946038" url="https://pl.wikipedia.org/wiki?curid=946038" title="Rewolwer Colt Cobra">
Rewolwer Colt Cobra

Colt Cobra – amerykański rewolwer produkowany przez Colt's Manufacturing Company. Wykonana ze stopu lekkiego odmiana rewolweru Colt Detective Special.
24 listopada 1963 roku Jack Ruby zamordował Lee Harveya Oswalda używając Colta Cobry .38 Special.

</doc>
<doc id="946040" url="https://pl.wikipedia.org/wiki?curid=946040" title="Jarosław Semkow">
Jarosław Semkow

Jarosław Semkow - polski historyk i teoretyk myśli ekonomicznej.

</doc>
<doc id="946045" url="https://pl.wikipedia.org/wiki?curid=946045" title="Lagwagon">
Lagwagon

Lagwagon – amerykański zespół punkrockowy pochodzący z miasta Santa Barbara w Kalifornii.
Nazwa zespołu wzięła się od nazwy vana, którego używali do tournée. Zdjęcie pojazdu można zobaczyć na okładce albumu "Trashed". Nagrali oni 9 albumów pod szyldem Fat Wreck Chords, a wokalista Joey Cape udziela się także w projektach Me First and the Gimme Gimmes oraz Bad Astronaut, z którymi wydał 3 albumy. Zespół zrobił sobie przerwę 1999-2000, a w 2003 wydał album "Blaze". W 2005 zespół wydał album będący nagraniem z koncertu, noszący nazwę "Live in a Dive". W tym samym roku samobójstwo popełnił były perkusista zespołu, Derrick Plourde. W kilka dni po jego śmierci zespół wydał kolejny album "Resolve".

</doc>
<doc id="946046" url="https://pl.wikipedia.org/wiki?curid=946046" title="Wodomózgowie">
Wodomózgowie



</doc>
<doc id="946047" url="https://pl.wikipedia.org/wiki?curid=946047" title="Czarna Dąbrowa">
Czarna Dąbrowa



</doc>
<doc id="946048" url="https://pl.wikipedia.org/wiki?curid=946048" title="YAWS (program)">
YAWS (program)



</doc>
<doc id="946051" url="https://pl.wikipedia.org/wiki?curid=946051" title="Colt’s Manufacturing Company">
Colt’s Manufacturing Company

Colt’s Manufacturing Company (CMC, dawniej "Colt’s Patent Firearms Manufacturing Company") – amerykańskie przedsiębiorstwo produkujące broń palną, założone w 1836 roku przez Samuela Colta. Jest znane głównie z projektowania, produkcji i sprzedaży wielu rodzajów broni, zarówno na potrzeby cywilne, jak i wojskowe. Siedziba znajduje się w Hartford w stanie Connecticut w Stanach Zjednoczonych Ameryki. Colt’s Manufacturing Company jest własnością Colt Holding Company LLC, którą kupiło czeskie przedsiębiorstwo Česká zbrojovka Group SE.

</doc>
<doc id="946055" url="https://pl.wikipedia.org/wiki?curid=946055" title="Wypiska">
Wypiska

Wypiska – początkowo potoczne, obecnie także stosowane w regulaminach określenie zakupów dokonywanych przez osadzonych w więziennej kantynie.
Zakupy, pod konwojem, dokonywane są bezgotówkowo, na podstawie kwitów wystawianych przez działy finansowe administracji więziennej. Środki finansowe mogą pochodzić z wpłat dokonywanych na rzecz osadzonych z zewnątrz, z części środków własnych zdeponowanych w chwili osadzenia, z zarobków (w przypadku więźniów zatrudnionych odpłatnie) lub pieniężnych nagród regulaminowych.
Asortyment towarów dostępnych w kantynie bywa różny, zależny m.in. od jej wielkości i przedsiębiorczości kierownika. Zazwyczaj są to różne gatunki papierosów, kawy, herbaty, soków, cukier, mleko i inne podstawowe środki spożywcze i przyprawy. Większe kantyny oferują szeroki asortyment konserw, wędlin paczkowanych, świeżych owoców, zupek błyskawicznych, deserów i słodyczy. Często dostępne są również niektóre preparaty witaminowe i odżywcze. Kantyny sprzedają także podstawowe materiały papiernicze (papeterie, zeszyty, bloki rysunkowe, ołówki, kredki, papier toaletowy) i higieniczno-kosmetyczne. Wiele kantyn sprowadza także gazety i czasopisma, w tym erotyczne w rodzaju "Playboya".
Zakazana jest sprzedaż w kantynach przedmiotów niedozwolonych regulaminem więziennym - środków niebezpiecznych, żrących, łatwopalnych, zawierających alkohol lub lotne rozpuszczalniki (w tym aerozoli). Nożyczki i cążki do paznokci dostępne w kantynach muszą być pozbawione ostrych zakończeń a kubki muszą być z nietłukących materiałów. Niektóre przedmioty sprzedawane są po uzyskaniu przez więźnia zgody dyrektora więzienia na ich posiadanie (telewizory, radioodbiorniki, lampki nocne, tytoń fajkowy, drobny sprzęt sportowy).
Wypiska jest przywilejem przysługującym wszystkim więźniom od - najpóźniej - piątego dnia pobytu w zakładzie penitencjarnym. Zawieszenie prawa do wypiski, lub jego ograniczenie (np.zakaz kupowania papierosów) traktowane jest jako kara dyscyplinarna.
Prawo do zakupów traktowane jest bardzo poważnie zarówno przez samych więźniów, jak i służbę więzienną. Osadzeni posiadający na swoim koncie nawet kilkadziesiąt groszy pytani są zazwyczaj, czy chcą skorzystać z wypiski. Nadzwyczajne opóźnienia wypiski powodują zwykle wzrost niezadowolenia więźniów, i bywają przyczyną buntów.
Wypiski odbywają się najczęściej 3 - 4 razy w miesiącu, w odstępach 7 - 10 dni. Ramowe terminy wypisek zapisane są zwykle w regulaminie ("porządku wewnętrznym"), znajdującym się w każdej celi. Więźniowie przeprowadzani są na teren kantyny pod konwojem, w kilkuosobowych grupach. Objęci izolacją lub szczególnie niebezpieczni mogą być doprowadzani pojedynczo.

</doc>
<doc id="946056" url="https://pl.wikipedia.org/wiki?curid=946056" title="Hrabstwo Carroll (Maryland)">
Hrabstwo Carroll (Maryland)

Hrabstwo Carroll (ang. "Carroll County") to hrabstwo w amerykańskim stanie Maryland. Hrabstwo zajmuje powierzchnię całkowitą 1 171,71 km² i według szacunków US Census Bureau w roku 2006 liczyło 170 260 mieszkańców. Siedzibą hrabstwa jest miasto Westminster.
Historia.
Hrabstwo Carroll zostało utworzone w roku 1837 z części hrabstw Frederick oraz Baltimore. Hrabstwo zostało nazwane na cześć Charlesa Carrolla (z Carrollton), jednego z sygnatariuszy Deklaracji Niepodległości Stanów Zjednoczonych.
Geografia.
Całkowita powierzchnia hrabstwa Carroll wynosi 1 171,71 km², z czego 1 163,24 km² stanowi powierzchnia lądowa, a 8,47 km² (0,7%) powierzchnia wodna. Najwyższy punkt w hrabstwie ma wysokość ponad 341 m n.p.m., zaś najniższy punkt o wysokości 79 m n.p.m. znajduje się na rzece Patapsco, w pobliżu Marriottsville.
W hrabstwie znajduje się część parku stanowego Patapsco Valley.
Demografia.
Według szacunków US Census Bureau w roku 2006 hrabstwo Carroll liczyło 170 260 mieszkańców.

</doc>
<doc id="946057" url="https://pl.wikipedia.org/wiki?curid=946057" title="Żelazna kasa">
Żelazna kasa

Żelazna kasa – potoczne określenie środków finansowych zgromadzonych na koncie osadzonego (skazanego, tymczasowo aresztowanego) przeznaczonych do wypłaty w chwili wyjścia na wolność.
Środki finansowe więźnia mogą pochodzić z wpłat na konto otrzymywanych z zewnątrz, środków własnych posiadanych w momencie umieszczenia w zakładzie, zarobków w przypadku zatrudnionych odpłatnie lub regulaminowych finansowych nagród przyznawanych przez dyrekcję więzienia.
Zazwyczaj na żelazną kasę przeznaczane jest 40–60% każdej wpłaty na konto osadzonego. Często po osiągnięciu pewnej kwoty nie są już pobierane środki na żelazną kasę i całość wpłat jest do dyspozycji więźnia na tzw. wypiskę. Zgodnie z obowiązującym prawem, w żelaznej kasie gromadzi się środki do sumy równej przeciętnemu miesięcznemu wynagrodzeniu pracowników. Gromadzeniu podlegają wpływy dla osadzonego oraz środki deponowane podczas przyjęcia osadzonego do zakładu w części równej 50%, w tym wynagrodzenie za pracę, lecz w kwocie nie większej niż 4% miesięcznego wynagrodzenia pracownika dla wpływów i w kwocie nie większej niż miesięczne wynagrodzenie pracownika dla środków deponowanych podczas przyjęcia osadzonego.

</doc>
<doc id="946058" url="https://pl.wikipedia.org/wiki?curid=946058" title="Synophrys">
Synophrys

Synophrys ("synophridia", łac., z gr. = razem + = brew, ang. unibrow, monobrow) – anomalia rozwojowa polegająca na połączeniu się brwi w linii środkowej twarzy; zrośnięte brwi.
"Synophrys" jest niewielką cechą dysmorficzną; w związku z przyjętym na Zachodzie kanonem piękna ludzie mający tę cechę często pozbywają się niechcianych włosów brwi. W krajach Bliskiego Wschodu "synophrys" u kobiety postrzegany jest jako znak dziewictwa i niewinności.
Zrośnięte brwi najczęściej występują u zupełnie zdrowych ludzi, ale stanowią też czasem część obrazu klinicznego rzadkich zespołów wad wrodzonych. Niektóre z nich to:

</doc>
<doc id="946063" url="https://pl.wikipedia.org/wiki?curid=946063" title="Uprp">
Uprp



</doc>
<doc id="946065" url="https://pl.wikipedia.org/wiki?curid=946065" title="Cykady wieloletnie">
Cykady wieloletnie

Cykady wieloletnie ("Magicicada") – rodzaj owadów z rodziny cykadowatych, rzędu pluskwiaków o trzynasto- i siedemnastoletnim cyklu rozwoju. Zamieszkują wschodnie i środkowe obszary Ameryki Północnej. Odznaczają się niezwykle długim – jak na owady – życiem, regularnością pojawiania się oraz masowością. W okresie wyroju może się ich pojawiać nawet do 1,5 miliona na akr (4046,86 m2) powierzchni. W Stanach Zjednoczonych powszechnie nazywane są "17-letnią szarańczą", jakkolwiek szarańczowate należą do rzędu prostoskrzydłych (Orthoptera).
Występowanie.
Rozpoznano siedem gatunków cykad wieloletnich. Trzy występują w cyklu 17-letnim (na północy kontynentu):
Cztery dalsze występują w cyklu 13-letnim (na południowych obszarach USA):
Opis.
Cykady wieloletnie są nieco mniejsze od innych, dorocznych cykadowatych: mają 2,5–3 cm długości. Są czarne, z szeroko rozstawionymi oczyma i żółtymi lub pomarańczowymi pasmami na spodzie odwłoka. Skrzydła są przezroczyste. Po przepoczwarzeniu żyją około 30 dni - okres poświęcony na rozmnażanie się. Po zakończeniu okresu godowego samce słabną i umierają. Samice żyją kilka dni dłużej, by móc złożyć jaja (przeważnie w rozwidleniach młodych gałęzi, gdzie robią 6–20 nacięć kory, w których składają do 600 jaj). Ciała martwych cykad (zawierające wysoko wartościowe białko) w znacznym stopniu użyźniają ściółkę leśną. 
Charakterystyczny jest wydawany przez nie dźwięk – tzw. „pieśń zalotna” samców. Siła brzmienia „chóru” grupy tych owadów często przekracza 100 dB.
Są zupełnie nieszkodliwe; nie gryzą, nie żądlą, nie są trujące, nie roznoszą chorób. Nie są też szkodliwe dla dojrzałych drzew i krzewów, choć młode rośliny, zwłaszcza masowo zaatakowane, mogą odnieść poważne uszkodzenia. Dlatego w latach ich przewidywalnego pojawienia nie zaleca się sadzenia nowych roślin wieloletnich. Sadownicy i szkółkarze starają się zabezpieczyć swoje plantacje i winnice siatkami.
W ciągu pierwszych kilku dni po wylęgu cykady (ze względu na miękkość skorup) są łakomym kąskiem dla ptaków, węży, wiewiórek, kotów czy psów. Nie potrafiąc się bronić indywidualnie (latają ospale, wolno, nie wykonują gwałtownych manewrów, często spadają na ziemię) bronią się liczebnością.

</doc>
<doc id="946068" url="https://pl.wikipedia.org/wiki?curid=946068" title="Ad-Dakhla">
Ad-Dakhla



</doc>
<doc id="946071" url="https://pl.wikipedia.org/wiki?curid=946071" title="Krzyż jagielloński">
Krzyż jagielloński



</doc>
<doc id="946072" url="https://pl.wikipedia.org/wiki?curid=946072" title="Centipede">
Centipede

 
Centipede (pol. Stonoga) – brytyjska grupa jazzrockowa lub awangardowego rocka.
Ten nietypowy zespół, właściwie 50-osobowa orkiestra, działał w latach 1970-1975.
Został on założony przez wybitnego pianistę jazzowego Keitha Tippetta w celu realizacji jego kompozycji napisanej w 1970 r. "Septober Energy. Music for 50 People and 100 Feet". Utwór ten był dwugodzinną suitą. Tippett właściwie osobiście dobierał muzyków. Realizacja tego projektu była unikalnym, niezwykłym pokazem braterstwa muzyków.
Tippett zgromadził muzyków ze świata muzyki poważnej, jazzowej, jazzrockowej i rockowej. Jego pierwszym wyborem był Robert Wyatt. Inni byli członkami znakomitych zespołów tego czasu: Keith Tippett Group, Soft Machine, King Crimson, Blossom Toes, Nucleus...
Septober Energy.
W czerwcu 1971 r. Centipede przystąpiła do nagrania dwupłytowego albumu "Septober Energy" w Wessex Studios w Londynie. Producentem był Robert Fripp.
Oto plan pomagający w identyfikacji muzyków solistów. Zawiera on spis muzyków, których zidentyfikowanie nastręczałoby trudności (np. solo saksofonowe mogło wykonywać kilku saksofonistów).
Część I
Część II
Część III
Część IV
Perkusje: John Marshall (kanał lewy), Robert Wyatt (środek), Tony Fennell (kanał prawy)
Wokalnie wykonywany jest wiersz Julii Tippetts, znanej wcześniej jako Julie Driscoll.
Po nagraniu albumu grupa dalej koncertowała. W czerwcu 1971 r. zespół jest w Holandii i gra w kilkunastu miejscach w Rotterdamie. 14 października 1971 zespół wystąpił w Royal Alberet Hall w Londynie.

</doc>
<doc id="946074" url="https://pl.wikipedia.org/wiki?curid=946074" title="Krzyż andegaweński">
Krzyż andegaweński



</doc>
<doc id="946075" url="https://pl.wikipedia.org/wiki?curid=946075" title="Krzyż litewski">
Krzyż litewski

 
Krzyż litewski może odnosić się do:

</doc>
<doc id="946081" url="https://pl.wikipedia.org/wiki?curid=946081" title="Aleksandria Druga">
Aleksandria Druga

Aleksandria Druga – wieś w Polsce położone w województwie śląskim, w powiecie częstochowskim, w gminie Konopiska.
W latach 1975–1998 miejscowość administracyjnie należała do województwa częstochowskiego.
Przed 2023 r. miejscowość była częścią wsi Aleksandria.
Miejscowość liczyła 812 mieszkańców w 2008 roku.
Aleksandria Druga jest sołectwem.

</doc>
<doc id="946088" url="https://pl.wikipedia.org/wiki?curid=946088" title="Poul Sommer">
Poul Sommer

Poul Sommer (ur. 13 października 1910 w miejscowości Rønne na wyspie Bornholm, zm. 1991) – duński pilot myśliwski, pilot-ochotnik w Luftwaffe, dowódca Korpusu Strażniczego Luftwaffe w Danii podczas II wojny światowej
Młodość i służba w duńskich siłach powietrznych.
Był synem Jensa Petera Nicolaja Sommera, nauczyciela i Birgithy Kristiny z domu Hansen. W 1928 r. ukończył szkołę wyższą, kontynuując studia na Politechnice w Kopenhadze. W 1930 r. podjął pracę w fabryce koło Stuttgartu w Niemczech, gdzie zetknął się z narodowymi socjalistami. Poprzez swoich przyjaciół, którzy byli członkami Narodowosocjalistycznej Duńskiej Partii Robotniczej (DNSAP), spotkał się z kilkoma lokalnymi przywódcami NSDAP. W 1932 r. uczestniczył w kursie SS w Monachium. W tym samym roku opublikował swój antymarksistowski pamflet pt. „Under Hagekors” („Pod Swastyką”). Do 1934 r. był wydawcą gazety „Kampen”, która propagowała faszystowskie idee. Następnie powrócił do Danii i krótko pracował jako inżynier. Wstąpił do lotnictwa marynarki wojennej, zostając pilotem-uczniem. 22 grudnia 1936 r. awansował do stopnia flyverløjtnanta-II (podporucznika), a 1 stycznia 1939 r. – flyverløjtnanta-I (porucznika). W tym roku został przeniesiony do rezerwy. Według części źródeł próbował bezskutecznie dostać się do fińskich sił powietrznych podczas wojny sowiecko-fińskiej 1939-1940.
Służba w Luftwaffe.
Po najeździe Niemiec na ZSRR 22 czerwca 1941 r., uzyskał 8 lipca zgodę duńskiego ministerstwa wojny na ochotnicze wstąpienie do Luftwaffe. W październiku wraz z kilkoma innymi duńskimi pilotami trafił do szkoły lotniczej Fliegerhorst Prenzlau. Następnie został przydzielony do Jagdfliegerschule 1 na operacyjne szkolenie. 20 września 1942 r. został pilotem myśliwskim jednostki lotniczej II./JG27, którą wysłano do północnej Afryki. Miał wówczas stopień oberleutnanta (porucznika). 1 stycznia 1943 r. awansował na Hauptmanna (kapitana). Podczas walk nad Afryką uzyskał 3 zwycięstwa nad brytyjskimi samolotami, w tym 2 pierwsze podczas bitwy pod El Alamein. Wiosną wraz ze swoją jednostką został przeniesiony na Sycylię, biorąc udział w jej obronie. Uzyskał wówczas kolejne zwycięstwo powietrzne. Na przełomie maja i czerwca trafił do Grecji, działając w rejonie Kalamaki koło Aten. Część historyków twierdzi, że został następnie przeniesiony na front wschodni w składzie JG54. Podczas służby w Luftwaffe został udekorowany Żelaznym Krzyżem 1 i 2 klasy.
Powrót do Danii.
Pewne jest, że P. Sommer we wrześniu powrócił do Danii. Pełnił wówczas służbę w Korpusie Schalburga, stanowiącym rodzaj duńskiego SS. W lutym został dowódcą nowo utworzonego Korpusu Strażniczego Luftwaffe w Danii, zwanego też od jego nazwiska Sommers Vagtkorpset, czy Sommerkorpset, ochraniającego instalacje militarne Luftwaffe. W lutym 1945 r. Korpus został przez Niemców rozwiązany. W międzyczasie w sierpniu 1944 r. P. Sommer został postrzelony przez ruch oporu w zasadzce koło jego domu.
Po wyzwoleniu.
25 maja 1945 r. P. Sommer został wyrzucony z armii duńskiej z powodu jego służby w Luftwaffe. Pod zmienionym nazwiskiem kupił wraz z żoną farmę rolniczą koło miejscowości Stevnstrup. W lipcu 1946 r. aresztowano go i skazano na 8 lat więzienia, a w 1949 r. wyrok został podwyższony do 12 lat. Po kilku latach wyszedł na wolność i został biznesmenem.

</doc>
<doc id="946089" url="https://pl.wikipedia.org/wiki?curid=946089" title="Port lotniczy Tivat">
Port lotniczy Tivat

Port lotniczy Tivat – lotnisko położone 4 km na południe od Tivatu, w Czarnogórze. Jest jednym z dwóch cywilnych, obok portu lotniczego Podgorica, portem lotniczym w tym kraju. Obsługuje przede wszystkim połączenia w sezonie letnim. W 2015 roku obsłużył 895 050 pasażerów.

</doc>
<doc id="946092" url="https://pl.wikipedia.org/wiki?curid=946092" title="Gelchsheim">
Gelchsheim

Gelchsheim – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Aub. Leży około 25 km na południe od Würzburga, przy granicy z Badenią-Wirtembergią.
Dzielnice.
W skład gminy wchodzą trzy dzielnice: Gelchsheim, Oellingen i Osthausen.
Oświata.
W gminie znajduje się 50 miejsc przedszkolnych (z 34 dziećmi).

</doc>
<doc id="946095" url="https://pl.wikipedia.org/wiki?curid=946095" title="Sonderhofen">
Sonderhofen

Sonderhofen – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Aub. Leży około 22 km na południe od Würzburga.
Dzielnice.
W skład gminy wchodzą trzy dzielnice: Bolzhausen, Sonderhofen i Sächsenheim.
Oświata.
W gminie znajduje się 50 miejsc przedszkolnych (z 41 dziećmi) oraz szkoła podstawowa.

</doc>
<doc id="946097" url="https://pl.wikipedia.org/wiki?curid=946097" title="Maardu">
Maardu

Maardu – miasto w Estonii, w prowincji Harjumaa, w obszarze metropolitalnym Tallinna. Według danych z 1 lipca 2005 zamieszkuje je 16 490 mieszkańców.
Miasto związane jest umową partnerską w Polsce z miastem Białogard w powiecie białogardzkim, województwie zachodniopomorskim.

</doc>
<doc id="946099" url="https://pl.wikipedia.org/wiki?curid=946099" title="Frickenhausen am Main">
Frickenhausen am Main

Frickenhausen am Main, Frickenhausen a.Main – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Eibelstadt. Leży około 17 km na południowy wschód od Würzburga, nad Menem, przy autostradzie A7.
Współpraca.
Miejscowość partnerska:
Oświata.
W gminie znajduje się 50 miejsc przedszkolnych (z 39 dziećmi) oraz szkoła podstawowa (5 nauczycieli, 95 uczniów).

</doc>
<doc id="946100" url="https://pl.wikipedia.org/wiki?curid=946100" title="Tenjou tenge">
Tenjou tenge



</doc>
<doc id="946102" url="https://pl.wikipedia.org/wiki?curid=946102" title="Sommerhausen">
Sommerhausen

Sommerhausen – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Eibelstadt. Leży około 12 km na południowy wschód od Würzburga, nad Menem, przy drodze B13 i linii kolejowej Monachium - Ingolstadt - Würzburg.
Polityka.
Wójtem jest Fritz Steinmann (SPD). Rada gminy składa się z 13 członków:

</doc>
<doc id="946107" url="https://pl.wikipedia.org/wiki?curid=946107" title="Winterhausen">
Winterhausen

Winterhausen – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Eibelstadt. Leży około 10 km na południowy wschód od Würzburga, nad Menem, na przeciwległym brzegu do Sommerhausen, przy drodze B13 i linii kolejowej Monachium - Ingolstadt - Würzburg.
Polityka.
Wójtem od 2002 jest Wolfgang Mann (SPD). Jego poprzednikiem był Leonhard König. Rada gminy składa się z 13 członków:
Oświata.
W gminie znajduje się 75 miejsc przedszkolnych (z 63 dziećmi).

</doc>
<doc id="946108" url="https://pl.wikipedia.org/wiki?curid=946108" title="Recyklizacja">
Recyklizacja



</doc>
<doc id="946109" url="https://pl.wikipedia.org/wiki?curid=946109" title="James W. Black">
James W. Black

James Whyte Black (ur. 14 czerwca 1924 w Uddingston (South Lanarkshire), zm. 22 marca 2010 w Londynie) – szkocki farmakolog. W 1988 otrzymał nagrodę Nobla w dziedzinie fizjologii i medycyny za badania naukowe, m.in. syntezę cymetydyny i odkrycie propranololu. Zajmował się zarówno karierą akademicką, jak i pracą dla przemysłu farmaceutycznego.
Życiorys.
Pochodził z rodziny zdeklarowanych baptystów. Był czwartym z pięciu synów inżyniera górnictwa, pracującego na stanowisku kierowniczym w kopalni. 
Studiował medycynę na University of St Andrews, studia ukończył w 1946 roku. W tym samym roku poślubił Hilary Vaughan, koleżankę ze studiów poznaną na balu w 1944 roku . Aby spłacić długi zaciągnięte podczas studiów, zdecydował się na wyjazd do Singapuru, gdzie, w latach 1947-1950, wykładał fizjologię na King Edward VII College of Medicine. W 1950 roku wrócił do Europy, początkowo do Londynu, potem podjął pracę na University of Glasgow, gdzie organizował Wydział Fizjologii Weterynaryjnej .
W 1958 roku zatrudnił się jako starszy farmakolog w Imperial Chemical Industries, pracował tam do 1964 roku, w którym objął stanowisko kierownika badań biologicznych w firmie Smith, Kline &amp; French (po późniejszych procesach akwizycji przekształconej w GlaxoSmithKline). W 1984 roku został profesorem farmakologii analitycznej na King’s College London, pracował tam do przejścia na emeryturę w roku 1993. W latach 1992-2006 pełnił funkcję kanclerza University of Dundee
Black prowadził badania nad interakcjami między receptorami komórkowymi organizmu, a związkami chemicznymi w krwiobiegu, które się do nich łączą. Poszukiwał tą metodą leku, który łagodziłby dusznicę bolesną, odkryty przez niego propranolol był jednym z pierwszych leków beta-adrenolitycznych. 
Podobne podejście stosował w poszukiwaniu metody farmakologicznego leczenia choroba wrzodowej żołądka i dwunastnicy, które w dużej mierze spowodowana jest nadmiernym wydzielaniem kwasów przez żołądek. Opracowana przez Blacka cymetydyna, może blokować receptory histaminowe, które stymulują wydzielanie kwasu żołądkowego w żołądku .

</doc>
<doc id="946111" url="https://pl.wikipedia.org/wiki?curid=946111" title="Antonio Lotti">
Antonio Lotti

Antonio Lotti (ur. w 1666 w Hanowerze, zm. 5 stycznia 1740 w Wenecji) – włoski kompozytor, organista i śpiewak; uczeń Giovanniego Legrenziego, przedstawiciel szkoły weneckiej.
Życiorys.
Swoją muzyczną edukację rozpoczął 30 maja 1689 od pełnienia funkcji śpiewaka (alt) w bazylice św. Marka w Wenecji. 6 sierpnia 1690 został asystentem drugiego organisty, a od 31 maja 1692 – drugim organistą. 17 sierpnia 1704 został pierwszym organistą otrzymując tytuł "primo maestro di cappella"; funkcję tę pełnił do 1736.
W 1717 przeprowadził się do Drezna, gdzie przebywał na dworze elektora saskiego Augusta II. Tam też powstała jego najbardziej znana opera "Teofane".
W 1719 powrócił do Wenecji. Po powrocie Lotti nie napisał już żadnej opery. W 1736 roku objął posadę kapelmistrza przy bazylice św. Marka w Wenecji.
Jego muzyka stanowi pomost pomiędzy późnym barokiem, a wczesnym klasycyzmem.
Żoną Lottiego była znana włoska sopranistka Santa Stella.

</doc>
<doc id="946115" url="https://pl.wikipedia.org/wiki?curid=946115" title="Zbigniew Jaremski">
Zbigniew Jaremski

Zbigniew Jaremski (ur. 19 czerwca 1949 w Zabrzu, zm. 3 stycznia 2011 tamże) – polski lekkoatleta, medalista olimpijski.
Osiągnięcia.
Specjalizował się w biegu na 400 metrów. Był dwukrotnym olimpijczykiem. Na igrzyskach olimpijskich w 1972 w Monachium po zakwalifikowaniu się do półfinału biegu na 400 metrów nie wystąpił w nim, by oszczędzać siły na bieg w sztafecie 4 × 400 metrów, W finale biegu sztafetowego biegł na 3. zmianie, którą ukończył jako drugi, ale ostatecznie polska sztafeta przybiegła na 5. miejscu (biegła w składzie: Jan Werner, Jan Balachowski, Jaremski i Andrzej Badeński). Na igrzyskach olimpijskich w 1976 w Montrealu w biegu indywidualnym odpadł w ćwierćfinale, ale za to sztafeta w składzie: Ryszard Podlas, Werner, Jaremski i Jerzy Pietrzyk zdobyła srebrny medal.
Jaremski był też srebrnym medalistą mistrzostw Europy w 1978 w Pradze w sztafecie 4 × 400 metrów (która biegła w składzie: Jerzy Włodarczyk, Jaremski, Cezary Łapiński i Podlas).
Dwukrotnie wystąpił w finale pucharu Europy, oba razy w sztafecie 4 × 400 metrów, zajmując 5. miejsca w 1975 w Nicei i 1975 w Turynie.
Zdobył 6 tytułów mistrza Polski na otwartym stadionie: w biegu na 400 metrów w 1972, 1973 i 1975 oraz w sztafecie 4 × 400 metrów w 1973, 1975 i 1976. Był również wicemistrzem w 4 × 400 metrów w 1971, a także brązowym medalistą w biegu na 400 metrów w 1976 i 1979 oraz w sztafecie 4 × 400 metrów w 1979. Był również brązowym medalistą halowych mistrzostw Polski w 1973.
Trzykrotnie poprawiał rekord Polski w klubowej sztafecie 4 × 400 metrów.
Przez całą swą karierę był zawodnikiem Górnika Zabrze.

</doc>
<doc id="946116" url="https://pl.wikipedia.org/wiki?curid=946116" title="Rada królewska w Szwecji">
Rada królewska w Szwecji

Szwedzka rada królewska (szw.: "Riksrådet" aż do roku 1687; czasem latynizowane jako "Senatus Regni Sueciae").
Powstała w X wieku, najważniejszym jej ówczesnym członkiem był dowódca zbrojny riksjarl.
Od roku 1275 była stałą instytucją.
W roku 1634 kanclerz Axel Oxenstierna wydał konstytucję ustanawiającą skład rady. Od tego roku kraj rządzony był przez pięciu urzędników:
Na wzór kontrolowanej przez Rosjan szwedzkiej Rady Państwa powołano w I Rzeczypospolitej według projektu ambasadora rosyjskiego Radę Nieustającą.

</doc>
<doc id="946119" url="https://pl.wikipedia.org/wiki?curid=946119" title="Bergtheim">
Bergtheim

Bergtheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, siedziba wspólnoty administracyjnej Bergtheim. Leży około 15 km na północny wschód od Würzburga, przy drodze B19 i linii kolejowej Würzburg – Schweinfurt – Bamberg.
Dzielnice.
W skład gminy wchodzą trzy dzielnice: Bergtheim, Dipbach i Opferbaum.
Religia.
W roku 2004 z 3450 mieszkańców 90% deklarowało katolicyzm, 9% ewangelicyzm i 1% inne wyznania.
Współpraca.
Miejscowość partnerska:

</doc>
<doc id="946120" url="https://pl.wikipedia.org/wiki?curid=946120" title="Jurij Łużkow">
Jurij Łużkow

Jurij Michajłowicz Łużkow (, ur. 21 września 1936 w Moskwie, zm. 10 grudnia 2019 w Monachium) – rosyjski polityk, w latach 1992–2010 mer Moskwy.
Życiorys.
Był synem stolarza, który przeprowadził się z okolic Tweru do Moskwy. Studiował w Instytucie Przemysłu Petrochemicznego i Gazowniczego w Moskwie. W latach studiów pracował jako dozorca i ładowacz. 
W połowie lat 70. XX wieku wstąpił do Komunistycznej Partii Związku Radzieckiego. Pod koniec lat 80. XX wieku zrezygnował z pracy w przemyśle i został zatrudniony w urzędzie miejskim w Moskwie.
. W 2005 roku pojawiły się kontrolowane przecieki z Kremla, że prezydent Putin zamierza usunąć Łużkowa ze stanowiska mera Moskwy. Głosił ksenofobiczne hasła zwłaszcza w stosunku do ludzi z Kaukazu. W 2008 roku został uznany za persona non grata na Ukrainie po tym, jak opowiedział się za przyznaniem Rosji Sewastopola.
28 września 2010 roku został odwołany ze stanowiska mera Moskwy.
Życie prywatne.
Był dwukrotnie żonaty. W 1958 roku poślubił Marinę Baszyłową, z którą miał dwóch synów. Po jej śmierci (w 1988 roku) związał się z Jeleną Baturiną, która później została uznana za najbogatszą kobietę w Rosji. Pobrali się w 1991 roku, mają dwie córki (ur. 1992 i 1994). Po odwołaniu ze stanowiska mera Moskwy wyjechał wraz z żoną i córkami do Wielkiej Brytanii.
Pochowany na Cmentarzu Nowodziewiczym w Moskwie.
Odznaczenia.
Został odznaczony m.in. Orderem Zasług dla Ojczyzny I, II i III klasy, Orderem Zasług Wojskowych, Orderem Honoru, Orderem Lenina oraz Orderem Czerwonego Sztandaru Pracy. Był też laureatem Nagrody Państwowej ZSRR.

</doc>
<doc id="946123" url="https://pl.wikipedia.org/wiki?curid=946123" title="Oberpleichfeld">
Oberpleichfeld

Oberpleichfeld – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Bergtheim. Leży około 15 km na północny wschód od Würzburga, nad rzeką Pleichach, przy linii kolejowej Würzburg - Schweinfurt - Bamberg.
Polityka.
Wójtem od 2002 jest Franz Olbrich (CSU). Jego poprzednikiem był Josef Jandl.
Oświata.
W gminie znajduje się 50 miejsc przedszkolnych (z 42 dziećmi).

</doc>
<doc id="946124" url="https://pl.wikipedia.org/wiki?curid=946124" title="Ruja poporodowa">
Ruja poporodowa

Ruja poporodowa - występuje u gryzoni, jest to okres ok. 2-3 dni po urodzeniu młodych przez matkę (tak jak w przypadku suwaka mongolskiego), na ten czas (ok. 2 dni przed porodem i 2 dni po nim) trzeba odseparować samca. Po tym okresie można go znowu dopuścić do wychowywania młodych. 
Dopuszczenie do kopulacji w okresie rui poporodowej jest niebezpieczne dla zdrowia i życia samiczki, gdyż może nie starczyć jej sił i pokarmu na wychowywanie dwóch miotów, lub sprawić, że matka zaniedba miot, co jest niepożądane w hodowli.

</doc>
<doc id="946130" url="https://pl.wikipedia.org/wiki?curid=946130" title="Rudolf Spielmann">
Rudolf Spielmann

Rudolf Spielmann (ur. 5 maja 1883 w Wiedniu, zm. 20 sierpnia 1942 w Sztokholmie) – austriacki szachista.
Kariera szachowa.
Był jednym z czołowych szachistów świata od początku XX wieku do końca [lat 20. W tym okresie wziął udział w ok. 120 turniejach oraz rozegrał ok. 50 meczów. Znany był z oryginalnego, kombinacyjnego stylu gry, dzięki któremu wielokrotnie otrzymywał specjalne nagrody za najpiękniejsze partie. Dzięki swojemu romantycznemu stylowi był zawodnikiem bardzo poważanym i często zapraszanym na międzynarodowe turnieje, gdyż jego partie przyciągały wielu kibiców. Ksawery Tartakower nazwał Spielmanna „ostatnim rycerzem gambitu królewskiego”.
Dwukrotnie (1931, 1935) reprezentował barwy Austrii na szachowych olimpiadach, zdobywając 19½ pkt w 33 partiach. Do największych turniejowych sukcesów Spielmanna zaliczyć można zwycięstwa w mistrzostwach krajów nordyckich (1919) oraz w mistrzostwach Niemiec (1927), dzielone III m. w Sankt Petersburgu (1909), I m. w Abbazii (1912), II m. w San Sebastian (1912), I m. w Baden, Wiedniu (1914) i Sztokholmie (1919), dzielone I m. w Teplicach (1922), I m. w Semmering (1926), III m. w Berlinie (1928) i II m. w Karlsbadzie (1929) oraz pokonanie w meczach Arona Nimzowitscha (1908), Richarda Réti (1910 i 1921), Ksawerego Tartakowera (1910 i 1921), Gideona Ståhlberga (1930) i Jefima Bogolubowa (1932).
Po przyłączeniu Austrii do Niemiec przeprowadził się do Czechosłowacji, a następnie do Szwecji, gdzie żył aż do śmierci. Był autorem książek oraz wielu artykułów teoretycznych. Wniósł również poważny wkład w rozwój teorii debiutów, jego nazwisko noszą warianty w m.in. obronie Alechina, Caro-Kann i Nimzowitscha.
Według retrospektywnego systemu Chessmetrics, najwyżej sklasyfikowany był w lipcu 1913, zajmował wówczas 6. miejsce na świecie.

</doc>
<doc id="946132" url="https://pl.wikipedia.org/wiki?curid=946132" title="Magicicada">
Magicicada



</doc>
<doc id="946135" url="https://pl.wikipedia.org/wiki?curid=946135" title="Myszoskocz okazały">
Myszoskocz okazały

Myszoskocz okazały suwak skalny ("Gerbillus campestris") – gatunek ssaka z podrodziny myszoskoczków (Gerbillinae) w obrębie rodziny myszowatych (Muridae), występujący w Afryce Północnej i Zachodniej.
Zasięg występowania.
Myszoskocz okazały występuje w północnej Afryce (od Maroka do Egiptu), z rozproszonym zasięgiem na Saharze i krajach subsaharyjskich (północna Mauretania, Mali, Niger, Czad i Sudan).
Kopalne ślady występowania.
Kopalne ślady przodków myszoskocza okazałego są odnajdywane na terenach Maghrebu (El Melah, Chrafate i Ez Zarka w Algierii) i są datowane na wczesny plejstocen. Gatunek zachował znaczną stabilność morfologiczną.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1867 roku francuski zoolog Victor Loche nadając mu nazwę "Gerbillus campestris". Holotyp pochodził z okolice Skikdy, w Algierii. 
W 2010 roku tunezyjscy naukowcy z "Laboratoire d’Ecologie Animale": Awatef Abiadh, M’barek Chetoui, Taher Lamine-Cheniti, Ernesto Capanna i Paolo Colangelo, opublikowali wyniki badań filogenetycznych z wykorzystaniem mitochondrialnego genu cytochromu "b", które wskazały konieczność rewizji dotychczasowego podziału systematycznego, oraz wydzielenie z "Gerbillus" kilka podrodzajów: w tym "Dipodillus", który tym samym traci rangę rodzaju. Autorzy stwierdzili, że gatunek myszoskocz okazały winien zostać zaliczony do tak określonego podrodzaju. "G. campestris" zawiera wiele synonimów, które zostały włączone podczas kolejnych rewizji rodzaju. Morfometryczne rewizje zmienności gatunku były dokonywane przez różnych autorów, jak również na podstawie badań chromosomalnych. Badania molekularne wykazały, że "G. campestris" jest monofiletyczny i potwierdziły jego geograficzne rozprzestrzenienie na południe od Sahary. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 99–112 mm, długość ogona 118–153 mm, długość ucha 15–20 mm, długość tylnej stopy 25–29 mm; masa ciała 21–38 g. 
Ekologia.
Jak reszta myszoskoczków żyje na pustynnych, skalistych lub piaszczystych terenach, gdzie okres wegetacji jest bardzo krótki. Ich dieta obejmuje orzechy, trawę, korzenie. Prowadzą nocny tryb życia drążą tunele o długości niespełna 70 cm.
Ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka).

</doc>
<doc id="946144" url="https://pl.wikipedia.org/wiki?curid=946144" title="Wybuch kambryjski">
Wybuch kambryjski



</doc>
<doc id="946147" url="https://pl.wikipedia.org/wiki?curid=946147" title="Jedlová (Góry Łużyckie)">
Jedlová (Góry Łużyckie)

Jedlová (niem. "Tannenberg", 774 m n.p.m.) – trzeci pod względem wysokości szczyt w masywie Gór Łużyckich w paśmie Sudetów Zachodnich, w Czechach (w tzw. Worku šluknovskim).
Góra położona jest w zachodniej części Gór Łużyckich 2 km w kierunku południowo-zachodnim od Jiřetína pod Jedlovą i 7 km od Varnsdorfu. Góra to dawna kopuła wulkaniczna, górna część zbudowana jest z fonolitu zawierającego kryształy szklistego skalenia, który często rozpada się na duże płyty. W dolnej jej część występuje twardy piaskowiec, który w przeszłości był wydobywany na południowym stoku dla celów budowlanych. Góra o wyrazistym kopulastym kształcie i stromych zboczach. Na płaskim szczycie częściowo porośniętym lasem mieszanym znajduje się kamienna wieża widokowa, o wysokości 23 m, turystyczne miejsce odpoczynku restauracja ze schroniskiem turystycznym, pomnik niemieckiego poety Friedricha Schillera oraz dwie metalowe wieże przekaźnikowe: telewizyjna i telekomunikacyjna. Zbocza szczytu porośnięte są odtworzonym lasem mieszanym z przewagą buka. Na południowych zboczach zachowało się rumowisko skalne i gołóborza. Szczyt jest dobrym punktem widokowym, z którego rozciąga się pełna panorama na okoliczne szczyty i doliny Gór Łużyckich. Przez wierzchołek prowadzi europejski dział wodny. Woda z północnego zbocza płynie do morza Bałtyckiego, a z południowego do Morza Północnego.
Atrakcje.
Na szczyt prowadzi wyciąg narciarski wzdłuż którego przebiegają dwie trasy zjazdowe.
Turystyka.
Na szczyt prowadzi serpentynami ścieżka oraz szlak turystyczny.

</doc>
<doc id="946148" url="https://pl.wikipedia.org/wiki?curid=946148" title="Miernik cęgowy">
Miernik cęgowy

Miernik cęgowy – służy do pomiaru prądu przemiennego płynącego w pojedynczym przewodzie. Działa na zasadzie przekładnika prądowego, wykorzystując prawo Ampère’a.
Obręcz z miękkiej stali zamykana jest wokół dwóch cewek – obwód pierwotny stanowi przewód, w którym mierzy się płynący prąd. Obwód wtórny tworzy cewka o większej, lub znacząco większej liczbie zwojów. Obniżony w ten sposób prąd można mierzyć dużo łatwiej i bezpieczniej. Na obwodzie wtórnym można zamontować filtry elektryczne, dzięki czemu można mierzyć prąd płynący w znanej częstotliwości (na przykład 50/60 Hz, obcinając wyższe harmoniczne).
Wzór na prąd mierzony:
gdzie:
Mierniki cęgowe nowszej konstrukcji pozwalają również na pomiar prądu stałego, wykorzystując w tym celu zjawisko Halla.

</doc>
<doc id="946150" url="https://pl.wikipedia.org/wiki?curid=946150" title="Szogun (serial telewizyjny)">
Szogun (serial telewizyjny)

Szogun (tyt. ang. "Shōgun") – amerykański serial telewizyjny z 1980 roku według powieści Jamesa Clavella o tym samym tytule.
Serial zdobył trzy statuetki Złotego Globu. Był emitowany w Polsce po raz pierwszy przez TVP. Polska premiera odbyła się 1 stycznia 1985 roku, następne odcinki wyświetlane były w niedzielne wieczory. Serial cieszył się dużą popularnością.
Fabuła.
Fabuła serialu przedstawia historię angielskiego pilota okrętowego Johna Blackthorne’a, który zostaje rzucony na niegościnną ziemię siedemnastowiecznej feudalnej Japonii.
Obsada.
i inni
Wymowa słowa „siogun”.
Prawidłową wymową słowa japońskiego 将軍 w języku polskim jest „siogun” („sio-” jak w słowie siostra). Przyjęty przed laty zapis „szogun” pochodził z fonetycznego zapisu w języku angielskim "shogun". Wikipedia używa transkrypcji Hepburna i zgodnie z nią, prawidłowy zapis jest „shōgun”, gdzie „ō” oznacza długą samogłoskę „o”.

</doc>
<doc id="946152" url="https://pl.wikipedia.org/wiki?curid=946152" title="Targeo">
Targeo

Targeo – cyfrowa mapa Polski, pokazująca różnorodne obiekty: obrysy budynków, lasy, rzeki, jeziora, punktu zainteresowania takie jak: bankomaty, stacje benzynowe, apteki, restauracje czy punkty handlowe.
Możliwe jest również:
Targeo korzysta z jednego z największych i najbardziej precyzyjnych zasobów danych geograficznych wykorzystywanych również w systemie nawigacyjnym AutoMapa oraz z zasobów Wikipedii przy opisie "punktów zainteresowań" (domyślnie jest włączona jako źródło). Unikalną wartością zastosowanej w Targeo cyfrowej mapy Polski jest precyzyjna warstwa adresowa, a także obrysy poszczególnych budynków w miastach. Dokładność map odpowiada skali 1:5000 dla map drukowanych.
Targeo jest wspólnym projektem tworzonym przez trzy firmy:
Serwis Targeo jako pierwszy umożliwia również sprawdzenie cen nieruchomości w Warszawie. Po kolorze można sprawdzić jaka jest średnia cena mieszkania w wybranej okolicy.
Do zalet serwisu Targeo należą:

</doc>
<doc id="946154" url="https://pl.wikipedia.org/wiki?curid=946154" title="(24835) 1995 SM55">
(24835) 1995 SM55

(24835) 1995 SM55 – planetoida z grupy obiektów transneptunowych z Pasa Kuipera, należąca do rodziny planetoidy Haumea.
Odkrycie i oznaczenie.
Planetoida została odkryta 19 września 1995 roku przez Nichole Danzl. Planetoida nie ma nadanej nazwy, a jedynie oznaczenie tymczasowe i stały numer.
Orbita.
Orbita (24835) 1995 SM55 nachylona jest do płaszczyzny ekliptyki pod kątem 27,04°. Na jeden obieg wokół Słońca ciało to potrzebuje około 269 lat, krążąc w średniej odległości 41,7 j.a. od Słońca.
Planetoida ta należy do rodziny planetoidy Haumea.
Właściwości fizyczne.
(24835) 1995 SM55 ma średnicę szacowaną na ok. 701 km. Jego jasność absolutna to ok. 4,6, albedo zaś szacowane jest na ok. 0,04.

</doc>
<doc id="946156" url="https://pl.wikipedia.org/wiki?curid=946156" title="Acanthurus coeruleus">
Acanthurus coeruleus



</doc>
<doc id="946157" url="https://pl.wikipedia.org/wiki?curid=946157" title="Franz-Peter Hofmeister">
Franz-Peter Hofmeister

Franz-Peter Hofmeister (ur. 5 sierpnia 1951 w Kerpen) – niemiecki lekkoatleta, medalista olimpijski i mistrz Europy.
Startował w barwach Republiki Federalnej Niemiec. Specjalizował się początkowo w sprincie, a potem w biegu na 400 m, w którym odniósł największe sukcesy.
Podczas Igrzysk Olimpijskich w 1976 w Montrealu wywalczył wraz z kolegami (Lotharem Kriegem, Haraldem Schmidem i Berndem Herrmannem) brązowy medal w sztafecie 4 x 400 m. W indywidualnym biegu na 400 m odpadł w półfinale.
Trzykrotnie uczestniczył w mistrzostwach Europy. W Helsinkach (1971) został wicemistrzem w biegu na 200 m, a sztafeta 4 x 100 m, w której biegł, zgubiła pałeczkę. W Rzymie (1974) zajął 5. miejsce na 200 m, a sztafeta 4 x 100 m została zdyskwalifikowana. Wreszcie na Mistrzostwach w Pradze w 1978 odniósł swój największy sukces zdobywając dwa złote medale: na 400 m i w sztafecie 4 x 400 m (z Martinem Wepplerem, Schmidem i Herrmannem).
Był także halowym mistrzem Europy z Katowic (1975) w sztafecie 4 x 2 okrążenia.
Zdobył dwa złote medale w sprintach oraz brąz biegu rozstawnym 4 x 100 metrów na mistrzostwa Europy juniorów w 1970 roku w Paryżu.
Hofmeister zdobył wiele medali na mistrzostwach RFN. Był dziesięciokrotnym mistrzem na otwartym stadionie:
Zdobył osiem srebrnych medali
a także brązowy medal na 400 m w 1980.
Zdobywał też tytuły mistrza RFN w hali na 400 m w 1978, 1979 i 1980 oraz w sztafecie 4 x 400 m od 1976 do 1981, a w 1970 był wicemistrzem na 60 m.
Startował w barwach Jugend 07 Bergheim oraz SV 04 Bayer Leverkusen.

</doc>
<doc id="946158" url="https://pl.wikipedia.org/wiki?curid=946158" title="Acanthurus leucosternon">
Acanthurus leucosternon



</doc>
<doc id="946159" url="https://pl.wikipedia.org/wiki?curid=946159" title="Konstantynów-Kolonia">
Konstantynów-Kolonia

Konstantynów-Kolonia – wieś w Polsce położona w województwie lubelskim, w powiecie bialskim, w gminie Konstantynów.
Do 2015 r. – Konstantynów, kolonia wsi Konstantynów.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="946160" url="https://pl.wikipedia.org/wiki?curid=946160" title="Acanthurus lineatus">
Acanthurus lineatus



</doc>
<doc id="946162" url="https://pl.wikipedia.org/wiki?curid=946162" title="Stepogóralek cętkowany">
Stepogóralek cętkowany

Stepogóralek cętkowany, góralek zaroślowy, góralek stepowy ("Heterohyrax brucei") – gatunek ssaka z rodziny góralkowatych (Procaviidae) zamieszkujący południowo-wschodnią część Północnej Afryki i Synaj.
Zasięg występowania.
Stepogóralek cętkowany występuje w zależności od podgatunku:
Gatunek ndemiczny dla Afryki od północno-wschodniego Sudanu przez Półwysep Somalijski, na południe do prowincji Limpopo i Mpumalanga w Południowej Afryce, a także w Angoli gdzie występują izolowane populacje. Wiele populacji nie można przypisać do żadnego z w.w. podgatunków.
Taksonomia.
Gatunek po raz pierwszy opisał w 1868 roku angoelski zoolog John Edward Gray nadając mu nazwę "Hyrax brucei". Jako miejsce typowe odłowu holotypu Gray wskazał Abisynię (tj. Etiopia). Jedyny przedstawiciel rodzaju stepogóralek ("Heterohyrax") który również opisał w 1868 roku Gray.
W całym zasięgu występowania zaobserwowano znaczne geograficzne zróżnicowanie w kolorze sierści co zaowocowało opisaniem wiele podgatunków, a dwie formy, "antineae" i "chapini" zostały uznane za odrębne gatunki; jednakże takson "H. antineae" zgłoszony dla gór Ahaggar w Algierii jest błędny, ponieważ tam występuje tylko "Procavia capensis" natomiast "H. chapini" z Matadi we wschodnio-środkowej Demokratycznej Republiki Konga, podobno charakteryzujący się tylko dwiema parami sutków pachwinowych, został uwzględniony jako podgatunek "H. brucei". Chociaż niema pewności co do tego, czy wszystkie te podgatunki są konspecyficzne, czy nie, sekwencje mtDNA cytochromu b wykazują, że przynajmniej podgatunki: "hindei" ze środkowej części zasięgu oraz "ruddi" i "granti" odpowiednio z Mozambiku i Południowej Afryki są bardzo różne i mogą być odrębnymi, ukrytymi gatunkami. Aby wyjaśnić taksonomię "H. brucei", potrzebne są dalsze badania genetyczne dotyczące całego rozmieszczenia tego taksonu. Formalnie rozpoznano dwadzieścia cztery podgatunki "H. brucei".
Wygląd i budowa anatomiczna.
Pod względem budowy morfologicznej i trybu życia jest bardzo podobny do góralka przylądkowego.
Długość ciała 32–56 cm; masa ciała 1,3–3,6 kg. Charakteryzuje się krótszą i bardziej szczeciniastą niż u innych gatunków sierścią. Futro jest w gamie koloru szarego, aż po ciemnobrązowy. Nad oczami często występują jasne plamy (prawie białe). Kolejna jasna plama znajduje się na grzbiecie. Także spodnia część futra jest koloru jasnego.
Przednie łapy tych ssaków mają 5 palców. Podeszwy łap posiadają wyspecjalizowane mięśnie, działające jak przyssawki, a na ich powierzchni znajdują się gruczoły potowe, które zapewniają stałą wilgoć i zmniejszają tarcie. Pomaga to góralkom we wspinaniu i poruszaniu się po skałach.
Góralki posiadają kilka innych przystosowań do trybu życia, jaki prowadzą: posiadają dobrze rozwinięty narząd Jacobsona, który pełni funkcję wyspecjalizowanej struktury węchowej. Jako że dużo czasu spędzają wygrzewając się na słońcu, ich oczy chronione są przez strukturę zwaną umbraculum, która jest swego rodzaju tarczą osłaniającą źrenicę oka. Dzięki temu zwierzęta mogą patrzeć w słońce. Dodatkowo w przewodzie Eustachiusza góralków znajduje się para komór powietrznych, ang. "gutteral pouch", która umożliwia wydawanie bardzo głośnych dźwięków stanowiących znaki ostrzegawcze.
Liczba chromosomów wynosi 2n = 54. Kariotyp charakteryzuje się dwudziestoma parami autosomalnych chromosomów akrocentrycznych, dwoma parami subtelocentrycznych, dwoma parami submetacentrycznych i dwoma parami metacentrycznych. Chromosom X jest największym chromosomem submetacentrycznym, a Y bardzo małym akrocentrycznym.
Ekologia.
Ssak ten żywi się ziołami, trawami, liśćmi, korą, korzeniami, nie gardzi insektami. Jak inne z rzędu Hyracoidea żyje w dużych stadach (od 5-34 osobników). Góralek zaroślowy zajmuje wyłącznie tereny górzyste, ich kolonie występują na kamienistych pagórkach, skalnych zboczach, ścianach i stosach luźnych głazów. Przedstawiciele "Heterohyrax brucei" nie kopią nor. Rozkład wysokości, na których żyją zawiera się w przedziale od poziomu morza do przynajmniej 3,8 tys. m n.p.m. w górach. Skaliste środowiska są odpowiednimi przestrzeniami do życia omawianego ssaka ze względu na obecność licznych szczelin do ochrony przed pogodą i drapieżnikami.
Osobniki tego gatunku mogą mieszkać w grupach zawierających setki zwierząt. Cechują się dobrym słuchem i ostrym wzrokiem. Zazwyczaj kilka osobników z grupy pilnuje i ostrzega innych jej przedstawicieli o nadchodzącym niebezpieczeństwie. Wydają przy tym głośny ostrzegawczy krzyk. Szczyt aktywności góralek zaroślowych osiągany jest rano i wieczorem, gdy poszukują pożywienia lub wygrzewają się na słońcu grupami. Zwiększa to ich metabolizm i powoduje wzrost uczucia głodu.
Okres lęgowy tego gatunku trwa od kwietnia do czerwca. Ciąża trwa około 7 i pół miesiąca, a na świat przychodzi od jednego do czterech młodych. Rodzą się one w gniazdach pokrytych futerkiem i są w stanie podążać za dorosłymi w ciągu kilku godzin po urodzeniu. Góralek ten żyje od 10 do 14 lat. Głównymi wrogami naturalnymi góralka zaroślowego są pytony, lamparty, mangustowate, szponiaste. W niektórych sytuacjach także człowiek poluje na góralka, np. w przypadku braku jakiegokolwiek innego źródła mięsa.
Wielu badaczy podkreśla koegzystencję i zadziwiającą zgodę góralka zaroślowego z góralkiem przylądkowym. Osobniki tych dwóch gatunków zajmują nakładające się na siebie terytoria, razem wygrzewają się na słońcu, nocują, pozwalają młodym osobnikom na wspólne zabawy. Nie konkurują o źródła pokarmu ze względu na odmienne preferencje pokarmowe.
Znaczenie w ochronie środowiska i dla gospodarki.
Nie istnieją żadne istotne zagrożenia wobec tego gatunku, chociaż w niektórych rejonach jest on lokalnie tropiony. Społeczności w obrębie wzgórz Matobo opierają swoją dietę na mięsie góralka, które stanowi główne źródło białka.
Przedstawiciele "Heterohyrax brucei" są prawdopodobnymi żywicielami dla pierwotniaków "Leishmania aethiopica", jednakże nie zaobserwowano u niego zmian chorobowych ani obecności pasożytów w inwazyjnym stadium amastygoty.
Opisywany gatunek figuruje w Czerwonej Księdze Gatunków Zagrożonych jako gatunek najmniejszej troski.
Aktualne kierunki badań naukowych.
Badania prowadzone nad "Heterohyrax brucei" dotyczą sprawdzenia istnienia korelacji w wyżynaniu się zębów, czasie trwania ciąży i wieku osiągania dojrzałości płciowej między góralkowatymi a innymi ssakami. Stwierdzono, że wczesne wyżynanie się zębów koreluje z wydłużonym czasem ciąży u naczelnych i "Tupaia". Chociaż góralki przypominają antropoidalne naczelne pod względem tych cech, nie są to jeszcze wystarczające podstawy, zgodnie z historią i parametrami życia ssaków wywodzących się z kontynentu afrykańskiego, do potwierdzenia tej hipotezy.
Przeprowadzone zostały również badania dotyczące czynników takich jak obecność człowieka, wysokość i wielkość pagórków, na których żyje ten gatunek, wpływających na populację góralek, m.in. "Heterohyrax brucei." Badania zrealizowane były na terenie Parku Narodowego Serenegeti w Tanzanii.

</doc>
<doc id="946164" url="https://pl.wikipedia.org/wiki?curid=946164" title="Acanthurus triostegus">
Acanthurus triostegus



</doc>
<doc id="946165" url="https://pl.wikipedia.org/wiki?curid=946165" title="Zakalinki-Kolonia">
Zakalinki-Kolonia

Zakalinki-Kolonia – wieś w Polsce, położona w województwie lubelskim, w powiecie bialskim, w gminie Konstantynów.
W latach 1975–1998 wieś administracyjnie należała do województwa bialskopodlaskiego.
Do 2015 r. – Zakalinki, kolonia.
Wierni Kościoła rzymskokatolickiego należą do parafii św. Elżbiety Węgierskiej w Konstantynowie.

</doc>
<doc id="946168" url="https://pl.wikipedia.org/wiki?curid=946168" title="Góralek stepowy">
Góralek stepowy



</doc>
<doc id="946176" url="https://pl.wikipedia.org/wiki?curid=946176" title="Ostatnia fala">
Ostatnia fala

Ostatnia fala (ang. "The Last Wave") – australijski film fabularny w reżyserii Petera Weira. Thriller o konfrontacji świata białych z nieznaną i tajemniczą kulturą Aborygenów.
Fabuła.
Bohater filmu, prawnik David Burton - broniący oskarżonych o zbrodnię Aborygenów, nagle zostaje uwikłany w aborygeńskie rytuały, które odsłaniają przed nim tajemnice jego posłannictwa w świecie stojącym u progu zagłady.

</doc>
<doc id="946177" url="https://pl.wikipedia.org/wiki?curid=946177" title="Bóbr amerykański">
Bóbr amerykański



</doc>
<doc id="946179" url="https://pl.wikipedia.org/wiki?curid=946179" title="Chełb">
Chełb

Chełb – przysiółek wsi Drutarnia w Polsce, położony w województwie świętokrzyskim, w powiecie koneckim, w gminie Końskie.
W latach 1975–1998 przysiółek administracyjnie należał do województwa kieleckiego.
Wierni kościoła rzymskokatolickiego należą do parafii św. Barbary w Nieświniu.

</doc>
<doc id="946180" url="https://pl.wikipedia.org/wiki?curid=946180" title="Traveland Społem Olsztyn">
Traveland Społem Olsztyn



</doc>
<doc id="946182" url="https://pl.wikipedia.org/wiki?curid=946182" title="Czysta">
Czysta

2 miejscowości w Polsce:

</doc>
<doc id="946183" url="https://pl.wikipedia.org/wiki?curid=946183" title="Sommerfeld">
Sommerfeld



</doc>
<doc id="946184" url="https://pl.wikipedia.org/wiki?curid=946184" title="Jezioro Bobięcińskie Małe">
Jezioro Bobięcińskie Małe

Jezioro Bobięcińskie Małe (kaszb. "Jezoro Bòbiecyńsczé Môłé", niem. "Kleiner Papenzin-See") – jezioro rynnowe w północnej Polsce na Pojezierzu Bytowskim. Jezioro typu lobeliowego.
Powierzchnia jeziora wynosi 28,8 ha, jest ono położone na wysokości 176 m n.p.m. W części południowej jezioro jest połączone wykopanym w latach 70. płytkim, kilkudziesięciometrowej długości kanałem z jeziorem Bobięcińskim Wielkim. Najbliższą miejscowością jest Bobięcino.

</doc>
<doc id="946185" url="https://pl.wikipedia.org/wiki?curid=946185" title="Czysta (województwo świętokrzyskie)">
Czysta (województwo świętokrzyskie)

Czysta – wieś w Polsce położona w województwie świętokrzyskim, w powiecie koneckim, w gminie Końskie.
Wieś wchodzi w skład sołectwa "Młynek Nieświński".
W latach 1975–1998 miejscowość administracyjnie należała do województwa kieleckiego.
Wierni kościoła rzymskokatolickiego należą do parafii św. Wojciecha w Rogowie.
Historia.
W wieku XIX Czysta było osadą w powiecie koneckim gminie Gorwaczew.
W osadzie były kopalnie żelaza. W roku 1827 mieszkańców było 12, domów 3, mórg ziemi włościańskiej 28.

</doc>
<doc id="946188" url="https://pl.wikipedia.org/wiki?curid=946188" title="Nowe Sierosławice">
Nowe Sierosławice

Nowe Sierosławice – wieś w Polsce położona w województwie świętokrzyskim, w powiecie koneckim, w gminie Końskie.
Wieś wchodzi w skład sołectwa "Sierosławice".
W latach 1975–1998 miejscowość administracyjnie należała do województwa kieleckiego.
Wierni kościoła rzymskokatolickiego należą do parafii Zwiastowania Najświętszej Maryi Panny w Nowym Kazanowie.

</doc>
<doc id="946190" url="https://pl.wikipedia.org/wiki?curid=946190" title="Radomek">
Radomek

2 miejscowości w Polsce:

</doc>
<doc id="946196" url="https://pl.wikipedia.org/wiki?curid=946196" title="Radomek (województwo świętokrzyskie)">
Radomek (województwo świętokrzyskie)

Radomek – kolonia w Polsce położona w województwie świętokrzyskim, w powiecie koneckim, w gminie Końskie.
Kolonia wchodzi w skład sołectwa "Trzemoszna".
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Anny w Bedlnie.

</doc>
<doc id="946197" url="https://pl.wikipedia.org/wiki?curid=946197" title="David Gulpilil">
David Gulpilil

David Gulpilil Ridjimiraril Dalaithngu (ur. 1 lipca 1953 w Maningrida, Ziemia Arnhema, Terytorium Północne, Australia, zm. 29 listopada 2021 w Murray Bridge) – australijski aktor, malarz, pisarz i tancerz; Aborygen.
Życiorys.
Dzieciństwo spędził w buszu. Potem uczęszczał do szkoły misyjnej w Maningrida. Jego umiejętności jako tancerza ceremonialnego zauważył reżyser Nicolas Roeg i zatrudnił go do filmu "Walkabout". Film przyniósł sławę 15-letniemu Davidowi, młody Aborygen podróżował po całym świecie i spotykał się ze sławnymi osobistościami. Rozpoczął także jego, trwającą do śmierci, karierę aktorską. Gulpilil był znanym propagatorem kultury aborygeńskiej. Nie zapominał także o swoich korzeniach - w swych wystąpieniach i książkach piętnował rasizm, jakiego doświadczają rdzenni mieszkańcy Australii.
Portret Davida, pędzla Craiga Ruddy otrzymał w 2004 "Archibald Prize", najbardziej znaną australijską nagrodę w dziedzinie sztuki.
W 2019 zrezygnował z aktorstwa ze względu na raka płuc.

</doc>
<doc id="946198" url="https://pl.wikipedia.org/wiki?curid=946198" title="Joseph Darnand">
Joseph Darnand

Joseph Darnand (ur. 19 marca 1897 w Coligny, zm. 10 października 1945 w więzieniu w Paryżu) – francuski działacz skrajnie prawicowy, szef kombatanckiej organizacji Francuski Legion Weteranów, prorządowej milicji Legionowa Służba Porządkowa i kolaboracyjnej Milicji Francuskiej we Francji Vichy, jednocześnie szef policji i sekretarz generalny ds. bezpieczeństwa oraz sekretarz spraw wewnętrznych.
Życiorys.
Walczył w armii francuskiej podczas I wojny światowej, otrzymując kilkakrotnie pochwały za odwagę. Po zakończeniu działań wojennych rozpoczął pracę jako stolarz. Później założył własną firmę transportową w Nicei. Zaangażował się jednocześnie w działalność polityczną, popierając skrzydło monarchistyczne w Action Française. Stopniowo jednak jego poglądy kierowały się ku faszyzmowi. Po przystąpieniu Francji do wojny z Niemcami 3 września 1939, wstąpił ochotniczo do francuskiej armii. Służył na Linii Maginota. Podczas kampanii francuskiej dostał się w czerwcu 1940 do niewoli niemieckiej, ale udało mu się zbiec do Nicei.
Po powstaniu rządu Francji Vichy stał się jednym z głównych jej osobistości. W lipcu 1941 roku stanął na czele kombatanckiej organizacji pod nazwą Légion Française des combattants, która wspierała politykę marszałka Phillippe’a Pétaina oraz oferowała pomoc w prześladowaniu Żydów i zwalczaniu ruchu oporu. Współuczestniczył także wraz z innymi działaczami kolaboracyjnymi w formowaniu Legionu Ochotników Francuskich przeciw Bolszewizmowi, przeznaczonego do walki z Sowietami na froncie wschodnim. W 1942 utworzył paramilitarną milicję pod nazwą Service d’ordre légionnaire. 1 stycznia 1943 roku przekształcił ją w kolaboracyjną formację zbrojną Milice Française, zwaną też Francuskim Gestapo. Pomimo tego, że oficjalnym jej przywódcą był Pierre Laval, premier rządu Francji Vichy, faktycznie dowodził nią J. Darnand. Pełniła ona rolę pomocniczej formacji policyjnej wobec sił niemieckich. Uczestniczyła ona w licznych egzekucjach, zabójstwach i deportowaniu Żydów z Francji do obozów koncentracyjnych. Tak jak Gestapo, jej członkowie brali udział w torturach i przesłuchaniach aresztowanych, ale w wielu przypadkach były one brutalniejsze i częściej kończyły się śmiercią. Dokonywano również licznych zamachów na członków Résistance. W październiku 1943 J. Darnand złożył osobistą przysięgę lojalności Adolfowi Hitlerowi i dostał stopień SS-Sturmbannführera w Waffen-SS. 29 grudnia został mianowany szefem policji Francji Vichy i sekretarzem generalnym ds. bezpieczeństwa, a w okresie od 13 lipca do 17 sierpnia 1944 pełnił funkcję sekretarza spraw wewnętrznych. Po inwazji w Normandii na początku czerwca 1944 i posuwaniu się wojsk alianckich w głąb Francji, we wrześniu uciekł do Niemiec. Wyprowadził on z Francji ok. 6 tys. milicjantów i ok. 4 tys. członków ich rodzin. Następnie wszedł w skład marionetkowego rządu francuskiego na wygnaniu marszałka Ph. Pétaina z siedzibą w Sigmaringen. W kwietniu 1945 roku wyjechał do miejscowości Merano w północnych Włoszech.
12 maja został schwytany przez Amerykanów, ale uciekł. Ponownie aresztowany przez Brytyjczyków 28 czerwca w miejscowości Edolo, został przeniesiony do Francji do więzienia w Paryżu. Po procesie 3 października otrzymał karę śmierci za zdradę stanu, którą wykonano przez rozstrzelanie 10 października.

</doc>
<doc id="946199" url="https://pl.wikipedia.org/wiki?curid=946199" title="Gabrielnia">
Gabrielnia

Gabrielnia – wieś w Polsce położona w województwie świętokrzyskim, w powiecie koneckim, w gminie Końskie.
Wieś wchodzi w skład sołectwa "Pomorzany".
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Anny w Bedlnie.

</doc>
<doc id="946205" url="https://pl.wikipedia.org/wiki?curid=946205" title="Castor canadensis">
Castor canadensis



</doc>
<doc id="946206" url="https://pl.wikipedia.org/wiki?curid=946206" title="Sweet Revenge (album Amandy Lear)">
Sweet Revenge (album Amandy Lear)

Sweet Revenge – album francuskiej piosenkarki Amandy Lear, wydany w 1978 roku.
Ogólne informacje.
"Sweet Revenge" był drugim albumem w dorobku piosenkarki. Podobnie jak w przypadku poprzedniego wydawnictwa, tak i przy tej płycie Amanda Lear współpracowała z Anthonym Monnem. Wyprodukował on album, z kolei za warstwę tekstową odpowiedzialna była Amanda.
Płyta zawierała 9 piosenek, z których pierwsze pięć tworzyło jeden nieprzerwany set oraz stanowiło – jak napisała na okładce płyty sama artystka – „historię dziewczyny, która sprzedała swoją duszę Szatanowi, lecz wygrała”. W pierwszej piosence, „Follow Me”, bohaterka zostaje kuszona przez Szatana. W drugiej („Gold”) wypowiada swoje pierwsze życzenie: chce być sławna i bogata. Następnie zwraca się do matki po radę („Mother Look What They’ve Done to Me”), która każe jej uciekać („Run Baby Run”). Wreszcie dziewczyna zwycięża nad Szatanem, wybierając miłość w „Follow Me (Reprise)”.
Płyta stała się wielkim hitem w całej Europie i zarazem najpopularniejszą płytą Amandy Lear. W Niemczech uzyskała status złotej, a pierwszy singel, „Follow Me”, stał się największym hitem piosenkarki. Sama Amanda Lear podaje "Sweet Revenge" jako ulubioną płytę ze wszystkich jakie nagrała.
W 1992 roku wytwórnia Ariola reedytowała album na płycie CD. W przeciwieństwie do LP, gdzie wszystkie piosenki ze strony A tworzyły jeden muzyczny set, aczkolwiek były oddzielnymi ścieżkami na płycie, na edycji kompaktowej piosenki te zgrane są także w jedną ścieżkę na dysku.
Lista utworów.
Wersja winylowa.
Strona A:
Strona B:

</doc>
<doc id="946212" url="https://pl.wikipedia.org/wiki?curid=946212" title="Halina Cieślińska-Brzeska">
Halina Cieślińska-Brzeska

Halina Cieślińska-Brzeska (ur. 10 marca 1923 w Augustowie, zm. 29 października 2004) – polska malarka, animator kultury.
Życiorys.
W 1953 ukończyła studia na Akademii Sztuk Pięknych w Krakowie. W 1957 założyła Grupę Twórczą „Zachęta”, a w 1994 Zwierzynieckie Koło Przyjaciół Sztuk Wszelkich w Krakowie. Znana przede wszystkim jako projektantka witraży (jej witraże zdobią m.in. gmach ONZ w Nowym Jorku oraz kaplicę Czarnej Madonny w Częstochowie). Jej obrazy znajdują się w muzeach w Paryżu i Budapeszcie. Autorka kilku książek poświęconych kulturze (m.in. "Wspomnienia Don Kichota. Część I", Kraków 2001; i "Donkichotowe boje o sztukę polską. Część II", Kraków 2003).
Najważniejsze wystawy indywidualne: 
Pochowana jest na Cmentarzu Salwatorskim w Krakowie.

</doc>
<doc id="946218" url="https://pl.wikipedia.org/wiki?curid=946218" title="John Louis">
John Louis

John Louis (ur. 14 czerwca 1941 w Ipswich) – brytyjski żużlowiec.
Brązowy medalista indywidualnych mistrzostw świata (1975). Złoty medalista mistrzostw świata par (1975). Trzykrotny złoty medalista drużynowych mistrzostw świata (1972, 1974, 1975). Złoty medalista indywidualnych mistrzostw Wielkiej Brytanii (1975). Dwukrotny złoty medalista drużynowych mistrzostw Wielkiej Brytanii (1975, 1976).
Obecnie jest promotorem angielskiego klubu Ipswich Witches. Jest ojcem Chrisa, który jest także żużlowcem.
Starty w lidze.
Liga angielska
Osiągnięcia.
Indywidualne Mistrzostwa Świata

</doc>
<doc id="946219" url="https://pl.wikipedia.org/wiki?curid=946219" title="Kyfoza">
Kyfoza



</doc>
<doc id="946223" url="https://pl.wikipedia.org/wiki?curid=946223" title="United States European Command">
United States European Command

United States European Command (EUCOM), Dowództwo Europejskie Stanów Zjednoczonych – jedno z połączonych dowództw ("Unified Combatant Command") Sił Zbrojnych Stanów Zjednoczonych, stacjonujące w Stuttgarcie. Dowódca EUCOM jest jednocześnie naczelnym dowódcą sił zbrojnych NATO w Europie.
Strefa odpowiedzialności EUCOM rozciąga się na przestrzeni 27,7 miliona km² lądu oraz 33,6 miliona km² oceanu i obejmuje 51 krajów i terytoriów, w tym Europę, Turcję, Grenlandię.
W czasach zimnej wojny była to struktura mająca natychmiast reagować na prawdopodobną inwazję sił lądowych ZSRR na Europę Zachodnią.
W czasie I wojny w Zatoce Perskiej kontrolował amerykańskie bazy lotnicze w Turcji. W latach 1997–2003 przeprowadził z terytorium Turcji głęboki zwiad lotniczy nad Irakiem w ramach Northern Watch.
W czasie wojny w Kosowie EUCOM koordynował działania zbrojne sił amerykańskich w ramach NATO.
Głównym komponentem militarnym EUCOM są: stacjonująca w Niemczech VII. Armia Stanów Zjednoczonych, zakotwiczona we włoskich portach VI Flota Stanów Zjednoczonych i operujące z bazy Ramstein Air Base 16. Siły Powietrzne Stanów Zjednoczonych.

</doc>
<doc id="946224" url="https://pl.wikipedia.org/wiki?curid=946224" title="Phoenix Mercury">
Phoenix Mercury

Phoenix Mercury – zawodowy zespół koszykarski, z siedzibą w mieście Phoenix, w stanie Arizona. Drużyna jest członkiem zachodniej konferencji ligi WNBA. Klub powstał w 1997. Trzykrotny mistrz ligi WNBA w latach: 2007, 2009 i 2014.

</doc>
<doc id="946227" url="https://pl.wikipedia.org/wiki?curid=946227" title="EUCOM">
EUCOM



</doc>
<doc id="946228" url="https://pl.wikipedia.org/wiki?curid=946228" title="USEUCOM">
USEUCOM



</doc>
<doc id="946229" url="https://pl.wikipedia.org/wiki?curid=946229" title="Rząd Stanisława Mackiewicza">
Rząd Stanisława Mackiewicza

Rząd Stanisława Mackiewicza – gabinet pod kierownictwem premiera Stanisława Mackiewicza, sformowany 8 czerwca 1954 roku. Premier złożył dymisję 21 czerwca 1955 roku.
Zmiany w rządzie.
5 sierpnia 1954 roku Prezydent RP zwolnił:
12 sierpnia 1954 roku generał dywizji Michał Tokarzewski-Karaszewicz został ministrem obrony narodowej (do 14 grudnia 1954), a pułkownik dyplomowany piechoty Tadeusz Münnich - wiceministrem obrony, narodowej.
10 grudnia 1954 roku Bohdan Geisler został kierownikiem Ministerstwa dla Spraw Obywateli Polskich na Obczyźnie (do 7 czerwca 1955).
14 grudnia 1954 roku generał brygady Ludwik Ząbkowski został ministrem obrony narodowej (do 7 czerwca 1955).
7 czerwca 1955 roku podpułkownik dyplomowany Antoni Brochwicz-Lewiński został ministrem obrony narodowej, a Antoni Pająk - kierownikiem Ministerstwa dla Spraw Obywateli Polskich na Obczyźnie.

</doc>
<doc id="946237" url="https://pl.wikipedia.org/wiki?curid=946237" title="Sacramento Monarchs">
Sacramento Monarchs

Sacramento Monarchs – zawodowy zespół koszykarski, z siedzibą w mieście Sacramento, w stanie Kalifornia. Drużyna jest członkiem zachodniej konferencji ligi WNBA. Klub powstał w 1997. Jedyne mistrzostwo drużyna zdobyła w 2005 roku, wygrywając równocześnie konferencje, w 2006 także zwyciężyły konferencję, ale w finale ligi uległy Detroit Shock.

</doc>
<doc id="946243" url="https://pl.wikipedia.org/wiki?curid=946243" title="Emmanuel von Schimonsky">
Emmanuel von Schimonsky

Emmanuel von Schimonsky (ur. 23 lipca 1752 roku w Brzeźnicy – zm. 27 grudnia 1832 roku we Wrocławiu) – biskup wrocławski w latach 1823-1832. 
Emmanuel von Schimonsky urodził się 23 lipca 1752 roku jako syn starosty raciborskiego – Józefa von Schimonsky h. Ostoja. Studiował we Wrocławiu, a później w Rzymie. W 1775 roku w Rzymie, na Lateranie przyjął święcenia kapłańskie i powrócił na Śląsk. Został proboszczem w Łanach koło Koźla. Jednocześnie pełnił funkcję dziekana i komisarza biskupiego. W 1793 roku został kanonikiem. W 1793 roku został wikariuszem generalnym diecezji wrocławskiej, a w 1797 roku – biskupem pomocniczym. W 1797 roku został sufraganem wrocławskim, po śmierci ordynariusza w 1817 roku został mianowany przez papieża, Piusa VII zarządcą biskupstwa. W 1823 roku został biskupem diecezji wrocławskiej. Zmarł 27 grudnia 1832 roku i został pochowany w katedrze wrocławskiej .
Zwalczał skutki rewolucji francuskiej w postaci józefinizmu i prądów oświecenia. Uregulował na nowych zasadach stosunki kościelne między kurią rzymską a rządem pruskim.

</doc>
<doc id="946244" url="https://pl.wikipedia.org/wiki?curid=946244" title="Tachykardia nadkomorowa">
Tachykardia nadkomorowa



</doc>
<doc id="946245" url="https://pl.wikipedia.org/wiki?curid=946245" title="Leopold von Sedlnitzky">
Leopold von Sedlnitzky

Leopold Sedlnicki (ur. 29 lipca 1787 r. w Linhartovach (obecnie Město Albrechtice), zm. 25 marca 1871 w Berlinie), biskup wrocławski w latach 1835-1840. 
Wywodził się z morawsko-śląskiego rodu Sedlnickich. Był synem hrabiego Josefa Sedlnickiego i hrabianki Josefy Haugwitz, bratem Antona i Josepha. Od dzieciństwa przeznaczony był do stanu duchownego. Mając 11 lat został kanonikiem w katedrze wrocławskiej. Ukończył studia teologiczne we Wrocławiu i tam przyjął święcenia w 1811 r. Podjął pracę administracyjną w urzędach kurialnych. W 1832 r. został wikariuszem kapitulnym diecezji wrocławskiej, a trzy lata później biskupem wrocławskim. Ślepo oddany rządowi pruskiemu, ulegał wpływom protestanckim. W związku z zajęciem antykościelnego stanowiska w sprawie małżeństw mieszanych zmuszony przez papieża w 1840 r. do rezygnacji z biskupstwa. Zamieszkał w Berlinie jako pruski radca rządowy, oddalał się od katolicyzmu, odwiedzając Braci Czeskich, a w 1863 r. przeszedł oficjalnie na protestantyzm. Pochowany został w Rękowie (niem. Rankau).

</doc>
<doc id="946246" url="https://pl.wikipedia.org/wiki?curid=946246" title="Rząd Hugona Hankego">
Rząd Hugona Hankego

Rząd Hugona Hanke – gabinet pod kierownictwem premiera Hugona Hanke, sformowany 8 sierpnia 1955 i zdymisjonowany 11 września 1955 roku.

</doc>
<doc id="946247" url="https://pl.wikipedia.org/wiki?curid=946247" title="Szczepańska">
Szczepańska



</doc>
<doc id="946249" url="https://pl.wikipedia.org/wiki?curid=946249" title="Liga Światowa w Piłce Siatkowej 2007 (składy)">
Liga Światowa w Piłce Siatkowej 2007 (składy)

Składy drużyn Ligi Światowej siatkarzy 2007.
Grupa A.
 Brazylia
Trener: Bernardo Rezende, II trener: Ricardo Tabach
Skład: 1. Bruno Mossa Rezende, 2. Marcelo, 3. Eder Carbonera, 4. André Heller, 5. Sidnei dos Santos Junior, 6. Samuel Fuchs, 7. Giba, 8. Murilo, 9. André, 10. Sérgio, 11. Anderson, 12. Nalbert Bitencourt, 13. Gustavo, 14. Rodrigão, 15. Roberto Minuzzi Jr, 16. Thiago Soares Alves, 17. Ricardo, 18. Dante, 19. Alan Barbosa Domingos
 Finlandia
Trener: Mauro Berruto, II trener: Pertti Honkanen
Skład: 1. Tapio Kangasniemi, 2. Joni Markkula, 3. Mikko Esko, 4. Antti Esko, 5. Antti Siltala, 6. Tuomas Sammelvuo, 7. Matti Hietanen, 8. Ilkka Sammelvuo, 9. Teppo Heikkilä, 10. Miika Heikkinen, 11. Olli-Pekka Ojansivu, 12. Olli Kunnari, 13. Mikko Oivanen, 14. Konstantin Shumov, 15. Matti Oivanen, 16. Urpo Sivula, 17. Tuukka Anttila, 18. Jukka Lehtonen, 19. Jarmo Kaaretkoski
 Kanada
Trener: Glenn Hoag, II trener: Chris Green
Skład: 1. Louis-Pierre Mainville, 2. Christian Bernier, 3. Daniel Lewis, 4. Pascal Cardinal, 5. Michael Munday, 6. Brock Davidiuk, 7. Josh Howatson, 8. Scott Koskie, 9. Paul Duerden, 10. Brett Youngberg, 11. Steve Brinkman, 12. Chris Wolfenden, 13. Mark Dodds, 14. Murray Grapentine, 15. Frederic Winters, 16. Nathan Toews, 17. Alexandre Gaumont Casias, 18. Nicholas Cundy, 19. Nikola Rosic
 Korea Płd.
Trener: Kim Ho-chul
Skład: 1. Kim Hak-min, 2. You Kwang-woo, 3. Kwon Young-min, 4. Moon Sung-min, 5. Yeo Oh-hyun, 6. Choi Tae-woong, 7. Ko Hee-jin, 8. Ha Hyun-yong, 9. Shin Young-soo, 10. Yun Bong-woo, 11. Lee Kyung-soo, 12. Song In-seok, 13. Park Chul-woo, 14. Kim Yo-han, 15. Kang Dong-jin, 16. Song Byung-il, 17. Ha Kyoung-min, 18. Shin Yung-suk, 19. Choi Bu-sik
Grupa B.
 Francja
Trener: Philippe Blain, II trener: Olivier Lecat
Skład: 1. Xavier Kapfer, 2. Bojidar Slavev, 3. Gérald Hardy Dessources, 4. Antonin Rouzier, 5. Romain Vadeleux, 6. Jean-Philippe Sol, 7. Stéphane Antiga, 8. Ludovic Castard, 9. Frantz Granvorka, 10. Vincent Montmeat, 11. Loïc Le Marrec, 12. Florian Kilama, 13. Pierre Pujol, 14. Loic Geiler, 15. Guillaume Samica, 16. Toafa Takaniko, 17. Oliver Kieffer, 18. Jean-François Exiga, 19. Julien Lemay
 Japonia
Trener: Tatsuya Ueta, II trener: Yoshito Kubo
Skład: 1. Nobuharu Saito, 2. Hiroaki Kawaura, 3. Shinya Chiba, 4. Shunichi Shimano, 5. Hiroyuki Kai, 6. Ryuji Naohiro, 7. Takahiro Yamamoto, 8. Yusuke Imada, 9. Takaaki Tomimatsu, 10. Osamu Tanabe, 11. Yoshihiko Matsumoto, 12. Kota Yamamura, 13. Yuta Abe, 14. Ryu Morishige, 15. Katsutoshi Tsumagari, 16. Yusuke Ishijima, 17. Yu Koshikawa, 18. Kosuke Tomonaga, 19. Kunihiro Shimizu
 USA
Trener: Hugh McCutcheon, II trener: Ronald Larsen
Skład: 1. Lloy Ball, 2. Sean Rooney, 3. James Polster, 4. Richard Brandon Taliaferro, 5. Richard Lambourne, 6. Phillip Eatherton, 7. David Lee, 8. William Priddy, 9. Ryan Millar, 10. Riley Salmon, 11. Brook Billings, 12. Thomas Hoff, 13. Clayton Stanley, 14. Kevin Hansen, 15. Gabriel Gardner, 16. David McKienzie, 17. Delano Thomas, 18. Nils Nielsen, 19. Nikola Rosic
 Włochy
Trener: Gianpaolo Montali, II trener: Mario Motta
Skład: 1. Luigi Mastrangelo, 2. Manuel Coscione, 3. Simone Parodi, 4. Marco Nuti, 5. Giordano Mattera, 6. Alessandro Farina, 7. Alessandro Paparoni, 8. Alberto Cisolla, 9. Cristian Savani, 10. Luca Tencati, 11. Mauro Gavotto, 12. Matteo Martino, 13. Lorenzo Perazzolo, 14. Alessandro Fei, 15. Andrea Semenzato, 16. Cristian Casoli, 17. Andrea Sala, 18. Matej Cernic, 19. Cosimo Marco Piscopo
Grupa C.
 Egipt
Trener: Grzegorz Ryś, II trener: Zakaria Ahmed
Skład: 1. Hamdy Awad, 2. Abdalla Ahmed, 3. Mohamed Gabal, 4. Ahmed Abd Elnaeim, 5. Abdellatif Ahmed, 6. Wael Al Aydy, 7. Ashraf Abouel Hassan, 8. Saleh Youssef, 9. Mohamed El Mahdy, 10. Mahmoud Abdel Aziz, 11. Mohamed Elnafrawy, 12. Mahmoud Ismail, 13. Mohamed Badawy, 14. Hossam Shaarawy, 15. Aly Elian, 16. Mohamed Seif Elnasr, 17. Mahmoud Abdelkader, 18. Mohamed El Daabousi, 19. Ahmed Elhefnawy
 Kuba
Trener: Orlando Samuel Blackwood, II trener: Idalberto Valdez Pedro
Skład: 1. Raidel Poey Romero, 2. Tomás Aldazabal M., 3. Jorge Luis Sánchez Salgado, 4. Yasser Portuondo, 5. Miguel A. Dalmau, 6. Keibir Gutierrez Torres, 7. Ariel Gil, 8. Pavel Pimienta Allen, 9. Michael Sánchez Bozhulev, 10. Rolando Jurquin Despaigne, 11. Yadier Sánchez Sierra, 12. Pedro Iznaga Ortiz, 13. Roberlandy Simón Aties, 14. Raydel Hierrezuelo Aguirre, 15. Oreol Camejo, 16. Raydel Corrales Pouto, 17. Odelvis Dominico Speek, 18. Yoandri Díaz Carmenate, 19. Fernandez Pedro Lopez
 Rosja
Trener: Władimir Alekno, II trener: Jurij Panczenko
Skład: 1. Aleksandr Korniejew, 2. Semen Połtawski, 3. Aleksandr Wołkow, 4. Taras Chtiej, 5. Pawieł Abramow, 6. Siergiej Grankin, 7. Aleksiej Kazakow, 8. Jurij Bierieżko, 9. Wadim Chamuckich, 10. Roman Daniłow, 11. Oleg Samsonyczew, 12. Aleksandr Janutow, 13. Aleksiej Ostapienko, 14. Aleksandr Abrosimow, 15. Maksim Tierieszyn, 16. Aleksiej Wierbow, 17. Jewgienij Matkowski, 18. Aleksiej Kuleszow, 19. Witalij Jewdoszenko
 Serbia
Trener: Igor Kolaković, II trener: Željko Bulatović
Skład: 1. Branimir Perić, 2. Dejan Bojović, 3. Novica Bjelica, 4. Bojan Janić, 5. Aleksandar Mitrović, 6. Nikola Kovačević, 7. Dragan Stanković, 8. Marko Samardzić, 9. Vlado Petković, 10. Nemanja Dukić, 11. Miloš Nikić, 12. Andrija Gerić, 13. Tomislav Dokić, 14. Ivan Miljković, 15. Saša Starović, 16. Ivan Ilić, 17. Dejan Radić, 18. Marko Podraščanin, 19. Nikola Rosić
Grupa D.
 Argentyna
Trener: Jon Uriarte, II trener: Guillermo Orduna
Skład: 1. Marcos Milinkovic, 2. Gustavo Scholtis, 3. Diego Stepanenko, 4. Luciano De Cecco, 5. Anibal Gramaglia, 6. Santiago Orduna, 7. Ignacio Bernasconi, 8. Leandro Concina, 9. Lucas Chavez, 10. Rodrigo Aschemacher, 11. Franco Giachetta, 12. Martin Meana, 13. Pablo Bengolea, 14. Lucas Ocampo, 15. Rodrigo Quiroga, 16. Martin Hernandez, 17. José Luis Gonzalez, 18. Gaston Giani, 19. Facundo Santucci
 Bułgaria
Trener: Martin Stojew, II trener: Vladislav Todorow
Skład: 1. Georgi Bratojew, 2. Christo Cwetanow, 3. Andrej Żekow, 4. Bojan Jordanow, 5. Krasimir Gajdarski, 6. Matej Kazijski, 7. Nikołaj Nikołow, 8. Konstantin Mitew, 9. Metodi Ananiew, 10. Danaił Miluszew, 11. Władimir Nikołow, 12. Teodor Bogdanow, 13. Teodor Salparow, 14. Kostadin Stojkow, 15. Todor Aleksiew, 16. Vladislav Aleksandrow, 17. Płamen Konstantinow, 18. Iwan Zarew, 19. Władysław Iwanow
 Chiny
Trener: Zhou Jian’an, II trener: Xie Guochen
Skład: 1. Zhong Weijun, 2. Hu Song, 3. Cui Xiaodong, 4. Yuan Zhi, 5. Guo Peng, 6. Wang Haichuan, 7. Tang Miao, 8. Cui Jianjun, 9. Zhou Hong, 10. Li Chun, 11. Yu Dawei, 12. Shen Qiong, 13. Liang Chunlong, 14. Jiang Fudong, 15. Chu Hui, 16. Ren Qi, 17. Sui Shengsheng, 18. Fang Yingchao, 19. Xie Wenhao
 Polska
Trener: Raúl Lozano, II trener: Alojzy Świderek
Skład: 1. Grzegorz Pilarz, 2. Michał Winiarski, 3. Piotr Gruszka, 4. Daniel Pliński, 5. Paweł Zagumny, 6. Zbigniew Bartman, 7. Wojciech Grzyb, 8. Robert Prygiel, 9. Łukasz Żygadło, 10. Mariusz Wlazły, 11. Łukasz Kadziewicz, 12. Grzegorz Szymański, 13. Sebastian Świderski, 14. Łukasz Perłowski, 15. Piotr Gacek, 16. Krzysztof Ignaczak, 17. Michał Bąkiewicz, 18. Marcin Możdżonek, 19. Bartosz Kurek

</doc>
<doc id="946253" url="https://pl.wikipedia.org/wiki?curid=946253" title="Seattle Storm">
Seattle Storm

Seattle Strom – kobiecy klub koszykarski, z siedzibą w mieście Seattle, w stanie Waszyngton. Drużyna jest członkiem zachodniej konferencji ligi WNBA. Klub powstał w 2000. Drużyna sięgała po tytuł mistrzowski w latach 2004 i 2010.

</doc>
<doc id="946254" url="https://pl.wikipedia.org/wiki?curid=946254" title="Bitwa pod Eckmuhl">
Bitwa pod Eckmuhl



</doc>
<doc id="946256" url="https://pl.wikipedia.org/wiki?curid=946256" title="O.TV">
O.TV

O.TV (zwana też Owsiak.TV) – stacja telewizyjna produkowana i prowadzona przez Jurka Owsiaka. Nadawanie rozpoczęła 6 października 2007. Dostępna była wyłącznie w pakiecie „Style Moda Muzyka” platformy cyfrowej n, w godzinach 8.00–2.00.
Stacja skupiała się na kontynuacji zadań rozpoczętych przez Jurka Owsiaka i jego Fundację. Pokazywała aktywność związaną z całorocznymi programami medycznymi czy też programami propagującymi oraz uczącymi zasad pierwszej pomocy oraz Wielką Orkiestrą Świątecznej Pomocy.
Stacja emitowała podróże w najbardziej odległe zakątki świata, wyścigi off-roadowe oraz programy dla nauczycieli.
Dnia 24 grudnia 2008 kanał zakończył swoją emisję. Mimo likwidacji kanału, programy Owsiak TV nadawane były od 6 października 2009 do 7 października 2010 roku w konkurencyjnej platformie cyfrowej Cyfra+, w paśmie programowym na kanale ZigZap.
Do 7 października 2010 roku O.TV można było oglądać jako blok programowy na kanale ZigZap od poniedziałku do piątku, pomiędzy godziną 19:30 a 21:00.

</doc>
<doc id="946257" url="https://pl.wikipedia.org/wiki?curid=946257" title="SS Dunraven">
SS Dunraven

SS Dunraven – brytyjski statek parowy zbudowany w roku 1873 w stoczni w Newcastle. Przewożąc bawełnę i wełnę z Bombaju w Indiach, zatonął 25 kwietnia 1876 r., po uderzeniu w rafę opodal Sha`b Mahmoud w Zatoce Sueskiej na terenie Egiptu na Morzu Czerwonym (okolica Szarm el-Szejk). 25-osobowa załoga została uratowana.
Wrak statku leży na głębokości 30 m w pobliżu rafy, obrócony do góry dnem. Ma 80 m długości i 10 m szerokości. Rufa leży na głębokości 29 m. Dunraven jest interesującym miejscem do nurkowania, głównie ze względu na liczne zwierzęta zamieszkujące okolice wraku.

</doc>
<doc id="946258" url="https://pl.wikipedia.org/wiki?curid=946258" title="Velarium">
Velarium

Velarium – w starożytnym Rzymie płócienna osłona rozpinana nad widowniami 
dla ochrony przed słońcem lub deszczem. Stosowana przede wszystkim w amfiteatrach. Znana dobrze np. z Koloseum, gdzie na trzeciej kondygnacji stwierdzono pozostałości po otworach masztów rozmieszczonych wokół widowni ("cavea") i podtrzymujących płaty cienkiego żaglowego płótna ("vela") rozciągane w niepogodę bądź nazbyt upalne dni nad widzami i areną widowisk. Dla rozpinania tej konstrukcji na linach wykorzystywano naturalne umiejętności marynarzy z załóg okrętów floty stacjonującej w Misenum (dzis. Miseno).
Swetoniusz jako przykład sadystycznych praktyk Kaliguli podaje, iż podczas igrzysk gladiatorskich cesarz „nieraz przy największym upale kazał zdejmować zasłony płócienne, jednocześnie nie pozwalając nikogo wypuścić” ("Żywoty cezarów", Gajus Kaligula 27). 
Choć znany również z zachowanych amfiteatrów galijskich (Nîmes, Arles), system zakładania "velarium" nie został zbyt dokładnie poznany. Istnieje pogląd, że powierzchnię złożoną z wielkich płatów materiału nie tylko rozpościerano, ale i przesuwano za pomocą lin, przez co można było zmieniać usytuowanie krągłego otworu środkowego i zapewniać osłonę niezależnie od pozycji słońca.

</doc>
<doc id="946262" url="https://pl.wikipedia.org/wiki?curid=946262" title="Friderike Karoline von Reden">
Friderike Karoline von Reden



</doc>
<doc id="946265" url="https://pl.wikipedia.org/wiki?curid=946265" title="Sonny Liston">
Sonny Liston

Sonny Liston, właściwie "Charles Liston", (ur. 8 maja 1932; zm. 30 grudnia 1970) – amerykański bokser zawodowy. Mistrz świata w wadze ciężkiej (1962 - 1964), zdobył tytuł wygrywając z Floydem Pattersonem, a stracił go po przegranej z Muhammadem Ali. W 1991 roku został wprowadzony do Międzynarodowej Galerii Sław Boksu. W 1966 roku pokonał Ron'a Lyle'a w Sicks Stadium Seattle. A rok później 1 lipca 1967 w Madison Square Garden, Sonny Liston położył Muhammad Ali na deski w drugiej rundzie.

</doc>
<doc id="946266" url="https://pl.wikipedia.org/wiki?curid=946266" title="Wiktor Trofimow (1938–2013)">
Wiktor Trofimow (1938–2013)

Wiktor Iwanowycz Trofimow, ukr. Віктор Іванович Трофімов, ros. "Wiktor Iwanowicz Trofimow", Виктор Иванович Трофимов (ur. 22 marca 1938 w Leningradzie, zm. 1 października 2013 w Równem) – ukraiński żużlowiec, ojciec Wołodymyra i dziadek Wiktora – również żużlowców.
Siedmiokrotny medalista drużynowych mistrzostw świata. Dwukrotny finalista indywidualnych mistrzostw świata (1972, 1975). Złoty medalista indywidualnych mistrzostw Związku Radzieckiego (1967). Pięciokrotny złoty medalista indywidualnych mistrzostw Ukrainy (1961, 1964, 1965, 1966, 1969).
Starty w lidze.
Liga radziecka

</doc>
<doc id="946267" url="https://pl.wikipedia.org/wiki?curid=946267" title="Pierwszy rząd Alfreda Urbańskiego">
Pierwszy rząd Alfreda Urbańskiego

Pierwszy rząd Alfreda Urbańskiego – gabinet pod kierownictwem premiera Alfreda Urbańskiego, sformowany 18 lipca 1972. Premier złożył dymisję 15 grudnia 1973 roku.

</doc>
<doc id="946280" url="https://pl.wikipedia.org/wiki?curid=946280" title="Wzmocnienie (elektronika)">
Wzmocnienie (elektronika)

Wzmocnienie, współczynnik wzmocnienia – w elektronice, stosunek amplitud lub mocy sygnału analogowego wyjściowego do sygnału wejściowego określony dla danego układu elektronicznego, zazwyczaj wzmacniacza. Wzmocnienie jest też zwykle definiowane jako logarytm dziesiętny (rzadziej naturalny) z tego ilorazu, a dotyczy najczęściej mocy, napięcia lub natężenia prądu elektrycznego.
Oznaczenie i jednostki.
Wzmocnienie jest oznaczane dużą literą formula_1 (wzmocnienie mocy od ), formula_2 (wzmocnienie napięcia) lub formula_3 (wzmocnienie natężenia) i najczęściej wyrażane w decybelach (dB), choć może być wyrażane również jako V/V, A/A, W/W (lub ilorazy odpowiednich jednostek wtórnych), przy czym w przypadku niestosowania skali logarytmicznej podawanie jednostki nie jest konieczne. W przypadku definicji wzmocnienia z użyciem logarytmu naturalnego jednostką jest neper.
Rodzaje wzmocnienia.
Wzmocnienie mocy.
Definicja ogólna.
Wzmocnienie mocy, w decybelach, jest definiowane jako:
gdzie formula_5 i formula_6 są mocami odpowiednio na wejściu i wyjściu mierzonego obwodu.
Zaś wzmocnienie mocy w watach na wat:
Czasami można spotkać się z odmiennymi definicjami wzmocnienia mocy, mającymi inaczej przyjęte moce wejściowe i wyjściowe (np. w układach RF).
Wzmocnienie mocy średniej.
Wzmocnienie mocy średniej (z ang. "Average Power Gain") dwuwrotnika (np. wzmacniacza mocy) jest definiowane jako:
gdzie:
Używając parametrów macierzy rozproszenia można je przedstawić jako:
gdzie:
Wzmocnienie mocy przetwornika.
Wzmocnienie mocy przetwornika (z ang. "Transducer Power Gain") jest definiowane jako:
gdzie:
Źródło sygnału dostarcza do dwuwrotnika moc dysponowaną wtedy, gdy impedancja źródła równa się sprzężonej impedancji widzianej z wrót wejściowych dwuwrotnika.
Ta definicja wzmocnienia jest bardzo często stosowana w układach RF.
Dysponowane wzmocnienie mocy.
Dysponowane wzmocnienie mocy (z ang. "Available Power Gain" lub "Maximum Available Gain (MAG)") definiowane jest jako:
gdzie:
Na obciążeniu wydziela się moc dysponowana wtedy, gdy impedancja obciążenia równa się sprzężonej impedancji widzianej z wrót wyjściowych dwuwrotnika.
Wzmocnienie napięcia.
Wzmocnienie napięcia w decybelach wyraża się wzorem:
lub równoważnym mu:
gdzie:
Ponieważ moc można zapisać jako: formula_25 to wzór na wzmocnienie mocy przyjmuje postać:
W przypadku, gdy wejściowa i wyjściowa impedancja formula_27 i formula_28 są sobie równe, wzór powyższy upraszcza się do podanej definicji wzmocnienia napięcia. Wynika z tego, że w przypadku równości podanych impedancji wzmocnienie napięciowe jest równe wzmocnieniu mocy (gdy oba wzmocnienia są podane w decybelach).
Wzmocnienie (natężenia) prądu.
Wzmocnienie prądu w decybelach wyraża się wzorem:
lub równoważnym mu:
gdzie:
Analogicznie jak uprzednio, moc można zapisać wzorem: formula_33 wtedy wzór na wzmocnienie mocy przyjmuje postać:
W przypadku, gdy wejściowa i wyjściowa impedancja formula_27 i formula_28 są sobie równe, wzór powyższy upraszcza się do podanej definicji wzmocnienia prądu. Wynika z tego, że w przypadku równości podanych impedancji wzmocnienie prądowe jest równe wzmocnieniu mocy (gdy oba wzmocnienia są podane w decybelach).

</doc>
<doc id="946283" url="https://pl.wikipedia.org/wiki?curid=946283" title="Sebastiano Antonio Tanara">
Sebastiano Antonio Tanara

Sebastiano Antonio Tanara (ur. 10 kwietnia 1650 w Rzymie, zm. 5 maja 1724 tamże) – włoski kardynał.
Życiorys.
Studiował prawo na uniwersytecie w Bolonii. W młodości wiele podróżował po Europie. Papież Klemens X w 1675 mianował go internuncjuszem we Flandrii (był nim do 1687). Pełniąc tę funkcję udał się z tajną misją do katolickiego króla Anglii Jakuba II w celu rekatolicyzacji tego kraju. W 1687 został wyświęcony na tytularnego arcybiskupa Damaszku, a w następnych latach był nuncjuszem w Kolonii (1687-90), Portugalii (1690-92) i Austrii (1692-95). W 1695 Innocenty XII kreował go kardynałem prezbiterem Santi Quattro Coronati. Uczestniczył w konklawe 1700. Wybrany wówczas papież Klemens XI mianował go prefektem Świętej Kongregacji Kościelnych Immunitetów. Był legatem w Urbino (1703-15) oraz opatem Nonantola. Kardynał biskup Frascati 1715-21. W marcu 1721 jako najstarszy rangą kardynał biskup rezydujący w Rzymie objął diecezję Ostia e Velletri wraz z funkcją dziekana Kolegium Kardynałów. Przewodniczył konklawe 1721. Podczas konklawe 1724 ciężko zachorował i zmarł jeszcze przed wyborem nowego papieża Benedykta XIII.

</doc>
<doc id="946284" url="https://pl.wikipedia.org/wiki?curid=946284" title="Hyphessobrycon eques">
Hyphessobrycon eques



</doc>
<doc id="946285" url="https://pl.wikipedia.org/wiki?curid=946285" title="Harcerska specjalność wodna i żeglarska">
Harcerska specjalność wodna i żeglarska



</doc>
<doc id="946286" url="https://pl.wikipedia.org/wiki?curid=946286" title="Fortunato Depero">
Fortunato Depero

Fortunato Depero (ur. 30 marca 1892 w Fondo, zm. 29 listopada 1960 w Rovereto) – włoski malarz, rzeźbiarz, pisarz i projektant graficzny związany z futuryzmem.
Od roku 1913 poznawał twórców futuryzmu. W 1914 przeprowadził się do Rzymu, gdzie poznał Giacomo Balla, z którym wspólnie w 1915 napisał manifest "Ricostruzione futurista dell’universo" („Futurystyczna rekonstrukcja wszechświata”). W roku 1919 założył Dom Sztuki Futurystycznej w Rovereto. W 1925 roku reprezentował futurystów na Exposition Internationale des Arts Décoratifs et Industriels Modernes.
W 1928 przeprowadził się do Nowego Jorku, gdzie projektował okładki dla magazynów takich jak m.in.: „Movie Maker”, „The New Yorker” i „Vogue”. W drugiej połowie lat pięćdziesiątych powrócił do Rovereto. W sierpniu 1959 otwarto Gallerię Museo Depero.

</doc>
<doc id="946287" url="https://pl.wikipedia.org/wiki?curid=946287" title="Hyphessobrycon herbertaxelrodi">
Hyphessobrycon herbertaxelrodi



</doc>
<doc id="946289" url="https://pl.wikipedia.org/wiki?curid=946289" title="Hyphessobrycon sweglesi">
Hyphessobrycon sweglesi



</doc>
<doc id="946291" url="https://pl.wikipedia.org/wiki?curid=946291" title="Dekanat Ujazd">
Dekanat Ujazd



</doc>
<doc id="946292" url="https://pl.wikipedia.org/wiki?curid=946292" title="Uznanie dziecka">
Uznanie dziecka

Uznanie dziecka – instytucja przewidziana w polskim Kodeksie rodzinnym i opiekuńczym przed 13 czerwca 2009 r. Została zastąpiona bardzo podobną instytucją uznania ojcostwa.
Do uznania dziecka mogło dojść, jeżeli nie zachodziło domniemanie ojcostwa lub zostało ono obalone.
Uznanie dziecka.
Uznanie dziecka mogło nastąpić przed kierownikiem urzędu stanu cywilnego albo przed sądem opiekuńczym, a za granicą przed polskim konsulem lub osobą wyznaczoną do wykonywania funkcji konsula, jeżeli uznanie dotyczyło dziecka, którego rodzice są obywatelami polskimi. W razie niebezpieczeństwa grożącego bezpośrednio życiu ojca lub dziecka uznanie dziecka mogło nastąpić także przed notariuszem.
Można było uznać dziecko nawet jeszcze nieurodzone, jeżeli zostało już poczęte.
Zgoda na uznanie dziecka.
Przedstawiciel ustawowy ojca niemającego pełnej zdolności do czynności prawnych nie mógł w jego imieniu dziecka uznać. Do uznania dziecka przez ojca mającego ograniczoną zdolność do czynności prawnych potrzebna była zgoda jego przedstawiciela ustawowego.
Jeżeli dziecko było małoletnie, do jego uznania potrzebna była zgoda matki. Jeżeli matka nie żyła albo jeżeli nie przysługiwała jej władza rodzicielska, albo jeżeli porozumienie się z matką napotykało trudne do przezwyciężenia przeszkody, zamiast jej zgody potrzebna była zgoda ustawowego przedstawiciela dziecka. Do uznania dziecka poczętego potrzebna była zgoda matki. Do uznania dziecka pełnoletniego potrzebna była jego zgoda oraz zgoda matki, chyba że matka nie żyła albo że porozumienie się z nią napotykało trudne do przezwyciężenia przeszkody.
Unieważnienie uznania.
Powództwo o unieważnienie uznania mogli wytoczyć: mężczyzna uznający dziecko z powodu wady oświadczenia woli w ciągu roku od daty uznania, matka dziecka albo ono samo po osiągnięciu pełnoletniości, nie później jednak jak w ciągu trzech lat od jej osiągnięcia.
Po śmierci dziecka unieważnienie uznania nie było dopuszczalne. Powództwo o unieważnienie uznania mógł wytoczyć także prokurator, Rzecznik Praw Obywatelskich i Rzecznik Praw Dziecka (odpowiednio: na podstawie art. 86 KRO, art. 14 pkt 4 ustawy o RPO i art. 10 ust. 1 pkt 3 ustawy o RPD).

</doc>
<doc id="946293" url="https://pl.wikipedia.org/wiki?curid=946293" title="Bronisław Mikulec">
Bronisław Mikulec

Bronisław Mikulec (ur. 1936 w Hucisku Jawornickim, zm. 15 maja 2007 w Lublinie) – polski historyk dziejów gospodarczych, w latach 1975 – 2006 był profesorem Instytutu Historii Uniwersytetu Marii Curie-Skłodowskiej w Lublinie, a od 2003 r. pełnił funkcję kierownika Zakładu Historii Gospodarczej, oraz kierownika Katedry Ekonomii i Historii Katolickiego Uniwersytetu Lubelskiego. Autor cenionych prac naukowych, między innymi "„Przemysł drzewny na Lubelszczyźnie w latach 1864-1914”", czy "„Z dziejów przemysłu maszyn i narzędzi rolniczych w Lublinie”". 
W 1960 r., uzyskał magisterium na UMCS, do 1975 pracował jako nauczyciel w szkolnictwie średnim. Od 1991 r., prof. Mikulec był członkiem Lubelskiego Towarzystwa Naukowego. Przez studentów i kolegów nazywany był "„Tatusiem"".
Był promotorem rozpraw doktorskich:
Został pochowany na cmentarzu komunalnym na Majdanku w Lublinie (kwatera S8K5-1-1).

</doc>
<doc id="946296" url="https://pl.wikipedia.org/wiki?curid=946296" title="Kościół św. Brata Alberta w Radomiu">
Kościół św. Brata Alberta w Radomiu

Kościół św. Brata Alberta w Radomiu - kościół rzymskokatolicki w Radomiu, na Osiedlu Prędocinek, przy ul. św. Brata Alberta 4.
Należy do parafii św. Brata Alberta w dekanacie Radom-Wschód.

</doc>
<doc id="946297" url="https://pl.wikipedia.org/wiki?curid=946297" title="Downtempo">
Downtempo

Downtempo (lub downbeat) – gatunek muzyczny wywodzący się z muzyki elektronicznej, powstały w latach 90. XX wieku w Wielkiej Brytanii. 
Jest to gatunek bazujący przeważnie na synkopowym rytmie podobnym do hip-hopowego i na wielu elementach zapożyczonych z różnych gatunków muzycznych, takich jak np. dub, lounge, jazz, hip-hop i muzyki latynoskiej. Tempo oscyluje między 80 a 120 BPM, choć zdarzają się także szybsze i wolniejsze utwory. 
Termin downtempo w szerokim znaczeniu określać może też każdy gatunek muzyki elektronicznej nienadający się do tańca (przeciwieństwo uptempo czyli muzyki tanecznej) lub taki, który ma tempo poniżej 120 BPM. W latach 90. powstało kilka odmian muzyki downtempo: dub elektroniczny, trip hop, illbient, lounge, nu jazz, chillout.

</doc>
<doc id="946298" url="https://pl.wikipedia.org/wiki?curid=946298" title="Terlecka">
Terlecka



</doc>
<doc id="946299" url="https://pl.wikipedia.org/wiki?curid=946299" title="Zatoka Sueska">
Zatoka Sueska

Zatoka Sueska () – zatoka na północno-zachodnim końcu Morza Czerwonego. Między Półwyspem Synaj a wschodnim wybrzeżem Afryki. Terytorialnie należy do Egiptu. Morze Czerwone na północnym końcu rozdziela się na dwie części, oblewając Półwysep Synaj od zachodu zatoką Sueską a od wschodu zatoką Akaba. Zatoka Sueska jest relatywnie młoda, w przybliżeniu 40 milionów lat.. Długość zatoki wynosi 325 km, szerokość 15 do 55 km, a głębokość do 80 m. Rozciąga się od południowego krańca Półwyspu Synaj do Suezu, gdzie rozpoczyna się Kanał Sueski. Tworzy granicę między Afryką a Azją. Na zatoce są liczne wysepki i rafy koralowe.
Gospodarka.
Zatoka jest połączona Kanałem Sueskim z Morzem Śródziemnym. Głównym portem jest Suez. Przez zatokę i kanał prowadzi jeden z głównych morskich szlaków tranzytowych. Z dna morskiego wydobywa się gaz ziemny.
W porcie Ajn Suchna nad zatoką po przepompowaniu ropy z tankowców przesyłana jest ona rurociągiem Sumed do terminalu Sidi Kerir nad Morzem Śródziemnym. Dwie równoległe nitki o średnicy 42 cali należą w połowie do państwowej egipskiej EGPC oraz kompanii: saudyjskiej Saudi Aramco, ADNOC ze Zjednoczonych Emiratów Arabskich, katarskiej OGPC i trzech spółek kuwejckich.
Wraki statków.
Najbardziej znanymi wrakami są "Dunraven" i "Thistlegorm".
"Dunraven".
Brytyjski statek parowy, zbudowany w roku 1873 w stoczni w Newcastle upon Tyne. Przewożąc przyprawy i złoto z Indii, zatonął w roku 1876, po uderzeniu w rafę. Leży na głębokości 30 m w pobliżu rafy, obrócony do góry dnem. Wrak ma 80 m długości i 10 m szerokości.
"Thistlegorm".
Statek handlowy zbudowany w 1940 r. Miał 126 m długości i 17.5 m szerokości. W październiku 1941 r. opłynął Afrykę i wpłynął na wody Morza Czerwonego. Wypełniony zapasami przeznaczonymi dla Północnej Afryki. Zatonął zbombardowany przez bombowce niemieckie. Ładownia jest dostępna dla nurków. Wewnątrz można zobaczyć ciężarówki, motory, skrzydła samolotów, silniki, pociągi, amunicję i pojazdy opancerzone.
Wyciek ropy w 2010 roku.
14 czerwca 2010 na południowo-zachodnim krańcu Zatoki Sueskiej w rejonie Hurghady nastąpił wyciek ropy, prawdopodobnie z tankowca. Wybrzeże zostało zanieczyszczone na długości 160 km. W pięciu miejscach ropa zanieczyściła rafy koralowe. Stworzyła też zagrożenie dla pobliskiego rezerwatu przyrody morskiej.

</doc>
<doc id="946300" url="https://pl.wikipedia.org/wiki?curid=946300" title="Iganie Nowe">
Iganie Nowe



</doc>
<doc id="946302" url="https://pl.wikipedia.org/wiki?curid=946302" title="Iganie Stare">
Iganie Stare



</doc>
<doc id="946305" url="https://pl.wikipedia.org/wiki?curid=946305" title="Kostrzyn Odrzański">
Kostrzyn Odrzański



</doc>
<doc id="946306" url="https://pl.wikipedia.org/wiki?curid=946306" title="Pietrzak">
Pietrzak

Pietrzak – nazwisko polskie.
Nazwa osobowa "Pietrzak", podobnie jak "Pietrzyk", wytworzyła się z imienia "Piotr", w okresie gdy brzmiało ono jeszcze "Pietr", zanim nie ustabilizowało się w formie dzisiejszej "Piotr" po dokonaniu się tzw. przegłosu polskiego.
Odmiana "Pietrzyk" jest bardzo stara, została zapisana już w XII wieku.
Natomiast najstarszy zapis nazwiska "Pietrzak" w Polsce zachował się z 1639, a np. w bardzo starej księdze 
metrykalnej w Tropiu - z roku 1668, gdy zapisano nazwisko mieszkańca Tropia: "Bartłomiej Pietrzak". 
Przyrostek -ak, podobnie jak -yk, wskazuje na odojcowskie pochodzenia nazwiska; wyrażał zdrobnienie z dodatnim zabarwieniem uczuciowym; dodany do imienia Piotr oznaczał zapewne syna Piotrowego.
Występowanie nazwiska Pietrzak.
Na początku lat 90. XX wieku w Polsce nosiło je 38139 osób. Na liście około 400.000 nazwisk w Polsce zajmuje 48 pozycję, należy więc do pięćdziesięciu najpopularniejszych nazwisk w Polsce. Nazwisko "Pietrzak" pojawia się obecnie, w roku 2007, na 886 tysiącach stron internetowych.
Najwięcej Pietrzaków, bo blisko jedna trzecia wszystkich, zamieszkuje Polskę centralną, tj. województwa łódzkie i mazowieckie.

</doc>
<doc id="946307" url="https://pl.wikipedia.org/wiki?curid=946307" title="Brzeźnica Nowa">
Brzeźnica Nowa



</doc>
<doc id="946309" url="https://pl.wikipedia.org/wiki?curid=946309" title="Gordon Persons">
Gordon Persons

Seth Gordon Persons (ur. 5 lutego 1902 w Montgomery, zm. 29 maja 1965 tamże) – amerykański polityk z Partii Demokratów, pełnił funkcję gubernatora Stanu Alabama w latach 1951–1955.

</doc>
<doc id="946310" url="https://pl.wikipedia.org/wiki?curid=946310" title="Jean de Vaugelas">
Jean de Vaugelas

Jean de Vaugelas (ur. 2 stycznia 1913 we Francji, zm. w 1957 w prowincji Mendoza w Argentynie) – oficer francuskich sił powietrznych, szef specjalnej formacji Franc Garde w ramach kolaboracyjnej Milicji Francuskiej, szef sztabu 33 Dywizji Grenadierów SS „Charlemagne”.
Jean de Vaugelas w okresie międzywojennym ukończył akademię wojskową sił powietrznych, zostając oficerem francuskiego lotnictwa. Brał udział w kampanii francuskiej w 1940 roku w stopniu porucznika-pilota. Po utworzeniu rządu Francji w Vichy został członkiem młodzieżowej organizacji paramilitarnej pod nazwą Chantiers de la jeunesse française, która weszła w skład Milicji Francuskiej. Następnie został szefem regionalnych struktur Milicji w Marsylii i jednocześnie dyrektorem szkoły École des cadres d’Uriage utworzonej przez reżim Vichy do kształcenia kadr dla nowej Francji. W czerwcu 1943 stanął na czele wyodrębnionej z Milicji nowej formacji zwanej Franc Garde, która miała zajmować się wyłącznie zadaniami policyjnymi i bezpieczeństwa. Pod koniec 1943 roku Franc Garde, dzięki rozmowom z Niemcami Josepha Darnanda, została uzbrojona w lekką broń strzelecką. Od początku 1944 formacja została zaangażowana w zbrojne zwalczanie partyzantów (maquis). Jej członkowie uczestniczyli w kilku operacjach w różnych częściach Francji prowadzonych wraz z siłami niemieckimi. W większości przypadków ich rezultaty były jednak niewystarczające, gdyż milicjanci nie byli odpowiednio przygotowani do prowadzenia walk zbrojnych. W niektórych sytuacjach przy napotkaniu sił partyzanckich uchylali się nawet od podjęcia walki. Po inwazji w Normandii i posuwaniu się wojsk alianckich w głąb Francji J. de Vauglelas zbiegł do Niemiec, podobnie jak tysiące innych członków Milicji Francuskiej. Na początku 1945 roku wstąpił do nowo formowanej 33 Dywizji Grenadierów SS „Charlemagne”, w której dostał stopień SS-Hauptsturmführera. Od 1 marca sprawował funkcję szefa sztabu dywizji, awansując do stopnia SS-Sturmbannführera. Uczestniczył w walkach na Wale Pomorskim, podczas których dostał się do niewoli sowieckiej. W 1946 został repatriowany do Francji, skąd udało mu się uciec do Włoch. W 1948 wyjechał do Argentyny. Zginął w 1957 roku w wypadku samochodowym w prowincji Mendoza. Istnieją podejrzenia, że wypadek mogli sprowokować agenci francuskiego wywiadu SDECE.

</doc>
<doc id="946312" url="https://pl.wikipedia.org/wiki?curid=946312" title="Jean de Vauglelas">
Jean de Vauglelas



</doc>
<doc id="946315" url="https://pl.wikipedia.org/wiki?curid=946315" title="Paweł Szcześniak (koszykarz)">
Paweł Szcześniak (koszykarz)

Paweł Szcześniak (ur. 29 stycznia 1975 w Zielonej Górze) - polski koszykarz występujący na pozycji rozgrywającego. Do 2008 roku grający w Zastalu Zielona Góra.

</doc>
<doc id="946318" url="https://pl.wikipedia.org/wiki?curid=946318" title="CSD Municipal">
CSD Municipal

Club Social y Deportivo Municipal – gwatemalski klub piłkarski z siedzibą w stołecznym mieście Gwatemala. Występuje w rozgrywkach Liga Nacional. Swoje domowe mecze rozgrywa na obiekcie Estadio El Trébol.
Historia.
Klub założony został 17 maja 1936 roku przez pracowników "Ayuntamiento" (ratusza) miasta Gwatemala i stąd nazwa klubu. Do najwyższej ligi "Liga Capitalina" (liga stołeczna – do momentu utworzenia ogólnonarodowej ligi gwatemalskiej mistrz tej ligi był jednocześnie mistrzem Gwatemali) Municipal awansował w 1938 roku. W swoim debiucie klub zajął drugie miejsce. Municipal aż do dziś nie spadł do niższej ligi, dzięki czemu jest klubem, który gra najdłużej w pierwszej lidze gwatemalskiej bez spadku.
Ogólnonarodową ligę Municipal wygrał w sezonie 1942/43. Z sześciu następnych mistrzostw piłkarze klubu wygrali trzy. Pozostałe wygrał ich największy wtedy rywal – klub Tipografía Nacional Gwatemala. Trenerem klubu Municipal był wtedy Manuel F. Carrera, jeden z założycieli klubu, którego imieniem nazwano stadion używany dziś jako treningowy.
Do roku 1955 najwyższym piłkarzem w historii klubu był napastnik Carlos „Pepino” Toledo, który w ogromnym stopniu przyczynił się do zdobycia przez klub czterech tytułów mistrza kraju (ostatni w sezonie 1954/55 – ostatnim przed zakończeniem kariery). Toledo był pierwszym piłkarzem znanym w całej Gwatemali, podporą reprezentacji narodowej. W swojej karierze zdobył dla Municipal 129 bramek (4 miejsce w historii klubu). Później także był związany z klubem, ale już jako trener.
W końcu lat 50. pojawił się w futbolu nowy wielki klub, Comunicaciones, który trzy razy z rzędu został mistrzem Gwatemali. Był to bardzo mizerny okres dla klubu Municipal, który aż 8 lat musiał obejść się bez tytułu. W latach sześćdziesiątych Municipal zdobył mistrzostwo w sezonach 1963/64, 1965,66 i 1969/70. W przerwach po tytuł sięgał wtedy inny klub ze stolicy – Aurora, stając się obok klubu Comunicaciones głównym rywalem klubu Municipal. Dawna potęga, klub Tipografía Nacional znikała wówczas ze sceny, na której wielkie boje toczyły ze sobą Municipal i Comunicaciones, który w latach 1956-1972 zdobył 7 spośród 14 możliwych tytułów mistrza Gwatemali. Odtąd mecze z udziałem tych klubów są największym ligowym wydarzeniem kraju.
Lata siedemdziesiąte.
Począwszy od roku 1973 Municipal, prowadzony przez urugwajskiego szkoleniowca Rubéna Amorína, sięgnął po największe sukcesy w swoich dziejach. Amorín, mając pod swoją pieczą grupę takich piłkarzy jak obrońca Alberto López Oliva, pomocnicy Benjamín Monterroso i Emilio Mitrovich, oraz napastnik Julio César Anderson (który był najlepszym w historii klubu strzelcem do roku 2000, kiedy to przegonił go Juan Carlos Plata), sięgnął w roku 1974 po pierwszy sukces międzynarodowy – Copa Fraternidad, a zaraz potem, w tym samym roku po jeszcze większe osiągnięcie – Puchar Mistrzów CONCACAF (jako pierwszy klub gwatemalski). Dzięki temu "Rojos" otrzymali szansę gry o miano najlepszej ekipy klubowej obu Ameryk – Copa Interamericana. Przeciwnikiem był zdobywca Copa Libertadores słynny argentyński klub Independiente Buenos Aires. W pierwszym meczu na własnym na stadionie "Estadio Mateo Flores" goście wygrali dzięki bramce Ricardo Bochiniego. W Buenos Aires doszło do sensacji, gdyż w normalnym czasie, dzięki zdobytej w 50 minucie bramce urodzonego w Argentynie Mitrovicha, Municpial wygrał 1:0 doprowadzając do dogrywki, która nie przyniosła jednak rozstrzygnięcia i doszło do rzutów karnych. Po tym, jak Andersson trafił w poprzeczkę a strzał Monterroso obronił bramkarz rywali, Independietne wygrał karne w stosunku 4:2.
Lata osiemdziesiąte.
Po wygraniu ligi w 1976 roku oraz Copa Fraternidad w 1977 roku, nastąpił najgorszy okres w historii klubu. W roku 1981 doszło do tego że Municipal grał w turnieju barażowym o utrzymanie się w lidze. Ostatecznie klub utrzymał się w pierwszej lidze, ale do drugiej ligi spadł jego dawny wielki rywal – klub Tipografía Nacional. W roku 1982 tylko lepsza różnica bramek uchroniła klub przed spadkiem.
Powrót na szczyt.
Z sezonu na sezon klub spisywał się coraz lepiej, aż w roku 1987 po 11 latach posuchy klub znów został mistrzem Gwatemali. Ojcem sukcesu był argentyński trener (niegdyś znakomity piłkarz) Miguel Ángel Brindisi. W tym czasie Municipal triumfował w lidze trzy razy z rzędu (dwa razy pod wodzą Brindisiego, a trzeci raz – Waltera Ormeño). Na następny sezon trzeba było poczekać do sezonu 1991/92, kiedy to zespół sięgnął po najwyższe krajowe trofeum pod wodzą nowego trenera Rubéna Amorína.
W sezonie 1993/94 Municipal zdobył swój piąty mistrzowski tytuł w ostatnich siedmiu latach. Tym razem drużynę prowadził argentyński trener Horacio Cordero. W roku 1995 klub był blisko kolejnego zwycięstwa w Pucharze Mistrzów CONCACAF, przegrał jednak w finale z kostarykańską Saprissą San José.
Po roku 2000 zreformowano ligę dzieląc ją na dwa turnieje – "Apertura" i "Clausura". Odtąd co roku Gwatemala miała dwóch mistrzów. Po zdobyciu czterech tytułów mistrza największy rywal klubu Municipal, klub Comunicaciones, został klubem z największą liczba tytułów mistrz Gwatemali. Jednak seria zdobytych po reformie tytułów mistrza kraju przesunęła na pozycję lidera tej klasyfikacji klub Municipal. Z ostatnich 15 mistrzostw klub Municipal wygrał 10.

</doc>
<doc id="946321" url="https://pl.wikipedia.org/wiki?curid=946321" title="Kalcytriol">
Kalcytriol

Kalcytriol (łac. "Calcitriolum"; 1,25-dihydroksycholekalcyferol, 1,25(OH)2D3) – organiczny związek chemiczny, aktywna forma witaminy D3; powstaje przez hydroksylację witaminy D3 w pozycji 25 w wątrobie przez hydroksylazę 25-hydroksykalcyferolu i w pozycji 1 w nerkach (witamina D może być również hydroksylowana w pozycjach 24 i 25, ale taka forma jest mniej aktywna).
Kalcytriol jest hormonem zwierzęcym kontrolującym gospodarkę wapniowo-fosforanową organizmu. Powoduje zwiększenie absorpcji wapnia i fosforanów w układzie pokarmowym, zwiększenie ich absorpcji zwrotnej w kanalikach nerkowych, a jednocześnie hamuje wydzielanie parathormonu (PTH). Wzmaga resorpcję kości (co przyspiesza ich przebudowę). Jest powszechnie stosowany w leczeniu hipokalcemii i osteoporozy. Okres półtrwania kalcytriolu wynosi 15 h.
Biosynteza.
1,25-dihydroksycholekalcyferol powstaje w nerkach wskutek 1-α-hydroksylacji 25-OH-D3. 1-α-hydroksylacja jest zwiększana poprzez aktywność PTH. Jest najbardziej aktywny biologicznie spośród metabolitów witaminy D.
Syntezę 1,25(OH)2D3 pobudza PTH, hipofosfatemia i hipokalcemia, natomiast hamuje: hiperfosfatemia, hiperkalcemia oraz niedobór PTH.
Zmniejszenie syntezy kalcytriolu może wskazywać na niedoczynność przytarczyc; zwiększenie (skutkujące hiperkalcemią i hiperfosfatemią) – m.in. na nadmierną podaż witaminy D z pokarmem lub nadmierną produkcję przez ziarniniaki.
Diagnostyka.
Poziom kalcytriolu oznacza się w celach diagnostycznych w chorobach kości (krzywica, osteopenia) oraz w różnicowaniu hiperkalcemii. Wraz z oznaczeniem 25-OH-D3 jest najlepszym wskaźnikiem stanu gospodarki witaminy D.
W zależności od metody oznaczenia oraz norm laboratoryjnych wartości prawidłowe zawierają się w granicach 50-150 pmol/l (20-60 pg/ml).
Działanie.
1,25-dihydroksycholekalcyferol jest jednym z elementów układu regulującego prawidłowe stężenie wapnia w osoczu. Uczestniczy w procesach mineralizacji kości, zjawiskach odpornościowych oraz różnicowaniu komórek.
Wykazuje bezpośrednie działanie hamujące na wydzielanie PTH przez przytarczyce oraz uwrażliwia je na działanie hamujące wapnia.
Kalcytriol w obecności PTH nasila osteolizę kości. W jelitach, również w obecności PTH, zwiększa wchłanianie wapnia i fosforu. Podobny wpływ na wchłanianie wapnia i fosforanów wywołuje w nerkach.
Niedobór kalcytriolu (i wywoływana przez to hipokalcemia) pojawiający się wcześnie w przebiegu przewlekłej choroby nerek gra istotną rolę w rozwoju wtórnej nadczynności przytarczyc.

</doc>
<doc id="946329" url="https://pl.wikipedia.org/wiki?curid=946329" title="Scrapbooking">
Scrapbooking

Scrapbooking jest sztuką ręcznego tworzenia i dekorowania albumów ze zdjęciami i pamiątkami rodzinnymi. Nazwa pochodzi od ang. "scrapbook", oznaczającego taki album. Natomiast sam wyraz "scrap" oznacza skrawek.
Historia.
Historycznie scrapbooking był podobnie jak przekazywane ustnie historie sposobem przekazania tradycji i zwyczajów. Formą przekazu było tu nie słowo, a obraz. Po raz pierwszy znalazł zastosowanie, gdy powszechnie dostępny stał się druk, a w szczególności gazety. Pierwszymi znanymi scrapbookerami byli Mark Twain i Thomas Jefferson. Kiedy w powszechnym użytku znalazła się fotografia, zaczęto ją łączyć ze scrapbookingiem. Zaczęły powstawać pierwsze albumy z fotografiami ozdobione ścinkami z gazet oraz notatkami zawierającymi informacje, gdzie zdjęcie było zrobione czy kto na nim jest. Albumy zaczęły przybierać formę pamiętników. Zaczęły się także w nich pojawiać części prywatnej korespondencji.
Scrapbooking dziś.
Scrapbooking jest najpopularniejeszy w swojej kolebce, USA. Swoją popularnością przewyższył tam nawet golfa. W co trzecim gospodarstwie domowym w USA można znaleźć coś zrobionego tą metodą. Obecnie scrapbooking to miliardowy przemysł z coraz to większą ilością produktów. Na całym globie scrapbookerzy stanowią grupę często wymieniającą się za pomocą internetu pomysłami, radami, a także gotowymi projektami. 
W latach 90. wielu scrapbookerów otwierało małe sklepiki, próbując zamienić swoje hobby w źródło utrzymania. Niestety, po około 5 latach wiele z tych miejsc zbankrutowało. Pierwszy na świecie sklep poświęcony scrapbookingowi został otwarty przez M. Christensen z Keeping Memories Alive w Spanish Fork w Utah w 1981 roku. Firma istnieje do dzisiaj i jest jedną z najbardziej znanych w branży na świecie. W tym samym czasie zaczęto tworzyć duże firmy, koncerny zajmujące się dostarczaniem materiałów do scrapbookingu. Jedną z pierwszych w Europie jest założony również w 1981 roku Opitec, istniejący w czternastu krajach europejskich. Firmy te zaczęły trafiać do nowej grupy klientów, odbiorców pracujących w domu. Istniejące na rynku firmy zapewniają doskonałą bazę materiałową do wykonywania niepowtarzalnych albumów, które następnie mogą być sprzedawane przez ich wytwórców w niestandardowych kanałach dystrybucji. 
Technika wykonywania.
Scrapbooking to przede wszystkim metoda ozdabiania stron albumów fotograficznych. Podstawowymi materiałami do ozdabiania są: kolorowy papier, nożyczki do wycinania profilu, ćwieki, ozdobne nity, urządzenia do ich mocowania, klej. Bardziej wyrafinowane ozdabianie wymaga także: pieczątek dekoracyjnych, farbek i pisaków z efektem Pluster („puchnących”), szablonów, shape cutter, naklejek, dziurkaczy wzorków, kolorowego proszku i podgrzewaczy do embossingu. 
Nową formą scrapbookingu jest digital scrapbooking. Coraz częściej zdjęcia w formie cyfrowej umieszczane są na określonym tle, ozdabiane, a następnie całość jest drukowana.
W scrapbookingu nie ma określonych reguł, zasady tworzenia są dowolne. 
Cześć osób preferuje umieszczanie zdjęcia w centrum, dla innych zdjęcie jest tylko pretekstem do dobrej zabawy na kartach albumów.

</doc>
<doc id="946330" url="https://pl.wikipedia.org/wiki?curid=946330" title="Monika Gorzewska">
Monika Gorzewska

Monika Gorzewska z d. Naczk (ur. 6 marca 1987 w Słupsku) – polska siatkarka grająca na pozycji środkowej, była młodzieżowa reprezentantka kraju, a także reprezentantka kadry B, z którą zdobyła złoty medal na Letniej Uniwersjadzie 2007 w Bangkoku oraz 5. miejsce na Uniwersjadzie 2011 w Shenzhen. Od 2015 roku zawodniczka Wisły Warszawa.

</doc>
<doc id="946332" url="https://pl.wikipedia.org/wiki?curid=946332" title="Kościół św. Józefa w Radomiu">
Kościół św. Józefa w Radomiu

Kościół św. Józefa – kościół rzymskokatolicki w Radomiu, na Osiedlu Ustronie, w dekanacie Radom-Południe, w diecezji radomskiej.
Nadzór klerycki sprawują pallotyni.
Obecnie kaplica. Msze święte sprawowane są natomiast kilkadziesiąt metrów dalej, w nowym kościele Królowej Apostołów przy ul. Młodzianowskiej 124.
Od listopada 2003 w zabudowaniach sąsiadujących z kaplicą działa Hospicjum Królowej Apostołów oraz Hospicyjny Niepubliczny ZOZ "Gościniec Królowej Apostołów".

</doc>
<doc id="946336" url="https://pl.wikipedia.org/wiki?curid=946336" title="Kościół Królowej Apostołów w Radomiu">
Kościół Królowej Apostołów w Radomiu

Kościół Królowej Apostołów w Radomiu – kościół rzymskokatolicki księży pallotynów w Radomiu, na Młodzianowie, przy ul. Młodzianowskiej 124.
Kościół należy do parafii św. Józefa w dekanacie Radom-Południe.
Budowany w latach 80. i 90. Projekt architektoniczny: R. Kański, E. Idzikowska-Lech, B. Elżanowski.
Wcześniej msze święte były odprawianie kilkadziesiąt metrów dalej w starym kościele pw. św. Józefa w Radomiu przy ul. Wiejskiej 2.

</doc>
<doc id="946345" url="https://pl.wikipedia.org/wiki?curid=946345" title="Komórki beta">
Komórki beta

Komórki beta, komórki β, komórki B – najliczniejsze komórki endokrynne tworzące miąższ wysepek Langerhansa w trzustce. Należą do komórek APUD i odpowiadają za wydzielanie insuliny i amyliny. Znajdują się głównie w centrum wysepek trzustkowych i stanowią 80% wszystkich komórek wysepkowych. Cechują się okrągłymi, pęcherzykowatymi jądrami, rozwiniętą siateczką śródplazmatyczną szorstką i licznymi, różnej wielkości pęcherzykami wydzielniczymi.
Synteza insuliny regulowana jest przez gen INS, który znajduje się w ramieniu krótkim chromosomu 11. Syntezowana jest preproinsulina, która następnie przechodzi pod wpływem proteaz w proinsulinę. W aparacie Golgiego komórek beta zostaje ona rozbita na insulinę i peptyd C.

</doc>
<doc id="946346" url="https://pl.wikipedia.org/wiki?curid=946346" title="Halina Kiepska">
Halina Kiepska

Halina Kiepska – postać fikcyjna, bohaterka komediowego polskiego serialu telewizyjnego "Świat według Kiepskich". W jej rolę wcielała się Marzena Kipiel-Sztuka.
Charakterystyka postaci.
Halina Kiepska pracowała szpitalu, najpierw jako salowa, a później jako pielęgniarka. To ona utrzymywała całą rodzinę, ciężko pracując.
Często zmuszała męża, by znalazł sobie pracę poprzez pójście do pośredniaka. Ilekroć Ferdynand odmawiał, groziła mu rozwodem. Przyjaźniła się z Heleną Paździoch.

</doc>
<doc id="946347" url="https://pl.wikipedia.org/wiki?curid=946347" title="Sedum alpestre">
Sedum alpestre



</doc>
<doc id="946349" url="https://pl.wikipedia.org/wiki?curid=946349" title="Wierzbięta z Branic">
Wierzbięta z Branic

Wierzbięta z Branic (ur. prawdop. w 1370, zm. 1424 lub 1425) – stolnik krakowski i starosta sanocki (1412). 
Pochodził ze znanego małopolskiego rodu możnowładczego Świebodziców-Gryfitów, prawnuk Klemensa z Ruszczy, syn Wierzbięty (który w 1360 r. przeniósł Branice, a także m.in. Wolę Rusiecką i Stryjów z prawa polskiego na średzkie). 
Był właścicielem wsi Ruszcza (obecnie część miasta Krakowa), którą w 1405 r. (wraz z Grabiem i Mikluszowicami) przeniósł na prawo magdeburskie. W Ruszczy około roku 1420 ufundował nowy gotycki kościół św. Grzegorza, w którym został pochowany i gdzie można oglądać jego płytę nagrobną. Ufundował także kościół w Grabiu. Uważa się go za fundatora witraża Madonny z Dzieciątkiem z kościoła Nawiedzenia NMP w Iwkowej.
Poślubił Dorotę z rodu Łabędziów. Z małżeństwa tego pochodzili dwaj synowie: Grzegorz (zm. ok. 1458), kasztelan radomski, oraz Piotr (zm. 1472), kasztelan biecki.

</doc>
<doc id="946353" url="https://pl.wikipedia.org/wiki?curid=946353" title="Drugi rząd Alfreda Urbańskiego">
Drugi rząd Alfreda Urbańskiego

Drugi rząd Alfreda Urbańskiego – gabinet pod kierownictwem premiera Alfreda Urbańskiego, sformowany 17 stycznia 1974. Premier złożył dymisję 15 lipca 1976 roku.

</doc>
<doc id="946358" url="https://pl.wikipedia.org/wiki?curid=946358" title="Joannici (zakon katolicki)">
Joannici (zakon katolicki)



</doc>
<doc id="946362" url="https://pl.wikipedia.org/wiki?curid=946362" title="Ian McHarg">
Ian McHarg

Ian L. McHarg (ur. 20 listopada 1920 w Clydebank, zm. 5 marca 2001) – szkocki urbanista i architekt krajobrazu, od 1946 działający w Stanach Zjednoczonych. W 1984 odznaczony Medalem ASLA (American Society of Landscape Architects), a w 1990 – National Medal of Arts.

</doc>
<doc id="946375" url="https://pl.wikipedia.org/wiki?curid=946375" title="Ian L. McHarg">
Ian L. McHarg



</doc>
<doc id="946380" url="https://pl.wikipedia.org/wiki?curid=946380" title="Żychlin (powiat pleszewski)">
Żychlin (powiat pleszewski)

Żychlin – wieś położona w gminie Gołuchów, w powiecie pleszewskim, w województwie wielkopolskim.
Wieś zamieszkuje ponad 200 osób. Miejscowość oddalona jest od Pleszewa o około 13 kilometrów. Przez wieś przechodzi droga krajowa nr 11
W latach 1975–1998 miejscowość administracyjnie należała do województwa kaliskiego.

</doc>
<doc id="946381" url="https://pl.wikipedia.org/wiki?curid=946381" title="Krynoczka">
Krynoczka

Krynoczka ("Święta Krynoczka") – źródło w Puszczy Białowieskiej, położone 3 km od Hajnówki na trasie Hajnówka – Białowieża, uznawane przez wiernych Kościoła prawosławnego za cudowne.
"Krynoczka" (krynica, źródło), znana była dawniej jako uroczysko "Miednoje", od nazwy przepływającego nieopodal strumyka.
Jest ono miejscem dorocznych pielgrzymek na uroczystość Świętej Trójcy. W pobliżu stoi wzniesiona w 1846 drewniana cerkiew pod wezwaniem Świętych Braci Machabeuszy należąca do parafii Zaśnięcia Przenajświętszej Bogurodzicy w Dubinach. Przy studzience (znajdującej się obecnie pod wiatą) zbudowano w 1848 z ofiar miejscowych wiernych niewielką drewnianą kaplicę.
Według kultywowanych przez prawosławnych legend kult świętego źródła w uroczysku Miednoje znany był jeszcze w XIII w. i był związany z istnieniem w tym miejscu niewielkiego monasteru założonego przez mnichów uciekających przez tatarskim najazdem. Inna legenda mówi o cudownym objawieniu ikony Matki Bożej na pobliskim drzewie.
Udokumentowany w XIX w. kult źródła miał charakter jedynie lokalny, zaś Święte Liturgie w miejscowej kaplicy odbywały się tylko w dniu wspomnienia Braci Machabeuszy oraz w święto Podwyższenia Krzyża Pańskiego. Od 1894 trzecim dniem uroczystości liturgicznych stał się drugi dzień Świętej Trójcy. Krynoczka znana była także mnichom z monasteru Świętego Ducha w Wilnie, którzy pielgrzymując do monasteru w Wirowie i do klasztoru w Leśnej zatrzymywali się w tym miejscu na modlitwę razem z miejscowymi mieszkańcami.
Pielgrzymi odwiedzający Krynoczkę tradycyjnie przecierają chusteczką zwilżoną w jej wodzie chore miejsce, po czym pozostawiają ją na ogrodzeniu z tyłu za studzienką, w ten sposób symbolicznie pozbywając się choroby.

</doc>
<doc id="946384" url="https://pl.wikipedia.org/wiki?curid=946384" title="Piotr Semenenko">
Piotr Semenenko

Piotr Semenenko (ur. 29 czerwca 1814 w Dzięciołowie, obwód białostocki, zm. 18 listopada 1886 w Paryżu) – polski filozof i teolog katolicki, współzałożyciel i przełożony generalny Zgromadzenia Zmartwychwstania Pańskiego (Zmartwychwstańców), wolnomularz, uczestnik powstania listopadowego, pierwszy rektor Papieskiego Kolegium Polskiego w Rzymie oraz Sługa Boży Kościoła katolickiego.
Życiorys.
Urodził się w Dzięciołowie ok. 50 km na północ od Białegostoku. Pochodził z wielodzietnej rodziny ziemiańskiej. Jego ojciec był Ukraińcem lub Białorusinem. Z powodu braku duchownego prawosławnego ochrzczony został w katolickim kościele parafialnym św.Wawrzyńca w Dolistowie. Będąc sierotą przez wiele lat służył jako paź na dworze carskim w Petersburgu, gdzie nasiąknął kulturą rosyjską i religią prawosławną. Matka Piotra była kalwinistką. Wychowaniem chłopca zajmowali się protestanccy dziadkowie – Zielińscy. Mimo swojej rezerwy do katolików dziadek pozwolił ośmiolatkowi na naukę w szkole katolickiej księży misjonarzy w Tykocinie. Piotr – w tajemnicy przed dziadkami próbującymi mimo wszystko wychować go w wyznaniu ewangelickim – zbliżył się wówczas do Kościoła katolickiego i przystąpił do pierwszej komunii św.
Piotr Semenenko uczył się potem w Białymstoku, Krożach, a następnie podjął studia na Uniwersytecie Wileńskim, jednak spędził w Wilnie zaledwie rok.
Kiedy miał 16 lat, wybuchło powstanie listopadowe. Zaciągnął się do pieszej artylerii korpusu generałów Antoniego Giełguda i Dezyderego Chłapowskiego. W lipcu 1831 razem z korpusem wycofał się do Prus. Piotr zainteresował się wtedy filozofią. W Prusach przebywał bardzo krótko.
Wraz z falą popowstaniowych emigrantów przedostał się nielegalnie do Francji w 1823. Mieszkał w Besançon, potem w Châteauroux, gdzie zaczął pisać wiersze, których „tchną smutkiem i uczuciem zemsty”. Wydalony przez prefekta Châteauroux przeniósł się do Paryża, gdzie przystąpił do Towarzystwa Demokratycznego Polskiego. Swoje pierwsze artykuły opublikował w polskim skrajnie lewicowym piśmie TDP „Postęp” i francuskiej „Tribune”. 
We Francji spotkał Bogdana Jańskiego, który zaprosił go do swojej wspólnoty („Domek Jańskiego” – 1836 r.). Po gorączkowej aktywności politycznej i nawarstwieniu się różnych błędnych poglądów, jego umysł, jak napisze do Jańskiego, doznał uspokojenia i radości w prawdzie znalezionej w Kościele katolickim.
Semenenko studiował w Paryżu w College Stanislas (1836-1837) i w Rzymie w Collegium Romanum (1837-1841).
Zgromadzenie Zmartwychwstania Pańskiego.
Po wczesnej śmierci Bogdana Jańskiego w 1840 Piotr Semenenko został obrany głównym przełożonym i duchowym przywódcą nowej wspólnoty. Po ukończeniu studiów teologicznych, 5 grudnia 1841 roku otrzymał w Rzymie – nie bez trudności ze strony władz rosyjskich – święcenia kapłańskie. Jako główny współtwórca zakonu w 1842 roku napisał regułę. Przez wiele lat był generałem zgromadzenia (1842-1845, 1873-1886). Twórca głównych idei duchowości zgromadzenia (zmartwychwstańcza szkoła duchowości).
Papieskie Kolegium Polskie w Rzymie.
Założyciel i pierwszy rektor Papieskiego Kolegium Polskiego w Rzymie, którego wielu wychowanków przejęło się duchowością zmartwychwstańczą i zostało wybitnymi kapłanami (W. Granat, J. Czuj, J. Dąbrowski), biskupami i arcybiskupami (22), kardynałami (A. Kakowski, E. Dalbor, A. Sapieha), a nawet wyniesionymi na ołtarze (św. J.S. Pelczar, św. J. Bilczewski, bł. J. Balicki).
Współpraca ze Stolicą Apostolską.
Czynnie współpracował ze Stolicą Apostolską. Uważany za jednego z najbardziej uczonych ludzi Kościoła w drugiej połowie XIX wieku, posiadał wielki autorytet naukowy u papieży. Pełnił funkcję konsulatora Kongregacji Indeksu (od 1857) i Kongregacji Świętego Oficjum (od 1873). Został członkiem prestiżowych papieskich akademii: Akademii Religii Katolickiej (1859) oraz Akademii Arkadyjskiej (1874). O jego kulturze naukowej mówiono powszechnie, iż „charakteryzuje się wybitnymi i wielostronnymi uzdolnieniami, podkreśla się umysłowość o typie spekulatywnym, wyjątkowy talent syntezy, wnikliwość, samodzielność i oryginalność”. Był niepospolitym erudytą, swobodnie podejmował dyskusje dotyczące najbardziej subtelnych problemów.
Duszpasterz i kierownik duchowy.
Jako duszpasterz i spowiednik był kierownikiem duchowym wielu osób (m.in. bł. C. Borzęckiej, J. Borzęckiej, bł. F. Siedliskiej, bł. M. Darowskiej, sł. M.K. Białeckiej, bł. M.A. Truszkowskiej). Współtworzył lub pomagał w zakładaniu wielu żeńskich zgromadzeń zakonnych (m.in.: niepokalanek, zmartwychwstanek, felicjanek, józefitek, dominikanek trzeciego zakonu, nazaretanek, reparatek, pocieszycielek). Doradzał bł. E. Bojanowskiemu oraz bł. H. Koźmińskiemu.
Głosił kazania w różnych kościołach Francji, Belgii, Bułgarii oraz w Rzymie. Wiele uwagi poświęcał wychowaniu młodzieży. Pragnął ożywić w niej umiłowanie nauki i świętości. Jego zdaniem tylko wiara mogła dać impuls do poświęceń, porządek, zgodę i przestrzeganie praw moralnych. Dał podwaliny pod zmartwychwstańczy system wychowawczy.
Śmierć.
Piotr Semenenko zmarł w opinii świętości w Paryżu 18 XI 1886 roku. Jego doczesne szczątki spoczywają w kościele przy domu generalnym zmartwychwstańców w Rzymie (via San Sebastianello 11). Proces beatyfikacyjny rozpoczęto po II wojnie światowej.
W Zgromadzeniu Zmartwychwstańców gromadzone są dokumenty związane z procesem beatyfikacyjnym założycieli, wśród nich Piotra Semenenki. Traktat O papieżu” został wydany w Krakowie w 2006 roku przez Wydawnictwo Zmartwychwstańców.
Twórczość.
Jest między innymi autorem rozprawy „Papież i jego nieomylność w świetle pierwszej i wiecznej przyczyny oraz w swej ostatecznej konsekwencji”, a także zbioru kazań. Pozostawił po sobie obfitą korespondencję i dziennik.

</doc>
<doc id="946385" url="https://pl.wikipedia.org/wiki?curid=946385" title="USS Texas (1892)">
USS Texas (1892)

USS Texas – amerykański pancernik (czasem kwalifikowany jako krążownik pancerny lub pancernik II klasy) z okresu przed I wojną światową, pierwszy pancernik United States Navy, którego kadłub wykonany został ze stali. "Texas" należał do grupy pierwszych dużych okrętów pancernych zbudowanych w amerykańskich stoczniach. Okręt pod względem prędkości ustępował krążownikom pancernym, a pod względem opancerzenia i uzbrojenia ówczesnym pancernikom, podobnie jak USS "Maine", lecz z większym naciskiem na cechy typowe dla pancerników. Klasyfikowany bywa także jako pancernik przybrzeżny.
Historia.
Budowa USS "Texas" została autoryzowana przez Kongres 3 sierpnia 1886. Projekt okrętu powstał w Wielkiej Brytanii i został wyłoniony w wyniku postępowania konkursowego. Za wybrany projekt Amerykanie zapłacili 15 000 dolarów.
Stępkę pod okręt położono 1 czerwca 1889 w stoczni Norfolk Navy Yard w Portsmouth (Wirginia). Wodowanie miało miejsce 28 czerwca 1892, a wejście do służby 15 sierpnia 1895. Okręt został przydzielony do Szwadronu Północnoatlantyckiego. Po eksplozji USS "Maine" i wybuchu wojny amerykańsko-hiszpańskiej w kwietniu 1898, USS "Texas" zaczął patrolować wody pomiędzy Santiago de Cuba a Guantanamo. 16 czerwca wraz z krążownikiem USS "Marblehead" rozpoczął trwający 16 minut ostrzał fortu Cayo del Tore w rejonie Guantanamo, w czasie którego fort został wyłączony z walki. 3 lipca "Texas" brał udział w bitwie z flotą hiszpańską na wodach Santiago de Cuba, która skończyła się zwycięstwem Amerykanów i zniszczeniem wszystkich hiszpańskich okrętów.
"Texas" służył jako okręt flagowy szwadronu obrony wybrzeża do 1905. 15 lutego 1911 zmieniono mu nazwę na USS "San Marcos" w celu zwolnienia nazwy dla nowo budowanego pancernika USS Texas (BB-35). "San Marcos" został wycofany ze służby 10 października 1911, a następnie zatonął jako okręt-cel w rejonie Zatoki Chesapeake. Jego kadłub, aż do zakończenia drugiej wojny światowej był jednak wykorzystywany jako cel artyleryjski.

</doc>
<doc id="946388" url="https://pl.wikipedia.org/wiki?curid=946388" title="Zamek w Kotli">
Zamek w Kotli

Zamek w Kotli – barokowy zamek wybudowany w połowie XVII wieku w miejscowości Kotla w województwie dolnośląskim.
Historia.
Zamek wzniesiony został w połowie XVII wieku przez Johanna von Mullenau i, choć przebudowywany w XIX i w początku XX wieku, praktycznie zachował swój pierwotny, barokowy charakter. W okresie PRL zamek został przejęty przez PGR i w tym okresie sala reprezentacyjna służyła za magazyn zboża. Po rozwiązaniu PGR stał się własnością prywatną.
Architektura.
Na zewnątrz.
Wjazd znajduje się przy skrzyżowaniu prowadzącym na Grochowice, poprzez bramę i duży dziedziniec gospodarczy.
Zamek jest obiektem dwukondygnacyjnym, wysoko podpiwniczonym, zbudowanym na planie prostokąta, z małym dziedzińcem pośrodku.
Mury obwodowe wzniesiono z cegły i kamienia a ściany wewnętrzne i sklepienia – z cegły. Kamień wykorzystano także do odkucia portalu oraz gzymsu koronującego. Od strony południowej dobrze widoczny jest trójskrzydłowy dach, w którego centrum znajduje się dobudówka o funkcjach widokowych.
Loggia na kondygnacji opisywanego łącznika otwiera się ku parkowi drewnianą (niegdyś ażurową} ścianą rozczłonkowaną trzema arkadami. Stąd roztacza się otwarty widok na przypałacowy park. Tylna ściana wypełniona jest trzema oknami o ostrych łukach dającymi dużo światła pomieszczeniu na dole.
Elewację frontową ozdobiono pionowymi pasami (lizenami) rozdzielającymi osie okienne. Prostokątne okna fasady ujęto tynkowymi obramieniami i ozdobione dekoracyjnymi płycinami.Okna parteru usadowiono wprost na poziomie strefy cokołowej, ponieważ usytuowanie budynku na pochyłym stoku uniemożliwiło jej wyższe wprowadzenie.
Wejście do pałacu ozdobione jest kamiennym portalem wspartym na łuku półkolistym. Pary nałożonych na siebie pilastrów po obu stronach wejścia, dźwigają architraw, odcinki fryzu i gzymsu wspierające naczółek, w którym widnieje herb założycieli. 
Pałac wraz z parkiem, z XVIII w., XIX w., folwarkiem, w skład którego wchodzą: dwie oficyny, XVIII, XX w.; dwie obory, z czwartej ćw. XIX w.; spichrz z wozownią, z czwartej ćw. XIX w.; gorzelnia, z XVIII w., XIX w.; warsztat, z czwartej ćw. XIX w.; kotłownia, z czwartej ćw. XIX w.; lodownia, z czwartej ćw. XIX w. tworzy zespół zamkowo-pałacowy.
Wnętrza.
Układ wnętrz jest dwutraktowy. Prowadzi do nich sień połączona z wnętrzami ciągu reprezentacyjnego.
Przedni trakt jest przestronniejszy, prowadzi do wnętrza partii przyziemia, do którego prowadzą drewniane rzeźbione drzwi. Przy wejściu pomieszczenie zalewa światło z tylnych okien loggi. Sklepienia wsparte na czworobocznych słupach nadają pomieszczeniu surowego charakteru.
Wnętrza tej kondygnacji w większości pokryto stropami, a częściowo przesklepiono stosując sklepienie zwierciadlane z lunetami, tak jak w sali reprezentacyjnej.
Można tu zauważyć bogatą dekorację sztukatorską wypełniającą szczelnie sklepienie. Na wszystkich czterech ścianach widoczne są popiersia (dwa męskie i dwa kobiece) w otoczeniu panopliów. Dekoracje stanowią takie elementy jak: armaty, szable, maczugi, instrumenty muzyczne czy rogi obfitości zdobiące podniebienia lunet.
Wszystko to umiejętnie wpleciono w dekoracyjne plafony w centralnych częściach sklepień. Całości dopełnia wystawny kominek, którego zwężająca się górna partia ma kształt charakterystyczny dla baroku.
Dalej sień prowadzi na trójbiegowe schody z podestami, podkreślające charakter reprezentacyjny wnętrza. Stropy klatek schodowych zdobi także, może skromniejsza w formach, sztukateria w postaci listw czy pasów podkreślających szwy sklepienne. Dodatkowym uzupełnieniem wystroju klatki schodowej są ścienne nisze. Jedna w architektonicznej oprawie z muszlą w sieni drugiej kondygnacji, a druga pozbawiona dekoracji przy podeście półpiętra klatki schodowej.
We wnętrzach pałacu bardzo dobrze zachowała się stolarka drzwiowa, czego przykładem jest para drzwi u wylotów klatki schodowej oraz przegroda w partii przyziemia, która jest typem dużych przeszklonych drzwi z bogatą ornamentyką. Sposób dzielenia przeszklonych płaszczyzn, motyw kartusza ukazuje kunszt ówczesnych stolarzy.

</doc>
<doc id="946390" url="https://pl.wikipedia.org/wiki?curid=946390" title="Jezioro Chotkowskie">
Jezioro Chotkowskie

Jezioro Chotkowskie (kaszb. "Jezoro Chòtkòwsczé") – jezioro rynnowe na Pojezierzu Bytowskim w powiecie bytowskim (województwo pomorskie).
Powierzchnia całkowita: 56,7 ha.

</doc>
<doc id="946394" url="https://pl.wikipedia.org/wiki?curid=946394" title="Palia jeziorowa">
Palia jeziorowa

Palia jeziorowa, palia amerykańska ("Salvelinus namaycush") – gatunek ryby łososiokształtnej z rodziny łososiowatych, zaliczany do rodzaju "Salvelinus" – obejmującego golce i palie. 
Występowanie.
Palia jeziorowa występuje w chłodnych jeziorach Kanady i Nowej Anglii. Aklimatyzacja tej ryby w Europie, np. w Szwajcarii zakończyła się powodzeniem. W Polsce ryba ta nie występuje w warunkach naturalnych (można ją spotkać w hodowlach np. w okolicy Jugowa na Dolnym Śląsku, złowiona kilkukrotnie w Parku Mazowsze w Pruszkowie).
Opis.
Ciało jest wydłużone, w starszym wieku wysoko wygrzbiecone, o smukłym trzonie ogonowym. Posiada bardzo małe łuski, na płytce lemiesza 6–8 mocnych, długich zębów, trzon jest bezzębny. Płetwa ogonowa jest głęboko wcięta. Boki i grzbiet są oliwkowo-zielone, a strona brzuszna w kolorze od żółtawego do czerwonego. Na głowie, tułowiu i płetwie grzbietowej widnieją jasne, nieregularne plamy. Płetwy parzyste i odbytowa są różowe z białą przednią krawędzią.
Odżywianie.
Palia jeziorowa żywi się małymi bezkręgowcami, starsze osobniki zjadają także ryby. Dojrzałość płciową uzyskuje dopiero w 6–8 roku życia.
Rozród.
Tarło trwa od września do listopada. Młode osobniki przebywają blisko brzegu, dorosłe po tarle powracają na głębiny.

</doc>
<doc id="946400" url="https://pl.wikipedia.org/wiki?curid=946400" title="Joanna Kuligowska">
Joanna Kuligowska

Joanna Kuligowska z d. Jagodzińska (ur. 25 listopada 1979 w Toruniu) — polska siatkarka, grająca na pozycji przyjmującej. Wychowanka klubu Skarpa Toruń, następnie występowała w zespole Pałac Bydgoszcz. W sezonie 2007/08 przejęła od Ewy Kowalkowskiej opaskę kapitana drużyny. W 1999 roku wystąpiła 6 razy w reprezentacji Polski seniorek, była reprezentantka Polski juniorek. Pod koniec kariery (do sezonu 2018/19) reprezentowała ponownie klub Pałac Bydgoszcz.
Jej córka, Zuzanna również jest siatkarką. Gra w klubie ..
Sukcesy klubowe.
Sukcesy reprezentacyjne.
Mistrzostwa Europy Juniorek:

</doc>
<doc id="946409" url="https://pl.wikipedia.org/wiki?curid=946409" title="As-Samawa">
As-Samawa

As-Samawa (arab. السماوة) – miasto w południowym Iraku, nad Eufratem, ośrodek administracyjny muhafazy Al-Musanna, 280 km na południowy wschód od Bagdadu. Stacja kolejowa.
Około 175 tys. mieszkańców.
Historia.
W 1965 liczyło 33,5 tys. mieszkańców.
Wiosną 2003 roku miasto zajęły wojska amerykańskie.
Na początku 2004 roku Japońscy wojskowi przybyli do miasta, zbudowali bazę wojskową.
W maju 2005 roku przybyli do miasta wojskowi z Australii.
14 lipca 2006 roku władza w mieście została przekazana irackiej policji. 30 lipca 2006 roku baza wojskowa „Camp Smitty” została przekazana irackiej administracji. W sierpniu 2006 roku baza została splądrowana.

</doc>
<doc id="946414" url="https://pl.wikipedia.org/wiki?curid=946414" title="Luc Longley">
Luc Longley

Lucien James Longley (ur. 19 stycznia 1969 w Melbourne) – australijski koszykarz, występujący na pozycji środkowego, trzykrotny mistrz NBA z drużyną Chicago Bulls, po zakończeniu kariery zawodniczej trener koszykarski.
Jako pierwszy Australijczyk trafił w 1991 do klubu Minnesota Timberwolves po ukończeniu "University of New Mexico" wybrany w pierwszej rundzie draftu z numerem 7. Po dwóch sezonach został wymieniony z Chicago za Staceya Kinga. W Bulls miał okazję współtworzyć drużynę, która pod wodzą Michaela Jordana trzykrotnie z rzędu zdobyła mistrzostwo Ligi. W 1998 trafił do Phoenix Suns, a po kolejnych dwóch latach do New York Knicks, gdzie zakończył karierę w 2001.
Po zakończeniu kariery w USA był współwłaścicielem klubu Perth Wildcats w australijskiej NBL.

</doc>
<doc id="946417" url="https://pl.wikipedia.org/wiki?curid=946417" title="Cherish (singel)">
Cherish (singel)

Cherish – trzeci singel pochodzący z albumu "Like a Prayer" Madonny.
Tekst piosenki nawiązuje do głównych bohaterów powieści Williama Szekspira "Romeo i Julia". Na stronie B wytwórnia umieściła utwór „Supernatural” nagrany podczas sesji do albumu "True Blue", który ukończony został dopiero trzy lata później.
Czarno-biały teledysk został nakręcony 22 lipca 1989 na plaży Paradise Cove w Malibu w Kalifornii. Przedstawia tańczącą i śpiewającą Madonnę na plaży z dzieckiem, a mężczyźni z rybimi ogonami pływają przy brzegu. Wideoklip wyreżyserował Herb Ritts.

</doc>
<doc id="946418" url="https://pl.wikipedia.org/wiki?curid=946418" title="Ad-Diwahijja">
Ad-Diwahijja



</doc>
<doc id="946423" url="https://pl.wikipedia.org/wiki?curid=946423" title="Oh Father">
Oh Father

Oh Father − czwarty singel Madonny, promujący jej album pt. "Like a Prayer". Piosenka odniosła umiarkowany sukces na listach przebojów.
Teledysk.
Teledysk w reżyserii Davida Finchera jest czarno-biały. W pierwszej scenie przedstawia dziewczynkę, która bawi się na śniegu, podczas gdy jej matka umiera. Ostatnia scena przedstawia dorosłą Madonnę. Większość scen przedstawia relacje z ojcem i z kochankiem.

</doc>
<doc id="946429" url="https://pl.wikipedia.org/wiki?curid=946429" title="Bytowa">
Bytowa

Bytowa ("Bytówka", kaszb. ) – rzeka, lewostronny dopływ Słupi o długości 27,74 km.
Rzeka przepływa przez wschodni obszar Pojezierza Bytowskiego i południowo-wschodni obszar Wysoczyzny Polanowskiej. Źródła rzeki znajdują się na wschód od Ugoszczy (jeden z cieków źródłowych wypływa z Jeziora Gromadzkiego). W górnym przepływie bieg rzeki prowadzi przez Jezioro Mądrzechowskie i Bytów. Dolny odcinek przebiegu rzeki jest odcinkiem leśnym przebiegającym przez połacie Puszczy Słupskiej objętej Parkiem Krajobrazowym "Dolina Słupi". Odcinek ujściowy od koryta Starej Słupi do ujścia nieopodal jeziora Głębokiego stanowi zalew zwany „Cichą Wodą”. Bytowa jest rzeką spławną od miasta Bytów.

</doc>
<doc id="946437" url="https://pl.wikipedia.org/wiki?curid=946437" title="Władysław Terlecki (inżynier)">
Władysław Terlecki (inżynier)

Władysław Terlecki (ur. 4 stycznia 1904 w Kerczu na Krymie zm. 24 października 1967 w Warszawie) – inżynier dróg wodnych i budownictwa lądowego, doktor historii, znany numizmatyk, dyrektor Mennicy Państwowej w latach 1945–1946. Jego ojciec, Władysław Terlecki, lekarz i z zamiłowania numizmatyk, skupował od ludności w okolicy Kerczu na Krymie, gdzie pracował, różne stare monety rzymskie, greckie i polskie. Jego syn Władysław znając łacinę i grekę opracował te zbiory. Potem sprzedał je do Muzeum Mennicy Państwowej w Warszawie, gdzie przed wojną był dodatkowo kustoszem i za te pieniądze wybudował willę na Saskiej Kępie. W czasie wojny walczył w Armii Krajowej. Udało mu się wydostać od Niemców z Mennicy sztaby platyny oraz złota, przygotowane do wywiezienia do Niemiec. Zakopał je na działce w Warszawie, a po wojnie oddał je państwu. Był redaktorem dziennika „Archeologia”, gdzie prowadził dział numizmatyki. Jego imieniem nazwany jest częstochowski Oddział Polskiego Towarzystwa Numizmatycznego.
Za uratowanie od wywiezienia w czasie okupacji części zbiorów numizmatycznych Muzeum Mennicy Państwowej o znacznej wartości zabytkowej i muzealnej został odznaczony Złotym Krzyżem Zasługi. Pochowany został na Cmentarzu Powązkowskim (kwatera 154a-3-9).

</doc>
<doc id="946438" url="https://pl.wikipedia.org/wiki?curid=946438" title="Karta Sim">
Karta Sim



</doc>
<doc id="946443" url="https://pl.wikipedia.org/wiki?curid=946443" title="Plac Łubiański w Moskwie">
Plac Łubiański w Moskwie

Plac Łubiański (ros. "Лубянская площадь") – plac w centrum Moskwy. Znany przede wszystkim z budynku stanowiącego od 1917 siedzibę służb specjalnych (obecnie FSB, wcześniej KGB i NKWD oraz Czeka) i nazywanego od nazwy placu Łubianką. 
Nazwa placu pojawia się w dokumentach historycznych po raz pierwszy w 1480, kiedy to Iwan III Srogi osiedlił w tym rejonie miasta wychodźców z Nowogrodu Wielkiego. Nazwali oni tę część Moskwy „Łubianką” od dzielnicy „Łubianickiej” w Nowogrodzie.
W 1926 plac nazwany został oficjalnie placem Dzierżyńskiego. Jego pomnik stał w centrum placu od 1958 do października 1991, kiedy to został przeniesiony przy aplauzie tłumów do „Parku Sztuki” koło parku Gorkiego. Wielokrotnie ponawiano starania o powrót pomnika przed gmach Łubianki.
30 października 1990 na skraju placu odsłonięto z inicjatywy Stowarzyszenia „Memoriał” tzw. Kamień Sołowiecki, upamiętniający ofiary represji i gułagu w ZSRR.
Pod placem Łubiańskim znajduje się otwarta w 1935 stacja metra linii Sokolniczeskiej pod nazwą „Łubianka” (do 1990 nosiła ona nazwę „Dzierżyńska”).

</doc>
<doc id="946447" url="https://pl.wikipedia.org/wiki?curid=946447" title="Władysław Terlecki">
Władysław Terlecki



</doc>
<doc id="946452" url="https://pl.wikipedia.org/wiki?curid=946452" title="Zbigniew Hoffmann">
Zbigniew Hoffmann

Zbigniew Grzegorz Hoffmann (ur. 5 lipca 1963 w Poznaniu) – polski polityk i politolog. W latach 2006–2007 wojewoda kujawsko-pomorski, w latach 2015–2019 wojewoda wielkopolski, poseł na Sejm IX kadencji, w latach 2020–2022 sekretarz stanu w Kancelarii Prezesa Rady Ministrów, od 2022 minister-członek Rady Ministrów w drugim rządzie Mateusza Morawieckiego.
Życiorys.
Syn Waldemara i Barbary. Absolwent Wydziału Nauk Społecznych Uniwersytetu im. Adama Mickiewicza, w 2004 był stypendystą rządu amerykańskiego w zakresie bezpieczeństwa i porządku publicznego. W 1991 pełnił funkcję dyrektora biura zarządu wojewódzkiego Porozumienia Centrum w Poznaniu. Od 1992 do 2000 pracował na różnych stanowiskach w urzędzie wojewódzkim w tym mieście. Od 1997 do 2000 był asystentem wojewody, a w latach 2000–2006 pełnomocnikiem prezydenta Poznania. W 2006 został powołany na urząd wicewojewody wielkopolskiego.
Od 7 listopada 2006 do 29 listopada 2007 był wojewodą kujawsko-pomorskim mianowanym przez premiera Jarosława Kaczyńskiego. W latach 2009–2010 pracował na stanowisku eksperta w Biurze Bezpieczeństwa Narodowego, a następnie w Kancelarii Prezydenta RP w okresie prezydentury Lecha Kaczyńskiego.
W 2011 kandydował w wyborach parlamentarnych z 2. miejsca na liście komitetu wyborczego Prawa i Sprawiedliwości w okręgu wyborczym nr 39 w Poznaniu, jednak nie uzyskał mandatu poselskiego. Oddano na niego 9164 głosy (2,29% głosów oddanych w okręgu). W 2014 został natomiast wybrany na radnego sejmiku wielkopolskiego V kadencji i sprawował funkcje do 2015. W 2015 bez powodzenia kandydował do Sejmu w okręgu poznańskim z ramienia PiS. 8 grudnia 2015 został powołany na stanowisko wojewody wielkopolskiego.
W 2019 został przewodniczącym zarządu okręgowego PiS w Poznaniu. W wyborach parlamentarnych w tym samym roku uzyskał mandat posła na Sejm IX kadencji, kandydując w okręgu konińskim i otrzymując 42 859 głosów. W związku z tym wyborem 11 listopada 2019 zakończył urzędowanie na funkcji wojewody. 13 listopada 2020 powołany na stanowisko sekretarza stanu w Kancelarii Prezesa Rady Ministrów. W 2021 powołany przez premiera Mateusza Morawieckiego w skład Rady Doradców Politycznych.
22 czerwca 2022 powołany przez prezydenta Andrzeja Dudę na stanowisko ministra bez teki.
Odznaczenia.
W 2016 odznaczony Brązową Odznaką „Zasłużony dla Ochrony Przeciwpożarowej”.

</doc>
<doc id="946465" url="https://pl.wikipedia.org/wiki?curid=946465" title="Dystrybucja cyfrowa">
Dystrybucja cyfrowa

Dystrybucja cyfrowa, dystrybucja elektroniczna (, , , – ESD) – metoda bezpośredniego rozpowszechniania treści, takich jak oprogramowanie, filmy, muzyka czy gry komputerowe. Termin ten odnosi się przede wszystkim do dystrybucji za pomocą Internetu, tak więc omija ona tradycyjne metody dostarczania treści, takie jak papier, płyt CD/DVD czy pamięci USB. ESD to także łatwa metoda dostarczania dodatków do innych produktów, bardziej znanych jako DLC, które można pobrać z globalnej sieci. Przykładem systemów dystrybucji cyfrowej są takie serwisy jak: Xbox Live Marketplace, PlayStation Store, GOG.com, Origin czy Steam.
Historia rozwoju cyfrowej dystrybucji.
Początki cyfrowej dystrybucji należy umieścić w II połowie XX wieku. Jedną z pierwszych metod pobierania gier wideo za pośrednictwem strumienia danych było GameLine, dotyczące urządzeń Atari 2600, a odbywające się za pośrednictwem połączenia dial-up.
W latach 90. cyfrowa dystrybucja gier komputerowych miała się szczególnie dobrze na komputery klasy PC. Nie istniała jednak jedna dominująca forma lub platforma w tej branży. Swój dedykowany kanał dystrybucji cyfrowej miała jednak firma Sega, która utworzyła Sega Channel. Miesięczny dostęp do tej platformy kosztował wówczas 12.95 dolarów amerykańskich. Jedną z najpopularniejszych gier za pośrednictwem Sega Channel był „Test Drive".
Szybki rozwój cyfrowej dystrybucji treści odnosi się jednak głównie do przełomu XX i XXI wieku, kiedy to nastąpił szybki rozwój Internetu oraz wzrosła przepustowość i szybkość internetowych łączy. Umożliwiło to łatwiejszy, szybszy i tańszy dostęp do treści w postaci cyfrowej. Dotyczyło to zarówno gier komputerowych, książek, filmów, muzyki jak i oprogramowania. Efektem ułatwień technologicznych i zmiany trendów jest popularność e-booków, czyli książek w formie elektronicznej.

</doc>
<doc id="946468" url="https://pl.wikipedia.org/wiki?curid=946468" title="Asklepiadej">
Asklepiadej

Asklepiadej (łac. "versus Asclepiadeus") – iloczasowa miara wierszowa stosowana w starożytności w Grecji i Rzymie. Nazwa pochodzi od imienia poety greckiego z III wieku p.n.e. Asklepiadesa z Samos, przyjaciela Teokryta.
Asklepiadeje stosowali m.in. z poetów greckich Safona i Alkajos, z Rzymian - Katullus i Horacy.
Wyróżnia się dwie postaci tego wiersza, znane jako asklepiadej mniejszy i asklepiadej większy.
Asklepiadej mniejszy.
Asklepiadej mniejszy (nazwa pełna: trymetr chorijambiczny akatalektyczny, "metrum Asclepiadeum primum") powstaje przez rozszerzenie glikoneja o jeden chorijamb. W roli cezury występuje przeważnie diereza po pierwszym chorijambie. Ogólny schemat metryczny jest następujący (- arsa, - sylaba krótka, - sylaba obojętna, - akcentowany anceps):
Przykład: "Maecenas, atavis edite regibus" (Horacy) 
U poetów eolskich nagłos asklepiadeja mniejszego przed pierwszą arsą jest swobodny (może być spondejem, trochejem, jambem lub pirychejem), u Rzymian zaś, którzy idą tu przypuszczalnie za manierą poezji aleksandryjskiej, jest wyłącznie spondeiczny.
Asklepiadej większy.
Asklepiadej większy (pełna nazwa: tetrametr chorijambiczny akatalektyczny) powstaje z asklepiadeja mniejszego przez rozszerzenie go o jeszcze jeden chorijamb:
Przykład: "Alfene, immemor atque unanimis false sodalibus" (Katullus)
Pozostałe uwagi jak do asklepiadeja mniejszego.

</doc>
<doc id="946469" url="https://pl.wikipedia.org/wiki?curid=946469" title="Bronisław Tomecki">
Bronisław Tomecki

Bronisław Tomecki pseud. "Kocik" (ur. 18 września 1905 w Sosnowcu, zm. 10 lutego 1994 w Warszawie) – malarz i pedagog, żołnierz Armii Krajowej
Życiorys.
Po ukończeniu Gimnazjum Matematyczno-Przyrodniczego w Sosnowcu w 1924 r. przyjechał do Poznania i rozpoczął naukę w Wyższej Szkole Budowy Maszyn. W latach 1926−1930 studiował w Państwowej Szkole Sztuk Zdobniczych i Przemysłu Artystycznego w Poznaniu. W 1930 r. uzyskał absolutorium na tamtejszym Wydziale Grafiki u prof. Jana Wronieckiego. W tym samym roku rozpoczął studia na Wydziale Sztuk Pięknych Uniwersytetu Stefana Batorego w Wilnie, które ukończył uzyskaniem dyplomu w 1935 r. Podczas studiów w Wilnie należał do Polskiej Korporacji Akademickiej "Piłsudia". 
Działalność artystyczną rozpoczął w 1928 r. wydaniem w Poznaniu teki graficznej "Linoryty" oraz wystawą rysunku i grafiki w Sosnowcu. Jego prace wystawiano łącznie na 100 wystawach indywidualnych i w kilkuset wystawach zbiorowych. Był aktywnym działaczem środowiska artystów plastyków i nauczycieli, przede wszystkim w Sekcji Grafiki Związku Polskich Artystów Plastyków i w Związku Nauczycielstwa Polskiego. Po przejściu na emeryturę prowadził Klub Seniora w Związku Plastyków. 
W latach 1936−1994 mieszkał na warszawskiej Saskiej Kępie przy ul. Zakopiańskiej 32 (róg ul. Zwycięzców). W 2005 na budynku odsłonięto tablicę pamiątkową.
Został pochowany na cmentarzu Powązkowskim w Warszawie (kwatera 317-2-15).

</doc>
<doc id="946471" url="https://pl.wikipedia.org/wiki?curid=946471" title="Dym (film)">
Dym (film)

Dym (ang. "Smoke") – amerykański komediodramat z 1995 roku w reżyserii Wayne’a Wanga, zrealizowany według scenariusza Paula Austera.
Jerzy Szyłak nazwał ten film „opowieścią o opowieści, która sama siebie bierze w cudzysłów. Wszystko tu jest literackie: bohaterowie snują opowieści, niejednokrotnie kłamiąc”. Oprócz "Dymu" Wang i Auster wspólnie nakręcili także "Brooklyn Boogie". Paul Benjamin to pseudonim używany przez Austera.
Opis fabuły.
Auggie (Keitel) jest właścicielem brooklyńskiej trafiki. Od kilkunastu lat codziennie robi jedno zdjęcie ulicy przed swoim sklepem. Wśród jego stałych klientów znajduje się, pozostający w depresji po tragicznej śmierci ciężarnej żony, pisarz Paul Benjamin. Jego życie odmieni dopiero spotkanie z Rashidem, czarnoskórym chłopcem szukającym dawno niewidzianego ojca. W tym czasie Auggie'go o pomoc w odszukaniu córki prosi była kochanka.
Lokalizacja.
Filmowa trafika mieściła się na Brooklynie, na rogu Ulicy Szesnastej i Prospect Park West.

</doc>
<doc id="946472" url="https://pl.wikipedia.org/wiki?curid=946472" title="Grand Prix Czech na Żużlu 2007">
Grand Prix Czech na Żużlu 2007

Wyniki Grand Prix Czech 2007, szóstej eliminacji mistrzostw świata Grand Prix w sezonie 2007.
Zawody o Grand Prix Czech rozgrywane są po raz jedenasty.
Lista startowa.
Stawkę piętnastu stałych uczestników uzupełni jeden zawodnik z dziką kartą (Luboš Tomíček) oraz dwóch tzw. rezerwy toru (Josef Franc i Matěj Kůs). Lista stałych uczestników (z numerami):
Wyniki.
W żółtym plastronie wystąpi lider klasyfikacji przejściowej po Grand Prix Wielkiej Brytanii.
Opis.
Po raz trzeci w tym sezonie turniej Grand Prix wygrał Duńczyk Nicki Pedersen, który już o 27 punkty wyprzedza drugiego w klasyfikacji przejściowej Australijczyka Leigh Adamsa. Na podium stanęło po raz pierwszy dwóch reprezentantów Polski: Jarosław Hampel i Rune Holta (Norweg startujący pod polską flagą; było to dla niego pierwsze podium GP w karierze). Czwarty w turnieju Brytyjczyk Scott Nicholls, po raz pierwszy w tym sezonie wystąpił w finale.
W półfinale wystąpił trzeci z Polaków Wiesław Jaguś. Czwarty z polskich reprezentantów Tomasz Gollob zdobył jedynie punkt i zajął 16. miejsce.
W biegu 16. jadący na drugiej pozycji Szwed Andreas Jonsson wpadł w dziurę na torze, podniosło mu motocykl i wpadł w bandę. Choć zawodnik o własnych siłach zszedł do parkingu został odwieziony do szpitala, gdzie stwierdzono złamanie barku. Wcześniej, po trzech seriach (i trzech zerach) wycofał się jego rodak Antonio Lindbäck.
W 17. biegu w zastępstwie Andreasa Jonsson wystąpił Czech Matěj Kůs, dla którego był to pierwszy biegowy występ w turnieju Grand Prix.

</doc>
<doc id="946473" url="https://pl.wikipedia.org/wiki?curid=946473" title="Bystrzyk">
Bystrzyk



</doc>
<doc id="946474" url="https://pl.wikipedia.org/wiki?curid=946474" title="Daniel Pearl">
Daniel Pearl

Daniel Pearl (ur. 10 października 1963, zm. 1 lutego 2002) – amerykański dziennikarz pracujący dla dziennika Wall Street Journal.
Daniel Pearl 23 stycznia 2002 w Pakistanie został uprowadzony ze swojego samochodu przez terrorystów organizacji Al-Ka’ida. 1 lutego 2002 roku został ogłuszony przez Chaleda Szejka Mohammeda, który następnie (gdy Pearl był jeszcze żywy) odciął głowę dziennikarzowi, co zostało nagrane kamerą. Następnego dnia Mohamed pokazał głowę Pearla Stanom Zjednoczonym w przekazie telewizyjnym.
Początkowo było wiele wątpliwości co do śmierci Pearla. Do Ameryki co dzień napływały wiadomości z Pakistanu o zamordowaniu dziennikarza, o żądaniu nowego okupu oraz wypuszczenia na wolność pozostałych członków Al-Kaidy w zamian za uwolnienie Pearla. 3 lutego pakistańska policja znalazła zwłoki bez głowy porzucone w rowie za autostradą w Karaczi. Eksperci zidentyfikowali je jako ciało poszukiwanego Daniela Pearla.
Inne źródła podają, iż wsiadł do samochodu porywaczy dobrowolnie, nieświadomy grożącego mu niebezpieczeństwa. Był przetrzymywany w domu wynajmowanym przez terrorystów. Odmówił przyjęcia środków uspokajających. Najpierw podcięto mu gardło, ale z powodu wadliwej kamery i błędu operatora, moment jego śmierci nakręcono powtórnie. Po podcięciu gardła jeden z terrorystów odciął mu głowę.
Historia porwania i śmierci Daniela Pearla została ukazana w filmie "Cena odwagi" z 2007 roku.

</doc>
<doc id="946476" url="https://pl.wikipedia.org/wiki?curid=946476" title="Skwaszone mleko">
Skwaszone mleko



</doc>
<doc id="946477" url="https://pl.wikipedia.org/wiki?curid=946477" title="Diereza">
Diereza



</doc>
<doc id="946478" url="https://pl.wikipedia.org/wiki?curid=946478" title="Kwaśne mleko">
Kwaśne mleko



</doc>
<doc id="946480" url="https://pl.wikipedia.org/wiki?curid=946480" title="Megalamphodus sweglesi">
Megalamphodus sweglesi



</doc>
<doc id="946481" url="https://pl.wikipedia.org/wiki?curid=946481" title="Fantom czerwony">
Fantom czerwony



</doc>
<doc id="946482" url="https://pl.wikipedia.org/wiki?curid=946482" title="Oswajanie zwierząt">
Oswajanie zwierząt

Oswajanie zwierząt, obłaskawianie zwierząt – proces osobniczy polegający na stopniowym zmniejszaniu, a następnie wygaszaniu lęku przed człowiekiem, występującego u zwierząt dzikich. 
Proces ten odbywa się poprzez uczenie się i niemal zawsze ma charakter zamierzony przez człowieka.
Oswojenie wyraża się stopniowym zanikiem reakcji obronnych (zarówno agresji jak i ucieczki czy akinezji).
Początkowo oswojenie zwierzęcia następuje tylko w stosunku do jednej osoby. Niekiedy stosunek ten rozciągnięty zostaje następnie także na innych ludzi. 
Oswojenie było pierwszym etapem udomowienia (domestykacji) zwierząt – oswojone dzikie zwierzęta, w wyniku długotrwałego oddziaływania człowieka, zwłaszcza poprzez ludzką ingerencję na czynniki genetyczne i środowiskowe, w kolejnych pokoleniach wykształcały stopniowo formy i cechy coraz bardziej odbiegające od form i cech występujących u ich dzikich pobratymców, aż do wykształcenia się odrębnych form gatunkowych lub podgatunków.
W minionych epokach historycznych oswajanie dotyczyło jedynie tych gatunków zwierząt, które wykazywały przydatność dla gospodarki człowieka. Od końca XIX w. liczba gatunków, których przedstawicieli oswajano, znacząco wzrosła - było to związane z powstawaniem ogrodów zoologicznych, a potem też ośrodków badawczych, gdzie jednym z warunków przebywania zwierząt było ich co najmniej częściowe oswojenie. W przypadku tego typu placówek czynione są starania, mające na celu wyeliminowanie czynnika ludzkiego jako elementu mającego wpływ na ewentualne zmiany w budowie i zachowaniu zwierząt, co ma zapobiegać wykształcaniu się form domowych, jak to miało miejsce z gatunkami udomowionymi w okresie poprzednim. 

</doc>
<doc id="946485" url="https://pl.wikipedia.org/wiki?curid=946485" title="Johan Gottlieb Gahn">
Johan Gottlieb Gahn

Johan Gottlieb Gahn (ur. 19 sierpnia 1745 w Voxnabruk, zm. 8 grudnia 1818 w Falun) – szwedzki chemik, uczeń Torberna Olofa Bergmana. 
W 1774 jako pierwszy uzyskał metaliczny mangan z tlenku manganu(IV). Jego nazwiskiem nazwano minerał, gahnit (spinel cynkowy – ZnAl2O4).

</doc>
<doc id="946488" url="https://pl.wikipedia.org/wiki?curid=946488" title="Grand Prix Skandynawii na Żużlu 2007">
Grand Prix Skandynawii na Żużlu 2007

Wyniki Grand Prix Skandynawii 2007, siódmej eliminacji mistrzostw świata Grand Prix w sezonie 2007.
Zawody o Grand Prix Skandynawii rozgrywane są po raz szósty; na G&amp;B Arena po raz trzeci.
Lista startowa.
Stawkę piętnastu stałych uczestników uzupełni jeden zawodnik z dziką kartą (Fredrik Lindgren) oraz dwóch tzw. rezerwy toru (Jonas Davidsson i Sebastian Aldén). Kontuzjowanych Andreasa Jonssona i Jarosława Hampela zastąpili dwaj zawodnicy kwalifikowanej rezerwy Peter Karlsson i Kai Laukkanen. Lista stałych uczestników (z numerami):
Wyniki.
W żółtym plastronie wystąpił lider klasyfikacji przejściowej po Grand Prix Czech.
Opis.
Australijczyk Leigh Adams wygrał drugą w tym roku szwedzką eliminację Grand Prix. Po zwycięstwie w Eskilstunie tym razem pokonał wszystkich rywali w Målilla. Na podium stanęli również Polak Tomasz Gollob i rodak Adamsa Jason Crump.
W półfinale wystąpił Wiesław Jaguś, który choć wybierał tor jako drugi, wybrał najmniej skuteczny tego dnia tor (z toru A tylko dwukrotnie zawodnikowi udało się zwyciężyć; zdecydowanie lepsze statystyki miał tor C i D, który mógł wygrać Jaguś). Pechowy tor A w półfinale wygrał też lider klasyfikacji generalnej Duńczyk Nicki Pedersen. Trzeci z Polaków Rune Holta (Norweg startujący pod polską flagą) zajął 11. pozycję. Najlepszy z Polaków w klasyfikacji przejściowej po poprzedniej eliminacji w Pradze Jarosław Hampel po złamaniu ręki w meczu szwedzkiej Elitserien został zastąpiony przez zawodnika kwalifikowanej rezerwy.
W kilku wyścigach sędzia (Polak Marek Wojaczek) musiał oglądać powtórki by ustalić końcową kolejność na mecie. Tak było m.in. w pierwszym półfinale, kiedy to Nicki Pedersen o zaledwie kilkanaście centymetrów przegrał awans do finału ze swoim rodakiem Hansem Andersenem.
W turnieju doszło jedynie do dwóch upadków. Najpierw w biegu dziewiątym jadący na trzeciej pozycji Fin Kai Laukkanen (zastępował Hampela) upadł na tor. Jego motocykl jednak zaczepił się o dmuchaną bandę i żużlowiec nie zdążył usunąć się z toru - sędzia musiał przerwać bieg. Do drugiego upadku - podwójnego i zarazem groźniej wyglądającego - doszło we wspomnianym wcześniej pierwszym półfinale. Na drugim łuku pierwszego okrążenia jadący na trzeciej pozycji Szwed Fredrik Lindgren uderzył w tylne koło Nicki Pedersena. Lindgren będąc cały czas w kontakcie ze swoim motocyklem upadł na tor, a następnie uderzył w dmuchaną bandę. Kontrolę nad maszyną stracił również Pedersen. Sędzia uznał Szweda winnym wypadku i wykluczył go z powtórki.
Dla Szweda Petera Karlsson (zastępującego kontuzjowanego swojego rodaka Andreasa Jonssona był to 50. (a pierwszy od trzech lat) występ w turnieju Grand Prix.

</doc>
<doc id="946490" url="https://pl.wikipedia.org/wiki?curid=946490" title="Chalid Szejk Mohammed">
Chalid Szejk Mohammed



</doc>
<doc id="946501" url="https://pl.wikipedia.org/wiki?curid=946501" title="Szczęśliwego Nowego Jorku (singel)">
Szczęśliwego Nowego Jorku (singel)

Szczęśliwego Nowego Jorku – trzeci i zarazem ostatni singel promujący solową płytę wokalisty zespołu Ira, Artura Gadowskiego pt. "„Artur Gadowski”". Utwór został zamieszczony na płycie na szóstym miejscu. Trwa 3 minuty i 32 sekundy i prócz piosenki "Ona i On" (3:11) jest najkrótszy na płycie. Singel ukazał się nakładem firmy Zic Zac\BMG Poland.
Tekst utworu opowiada o człowieku który stracił sens życia, chce „uciec” lecz nie ma gdzie. Autorem tekstu a także kompozytorem utworu jest gitarzysta grupy De Mono, Marek Kościkiewicz. Na albumie znajdują się jeszcze dwa utwory autorstwa Kościkiewicza: "Naucz się rozmawiać" oraz "Ona jest ze snu". Utwór utrzymany jest w lekkim rockowym brzmieniu.
Utwór został nagrany w kwietniu 1997 roku w CCS Studio w Warszawie, przez Gadowskiego oraz gitarzystę Marka Kościkiewicza, specjalnie na potrzeby promocji polskiego komediodramatu "Szczęśliwego Nowego Jorku" w reżyserii Janusza Zaorskiego. Stał się muzycznym motywem przewodnim filmu.
Do piosenki powstał również teledysk, przedstawiający Gadowskiego i Kościkiewicza wykonujących utwór, przeplatany scenami z filmu. Reżyserem oraz scenarzystą klipu był Jerzy Grabowski.
Utwór ten jest drugim po "Ona jest ze snu" największym przebojem Gadowskiego. Oba te utwory przez dłuższy czas okupowały czołowe miejsca na listach przebojów. Utwór podobnie jak i "Ona jest ze snu" cieszył się bardzo dużym powodzeniem na koncertach Artura Gadowskiego. Obok utworu "Na kredyt" został zagrany na Festiwalu w Opolu 25 czerwca 1998 roku w konkursie „Premiery”. Był także grany podczas koncertów grupy Ira po USA i Kanadzie w 2001 roku. 
Od momentu reaktywacji grupy, utwór "Szczęśliwego Nowego Jorku" obok piosenki "Ona jest ze snu" były jedynymi piosenkami z pierwszej płyty Gadowskiego, do dziś granymi na koncertach. Charakterystyczną cechą podczas wykonywania utworu na koncertach jest tzw. „chóralne śpiewane z fanami”, które trwa około 3 minut, oraz solówka gitarowa, której nie ma w pierwotnej wersji studyjnej. Utwór został wykonany także podczas jubileuszowego koncertu z okazji 15-lecia istnienia zespołu w Radomiu w 2003 roku, gdzie trwa aż 9 minut i 13 sekund.
25 maja 2006 roku Gadowski, tuż przed rozpoczęciem Mundialu w Niemczech nagrał jego nową wersję, powszechnie znaną jako "Mundialowe S.N.Y.". Fragment refrenu piosenki został wykorzystany w jednej reklam piwa sprzed Mundialu. Pomysłodawcą i realizatorem był Marek Kościkiewicz.
Utwór został wykonany także podczas urodzinowego koncertu w październiku 2006 roku w Krakowie. Obecnie jest regularnie grany jest na każdym koncercie grupy.
Artur Gadowski o piosence „Szczęśliwego Nowego Jorku”:
„W kwietniu'97 zadzwonił do mnie Marek Kościkiewicz i oznajmił, że musi szybko napisać muzykę do filmu, a ja „muszę zaśpiewać piosenkę przewodnią, bo właśnie mój głos jest najbardziej odpowiedni”. Podczas nagrywania śpiewałem utwór słysząc w podkładzie jedynie perkusję i bas. Marek ciągle powtarzał: „Stary, wyobraź sobie, że tam grają gitary”. A tak naprawdę usłyszałem je, dopiero gdy był już gotowy singel.”
Lista utworów na singlu.
CD

</doc>
<doc id="946504" url="https://pl.wikipedia.org/wiki?curid=946504" title="Części zdania">
Części zdania



</doc>
<doc id="946505" url="https://pl.wikipedia.org/wiki?curid=946505" title="Ona jest ze snu">
Ona jest ze snu

Ona jest ze snu – drugi singel promujący solową płytę wokalisty zespołu Ira, Artura Gadowskiego. Utwór trwa 4 minuty i 3 sekundy i jest czwartym co do długości utworem, znajdującym się na krążku. Został zamieszczony na ósmej pozycji na płycie. Singel ukazał się w maju 1998 roku nakładem firmy fonograficznej Zic Zac/BMG Poland.
Tekst utworu opowiada o pewnej szczęśliwej parze ludzi. Mężczyzna rozpamiętuje ich pierwsze spotkanie. Autorem tekstu jak i kompozytorem utworu jest znany z zespołu De Mono gitarzysta Marek Kościkiewicz. Jest to trzecia piosenka skomponowana przez Kościkiewicza na solową płytę Gadowskiego. Pozostałe dwie to: "Naucz się rozmawiać" i "Szczęśliwego Nowego Jorku".
Brzmienie tego utworu najbardziej przypomina grupę Ira. Kompozycja utrzymana jest w mocnym rockowym brzmieniu, przez co wiele stacji radiowych nie chciało emitować tej piosenki, uważając iż jest ona „zbyt rockowa”. Ostatecznie jednak obok "Szczęśliwego Nowego Jorku", utwór "Ona jest ze snu" stał się największym przebojem Gadowskiego, który podbił listy przebojów w kraju.
Singel z tym utworem został wydany przez wytwórnię w maju 1998 roku. Na singlu prócz studyjnej wersji, zamieszczono także skróconą wersję utworu, która nie zawiera gitarowego wstępu na początku utworu.
Do utworu został nagrany również teledysk. Klip został nakręcony w USA przy okazji wyjazdu grupy Ira na koncert do Chicago w maju 1998 roku. Scenarzystą, reżyserem oraz producentem teledysku był Jerzy Grabowski (ówczesny manager Gadowskiego). Produkcję teledysku wykonała firma „Grabfilm”.
Utwór regularnie pojawiał się na solowych koncertach Gadowskiego, był także grany wraz z występami z zespołem Ira w USA i Kanadzie w 2001 roku. Od momentu reaktywacji grupy, wszedł na stałe w koncertową setlistę grupy. Utwór został m.in. wykonany podczas jubileuszowego koncertu z okazji 15-lecia istnienia grupy i trafił na koncertową płytę. Wersja koncertowa jest dłuższa od wersji studyjnej, trwa 5 minut i 30 sekund. Utwór pojawił się także na urodzinowym koncercie, który się odbył w październiku 2006 roku w Krakowie.
W listopadzie 2005 roku Gadowski wraz z kompozytorem utworu, Markiem Kościkiewiczem nagrał wersję tego utworu, specjalnie dla polskich siatkarek. Utwór można było usłyszeć podczas programu w TV pt. „Złoty sen”, poświęconego właśnie polskim siatkarkom. Został nagrany na prośbę dziennikarza sportowego, Bartosza Hellera.
21 września 2007 roku Gadowski wykonał specjalną wersję tego utworu, podczas uroczystości wyboru Miss Polonia 2007.
Obecnie utwór regularnie grany jest na koncertach grupy Ira.
Lista utworów na singlu.
CD
Wykonawcy.
Muzycy sesyjni

</doc>
<doc id="946507" url="https://pl.wikipedia.org/wiki?curid=946507" title="Namaste">
Namaste

Namaste lub Namaskar () – tradycyjne indyjskie przywitanie, pozdrowienie. Dosłownie tłumaczone znaczy „Pokłon tobie”.
Wypowiadaniu tego pozdrowienia często towarzyszy "andźali" – gest półukłonu ze złożonymi rękoma na wysokości serca (uważanego w Indiach za siedzibę boskości w człowieku) i palcami wskazującymi do góry. Gest można także wykonać nie odzywając się – ma takie samo znaczenie jak samo wypowiedzenie słów pozdrowienia.

</doc>
<doc id="946513" url="https://pl.wikipedia.org/wiki?curid=946513" title="Grand Prix Łotwy na Żużlu 2007">
Grand Prix Łotwy na Żużlu 2007

Wyniki Grand Prix Łotwy 2007, ósmej eliminacji mistrzostw świata Grand Prix w sezonie 2007.
To drugie zawody o Wielką Nagrodę Łotwy.
Lista startowa.
Stawkę piętnastu stałych uczestników uzupełni jeden zawodnik z dziką kartą (Grigorijs Laguta) oraz dwóch tzw. rezerwy toru (Ķasts Puodžuks i Maksims Bogdanovs). Kontuzjowanego Jarosława Hampela zastąpił drugi zawodnik kwalifikowanej rezerwy Kai Laukkanen (pierwszy rezerwowy Peter Karlsson również był kontuzjowany).
Rosjanin Grigorij Łaguta startował z licencją łotewską.
Wyniki.
W żółtym plastronie wystartował Nicki Pedersen – lider klasyfikacji przejściowej po Grand Prix Skandynawii.
Opis.
Australijczyk Leigh Adams zwyciężył trzecie zawody w tym sezonie, a drugie z rzędu. W Finale pokonał lidera klasyfikacji przejściowej Duńczyka Nicki Pedersena, Polaka Tomasza Golloba i Brytyjczyka Scotta Nichollsa.
Piąte miejsce zajął inny z polskich reprezentantów Wiesław Jaguś, z kolei dziesiątą lokatę wywalczył Rune Holta (startujący pod polską flagą Norweg).
W czwartym biegu na pierwszym łuku upadł Szwed Antonio Lindbäck. Na skutek tego upadku, zawodnik wycofał się z turnieju i w kolejnych biegach zastępowali go zawodnicy rezerwy toru.
W dwunastym biegu Łotysz Maksims Bogdanovs (zastępując Lindbäcka) zadebiutował w roli uczestnika Grand Prix.

</doc>
<doc id="946515" url="https://pl.wikipedia.org/wiki?curid=946515" title="Namasté">
Namasté



</doc>
<doc id="946516" url="https://pl.wikipedia.org/wiki?curid=946516" title="Klimatronik">
Klimatronik



</doc>
<doc id="946517" url="https://pl.wikipedia.org/wiki?curid=946517" title="Nepryszka">
Nepryszka



</doc>
<doc id="946519" url="https://pl.wikipedia.org/wiki?curid=946519" title="Koercja magnetyczna">
Koercja magnetyczna

Koercja magnetyczna (zwana również natężeniem powściągającym) - wartość zewnętrznego pola magnetycznego jaką trzeba przyłożyć do ferromagnetyka, aby zmniejszyć do zera pozostałość magnetyczną. 
Zależnie od wartości koercji ferromagnetyki dzieli się umownie na magnetycznie twarde (o dużej wartości koercji, powyżej 10 000 A/m), magnetycznie półtwarde (o wartościach pośrednich) oraz magnetycznie miękkie (o stosunkowo niewielkich wartościach koercji, poniżej 1000 A/m).

</doc>
<doc id="946520" url="https://pl.wikipedia.org/wiki?curid=946520" title="Koercja ferroelektryczna">
Koercja ferroelektryczna

Koercja ferroelektryczna - zewnętrzne pole elektryczne, jakie należy przyłożyć do ferroelektryka, aby zmniejszyć do zera jego polaryzację szczątkową (pozostałą po usunięciu polaryzującego pola elektrycznego).

</doc>
<doc id="946521" url="https://pl.wikipedia.org/wiki?curid=946521" title="Telepracownik">
Telepracownik



</doc>
<doc id="946525" url="https://pl.wikipedia.org/wiki?curid=946525" title="Klimatyzacja automatyczna">
Klimatyzacja automatyczna

Klimatyzacja automatyczna (ang. "climate control", niem. "Klimaautomatik") – układ klimatyzacji, szczególnie samochodowej, zapewniającej kontrolę automatyczną parametrów klimatyzowanej przestrzeni, na ogół - kabiny pojazdu. Istnieje wiele koncepcji (szczególnie w kontekście liczby parametrów wejściowych i wyjściowych układu) i wiele rozwiązań technicznych takich układów. W każdym momencie użytkowania istnieje jednak możliwość przełączenia się na tryb ręczny, który pozwala na zmianę wyjściowych ustawień.
Potocznie używana nazwa "klimatronik", "climatronik" pochodzi od CLIMAtronic, nazwy popularnego systemu klimatyzacji automatycznej samochodów koncernu Volkswagen.
Elementy układu.
Jako układ techniczny, klimatyzacja automatyczna składa się na ogół z:
Typologie.
Typologia według liczby stref z osobną regulacją.
Inny podział układów regulacji odnosi się do liczby stref niezależnie (na ile można mówić o niezależności w przypadku relatywnie małej przestrzeni kabiny) klimatyzowanych. Najprostsze rozwiązanie to układ jednostrefowy, gdzie kabina pojazdu jest traktowana jako jedna przestrzeń. Układy dwustrefowe, bardziej rozbudowane, posiadają dwie niezależne strefy, w których starają się utrzymać zadane parametry, np. jedna strefa grzeje, gdy inna chłodzi (na ogół różnice nastaw są ograniczone programowo do kilku stopni). Spotyka się różny podział stref, zarówno prawo-lewo (np. kierowca i pasażer na przednich siedzeniach siedzą w różnych strefach, np. Ford Scorpio, Opel Omega jak też przód-tył (spotykane w vanach, np. Volkswagen Sharan). W najwyższym segmencie spotyka się układy o większej liczbie stref, np. czterostrefowe, dla każdego pasażera oddzielnie. Istnieją rzadko spotykane rozwiązania, gdzie nie tylko układ sterowania jest wielostrefowy, ale też układy techniczne są wielokrotne, np. każda strefa ma w pełni niezależne nagrzewnice i układy chłodnicze (sprężarki, wymienniki).

</doc>
<doc id="946527" url="https://pl.wikipedia.org/wiki?curid=946527" title="Władimir Iljicz Uljanow">
Władimir Iljicz Uljanow



</doc>
<doc id="946528" url="https://pl.wikipedia.org/wiki?curid=946528" title="Fantom czarny">
Fantom czarny



</doc>
<doc id="946531" url="https://pl.wikipedia.org/wiki?curid=946531" title="Branko Bošković">
Branko Bošković

Branko Bošković (cyr. Бранко Бошковић, ur. 21 czerwca 1980 w Bačkiej Topoli) – czarnogórski piłkarz grający na pozycji lewego pomocnika.
Kariera klubowa.
Bošković urodził się w Bačkiej Topoli, mieście leżącym w krainie Wojwodina. Piłkarską karierę rozpoczynał w czarnogórskim klubie Mogren Budva, z którym grał w pierwszej lidze. W 1998 roku po roku gry w tym klubie awansował do pierwszej ligi i przez rundę jesienną sezonu 1998/1999 występował w barwach Mogren w ekstraklasie, a na wiosnę został kupiony przez Crveną Zvezdę Belgrad, jeden z najbardziej utytułowanych klubów w kraju. Przez 4,5 sezonu spędzone w Belgradzie dwukrotnie pomógł zespołowi w wywalczeniu mistrzostwa Serbii i Czarnogóry w latach 2000 i 2001 oraz trzykrotnie w zdobyciu Pucharu Serbii i Czarnogóry w 1999, 2000 i 2002 roku. Grał także z Crveną Zvezdą w europejskich pucharach, a najbardziej został zapamiętany podczas dwumeczu z S.S. Lazio w Pucharze UEFA w edycji 2002/2003, gdy zdobył gola.
Latem 2003 za 6 milionów euro Bošković przeszedł do Paris Saint-Germain. W Ligue 1 zadebiutował 30 sierpnia w przegranym 2:3 meczu z Montpellier HSC. W paryskiej drużynie Branko nie zdołał wywalczyć miejsca w podstawowym składzie. Strzelając 3 gole w 24 meczach przyczynił się do wywalczenia wicemistrzostwa Francji. Natomiast w sezonie 2004/2005 zagrał zaledwie w 12 ligowych meczach i w 4 jako rezerwowy w Lidze Mistrzów. Na sezon 2005/2006 Bošković został wypożyczony do Troyes AC, w którym nie odzyskał formy.
Latem 2006 Branko wrócił do Paryża, jednak rozwiązał swój kontrakt z PSG i przez pół roku pozostawał bez przynależności klubowej. W styczniu 2007 podpisał kontrakt z austriackim Rapidem Wiedeń. Zadebiutował w nim 24 lutego w wygranym 2:1 meczu z SC Rheindorf Altach. W całym sezonie zdobył 2 gole i zajął 4. miejsce w lidze. Z kolei w sezonie 2007/2008 wywalczył z Rapidem mistrzostwo Austrii. W latach 2010–2012 grał w DC United, a w latach 2012–2014 ponownie w Rapidzie.
Kariera reprezentacyjna.
W reprezentacji Serbii i Czarnogóry Bošković zadebiutował 27 marca 2002 w przegranym 0:1 towarzyskim meczu z Brazylią. Ogółem w kadrze Serbii i Czarnogóry rozegrał 12 meczów i strzelił 1 gola (w 2003 roku w przegranym 1:2 meczu z Azerbejdżanem, rozegranym w ramach eliminacji do Euro 2004).
Po rozpadzie Serbii i Czarnogóry Bošković zgłosił chęć gry w nowo powstałej reprezentacji Czarnogóry i zadebiutował w niej 25 marca 2007 wygranym 2:1 meczem z Węgrami.

</doc>
<doc id="946533" url="https://pl.wikipedia.org/wiki?curid=946533" title="Branko Boskovic">
Branko Boskovic



</doc>
<doc id="946535" url="https://pl.wikipedia.org/wiki?curid=946535" title="Współczynnik encefalizacji">
Współczynnik encefalizacji

Współczynnik encefalizacji (EQ – ang. "encephalization quotient"), współczynnik umózgowienia – termin, który wprowadził Harry J. Jerison w celu oszacowania potencjalnych możliwości intelektualnych mózgu danego organizmu. Wskazuje ile razy większy lub mniejszy jest przeciętny mózg osobnika danego gatunku od mózgu, jakiego należy się spodziewać u zwierzęcia o rozmiarach typowych dla tego gatunku. Współczynnik encefalizacji obliczany jest różnymi metodami porównania masy mózgu do masy ciała, np. według swojej pierwotnej koncepcji Jerison zaproponował wzór:
W 2001 Jerison zmienił w swoim wzorze wartość stałej 0,67 na 0,75.
Za standardową wartość odniesienia dla ssaków przyjmuje się EQ=1 dla kota. Najwyższą wartość osiąga EQ człowieka. W zależności od przyjętej metody i masy ciała uznanej za średnią dla gatunku – wynosi od 5 do 8 (7,4–7,8). Oznacza to, że ludzki mózg jest 5–8 razy większy niż należałoby oczekiwać u zwierzęcia tych rozmiarów. Zbliżone do ludzkiego EQ mają niektóre walenie (delfiny osiągają wartość EQ=5,3).
Przyjmuje się, że współczynnik EQ po uwzględnieniu allometrii jest dość dobrym wskaźnikiem możliwości intelektualnych ssaków o średniej wielkości. Dyskusyjne są wyniki uzyskiwane dla ssaków małych i bardzo dużych. W ich przypadku EQ nie jest uznawane za dobry wskaźnik inteligencji.

</doc>
<doc id="946536" url="https://pl.wikipedia.org/wiki?curid=946536" title="Otoyol">
Otoyol

Otoyol – marka tureckich autobusów i ciężarówek z silnikiem Iveco, produkowanych od 1967 do 2007 roku przez przedsiębiorstwo "Otoyol Sanayi A.Ţ." w Stambule.
Historia firmy.
Firma powstała w 1966 roku. Rok później rozpoczęła produkcję samochodów ciężarowych na licencji Fiata. 
Głównym udziałowcem firmy "Otoyol Sanayi A.Ţ." był "Koç Holding" (73%), pozostałe udziały od 1989 roku należały do firmy Iveco (27%). Koncern Iveco sprzedał firmie Otoyol licencję na produkcję kilku swoich samochodów ciężarowych, m.in. Iveco Cargo (były Ford Cargo), Iveco Zeta i Iveco EuroCargo. Ze względu na udziały i licencje firma stosowała wiele podzespołów firmy Iveco, obie udostępniały sobie również sieci dystrybucji produktów.
Na bazie podwozi samochodów ciężarowych Iveco EuroCargo I powstawały autobusy klasy mini i midi. Niektóre z nich były produkowane dla sieci Irisbus. Do 2007 roku model klasy midi "Otoyol Eurobus Tector" był sprzedawany w tej sieci jako Irisbus Proxys (obecnie pod tą nazwą jest produkowany inny model produkowany w firmie Kapena). 
W latach 1995-1998 autobusy Otoyol były montowane w Polsce. Od 1998 roku samochody ciężarowe i autobusy tej firmy są montowane w Uzbekistanie przez spółkę "Sam KocArto" pod marką Uzotoyol.
W 2006 roku firma wyprodukowała 4 165 pojazdów, w tym 1 909 midibusów. Na eksport trafiło 925 pojazdów, w tym 578 autobusów klasy midi. Zatrudnienie wynosiło około 600 osób. Do marca 2007 powstało ostatnie 585 pojazdów (235 szt. ciężarówek Otoyol Eurocargo 250E21 oraz 350 autobusów na podwoziu Eurocargo).
Program produkcyjny w ostatnim okresie obejmował:

</doc>
<doc id="946545" url="https://pl.wikipedia.org/wiki?curid=946545" title="EQ">
EQ



</doc>
<doc id="946546" url="https://pl.wikipedia.org/wiki?curid=946546" title="Wilhelm Beyer">
Wilhelm Beyer

Wilhelm Stanisław Beyer (ur. 17 listopada 1813, Warszawa - zm. 20 lutego 1874 tamże), inżynier, uczestnik powstania listopadowego. 
Beyer był najstarszym synem dyrektora loterii warszawskiej Wilhelma Beyera (zm. 1819) i malarki Henryki Beyer z Minterów, kalwinistów, bratem Henryka i Karola Beyerów. Wraz z braćmi uczęszczał do Liceum Warszawskiego, po czym studiował inżynierię komunikacji wodnych i lądowych w Szkole Politechnicznej w Warszawie. Po wybuchu powstania listopadowego wstąpił w szeregi Gwardii Narodowej.
Musiał być cenionym specjalistą, gdyż pochodząc z rodziny niezbyt zamożnej i wcześnie osieroconej przez ojca dorobił się dwóch folwarków na Mazowszu o nazwach Obrąb i Zamienie. Był dwukrotnie żonaty; o pierwszej żonie nic nie wiadomo, drugą była Maria ze znanej lekarskiej rodziny Neugebauerów. Obaj synowie, Juliusz Karol (ur. 1839) i Władysław Jan (ur. 1844) walczyli w powstaniu styczniowym. O ich dalszych losach nic nie wiadomo.
Wilhelm Beyer został pochowany obok matki i braci na cmentarzu kalwińskim w Warszawie (Kwatera E, rząd 3, nr 1).

</doc>
<doc id="946549" url="https://pl.wikipedia.org/wiki?curid=946549" title="László Deák">
László Deák

László Deák (ur. 7 stycznia 1891 r. w Egerze, zm. 5 listopada 1946) – węgierski zawodowy oficer piechoty, zbrodniarz wojenny, dowódca węgierskiej 19 Dywizji Rezerwowej, Grupy Bojowej SS Deák, 61 Pułku Grenadierów SS oraz 33 Dywizji Kawalerii SS (3 węgierskiej) podczas II wojny światowej
W latach 1906-1909 uczył się w wyższej szkole piechoty w miejscowości Sopron. W 1912 r. ukończył Królewską Akademię Wojskową "Ludovika" w Budapeszcie w stopniu porucznika, otrzymując przydział do 19 Pułku Piechoty Honwedu stacjonującego w Peczu. Brał udział w I wojnie światowej. Po jej zakończeniu wstąpił do wojska węgierskiego. Doszedł do stopnia pułkownika.
Do czerwca 1942 r. dowodził 9 pułkiem piechoty Honvédów "Hunyadi János" w Segedzie, a do sierpnia – 19. Dywizją Rezerwową. Na ich czele uczestniczył w rajdzie okupacyjnych wojsk węgierskich po południowej Baczce, w wyniku którego zostało zamordowanych ogółem ok. 3,8 tys. serbskich i żydowskich cywilów. W sierpniu został z tego powodu usunięty z armii, a rok później oskarżony o zbrodnie wojenne.
W styczniu 1944 r. wstąpił ochotniczo do Waffen-SS, zostając dowódcą SS-Kampfgruppe Deák w stopniu SS-Oberführera. Została ona przeniesiona do Belgradu, gdzie Węgrzy otrzymali niemieckie mundury, wyposażenie i uzbrojenie. Stamtąd powróciła na Węgry, gdzie od 10 września rozpoczęto szkolenie wojskowe w rejonie miejscowości Titel w komitacie Bacs. Po 12 dniach Węgrzy zostali przetransportowani do południowej Baczki w celu zwalczania komunistycznej partyzantki Josipa Broz Tity. W wyniku ciężkich walk SS-Kampfgruppe "Déak" utraciła niemal 1/3 stanu osobowego. W tej sytuacji 28 października została wycofana na tyły, a następnie wysłana na Węgry do Kaposvár, a następnie do Zalaszentgrót. 3 listopada rozwiązano ją i włączono do 25 Dywizji Grenadierów SS "Hunyadi", gdzie stała się zaczątkiem formowanego w Segedzie 61. Pułku Grenadierów SS. Jego dowódcą został L. Deák. W lutym 1945 r. uczestniczył w pracach organizacyjnych związanych z tworzeniem XVII Korpusu Armijnego SS (węgierskiego). W pierwszych dniach maja poddał się w Bawarii wraz z ocalałymi żołnierzami 61 Pułku Grenadierów SS Amerykanom.
Następnie został wydany Jugosławii w styczniu 1946 roku, gdzie osądzono go za zbrodnie wojenne w Baczce - morderstwo 5000 Serbów i Żydów i skazano 31 października 1946 r. na karę śmierci. Został powieszony 5 listopada 1946 wraz z innymi oficerami odpowiedzialnymi za te zbrodnie: gen. Ferencem Szombathelyi i gen. Józsefem Grassym.

</doc>
<doc id="946551" url="https://pl.wikipedia.org/wiki?curid=946551" title="Greylisting">
Greylisting

Greylisting (lub graylisting), szara lista – metoda ochrony kont poczty elektronicznej przed spamem. Serwer poczty, który używa metody szarej listy, odrzuca maile od nierozpoznanych nadawców przy pierwszej próbie ich dostarczenia. Ponieważ odrzucenie maila realizowane jest poprzez zwrócenie serwerowi nadawcy kodu błędu oznaczającego tymczasowe problemy z odebraniem maila, to jeśli taka wiadomość została przesłana ze stałego serwera poczty, to zgodnie ze specyfikacją protokołu pocztowego, serwer ten po pewnym czasie (zależnym od ustawień serwera nadawcy) ponowi próbę wysłania wiadomość, która tym razem zostanie przyjęta przez serwer odbiorcy. Jeśli poczta pochodzi z serwera rozsyłającego spam, na ogół nie jest wysyłana ponownie. Na ogół takie serwery działają tymczasowo w celu uniemożliwienia ich identyfikacji i umieszczeniu w DNSBL.
Pochodzenie nazwy.
Określenie "greylisting" pochodzi z połączenia słów (ang. "grey," "listing"), czyli szary i wykaz, lista - pośredni między czarnym a białym analogicznie do istniejących białych i czarnych list. Oznacza to, że mechanizm jest czymś pośrednim między biała listą (ang. "whitelisting") i czarną listą (ang. "blacklisting"). Nadawcy znajdujący się na białej liście są automatycznie akceptowani, natomiast na czarnej - odrzucani. Szara lista jest czymś pośrednim - najpierw odrzuca nadawcę, a potem go akceptuje.
Jak to działa.
Protokół SMTP przewiduje dwa rodzaje błędów: tymczasowe i permanentne. Tymczasowy błąd jest sygnalizowany, kiedy serwer chwilowo nie może przyjąć przesyłki (bo np. chwilowo zabrakło miejsca na dysku serwera albo inny program blokuje skrzynkę odbiorcy), ale możliwe że przyjmie ją później. Błąd permanentny oznacza, że przesyłka nie może zostać przyjęta ani teraz ani później (bo np. odbiorca nie istnieje). Jeżeli błąd jest tymczasowy, to serwer, który próbuje dostarczyć wiadomość, będzie co jakiś czas próbował dostarczyć ją ponownie. Szara lista tymczasowo odrzuca wiadomości od nieznanych nadawców. Jeżeli nadawca po ustalonym czasie ponowi próbę wysłania przesyłki, to trójka (najczęściej) składająca się z nadawcy, odbiorcy i adresu IP wysyłającego serwera zostanie na ustalony czas dopisana do listy zaufanych trójek. Kolejna próba dostarczenia przesyłki pasująca do zapisanej trójki powiedzie się bez sygnalizowania tymczasowego błędu.
Szara lista działa dlatego, że serwery spamerów najczęściej nie zapisują nigdzie informacji, że dany serwer tymczasowo odmówił przyjęcia przesyłki. Traktują taką odmowę jak permanentną.
Kolejność dostarczania wiadomości.
Ponieważ szara lista nie działa w oparciu o np. identyfikator wiadomości, zatem dość często zdarza się, iż odbiorca otrzymuje wiadomości od nadawcy znajdującego się na szarej liście w innej kolejności niż ten je wysłał. Dzieje się tak dlatego, iż pierwsza z wiadomości zostaje tymczasowo odrzucona i umieszczona przez serwer nadawcy w kolejce do powtórnej wysyłki, zaś kolejna nadchodząca od nadawcy wiadomość jest przez serwer odbiorcy traktowana już jako kolejna próba nadawcy i przyjmowana od razu. Po jakimś czasie (zależnym od ustawień serwera nadawcy) pierwsza wiadomość jest wysyłana powtórnie i również jest już przyjmowana bez opóźnień. Jest to normalne zjawisko w przypadku serwerów, które stosują szarą listę.

</doc>
<doc id="946563" url="https://pl.wikipedia.org/wiki?curid=946563" title="Malbork (stacja kolejowa)">
Malbork (stacja kolejowa)

Malbork – stacja kolejowa w Malborku, w województwie pomorskim, w Polsce. Według klasyfikacji PKP ma kategorię dworca regionalnego. Stacja powstała w 1852. Budynek dworca (z 1891), budynek ekspedycji towarowej i szalet są wpisane do rejestru zabytków. Ostatnia renowacja miała miejsce w 2012.
Pasażerowie.
W roku 2017 wymiana pasażerska wyniosła 1,5 mln osób (4,1 tys. dziennie), co dało jej 65. miejsce w Polsce.
W roku 2018 stacja obsługiwała 4,9 tys. pasażerów na dobę (łącznie 1,79 mln osób), co dawało jej, wespół ze stacją Pruszków, 68. miejsce w kraju.
W roku 2019 wymiana pasażerska wyniosła 1,86 mln osób (5,1 tys. dziennie), co dało jej 57. miejsce w Polsce.
W roku 2020 wymiana pasażerska wyniosła 1,1 mln osób (3 tys. dziennie), co dało jej 58. miejsce w Polsce.
W roku 2021 wymiana pasażerska wyniosła 1,39 mln osób (3,8 tys. dziennie), co dało jej 57. miejsce w Polsce.
Położenie.
Stacja znajduje się w środkowej części miasta, około 1 km na wschód od zamku oraz na północ od centrum. Obok dworca przejeżdżają prawie wszystkie linie autobusowe w mieście, z wyjątkiem linii Nr 7.
Historia.
Budowa Królewskiej Kolei Wschodniej.
Kolej dotarła do Malborka za pośrednictwem Królewskiej Kolei Wschodniej, która miała połączyć Berlin – stolicę Prus – z Królewcem i Gdańskiem. W 1845 rozpoczęto budowę mostu w Malborku. Ostateczny wariant tej trasy został ustalony w 1847. Rozpoczęte w październiku prace zostały jednak wstrzymane. Rozwiązano Komisję Kolejową w Elblągu, a na miejscu budowy zostawiono tylko inżynierów i geodetów, którzy mieli nie dopuszczać do pogarszania się stanu niedokończonych obiektów. W wyniku Wiosny Ludów w 1848 sytuacja gospodarcza pogorszyła się, ponadto w Berlinie wzrosło bezrobocie i zaczęły się polityczne niepokoje. W wyniku czego władze pruskie postanowiły dokończyć rozpoczętą inwestycję za pomocą "wywrotowych elementów", a wschodnie rubieże bardzo dobrze się do tego nadawały. Z drugiej strony zatrudnienie berlińczyków i Ślązaków nie podobało się miejscowej ludności&lt;ref name="ŚK 7/2001"&gt;&lt;/ref&gt;.
1852-1945.
Do Malborka kolej dotarła w 1852 od strony Braniewa. Odcinek Braniewo – Malbork został oddany do użytku 19 października 1852. W 1853 przedłużono go do Królewca&lt;ref name="ŚK 4/2012"&gt;&lt;/ref&gt;. Prace budowlane były utrudnione przez epidemię cholery, która powodowała opóźnienia w budowie. 12 października 1857 otwarto połączenie z Tczewem, dzięki temu powstało pierwsze połączenie kolejowe Berlina z Królewcem. W czerwcu 1870 położono drugi tor pomiędzy Malborkiem a Elblągiem. 1 sierpnia 1876 otwarto pierwszy odcinek kolei Malborsko-Mławskiej, przez co Malbork stał się węzłem kolejowym. 15 sierpnia 1883 Malbork uzyskał połączenie z Grudziądzem i Toruniem. W 1897 radni powiatu malborskiego zdecydowali wybudować koleje wąskotorowe na trasach dojazdowych do miasta. W 1888 powódź uszkodziła szlak pomiędzy Malborkiem a Elblągiem&lt;ref name="ŚK 3/2008"&gt;&lt;/ref&gt;. W 1899 utworzona została spółka Westpreußische Kleinbahnen AG (WKAG)&lt;ref name="ŚK 8/2007"&gt;&lt;/ref&gt;. W latach 1888-1890 ukończono drugi tor pomiędzy Malborkiem a Tczewem, prawdopodobnie wówczas przebudowano stację. W 1890 WKAG zbudowała stację wąskotorową w sąsiedztwie stacji normalnotorowej. Obie stacje miały połączenie umożliwiające transport wagonów normalnotorowych transporterami wąskotorowymi.
W 1891 zbudowano dworzec w Malborku. Wystawny budynek zbudowany w staroniemieckim stylu był wizytówką miasta. W 1900 linia Toruń – Malbork została linią pierwszorzędną&lt;ref name="ŚK 11/2010"&gt;&lt;/ref&gt;.
W latach 1920-1939 stacja w Malborku była stacją graniczną. Choć wzdłuż rzeki Nogat przebiegała granica Rzeszy Niemieckiej i Wolnego Miasta Gdańska, to spotykały się tutaj koleje PKP i DRG (Deutsche Reichsbahn). Na ówczesnej stacji Marienburg (Westpreussen) odbywała się wymiana lokomotyw w pociągach tranzytowych Rzesza-Prusy Wschodnie, jak też i w otwartych dla połączeń przez terytorium Polski oraz z Wolnym Miastem Gdańsk.
1945-1989.
Dworzec w Malborku uniknął większych zniszczeń podczas II wojny światowej. W czerwcu 1945 po przekazaniu obiektu polskiej administracji żołnierze Armii Czerwonej próbowali podpalić dworzec, jednak pożar został szybko wykryty i ugaszony. Wnętrze zostało zachowane, z wyjątkiem herbu pruskiego nad kasami, który został przemalowany na polski.
W 1975 w wyniku reformy administracyjnej powstało województwo elbląskie i mimo że Elbląg został stolicą województwa, to Malbork był głównym węzłem kolejowym województwa.
W 1983 zelektryfikowano odcinek Malbork-Tczew, co pozwoliło na prowadzenie pociągów z Gdyni do Malborka trakcją elektryczną. W 1985 dokończono elektryfikację linii Warszawa – Gdańsk oraz doprowadzono elektryfikację do Elbląga.
W 1988 dworzec został wpisany w wojewódzki rejestr zabytków.
po 1989.
1 marca 2009 w wyniku wspólnych działań samorządów województwa pomorskiego i kujawsko-pomorskiego. Ruch na trasie Malbork – Kwidzyn przejęła Arriva PCC. Zmiana ta spowodowała utworzenie połączeń bezpośrednich pomiędzy Malborkiem a Toruniem Głównym&lt;ref name="KMiD 1/2010"&gt;&lt;/ref&gt;.
W 2010 rozpoczęto remont dworca, podczas którego odrestaurowano wnętrze (m.in.usunięto powojenne malowidła). Jedyną zachowaną zmianą powojenną jest herb Polski nad kasami biletowymi. W latach 2012-14 stacja została gruntownie zmodernizowana: zmodernizowano urządzenia SRK, przebudowano układ torowy, wybudowano nowe perony.
Linie kolejowe.
Malbork jest węzłem kolejowym, w którym krzyżują się: linia kolejowa nr 9 Warszawa Wschodnia – Gdańsk Główny, linia kolejowa nr 204 Malbork – Mamonowo (Rosja), linia kolejowa nr 207 Toruń Wschodni – Malbork oraz rozebrana linia kolejowa nr 222 Małdyty – Malbork. Wszystkie linie są normalnotorowe. Linie nr 9 i 204 są dwutorowe zelektryfikowane, natomiast pozostałe jednotorowe niezelektryfikowane.
Pociągi.
Do Malborka docierają pociągi 3 przewoźników:
Infrastruktura.
Budynek dworca.
Dworzec jest budynkiem wielobryłowym, piętrowym z poddaszem. Wykonany jest z cegły pełnej, natomiast elewacja jest wykonana z licówki, nietynkowana. Portal od strony placu jest wykonany z piaskowca. Wnętrza są częściowo otynkowane, a częściowo wyłożone boazerią. Podłogi są wykonane z ceramiki. W oknach poczekalni znajdują się witraże przedstawiające herby okolicznych miast. Stropy są drewniane, w poczekalni rzeźbione.
Perony.
Na stacji są 3 perony (w tym 1 końcowy), mające w sumie 6 krawędzi peronowych. Perony są niskie, częściowo kryte. Dojściem do peronów jest tunel.
Pozostałe budynki.
Na terenie stacji znajduje się lokomotywownia, szalet oraz wieża wodna.

</doc>
<doc id="946566" url="https://pl.wikipedia.org/wiki?curid=946566" title="Dziśnity (powiat elbląski)">
Dziśnity (powiat elbląski)

Dziśnity – wieś w Polsce położona w województwie warmińsko-mazurskim, w powiecie elbląskim, w gminie Rychliki przy drodze wojewódzkiej nr 526.
W latach 1975–1998 miejscowość administracyjnie należała do województwa elbląskiego.

</doc>
<doc id="946567" url="https://pl.wikipedia.org/wiki?curid=946567" title="Zofia Niedziałkowska">
Zofia Niedziałkowska

Zofia Niedziałkowska (ur. 9 listopada 1904 w Ostrołęce, zm. 2 listopada 1991 w Warszawie) – pracownica naukowa i pedagogiczna, działaczka społeczna, regionalistka, badaczka historii Ostrołęki. Jedna z najbardziej zasłużonych postaci dla Ostrołęki i regionu.
Życiorys.
Urodziła się w Ostrołęce w rodzinie inteligenckiej o tradycjach patriotycznych. W czasie I wojny światowej uciekła z rodziną w głąb Rosji w ramach bieżeństwa, skąd wróciła w listopadzie 1918. Ukończyła następnie szkołę średnią, 8-klasowe gimnazjum w Łomży. W 1929 ukończyła studia filozoficzne na Uniwersytecie Warszawskim. Działała w stowarzyszeniach społecznych i charytatywnych. Po ukończeniu studiów wróciła do Ostrołęki i otrzymała od ówczesnego burmistrza miasta propozycję założenia archiwum miejskiego oraz opracowania monografii miasta, co wykonała w ciągu dwóch lat. W latach 30. XX wieku ponownie przeniosła się do stolicy, gdzie jeszcze przed okupacją pracowała w redakcji „Słownika Geograficznego Państwa Polskiego”. Podczas II wojny światowej prowadziła m.in. tajne nauczanie, udzielała się społecznie, wstąpiła również do AK. W 1944 była przez kilka tygodni więziona w obozie niemieckim w Pruszkowie. Po wojnie przez niemal 20 lat pracowała jako nauczycielka w liceum ogólnokształcącym w Zdunach, ucząc historii i geografii. Była członkiem wielu towarzystw naukowych i społecznych w Ostrołęce, Warszawie i Łowiczu, gdzie zamieszkała w 1960. Od 1973 do końca życia pracowała naukowo, najwięcej czasu poświęcając zbieraniu i dokumentowaniu historii Ostrołęki. Kilka ostatnich lat swojego życia spędziła w Warszawie, ale ciągle utrzymywała kontakty z rodzinnym miastem. Została pochowana na cmentarzu parafialnym w Ostrołęce. 
Odznaczenia.
Wśród wielu odznaczeń, którymi została uhonorowana najważniejsze to: 
Jej imieniem nazwana została Szkoła Podstawowa nr 5 w Ostrołęce, ulica, a także jedno z rond w mieście. Przy budynku Zespołu Kolegiów Nauczycielskich znajduje się tablica poświęcona pamięci Zofii Niedziałkowskiej.
Dorobek naukowy.
Zofia Niedziałkowska odegrała bardzo dużą rolę w propagowaniu kultury Ostrołęki i regionu. Najważniejszą pozycją w jej dorobku naukowym jest monografia miasta Ostrołęki. Pierwsze wydanie książki pod tytułem "Ostrołęka. Dzieje miasta" ukazało się w 1967, a kolejne jej wydania w latach 1975, 1979 i 2002 – już po śmierci autorki. Oprócz monografii Ostrołęki do ważniejszych publikacji Zofii Niedziałkowskiej należą:
Upamiętnienie.
W 2016 Związek Kurpiów apelował o nazwanie ulic we wsiach i miastach na terenie regionu nazwiskami ważnych dla Kurpiów postaci historycznych, wśród nich Niedziałkowskiej. Od 2005 patronuje rondu w Ostrołęce. Jej imieniem nazwano szkołę podstawową nr 5 w Ostrołęce.

</doc>
<doc id="946579" url="https://pl.wikipedia.org/wiki?curid=946579" title="Ludwik Młody">
Ludwik Młody



</doc>
<doc id="946581" url="https://pl.wikipedia.org/wiki?curid=946581" title="Kolumna Trójcy Świętej w Ołomuńcu">
Kolumna Trójcy Świętej w Ołomuńcu

Kolumna Trójcy Świętej () – kolumna w Ołomuńcu. Została wzniesiona w latach 1716–1754. Wszyscy artyści i rzemieślnicy pracujący przy budowie Kolumny byli obywatelami Ołomuńca, dlatego praca przy budowie była także wyrazem lokalnego patriotyzmu.
Historia.
Wznoszenie słupów czy też kolumn morowych rozpowszechniło się po soborze trydenckim, jest jedną z wyraźnych cech baroku. Za wzór służyła kolumna maryjna na Piazza Santa Maria Maggiore w Rzymie, wzniesiona w roku 1614.
Jako dziękczynienie za zwalczenie epidemii w Ołomuńcu pierwotnie zaproponowano budowę Kolumny Mariackiej na Dolnym Rynku. Jednak jej budowniczemu Wacławowi Renderowi, architektowi cesarskiemu i miejskiemu kamieniarzowi w Ołomuńcu, nie wydawała się ona dostatecznie dostojna, dlatego postanowił wybudować na sąsiednim Górnym Rynku wspanialszą kolumnę. Przedstawił swoją propozycję radzie miejskiej, przygotował projekt i pomógł go sfinansować.
Render nie zobaczył gotowej kolumny – zmarł, gdy wzniesiono pierwszą kondygnację. Zgodnie z jego testamentem cały jego majątek został przeznaczony na budowę kolumny. Także jego następcom, Franciszkowi Thoneckowi, Janowi Wacławowi Rokickiemu ani Augustynowi Scholtzowi nie było dane dożyć końca budowy. Budowę dokończył syn Rokickiego – Jan Ignacy. Rzeźbienie wspaniałych posągów rozpoczął Filip Sattler. Po jego śmierci w tym samym stylu prace kontynuował Andrzej Zahner (wyrzeźbił w ciągu 7 lat 18 rzeźb i 9 płaskorzeźb). Nieco więcej szczęścia miał złotnik Szymon Forstner, który pozłocił miedziane rzeźby Trójcy Przenajświętszej i Wniebowzięcia Najświętszej Maryi Panny. Swoje prace skończył, jednak praca z toksyczną rtęcią nadwerężyła jego zdrowie.
Wszyscy pracujący przy budowie kolumny byli obywatelami Ołomuńca, dlatego kolumna stała się powodem ogromnej dumy mieszkańców miasta. Dnia 9 września 1754 r. kolumna została poświęcona w obecności cesarzowej Marii Teresy i jej męża Franciszka I Stefana. Fakt ten został uwieczniony w jednym z chronogramów na kolumnie.
Cztery lata później, gdy Ołomuniec był oblegany przez pruską armię, kolumna była nieraz ostrzelana. Obywatele ołomunieccy nie bacząc na niebezpieczeństwo udali się do pruskiego generała, aby jego żołnierze nie strzelali do kolumny. Generał James Keith przychylił się do prośby mieszkańców. Po wojnie kolumna została naprawiona, a w jednym z wyłomów osadzono pozłoconą kulę z działa, która do dziś przypomina ówczesne oblężenie Ołomuńca.
Opis.
Słup zakończony jest pozłacaną miedzianą rzeźbą Trójcy Świętej. Na trzonie kolumny znajdują się rzeźby Archanioła Gabriela i Wniebowzięcia Najświętszej Maryi Panny.
Trzypiętrowa podstawa kolumny otoczona jest 18 rzeźbami świętych i 14 płaskorzeźbami. Na najwyższym piętrze stoją święci związani z ziemskim życiem Jezusa – rodzice Jego Matki: św. Anna i św. Joachim, jego opiekun św. Józef, św. Jan Chrzciciel. Umieszczono tam także figury św. Wawrzyńca i św. Hieronima – patronów kaplicy w ołomunieckim ratuszu. Na tym piętrze znajdują się także trzy płaskorzeźby przedstawiające wiarę, nadzieję i miłość.
Piętro środkowe jest poświęcone świętym morawskim i czeskim: św. św. Cyrylowi i Metodemu, którzy w roku 863 przyszli szerzyć chrześcijaństwo na Morawach (św. Metody był arcybiskupem morawskim), św. Błażejowi (patron jednego z głównych kościołów Ołomuńca), św. Wojciechowi (patron m.in. Czech), św. Janowi Nepomucenowi i św. Janowi Sarkandrowi (jego figura została umieszczona na kolumnie zanim został ogłoszony błogosławionym).
Na najniższym piętrze można zobaczyć postacie św. Maurycego, św. Wacława (patrona Czech) – im poświęcono dwa znane ołomunieckie kościoły, św Floriana (patrona Austrii), św. Jana Kapistrana (dwukrotnie przebywał w mieście), św. Antoniego, św. Alojzego Gonzagi (patrona studentów – jego figura manifestuje, jak Ołomuniec ceni swój uniwersytet).
Między tymi rzeźbami są umieszczone płaskorzeźby dwunastu apostołów. Na najniższym piętrze jest 12 rzeźb niosących światło (lucyferów).
Kaplica.
Kolumna ukrywa we wnętrzu małą kaplicę z płaskorzeźbami przedstawiającymi ofiarę Kaina, ofiarę Abla z pierworodnych jagniąt, pierwszą ofiarę całopalną Noego po potopie, ofiarę Abrahama i ukrzyżowanie Chrystusa. W tle tej płaskorzeźby można dojrzeć panoramę Jerozolimy i Ołomuńca.
Współczesność.
Kolumna ma 35 m wysokości, co czyni ją największą rzeźbą w Czechach. W roku 1995 została włączona wraz z Kolumną Mariacką do narodowych zabytków Republiki Czeskiej. W roku 2000 została umieszczona na liście światowego dziedzictwa kultury UNESCO.
Chronogramy.
Na kolumnie znajduje się szereg chronogramów. Większe litery w ich tekście oznaczają w zapisie rzymskim rok ukończenia budowy, tj. rok 1754.
Znaczki pocztowe.
Ołomuniecka Kolumna Trójcy Świętej została umieszczona na znaczku pocztowym o wartości 14 koron czeskich z 2002 roku. Rycinę przygotował Václav Fajt według projektu grafika Antonína Odehnala. 

</doc>
<doc id="946585" url="https://pl.wikipedia.org/wiki?curid=946585" title="Alappuzha">
Alappuzha

Alappuzha (malajalam: ആലപ്പുഴ, znane również jako Alleppey lub Alleppi) – miasto w dystrykcie Kerala w południowych Indiach nad Morzem Arabskim. W pobliżu miasta są kanały, plaże i laguny. Zostało ono opisane przez George'a Curzona jako "Wenecja Wschodu". Alappuzha ma bardzo starą historię. Prawdopodobnie jeszcze przed narodzinami Jezusa Chrystusa kwitł tu handel z Grekami i Rzymianami.
Demografia.
W 2001 roku liczba ludności wynosiła prawie 180 tys. Mężczyźni stanowili 48% populacji, kobiet zaś 52%. Około 85% ludzi umiało czytać i pisać, co jest dużo wyższą średnią niż w przypadku średniej krajowej, która wynosi 60%. 11% populacji stanowią dzieci poniżej 6 roku życia.
Instytucje naukowe.
Dystrykt Alappuzhy jest dumny ze swojej przeszłości edukacyjnej, znajduje się tam bowiem ponad 10 szkół artystycznych i naukowych (przedmiotów ścisłych), jedna akademia medyczna, studia inżynierskie i politechnika.
Jednostki podrzędne.
Taluki: Karthikappally, Chengannur, Mavelikkara, Ambalappuzha, Kuttanad, Cherthala.

</doc>
<doc id="946587" url="https://pl.wikipedia.org/wiki?curid=946587" title="Alleppey">
Alleppey



</doc>
<doc id="946595" url="https://pl.wikipedia.org/wiki?curid=946595" title="Stadion Miejski „Stal” w Rzeszowie">
Stadion Miejski „Stal” w Rzeszowie

Stadion Miejski w Rzeszowie – stadion piłkarsko-żużlowy znajdujący się przy ul. Hetmańskiej 69 w Rzeszowie.
Historia.
Od 2006 roku obiekt jest własnością Miasta Rzeszowa i użytkuje go drużyna piłkarska Stali Rzeszów, Resovii oraz żużlowa drużyna H69 Speedway Rzeszów. Został wybudowany na początku II połowy XX wieku i był kilkakrotnie modernizowany.
W 2011 roku trwała procedura wyłonienia wykonawcy wschodniej zadaszonej trybuny o pojemności 4700 miejsc siedzących, w której znajdzie się również park maszyn dla zawodów żużlowych. Wybrano firmy Inżynieria Rzeszów i Alstat, które w czerwcu 2011 rozpoczęły prace budowlane. Trybuna została oddana 6 maja 2012 roku.
Od 10 września do końca roku 2017 mecze jako gospodarz w Rzeszowie rozgrywała Stal Stalowa Wola, ponieważ jej stadion był w przebudowie. Rundę wiosenną Stal rozgrywała na IzoArenie w Boguchwale.
Mecze.
Na Stadionie Miejskim w Rzeszowie swoje mecze rozgrywa piłkarska drużyna Stali Rzeszów, oraz Resovii. W 2009 roku odbyły się tutaj mecze eliminacyjne do Mistrzostw Europy kobiet U-17, w których brała udział także reprezentacja Polski. 7 października 2021 roku na Stadionie Miejskim w Rzeszowie został rozegrany mecz Elite League U-20 pomiędzy reprezentacją Polski a drużyną narodową Niemiec, spotkanie zakończyło się wynikiem bezbramkowym.

</doc>
<doc id="946605" url="https://pl.wikipedia.org/wiki?curid=946605" title="Sarabit al-Chadim">
Sarabit al-Chadim

Sarabit al-Chadim, Serabit el-Khadem (ar. سرابيط الخادم, "Wzgórza Niewolnika") – miejscowość na równinie Dabbat ar-Ramla w południowej części półwyspu Synaj w muhafazie Synaj Południowy w Egipcie, na wschód od Zatoki Sueskiej. 34 km od miasta Abu Zanima, w protektoriacie Święta Katarzyna.
W okresie Starego Państwa (XXVII–XXII w. p.n.e.) w okolicy były kopalnie turkusów. W czasach XII dynastii (XX–XVIII w. p.n.e.) wzniesiono tu częściowo wykutą w skale świątynię ku czci Hathor, Pani Turkusów, oraz boskich władców: Snofru, Amenemhata III i Amenemhata IV. Na rozkaz Hatszepsut i Totmesa III (XVI–XV w. p.n.e.) świątynię rozbudowano. Zbudowana jest na 755 metrowym szczycie, na który prowadzi stroma ścieżka. To jedyna na Półwyspie Synaj świątynia faraonów.
Beduini nadal tutaj pozyskują prymitywnymi metodami turkus. Jego wydobycie na skalę przemysłową jest nieopłacalne z powodu ubogich pokładów.
Pismo protosynajskie.
W latach 1904–1905 Hilda i William Flinders Petrie odkryli inskrypcje znajdujące się na skałach w okolicy świątyni Hathor. Większość z nich zapisano hieroglifami, jednak niektóre zostały zapisane pismem znanym obecnie jako pismo protosynajskie. Ponieważ pismo to używa 30 znaków uważa się, że chodzi o pismo alfabetyczne. Brytyjski egiptolog, Alan H. Gardiner, w 1916 roku odczytał często powtarzającą się grupę znaków jako "b'lt" – "ba'alat", czyli „Pani” – semicki odpowiednik pojawiającego się w inskrypcjach hieroglificznych imienia bogini Hathor. Mimo starań nie odczytano jednak ani jednego wyrazu więcej.
Ponieważ inskrypcje w większości zostały wykute w skale nie można określić ich wieku. Zaledwie dwa napisy powstały na zabytkach kamiennych, na figurce sfinksa i na posążku znalezionych w świątyni Hathor. Na podstawie badań cech stylistycznych ustalono, że kamienne zabytki powstały albo w okresie Średniego Państwa (XII dynastia, 1991–1785 r. p.n.e.), albo za panowania faraon Hatszepsut (Nowe Państwo, XVIII dynastia, 1479–1458 r. p.n.e.). Nie oznacza to jednak, że napis musiał powstać w tym samym czasie co figurki, gdyż mógł zostać wyryty później. Alan Gardiner uważał, że teksty z Sarabit al-Chadim pochodzą z okresu Średniego Państwa.
Mimo nieznanej dokładnej daty powstania, alfabet protosynajski jest uznawany za przodka alfabetu fenickiego, gdyż stanowi pośrednie stadium rozwoju pisma między hieroglifami egipskimi a alfabetem semickim. Maurice Sznycer zwrócił uwagę, że nazwy liter alfabetu fenickiego odpowiadają rysunkowym znakom protosynajskim posiadającym tą samą wartość.

</doc>
<doc id="946608" url="https://pl.wikipedia.org/wiki?curid=946608" title="Nuakszott">
Nuakszott



</doc>
<doc id="946611" url="https://pl.wikipedia.org/wiki?curid=946611" title="John Vernou Bouvier III">
John Vernou Bouvier III



</doc>
<doc id="946621" url="https://pl.wikipedia.org/wiki?curid=946621" title="Nissan Micra">
Nissan Micra

Nissan Micra – samochód osobowy klasy aut miejskich produkowany przez koncern Nissan Motors od 1982 roku. Nazwa Micra jest nazwą modelu w wersji eksportowej. Oryginalnie auto przedstawiane jest jako "Nissan March" (jap. マーチ, Māchi). Od 2016 roku jest produkowana piąta generacja tego modelu.
Pierwsza generacja.
Premiera modelu nastąpiła w październiku 1982 roku pod roboczą nazwą K10. Model ten miał być konkurencją dla popularnej Hondy City. W wersji K10 produkowany był w latach 1982 – 1992 jako trzy i pięciodrzwiowy hatchback. W tej wersji wyposażony był w silniki 1000 cm³ oraz najmocniejszy 1200 cm³, co pozwoliło uzyskiwać bardzo dobre osiągi.
Druga generacja.
Drugą generację Micry wprowadzono na europejski rynek w 1992 roku. Auto zyskało nowy silnik Diesla o pojemności 1527 cm³ dostarczany przez koncern PSA. Bagażnik mieści 205 l, a po złożeniu tylnej kanapy 960 l. Na rynku europejskim auto było dostępne tylko jako trzy- i pięciodrzwiowy hatchback. Z kolei na rynku japońskim, gdzie sprzedawano Micrę jako Nissana Marcha, dostępne było również kombi nazywane March Box. Oprócz kombi sprzedawano tam jeszcze kabrioleta M-Compass i Marcha z napędem na cztery koła. Na Tajwanie Micra jest wciąż sprzedawana, lecz ze zmienionym przodem oraz nową nazwą: Nissan Verita. Niektóre egzemplarze Micry wykorzystywano jako auta do nauki jazdy.
W plebiscycie na Europejski Samochód Roku 1993 model zajął 1. pozycję.
Jako pierwsze auto zostało przetestowane przez Euro NCAP.
Dane techniczne.
Silniki i inne dane techniczne Nissana Micry K11.
Trzecia generacja.
Przedstawiając w 2003 roku kolejną odsłonę Micry pod nazwą K12 unowocześniono silniki 1200 cm³ i 1400 cm³ oraz wprowadzono później jednostkę o pojemności 1600 cm³.
Na 62. Internationale Automobil-Ausstellung we Frankfurcie nad Menem we wrześniu 2007 roku zaprezentowano Micrę po faceliftingu. Minimalne zmiany dotyczą głównie przedniej części nadwozia (nowy zderzak i światła). Wyposażenie wzbogaciło się o radio z bluetoothem i czytnikiem plików MP3. Ten model Nissana Micry był bardzo często spotykany jako pojazd do nauki jazdy.
Czwarta generacja.
Nissan Micra K13 został zbudowany na nowej platformie, która jest minimalnie dłuższa i niższa od poprzedniczki. Auto zostało skonstruowane w Japonii, produkowano je dla Europy w Indiach, a sprzedawano w 160 krajach na 5 kontynentach. Sprzedaż auta w Polsce rozpoczęto w listopadzie 2010.
W 2013 roku producent wprowadził wersję po Face liftingu. Auto jest dostępne w dwóch nowych kolorach nadwozia – perłowo-metalicznym Pacific Blue oraz metalicznym Platinum Sage – oraz z nowymi wzorami 15- oraz 16-calowych felg. Oprócz tego odświeżony Nissan Micra doczekał się zmiany wyglądu pasa przedniego – nowe światła i grill z chromowaną listwą w kształcie litery V. Odświeżono także zderzak z dużym dolnym grillem oraz światłami przeciwmgłowymi w trójkątnych obudowach. Z tyłu zmieniono klosze lamp, zastosowano rozwiązania LED oraz przedłużono klapę bagażnika. Odświeżony Nissan Micra dostał nową konsolę centralną oraz zmienione wywietrzniki, poprawiono również wygląd zegarów i wskaźników. Wewnątrz znaleźć można złącza AUX, USB oraz nowe gniazdo 12 V. W wyposażeniu dodatkowym oferowany jest system nawigacji NissanConnect z wyświetlaczem 5,8-cala oraz system wspomagania parkowania.
Piąta generacja.
Nissan Micra V o symbolu fabrycznym (K14) został zaprezentowany podczas Międzynarodowego Salonu Samochodowego w Paryżu w 2016 roku. Jest to pierwsza w historii Micra opracowana i produkowana z myślą wyłącznie o Europie.
Stylistyka wnętrza i wyglądu zewnętrznego jest bardziej nowoczesna w przeciwieństwie do poprzednich generacji. Podobnie jak większość nowych kompaktów, samochód ma wiele dostosowań kolorystycznych. Piąta generacja wyposażona jest w system o nazwie Trace control, co zapobiega podsterowności przez delikatne szczypanie hamulców. Piąta generacja będzie oferowana w 3 silnikach: 2 silniki benzynowe (0.9 IG-T 90 KM i 1.0 73 KM) oraz jeden diesel (1.5 dCi 90 KM). Wszystkie te silniki zostały zapożyczone z Renault Clio IV. Nowa generacja będzie początkowo oferowana z 5-biegową manualną skrzynią biegów, jednak producent pracuje nad wprowadzeniem do oferty bezstopniowej automatycznej skrzyni biegów. Sprzedaż piątej generacji Nissana Micry w Europie rozpocznie się w marcu 2017 roku, a w Polsce – mniej więcej w kwietniu 2017 roku.

</doc>
<doc id="946629" url="https://pl.wikipedia.org/wiki?curid=946629" title="Gaylord Entertainment Center">
Gaylord Entertainment Center



</doc>
<doc id="946630" url="https://pl.wikipedia.org/wiki?curid=946630" title="OECC">
OECC



</doc>
<doc id="946634" url="https://pl.wikipedia.org/wiki?curid=946634" title="Abu Zanima">
Abu Zanima

Abu Zanima (arab." أبو زنيمة ", "Abū Zanīma") – miasteczko w Egipcie w południowej części Półwyspu Synaj w muhafazie Synaj Południowy, nad Zatoką Sueską nad Morzem Czerwonym. Ośrodek wydobycia ropy naftowej (złoża Abu Rudajs, Wadi Fajran), eksploatacja rud manganu, żelaza, port wywozu manganu, ropociąg z pól naftowych. Port morski.
W okolicy znajduje się Sarabit al Chadim z ruinami z czasów starożytnych.
Polska baza sił pokojowych.
Od lutego 1976 roku do czerwca 1979 roku mieściła się tu tzw. „wysunięta baza transportowa” (PWJS) polskich żołnierzy w składzie sił pokojowych ONZ tzw. UNEF II, ustanowiono je w celu nadzorowania zawieszenia ognia pomiędzy wojskami Egiptu i Izraela i sprawowania kontroli nad strefą buforową.

</doc>
<doc id="946636" url="https://pl.wikipedia.org/wiki?curid=946636" title="Powodowo (województwo warmińsko-mazurskie)">
Powodowo (województwo warmińsko-mazurskie)

Powodowo (niem. "Powunden") – osada w Polsce położona w województwie warmińsko-mazurskim, w powiecie elbląskim, w gminie Rychliki. 
W latach 1975–1998 miejscowość administracyjnie należała do województwa elbląskiego.
Historia.
Nazwa lokacyjna miejscowości "Powunden" wywodzi się z sięgającego tu dawniej akwenu jeziora Druzno (staropruskie "po-wundan" - znaczyło "przy wodzie". Wieś została lokowana w roku 1285. Co ciekawe, zasadźcami byli przesiedleni w te okolice Jaćwingowie/Sudowowie: Kantigirde z synami oraz Zwinniennen i jego bracia. z rodziną.
Zabytki.
Do wojewódzkiego rejestru zabytków wpisane są obiekty:
W drugiej części wsi ruina dworu z 1848.

</doc>
<doc id="946639" url="https://pl.wikipedia.org/wiki?curid=946639" title="Kościół św. Józefa w Jedlni-Letnisku">
Kościół św. Józefa w Jedlni-Letnisku

Kościół pw. św. Józefa Oblubieńca NMP w Jedlni-Letnisku – kościół katolicki w Jedlni-Letnisku koło Radomia, przy ul. Wojciechowskiego 12, wybudowany w stylu zakopiańskim. Kościół wraz z dzwonnicą figurują w rejestrze zabytków. Parafia należy do dekanatu Radom-Północ.
Historia.
Grupy parafialne: m.in. Katolickie Stowarzyszenie Młodzieży, Ruch Światło-Życie i jego gałąź rodzinna – Domowy Kościół.

</doc>
<doc id="946649" url="https://pl.wikipedia.org/wiki?curid=946649" title="Długi Targ w Gdańsku">
Długi Targ w Gdańsku



</doc>
<doc id="946651" url="https://pl.wikipedia.org/wiki?curid=946651" title="Zespół Zellwegera">
Zespół Zellwegera

Zespół Zellwegera (zespół mózgowo-wątrobowo-nerkowy, ang. Zellweger syndrome, ZS, cerebrohepatorenal syndrome) – rzadka choroba metaboliczna spowodowana zaburzeniem funkcji peroksysomów, co powoduje gromadzenie się w mózgu wielonienasyconych kwasów tłuszczowych o długości łańcucha C26-C38. Zespół jako pierwszy opisał pediatra Hans Ulrich Zellweger (1909–1990) z University of Iowa ze współpracownikami. Termin zespołu Zellwegera wprowadził John Marius Opitz w 1969 roku.
Objawy i przebieg.
Prezentacja choroby ma miejsce tuż po urodzeniu. U noworodka stwierdza się:
Śmierć na ogół następuje w ciągu kilku-kilkunastu tygodni, w okresie niemowlęcym.

</doc>
<doc id="946661" url="https://pl.wikipedia.org/wiki?curid=946661" title="Tuberous sclerosis">
Tuberous sclerosis



</doc>
<doc id="946662" url="https://pl.wikipedia.org/wiki?curid=946662" title="Pennefather">
Pennefather

Pennefather – krótka rzeka na dalekiej północy półwyspu Jork Australii, wpływa do Zatoki Karpentaria.
Położenie rzeki w klimacie zwrotnikowym i to blisko oceanu, powoduje że na całej długości poddana jest ona wpływowi otwartego morza. Te warunki lokalne sprawiają, że Pennefather jest bardzo szeroka i głęboka.
Willem Janszoon, uznawany za odkrywcę Australii, dokonał jej odkrycia u ujścia tej rzeki.

</doc>
<doc id="946666" url="https://pl.wikipedia.org/wiki?curid=946666" title="Żółtogon">
Żółtogon



</doc>
<doc id="946673" url="https://pl.wikipedia.org/wiki?curid=946673" title="Procesy hydrotermalne">
Procesy hydrotermalne

Procesy hydrotermalne są związane najczęściej z ostatnim stadium krystalizacji magmy (tzw. stadium pomagmowe). Polegają na migracji w skałach wysokozmineralizowanych roztworów wodnych powstałych w wyniku dyferencjacji magmy oraz krystalizacji jej głównych składników. Procesy hydrotermalne są przyczyną powstawania wielu minerałów (i ich formacji złożowych), szczególnie odznaczają się przy powstawaniu pegmatytów w ich ostatnim stadium krystalizacji. Zmiany wcześniejszych faz mineralnych zachodzące przy udziale migrujących wód nazywa się metasomatozą (jeśli zachodzi znacząca zmiana składu chemicznego i mineralnego skały). Pochodzenie hydrotermalne ma wiele złóż kruszcowych (np. złoża molibdenu w postaci molibdenitu).
Podział ze względu na temperaturę

</doc>
<doc id="946681" url="https://pl.wikipedia.org/wiki?curid=946681" title="Mszczuj ze Skrzynna">
Mszczuj ze Skrzynna

Mszczuj ze Skrzynna, Mściwoj ze Skrzyńska, herbu Łabędź (zm. 1446) – rycerz wojsk króla Władysława II Jagiełły walczących pod Grunwaldem z Krzyżakami, który prawdopodobnie zabił wielkiego mistrza Ulricha von Jungingena. Był rycerzem przedchorągiewnym w chorągwi nadwornej ("cubiculariorum"). 
Według Długosza to Mszczuj powiadomił króla Jagiełłę o śmierci na polu bitwy wielkiego mistrza Ulricha von Jungingena. Wedle hipotez, właśnie on miał pokonać w walce samego mistrza. Zgodnie ze średniowiecznym zwyczajem rycerskim, po bitwie poddani rycerstwa przeczesywali pole bitwy w poszukiwaniu łupów. Giermek Mszczuja, Jurga, miał zjawić się u swego pana ze złotym relikwiarzem ("pektorałem"), zawierającym cenne relikwie, należącym wcześniej do Ulricha von Jungingena. Również znalezienie ciała mistrza możliwe było dzięki wskazówkom Mszczuja, co wskazuje na to, iż rycerze ci spotkali się na polu bitwy.
Brał udział w bitwie pod Koronowem 10 października 1410, w której miał się przyczynić do zwycięstwa nad Krzyżakami.
W 1412 uczestniczył w poczcie króla Władysława II Jagiełły w czasie wizyty na Węgrzech, gdzie brał udział w turniejach rycerskich w Budzie razem z innymi sławnymi rycerzami polskimi. 
W 1428 Mszczuj wziął udział w wyprawie Wielkiego Księcia Witolda na Nowogród Wielki, w 1431 uczestniczył w wyprawie Władysława II Jagiełły przeciwko zbuntowanemu Wielkiemu Księciu Litewskiemu Świdrygielle. Brał udział w oblężeniu Łucka. W 1432 dowodził posiłkami polskimi dla nowego Wielkiego Księcia, Zygmunta Kiejstutowicza w wojnie przeciwko obalonemu księciu Świdrygielle.
Był członkiem konfederacji Spytka z Melsztyna w 1439 roku.
Był właścicielem zamku w Barwałdzie oraz wsi Zemna w pobliżu Włodzimierza, otrzymał także od króla Władysława II Jagiełły w dzierżawę Inowłódz.

</doc>
<doc id="946686" url="https://pl.wikipedia.org/wiki?curid=946686" title="Richie Ginther">
Richie Ginther

Paul Richard „Richie” Ginther (ur. 5 sierpnia 1930 w Hollywood, zm. 20 września 1989 w Bordeaux) – amerykański kierowca wyścigowy.
Kariera.
Karierę rozpoczął na początku lat 50. XX wieku. Po kilku latach zwrócił na siebie uwagę Luigi Chinettiego, odpowiedzialnego za program startów zespołu Ferrari w Ameryce Północnej. W barwach włoskiego zespołu, wspólnie z Wolfgangiem von Tripsem zajął drugie miejsce w wyścigu "1000 km Buenos Aires", czym zapewnił sobie stały kontrakt.
Szybko okazało się, że Ginther znacznie lepiej radzi sobie w wyścigach samochodów o otwartym nadwoziu, niż w prototypach sportowych. Debiutował w Formule 1 w 1960 roku; w pierwszym sezonie jego najlepszym wynikiem było drugie miejsce podczas Grand Prix Włoch na torze Monza. Jednocześnie został głównym kierowcą testowym zespołu.
Po dwóch sezonach spędzonych w Ferrari przeniósł się do zespołu BRM, gdzie został partnerem Grahama Hilla. W 1963 roku zaliczył najlepszy sezon w swojej karierze, zostając wicemistrzem świata.
W 1965 roku został kierowcą Hondy, która właśnie rozpoczynała swój pierwszy, pełny sezon w Formule 1. W ostatnim wyścigu sezonu, Grand Prix Meksyku, Ginther odniósł pierwsze, historyczne zwycięstwo dla japońskiej marki w F1. Było to także jedyne zwycięstwo Amerykanina w karierze w F1.
Zakończył karierę w 1967 roku, podczas kwalifikacji przed wyścigiem Indianapolis 500. Wkrótce wycofał się z życia publicznego.
W późniejszych latach pojawił się przy okazji Grand Prix Niemiec w 1977 roku, gdzie wręczał trofeum z okazji setnego zwycięstwa w F1 firmy oponiarskiej Goodyear. Kilka tygodni przed śmiercią był obecny w Donington podczas obchodów 40-lecia założenia zespołu BRM.
W ostatnich latach życia borykał się z problemami zdrowotnymi. Zmarł na atak serca w trakcie urlopu wypoczynkowego we Francji.

</doc>
<doc id="946688" url="https://pl.wikipedia.org/wiki?curid=946688" title="Parafia cywilno-wojskowa Podwyższenia Krzyża Świętego w Poznaniu">
Parafia cywilno-wojskowa Podwyższenia Krzyża Świętego w Poznaniu

Parafia cywilno-wojskowa Podwyższenia Krzyża Świętego w Poznaniu – cywilno-wojskowa parafia rzymskokatolicka znajdująca się w archidiecezji poznańskiej w dekanacie Poznań-Jeżyce. 
Erygowana w 1982. Mieści się przy ulicy Szamarzewskiego. Jako parafia wojskowa należy do Dekanatu Sił Powietrznych Ordynariatu Polowego Wojska Polskiego (do 27 czerwca 2011 roku parafia należała do Dekanatu Sił Powietrznych Północ). Jest więc współzarządzana przez dwóch biskupów ordynariuszy.
Przy parafii działa m.in. biuro poznańskiej wspólnoty Ruchu Solidarności z Ubogimi Trzeciego Świata MAITRI.

</doc>
<doc id="946689" url="https://pl.wikipedia.org/wiki?curid=946689" title="Kościół św. Mikołaja i św. Małgorzaty w Jedlni">
Kościół św. Mikołaja i św. Małgorzaty w Jedlni

Kościół pw. św. Mikołaja biskupa i św. Małgorzaty męczenniczki w Jedlni – kościół katolicki w Jedlni koło Radomia. Parafia należy do Dekanatu Pionkowskiego.
Pierwotny drewniany kościół ufundowany przez króla Władysława Jagiełłę.
Budowę murowanego kościoła rozpoczęto w latach 1790–1792 z fundacji króla Stanisława Augusta Poniatowskiego, według projektu Jana Kantego Fontany. Budowę zakończył natomiast w 1834 arch. Jakub Kubicki.
Kościół był pierwotnie klasycystyczny, obecnie neorenesansowy, trójnawowy, bazylikowy. Wyposażenie barokowe. Obecny wygląd jest wynikiem przebudowy świątyni w latach 1898–1901 według projektu warszawskiego architekta Stefana Szyllera. Na fasadzie kościoła widnieje data ukończenia budowy świątyni – "1901".
Kapliczka z końca XVIII wieku, murowana, na czterech okrągłych słupach, z rzeźbą św. Jana Nepomucena. Zachował się jeden dzwon gotycki a drugi z datą 1580.

</doc>
<doc id="946693" url="https://pl.wikipedia.org/wiki?curid=946693" title="Novus Ordo Seclorum">
Novus Ordo Seclorum



</doc>
<doc id="946701" url="https://pl.wikipedia.org/wiki?curid=946701" title="Bieskowo">
Bieskowo

Bieskowo – osada w Polsce położona w województwie kujawsko-pomorskim, w powiecie bydgoskim, w gminie Koronowo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według danych Urzędu Gminy Koronowo (XII 2015 r.) osada liczyła 145 mieszkańców.

</doc>
<doc id="946707" url="https://pl.wikipedia.org/wiki?curid=946707" title="Silbermond">
Silbermond

Silbermond ("Srebrny księżyc") – niemiecka grupa rockowa z Budziszyna w Saksonii, założona w 2000 roku. Do 2002 roku występowali jako JAST (nazwa ta wywodzi się z pierwszych liter imion członków – Johannes, Andreas, Stefanie, Thomas), śpiewając anglojęzyczne piosenki, obecnie śpiewają w języku niemieckim. Wśród fanów znani są także jako SiMo lub Monde. Trzykrotnie zdobyli nagrodę VIVA Comet – raz w 2005 roku ("Best Live Act"), dwa razy w 2007 roku ("Best Live Act, Best Download Song"). W tym roku również zdobyli dwie nagrody ECHO ("Song of the year "Das Beste", Best Live Act").

</doc>
<doc id="946719" url="https://pl.wikipedia.org/wiki?curid=946719" title="Marek Kalinowski (prawnik)">
Marek Kalinowski (prawnik)

Marek Kalinowski (ur. 16 marca 1961 w Piotrkowie Kujawskim) – polski prawnik, specjalizujący się w prawie finansowym i prawie podatkowym
Życiorys.
W 1980 ukończył LIceum Ogólnokształcące w Radziejowie i podjął studia prawnicze na Uniwersytecie Mikołaja Kopernika w Toruniu. Studia ukończył w 1985 roku, pod opieką Eligiusza Drgasa. Był także słuchaczem Studium Doskonalenia Pedagogicznego. W 1986 roku został zatrudniony na UMK. W 1991 roku uzyskał na tej uczelni stopień doktora nauk prawnych. Tematem jego rozprawy była "Problematyka prawnofinansowa obligacji przedsiębiorstw i banków państwowych", a promotorem Jan Głuchowski. Stopień doktora habilitowanego uzyskał w 2000 roku, na podstawie rozprawy "Podmiotowość prawna podatnika". Tytuł profesora uzyskał w 2003.
Specjalizuje się w dziedzinie prawa finansowego i prawa podatkowego. Jest profesorem Katedry Prawa Finansów Publicznych Wydział Prawa i Administracji UMK. Pełnił funkcję kierownika Zakładu Finansów Publicznych i Ekonomii Uniwersytetu Kazimierza Wielkiego. Współpracował też z Wyższą Szkołą Bankową w Toruniu oraz Bydgoską Szkołą Wyższą.

</doc>
<doc id="946721" url="https://pl.wikipedia.org/wiki?curid=946721" title="Iwickowo">
Iwickowo

Iwickowo – część miasta Koronowo w Polsce położona w województwie kujawsko-pomorskim, w powiecie bydgoskim, w gminie Koronowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="946724" url="https://pl.wikipedia.org/wiki?curid=946724" title="Uniwersytet w Piurze">
Uniwersytet w Piurze

Uniwersytet w Piurze (hiszp. Universidad de Piura) – peruwiańska uczelnia niepubliczna w mieście Piura.
Historia.
Instytucja została założona z inicjatywy św. Josemaría Escrivá de Balaguer, ogłoszonej w 1964, a działalność rozpoczęła 29 kwietnia 1969. W sierpniu 1979 powstała przy uniwersytecie szkoła biznesu pod nazwą Szkoła Zarządzania Uniwersytetu w Piurze (Escuela de Dirección PAD; akronim PAD od Programa de Alta Dirección) w Limie.
Uczelnia jest dziełem korporacyjnym prałatury Opus Dei. Funkcję wielkiego kanclerza uniwersytetu sprawuje prałat Opus Dei.

</doc>
<doc id="946725" url="https://pl.wikipedia.org/wiki?curid=946725" title="Terry Balsamo">
Terry Balsamo

Terry Balsamo (ur. 9 października 1972 w Tampa na Florydzie) – amerykański gitarzysta.
W 1995 grał w Limp Bizkit, a w latach 1999–2003 w Cold. W 2003 roku rozpoczął współpracę z zespołem Evanescence. W 2015 roku muzyk odszedł z zespołu. Rok później muzyk ponownie dołączył do grupy Cold.

</doc>
<doc id="946728" url="https://pl.wikipedia.org/wiki?curid=946728" title="Ośrodek kultury „Wzgórze Zamkowe” w Lubinie">
Ośrodek kultury „Wzgórze Zamkowe” w Lubinie

Ośrodek kultury "Wzgórze Zamkowe" w Lubinie – instytucja kultury działająca od 1990 roku w Lubinie. Rozpoczęła działalność wernisażem Joanny Dzięgielewskiej-Krzysiek.
Ośrodek organizuje wystawy w dwóch miejscach: Galerii Jadwiga, umieszczonej w odrestaurowanej XIX-wiecznej kamienicy, i Galerii Zamkowej, zajmującej XIV-wieczną kaplicę zamkową, która jest jedyną ocalałą częścią zamku piastowskiego księcia legnicko-brzeskiego Ludwika I. W Galerii Zamkowej urządzane są równiej koncerty, Galeria Jadwiga jest natomiast miejscem promocji i sprzedaży dzieł sztuki.
Wystawy.
Działalność wystawiennicza ośrodka to:
Do tej pory odbyło się ponad 170 wystaw indywidualnych i zbiorowych, na których swoje prace prezentowali Stanisław Batruch, Marcin Berdyszak, Jan Chwałczyk, Wojciech Ćwiertniewicz, Krystyna Cybińska, Jerzy Duda-Gracz, Andrzej Gieraga, Wanda Gołkowska, Józef Hałas, Wojciech Leder, Eugeniusz Minciel, Jan Młodożeniec, Piotr Młodożeniec, Jerzy Nowosielski, Halina Pawlikowska, Teresa Pągowska, Rafał Strent, Jan Świtka, Jan Tarasin, Jerzy Tchórzewski, Przemysław Tyszkiewicz, Ewa Walawska, Jacek Waltoś, Małgorzata Warlikowska i inni. Wystawy zbiorowe to głównie wystawy Katedry Ceramiki Akademii Sztuk Pięknych we Wrocławiu pod wspólnym tytułem „Ceramika Młodych”.
W ośrodku pojawiają się również, sprowadzane z Instytutu Pamięci Narodowej, wystawy historyczne dotyczące czasów II wojny światowej (np. „Sowieckie Piekło"), czy historii najnowszej (np. „Zajścia Lubińskie", „Dumni z Rodziców").
Inne działania.
W ciągu roku szkolnego ośrodek organizuje warsztaty terapii sztuką pozwalające, zarówno dzieciom jak i rodzicom, odreagować stres codzienności przez obcowanie ze sztuką. Ponadto u ośrodku odbywają się akcje plastyczne z cyklu „Świeżo Malowane", międzynarodowa Lubińska Aukcja Dzieł Sztuki, letni Festiwal Teatrów Ulicznych „Sztuka na bruku" (od 1996), warsztaty edukacyjne, koncerty. Ośrodek wydaje również miesięcznik „Informator Kulturalny", który zawiera program oraz omówienie bieżących imprez.
Kolekcja.
„Wzgórze Zamkowe" przez lata działalności zgromadziło dużą kolekcję prac twórców polskich takich jak: Andrzej Basaj, Franciszek Bunsch, Andrzej Gieraga, Józef Hałas, Wojciech Lupa, Zdzisław Nitka, Rafał Strent, Czesław Wiącek i inni. Zbiory prezentowane były na wystawach organizowanych w Ośrodku Terapeutyczno-Diagnostycznym „Medicus" oraz – do czasu jego likwidacji – w hotelu „Bomabol".

</doc>
<doc id="946730" url="https://pl.wikipedia.org/wiki?curid=946730" title="Rocky Gray">
Rocky Gray

Rocky Gray, właśc. William Gray (ur. 2 lutego 1974) – amerykański muzyk rockowy.
Do maja 2007 był perkusistą grupy Evanescence. W zespołach, do których należał wcześniej, grał na basie i gitarze oraz śpiewał.
Wyprodukował własną kolekcje ubrań o nazwie "CrimeWave Clothing".

</doc>
<doc id="946731" url="https://pl.wikipedia.org/wiki?curid=946731" title="Richard McBeef">
Richard McBeef



</doc>
<doc id="946738" url="https://pl.wikipedia.org/wiki?curid=946738" title="Henryk Cioch">
Henryk Cioch

Henryk Cioch (ur. 30 lipca 1951 w Lubaczowie, zm. 20 grudnia 2017 w Warszawie) – polski prawnik, nauczyciel akademicki, adwokat, profesor nauk prawnych, profesor zwyczajny Katolickiego Uniwersytetu Lubelskiego Jana Pawła II, senator VIII kadencji. Wybrany w 2015 przez Sejm VIII kadencji na sędziego Trybunału Konstytucyjnego na miejsce obsadzone przez Sejm VII kadencji, w trakcie kryzysu wokół Trybunału Konstytucyjnego.
Życiorys.
Syn Stanisława i Anny. W 1969 został absolwentem Liceum Ogólnokształcące w Lubaczowie. W 1973 ukończył z wyróżnieniem studia prawnicze na Wydziale Prawa i Administracji Uniwersytetu Marii Curie-Skłodowskiej w Lublinie. Następnie rozpoczął pracę w Instytucie Prawa Cywilnego UMCS na stanowisku asystenta – stażysty. W 1982 obronił pracę doktorską pt. "Przekształcenie spółdzielczego prawa do lokalu", napisaną pod kierunkiem profesora Jerzego Ignatowicza.
Był członkiem Polskiej Zjednoczonej Partii Robotniczej, nie pełniąc funkcji w jej strukturach. Uzyskał status pokrzywdzonego nadany przez Instytut Pamięci Narodowej.
W latach 1984–1985 dzięki fundacji Heinrich Hertz Stiftung przebywał na rocznym stypendium na Uniwersytecie w Bonn. W 1996 na Wydziale Prawa i Administracji Uniwersytetu Gdańskiego uzyskał stopień doktora habilitowanego w oparciu dorobek naukowy i rozprawę pt. "Fundacje w ujęciu prawa polskiego na tle prawno-porównawczym"). W 2002 uzyskał tytuł naukowy profesora nauk prawnych. Specjalizował się w prawie rzeczowym, prawie fundacyjnym oraz prawie spółdzielczym.
Pełnił funkcje prodziekana Wydziału Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II i kierownika I Katedry Prawa Cywilnego na tym Wydziale. Był członkiem Towarzystwa Naukowego KUL. Był także wykładowcą Wyższej Szkoły Handlowej w Radomiu i Wyższej Szkoły Finansów i Bankowości w Radomiu, gdzie pełnił także funkcję rektora. W 2001 nagrodzony przez rektora KUL oraz ministra edukacji narodowej.
Był nauczycielem akademickim Wydziału Zamiejscowego Nauk Prawnych i Ekonomicznych Katolickiego Uniwersytetu Lubelskiego w Tomaszowie Lubelskim. Pod jego kierunkiem stopień naukowy doktora otrzymał w 2001 Piotr Pogonowski, a w 2002 Piotr Zakrzewski. Był też członkiem rady naukowej kwartalnika „Prawo i Więź”.
Prowadził również praktykę adwokacką. W grudniu 2008 został przewodniczącym rady naukowej Instytutu Stefczyka w Sopocie. W 2010 prezydent RP Lech Kaczyński powołał go na członka Narodowej Rady Rozwoju.
W wyborach w 2011 był bezpartyjnym kandydatem Prawa i Sprawiedliwości do Senatu. Uzyskał mandat w izbie wyższej parlamentu, otrzymując w okręgu jednomandatowym 52 961 głosów. Został członkiem m.in. Komisji Budżetu i Finansów Publicznych, a także delegatem Senatu do Zgromadzenia Parlamentarnego Rady Europy. W 2015 bez powodzenia ubiegał się o senacką reelekcję.
1 grudnia 2015 sejmowa Komisja Sprawiedliwości i Praw Człowieka pozytywnie zaopiniowała jego kandydaturę – wysuniętą przez Prawo i Sprawiedliwość – na sędziego Trybunału Konstytucyjnego. Następnego dnia Sejm głównie głosami posłów PiS wybrał go na sędziego TK, nie określając w uchwale początku jego kadencji. 3 grudnia 2015 prezydent Andrzej Duda odebrał od niego przyrzeczenie. Henryk Cioch został wybrany, chociaż Sejm na to samo stanowisko wybrał wcześniej Romana Hausera. Również 3 grudnia 2015 Trybunał Konstytucyjny orzekł, iż podstawa prawna wyboru Romana Hausera była konstytucyjna, co obligowało prezydenta do odebrania od niego ślubowania.
Do orzekania w TK Henryk Cioch został dopuszczony dopiero 20 grudnia 2016 przez p.o. prezesa TK Julię Przyłębską (poprzedni prezes Andrzej Rzepliński odmawiał jego dopuszczenia, powołując się na wyrok TK z 3 grudnia 2015).
Henryk Cioch zmarł 20 grudnia 2017 w swoim mieszkaniu w Warszawie. W publicznej wypowiedzi Julia Przyłębska jego śmierć powiązała z obciążeniem psychicznym związanym z „obrzydliwą nagonką medialną” i nazywaniem niektórych sędziów, w tym Henryka Ciocha, „sędziami dublerami”. Prokurator prowadził w następstwie tego śledztwo w sprawie nieumyślnego spowodowania jego śmierci, które zostało jednak umorzone. Ustalono, że przyczyną śmierci była niewydolność krążeniowo-oddechowa, która wynikała z choroby, a Henryk Cioch kilka miesięcy przed śmiercią przeszedł udar.
Prezydent RP Andrzej Duda odznaczył go pośmiertnie w 2017 Krzyżem Kawalerskim Orderu Odrodzenia Polski.
28 grudnia 2017 został pochowany na cmentarzu przy ul. Lipowej w Lublinie.

</doc>
<doc id="946740" url="https://pl.wikipedia.org/wiki?curid=946740" title="Rakowieckie Pole">
Rakowieckie Pole

Rakowieckie Pole – kolonia w Polsce położona w województwie pomorskim, w powiecie kwidzyńskim, w gminie Kwidzyn.
W latach 1975–1998 miejscowość administracyjnie należała do województwa elbląskiego.

</doc>
<doc id="946745" url="https://pl.wikipedia.org/wiki?curid=946745" title="Przestrzeń liniowo-topologiczna">
Przestrzeń liniowo-topologiczna

Przestrzeń liniowo-topologiczna – przestrzeń liniowa z określoną w niej topologią, dla której działania dodawania wektorów i mnożenia przez skalar są ciągłe. O topologii dodatkowo zakłada się, że każdy punkt tej przestrzeni jest zbiorem domkniętym, innymi słowy przestrzeń spełnia pierwszy aksjomat oddzielania.
Można udowodnić, że każda przestrzeń liniowo-topologiczna jest przestrzenią Hausdorffa, a nawet jest przestrzenią regularną. Grupa addytywna przestrzeni liniowo-topologicznej jest grupą topologiczną. Każda przestrzeń unormowana (a więc np. dowolna przestrzeń Banacha czy Hilberta) jest przestrzenią liniowo-topologiczną.
Przestrzenie liniowo-topologiczne są głównym obiektem badań analizy funkcjonalnej. Najczęściej rozważane są przestrzenie liniowo-topologiczne będące przestrzeniami funkcyjnymi.
Definicja.
Niech formula_1 będzie przestrzenią liniową nad ciałem formula_2 liczb rzeczywistych bądź zespolonych i niech formula_3 będzie topologią w zbiorze formula_4
Przestrzeń formula_5 nazywa się przestrzenią liniowo-topologiczną, gdy formula_6 jest T1-przestrzenią oraz dodawanie formula_7 i mnożenie przez skalar formula_8 są ciągłe (w sensie odpowiednich topologii produktowych).
Własności.
Dla każdego punktu formula_9 i każdego skalara formula_10 odwzorowania: formula_11 i formula_12 są homeomorfizmami przestrzeni formula_13 na przestrzeń formula_4 Zasadne jest więc badanie pewnych własności przestrzeni liniowo-topologicznych tylko w odniesieniu do otoczeń zera, gdyż analogiczne wyniki przenoszą się w naturalny sposób przez homeomorfizmy na inne punkty. Domknięcie podprzestrzeni liniowej przestrzeni liniowo-topologicznej jest nadal jej podprzestrzenią. Dowodzi się także, że dowolne rozłączne domknięte i zwarte podzbiory przestrzeni formula_13 dają się oddzielać zbiorami otwartymi.
Zbiory ograniczone.
Nie każda przestrzeń liniowo-topologiczna jest metryzowalna, więc istnieje potrzeba wprowadzenia ogólniejszej definicji zbioru ograniczonego.
Zbiór formula_16 nazywa się ograniczonym, gdy dla każdego otoczenia zera formula_17 istnieje formula_18 że formula_19
Można wykazać, że jeśli formula_13 jest jednocześnie przestrzenią unormowaną, to definicja ta jest równoważna klasycznej definicji zbioru ograniczonego. Nie jest na ogół prawdą, że jeśli formula_13 jest jednocześnie przestrzenią metryczną, to powyższa definicja jest równoważna klasycznej definicji zbioru ograniczonego, nie musi być to prawda nawet wtedy, gdy metryka formula_22 na formula_13 jest niezmiennicza, tzn. spełnia warunek formula_24 dla formula_25
Charakteryzacja zbiorów ograniczonych.
Równoważnie, zbiór formula_16 jest ograniczony wtedy i tylko wtedy, gdy dla każdego otoczenia zera formula_17 istnieje takie formula_28 że dla każdego formula_29 zbiór formula_16 zawiera się w zbiorze formula_31
Ograniczony podzbiór przestrzeni liniowo-topologicznej można także scharakteryzować w sposób równoważny, nieco bliższy intuicji:Zbiór formula_32 jest ograniczony wtedy i tylko wtedy, gdy
dla każdego ciągu formula_34 elementów tego zbioru i każdego ciągu formula_35 elementów ciała formula_36 zbieżnego do zera.
Zbiory zbalansowane.
Zbiór formula_32 nazywa się zbalansowanym, gdy dla każdego formula_38 takiego, że formula_39 zbiór formula_40
Domknięcie zbioru zbalansowanego jest zbiorem zbalansowanym. Wnętrze zbioru zbalansowanego jest zbiorem zbalansowanym, o ile zawiera ono zero. Dodatkowo, każde otoczenie zera zawiera zbalansowane otoczenie zera, a każde wypukłe otoczenie zera zawiera otoczenie będące jednocześnie zbiorem wypukłym i zbalansowanym.
Klasy przestrzeni liniowo-topologicznych.
W literaturze matematycznej, często spotyka się następujące nazewnictwo związane z przestrzeniami liniowo-topologicznymi. Mówi się, że przestrzeń liniowo-topologiczna ("X", "τ") jest:
Każda przestrzeń lokalnie ograniczona ma przeliczalną bazę otoczeń. Przestrzeń "X" jest natomiast normowalna wtedy i tylko wtedy, gdy jest lokalnie wypukła i lokalnie ograniczona. Przestrzeń "X" ma skończony wymiar wtedy i tylko wtedy, gdy jest lokalnie zwarta. Jeśli lokalnie ograniczona przestrzeń "X" ma własność Heinego-Borela, to ma skończony wymiar.
Przykład.
Produkt dowolnej rodziny przestrzeni liniowo-topologicznych jest nadal przestrzenią liniowo-topologiczną.
Na przykład przestrzeń formula_13 wszystkich funkcji rzeczywistych formula_42 może być utożsamiany z przestrzenią formula_43 wyposażoną w topologię Tichonowa. Topologię na formula_13 nazywa się topologią zbieżności punktowej (zob. zbieżność punktowa ciągu funkcji). Przestrzeń ta nie jest metryzowalna, a więc i nie normowalna.

</doc>
<doc id="946746" url="https://pl.wikipedia.org/wiki?curid=946746" title="Lipinki (Koronowo)">
Lipinki (Koronowo)

Lipinki – część miasta Koronowo w Polsce położona w województwie kujawsko-pomorskim, w powiecie bydgoskim, w gminie Koronowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="946749" url="https://pl.wikipedia.org/wiki?curid=946749" title="Łakomowo">
Łakomowo

Łakomowo – część wsi Mąkowarsko w Polsce położona w województwie kujawsko-pomorskim, w powiecie bydgoskim, w gminie Koronowo.
W latach 1975–1998 Łakomowo administracyjnie należało do województwa bydgoskiego.

</doc>
<doc id="946750" url="https://pl.wikipedia.org/wiki?curid=946750" title="Wyclef Jean presents The Carnival">
Wyclef Jean presents The Carnival



</doc>
<doc id="946753" url="https://pl.wikipedia.org/wiki?curid=946753" title="Rybkowo">
Rybkowo

Rybkowo ("Mąkowarsko Pierwsze") – część wsi Mąkowarsko w Polsce położona w województwie kujawsko-pomorskim, w powiecie bydgoskim, w gminie Koronowo.
W latach 1975–1998 Rybkowo administracyjnie należało do województwa bydgoskiego.

</doc>
<doc id="946755" url="https://pl.wikipedia.org/wiki?curid=946755" title="Młynkowo (województwo kujawsko-pomorskie)">
Młynkowo (województwo kujawsko-pomorskie)

Młynkowo – osada w Polsce położona w województwie kujawsko-pomorskim, w powiecie bydgoskim, w gminie Koronowo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według danych Urzędu Gminy Koronowo (XII 2015 r.) osada była zamieszkana przez 37 osób.

</doc>
<doc id="946756" url="https://pl.wikipedia.org/wiki?curid=946756" title="Tokajski region winiarski">
Tokajski region winiarski

Tokajski region winiarski (węg. "Tokaj-hegyaljai borvidék") – region winiarski w północno-wschodnich Węgrzech (komitat Borsod-Abaúj-Zemplén) i w południowo-wschodniej Słowacji (powiat Trebišov).
Tokajski region winiarski został oficjalnie ustanowiony w 1737. Obejmuje wschodnią część wyżyny Cserhát oraz południowe podnóże Gór Tokajsko-Slańskich, graniczące z doliną Cisy i z regionem Bodrogköz. Do tokajskiego regionu winiarskiego zalicza się także należące od 1918 do Słowacji miejscowości Slovenské Nové Mesto ("Kisújhely"), Viničky ("Szőlőske"), Malá Tŕňa ("Kistoronya") i Veľká Tŕňa ("Nagytoronya").
Historia uprawy winorośli w tokajskim regionie winiarskim liczy sobie około tysiąca lat. O wspaniałym smaku tutejszych win decydują łagodny i ciepły klimat, urodzajne wulkaniczne gleby oraz unikatowy skład pleśni w piwnicach winnych. Wśród odmian winorośli dominuje furmint, dalej hárslevelű i sárgamuskotály (muscat blanc à petit grains). Winogrona tych odmian poddaje się suszeniu na krzakach aż do formy określanej jako aszú. Z winogron tych powstają znane na całym świecie wina aszú i szamorodni. Wina tokajskie należą do najbardziej znanych win węgierskich.
Ze względu na walory przyrodnicze, architektoniczne i kulturalne oraz miejscowe tradycje winiarskie w 2002 UNESCO umieściło tokajski region winiarski na liście dziedzictwa światowego. Region w granicach uznanych przez UNESCO obejmuje 27 miejscowości: stolicę regionu – miasteczko Tokaj, wsie Bodrogkeresztúr, Bodrogkisfalud, Mád, Mezőzombor, Rátka, Szegi, Tarcal i Tállya – najważniejsze miejsca uprawy winogron, miasto Sátoraljaújhely z piwnicami „Ungvári Pince”, miasto Sárospatak z piwnicami „Rákóczi Pince”, wieś Hercegkút z piwnicami „Kőporosi” i „Galamboshegyi” oraz wieś Tolcsva z piwnicami „Oremus” i muzeum winiarstwa ("Bormúzeum").
W granicach uznanych przez UNESCO leżą:

</doc>
<doc id="946759" url="https://pl.wikipedia.org/wiki?curid=946759" title="Mordwini">
Mordwini

Mordwini ("Mordwa") – ludność mówiąca językami ugrofińskimi z grupy języków wołżańskich; zamieszkuje (w rozrzuconych skupiskach) głównie Federację Rosyjską: Republikę Mordwińską oraz Republikę Tatarstanu i obwody: samarski, penzeński, orenburski, niżnonowogrodzki oraz Syberię; także w Azji Środkowej w Armenii i w USA. W 2003 było około 1 054 000 Mordwinów.
Mordwini.
Mordwini z Tatarstanu, zwani „Karataj” lub „Muksza”, mówią obecnie językiem tatarskim z domieszką słów mordwińskich, a Mordwini z okręgu Niżny Nowogród (zwani „Terjukanami” lub „Mordwa”) od XIX w. mówią językiem rosyjskim. Najbardziej wysunięta na zachód i odizolowana grupa Mordwinów Erzja jest nazywana „Szoksza” lub „Szokszo”.
Określenie „Mordwini” jest sztuczne, ponieważ ludność ta składa się z dwóch grup etnicznych: Erzja i Moksza, mówiących dwoma różniącymi się językami (brak jednego języka ogólnonarodowego) i uważających się za dwa odrębne narody. W Republice Mordwińskiej zamieszkuje mniej niż 1/3 ogólnej liczby Mordwinów. Językami urzędowymi w republice, obok rosyjskiego, są dwa języki mordwińskie: język erzja i język moksza. Stały się one językami literackimi dopiero na początku XIX w., kiedy pojawiły się pierwsze prawosławne teksty religijne w tych językach. Większy rozwój literatury mordwińskiej nastąpił po I wojnie światowej. Wraz z rozwojem oświaty w ZSRR nastąpiło jednak wypieranie języków mordwińskich przez język rosyjski, szczególnie od lat 50.
Wyznają głównie prawosławie, są też zwolennicy religii ludowej (nazywa się "mokszeń" i "erzjań koj"), luteranie i mołokanie.
Drukowane media i wydania.
Narodowym dziełem epickim literatury mordwińskiej jest "Mastorawa" ("Matka Ziemia") – zbiór ustnych przekazów, zebranych i opublikowanych przez A. M. Szaronowa w 1994. Współcześnie wydawane są następujące publikacje w językach mordwińskich:
W obwodzie Uljanowskim wydają miesięcznik Ялгат ("Jalgat" – pl. „Przyjaciele”).
Symbolika.
Flaga erzjańska.
Flaga ma trzy kolory, wywodzące się z erzjańskich strojów ludowych. W kolejności od góry symbolizujące: biały – wolność; czerwony – życie i krew; a czarny – ziemie. Według innej wersji barwy te
symbolizują: biel - głównego boga Erzjan - Ineszkipaza, czerwień – erzjańską krew, a czerń – Mastorawa, Matka Ziemia.
Flaga mokszańska.
Projekt flagi pojawił się niedawno i został przyjęty w głosowaniu na stronie Uralistica.com, poświęconej narodowościom ugro-fińskim. Dziś jest używana tylko w internecie. Kolor malinowy to popularny kolor w stroju ludowym Mokszan. Biały kolor – to kolor czystości. Kolor czarny symbolizuje ojczyznę, Mastorawę (Matka Ziemia) oraz pamięć przodków. Znak (w j. moksz. "Teszks") „Moksza” w centrum flagi jest starożytnym wariantem znaku solarnego, oznaczającego „wyzwolenie”.
Mitologia.
To całość mitologicznych wyobrażeń grup ugro-fińskich narodowości moksza i erzja. W składzie tych wierzeń wyróżniają się archaiczny plast (kult bóstw żeńskich, kult przodków), które mają wpływ innych tradycji religijnych – irańskich, muzułmańskich, ludowo-chrześcjańskich.
Ma miejsce wyobrażenie najwyższego boga "Szkaja" (Moksza) lub "Niszkie" (Erzja). Przy tym Niszkie przedstawia się synem boga Słońca "Czipaza". Starożytni Mordwini wierzyli w zoomorfnych przodków. Częsty temat to ślub młodej panny z niedźwiedziem, który mieszka w głębi lasu w specjalnym niedźwiedzim kraju. Inne sakralne zwierzęta to są łabędzie i ryby. Zgodnie z mitologią mordwińską w stworzeniu światu i ziemi brała udział kaczka, która podjęła garść ziemi w dziobie z dna wielkiego jeziora. Podobny motyw spotyka się w mitologii każdego ugro-fińskiego narodu na przestrzeni od Uralu do Węgier.
Wielką rolę w mitologii odgrywają bóstwa żeńskie (erz., moksz. "ava" – „matka”, „kobieta”):
"Vir’-ava" – bóstwo leśne (erz., moksz. "vir’" – „las”)
"Varma-ava" – bóstwa wiatr (erz., moksz. "varma" – „wiatr”)
"Norov-ava" (Paks’-ava) – bóstwo, patronka pola (erz., moksz. "norov, paksia" – „pole”)
"Tol-ava" – bóstwo ognia (erz., moksz. "tol" – „ogień”)
Erzja.
Purgine — bóg piorunów
Muzyka i twórczość w języku erzjańskim.
Najbardziej znanym zespołem w ugro-fińskim świecie, który pisze i śpiewa piosenki w języku erzjańskim jest zespół folkowy Torama.
W roku 2005 założono art-folk zespół Mordens, który jest dziś popularny wśród młodzieży. W roku 2010 w stolicy Mordowii mieście Sarańsk został stworzony zespół Merema. W 2011 roku w Moskwie pojawił się zespół Oyme, który z jego założycielką Jeżewiką Spirkiną jest dziś bardzo znany nawet poza Mordowią, a w całej Rosji i też w krajach europejskich.
Nowoczesne piosenki w języku erzjańskim śpiewają Bakicz Widiaj, Jeżewika Spirkina, Anna Paniszewa, Jewgenij Samarkin, Wiktor Rautkin i inne.

</doc>
<doc id="946764" url="https://pl.wikipedia.org/wiki?curid=946764" title="Tar-Surion">
Tar-Surion



</doc>
<doc id="946767" url="https://pl.wikipedia.org/wiki?curid=946767" title="Wola-Sosenka">
Wola-Sosenka

Wola-Sosenka – osada w Polsce położona w województwie pomorskim, w powiecie kwidzyńskim, w gminie Kwidzyn.
W latach 1975–1998 miejscowość administracyjnie należała do województwa elbląskiego.

</doc>
<doc id="946773" url="https://pl.wikipedia.org/wiki?curid=946773" title="Raddaj">
Raddaj



</doc>
<doc id="946780" url="https://pl.wikipedia.org/wiki?curid=946780" title="Arboretum w Nietkowie">
Arboretum w Nietkowie

Arboretum w Nietkowie – arboretum w Nietkowie, w gminie Czerwieńsk, w powiecie zielonogórskim (województwo lubuskie).
Arboretum jest położone nad starorzeczem Odry, zajmuje powierzchnię 1,85 ha, wpisane jest do rejestru zabytków województwa lubuskiego pod numerem 3363 i podlega ochronie konserwatorskiej. 
Historia.
Arboretum zostało założone z inicjatywy przedstawicieli rodu von Rothenburg w 2 połowie XIX w. Nasadzeń dokonywała firma „Späth”.
Kolekcja.
W kolekcji znajdują się egzotyczne drzewa iglaste i liściaste (około 150 gatunków) oraz zbiór obrazujący zmienność w obrębie rodzajów, takich jak: buki, dęby, klony, lipy, graby i jesiony. Obiekt został częściowo zniszczony podczas powodzi w 1997 roku (220 drzew zostało usuniętych za zgodą Wojewódzkiego Konserwatora Przyrody). Planowana jest rewitalizacja arboretum w Nietkowie oraz kilku pobliskich obiektów, w tym celu w 2011 roku we współpracy z partnerską niemiecką miejscowością Rothenburg opracowano projekt pod nazwą „Szlakiem Rothenburgów w Gminie Czerwieńsk”.

</doc>
<doc id="946781" url="https://pl.wikipedia.org/wiki?curid=946781" title="Romanowo (Koronowo)">
Romanowo (Koronowo)

Romanowo – część miasta Koronowo w Polsce położona nad Zalewem Koronowskim w województwie kujawsko-pomorskim, w powiecie bydgoskim, w gminie Koronowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="946795" url="https://pl.wikipedia.org/wiki?curid=946795" title="Kibole">
Kibole

Kibole (ang. "The Football Factory") – dramat wyprodukowany w Wielkiej Brytanii w 2004 roku. Film jest oparty na powieści Johna Kinga o takim samym tytule. Serwis Rotten Tomatoes przyznał filmowi wynik 38%.
Opis fabuły.
Film opowiada o losach pseudokibiców angielskiej drużyny Chelsea F.C. Głównym bohaterem jest Tommy. Oprócz cotygodniowych bójek, film pokazuje także inne elementy życia bohatera – imprezy, narkotyki, oraz przypadkowy seks. W końcu dochodzi do nadzwyczaj brutalnego starcia z pseudokibicami innej lokalnej drużyny – Millwall. Po tej bójce ustawki pseudokibiców przeradzają się w regularną bitwę. Film traktuje o relacjach pomiędzy pseudokibicami zwaśnionych od zawsze klubów Londynu: Milwall oraz Chelsea.

</doc>
<doc id="946799" url="https://pl.wikipedia.org/wiki?curid=946799" title="Srebrnica">
Srebrnica

2 miejscowości w Polsce:

</doc>
<doc id="946801" url="https://pl.wikipedia.org/wiki?curid=946801" title="John Barry">
John Barry

John Barry Prendergast (ur. 3 listopada 1933 w Yorku, zm. 30 stycznia 2011 w Nowym Jorku) – brytyjski kompozytor i dyrygent muzyki filmowej, pięciokrotny laureat Nagrody Akademii Filmowej (Oscara).
Znany jest przede wszystkim jako kompozytor muzyki do filmów "Pożegnanie z Afryką" (w 2005 roku ścieżka dźwiękowa znalazła się na 15. miejscu listy "AFI’s 100 Years of Film Scores"), "Tańczący z wilkami", "Lew w zimie", "Elza z afrykańskiego buszu", "Nocny kowboj" oraz jako aranżer i współtwórca słynnego tematu muzycznego „James Bond Theme” oraz główny kompozytor filmów z serii o przygodach Jamesa Bonda (stworzył muzykę do 11 filmów).
W 1957 roku stworzył grupę pop-rock „The John Barry Seven”. Poza Johnem Barrym (wokal, trąbka) w skład zespołu wchodzili Mike Cox (saksofon tenorowy), Derek Myers (saksofon altowy), Ken Golder (perkusja), Fred Kirk (gitara basowa), Ken Richards (gitara elektryczna) oraz Keith Kelly (gitara rytmiczna). Grupa występowała w latach 1957–1965.
W 1999 został odznaczony Orderem Imperium Brytyjskiego. W 2005 roku otrzymał nagrodę BAFTA Fellowship za całokształt twórczości.
30 stycznia 2011 roku zmarł na zawał serca.

</doc>
<doc id="946803" url="https://pl.wikipedia.org/wiki?curid=946803" title="WTX">
WTX

WTX (ang. "Workstation Technology Extended") – rodzaj płyty głównej stworzonej przez firmę Intel w 1998 roku.
Głównym zastosowaniem płyt w standardzie WTX są serwery i stacje robocze typu "high-end" często wieloprocesorowe wyposażone w kilka twardych dysków. WTX posiada architekturę umożliwiającą łatwiejsze uaktualnienie konfiguracji poprzez wymianę modułu specjalnego karty rozszerzającej "Riser Card" zawierającej układy oraz złącza komunikacyjne. Specyfikacja ta określa tzw. strefy związane z poszczególnymi elementami płyty głównej. Odpowiednie wycięcia w obudowie umożliwiają łatwe instalowanie różnych modułów "Riser Card", zależnie od zapotrzebowań mogą to być kontrolery SCSI, karty sieciowe lub szybkie adaptery Super I/O. Płyta mogła zawierać nawet 4 zasilacze. Posiadała także możliwość podłączenia 10 dysków twardych (lub więcej, w zależności od płyty głównej).

</doc>
<doc id="946809" url="https://pl.wikipedia.org/wiki?curid=946809" title="Piekarski Młyn">
Piekarski Młyn

Piekarski Młyn – przymłyńska osada nad rzeką Liwą w Polsce położona w województwie pomorskim, w powiecie kwidzyńskim, w gminie Kwidzyn.
W latach 1975–1998 miejscowość administracyjnie należała do województwa elbląskiego.

</doc>
<doc id="946813" url="https://pl.wikipedia.org/wiki?curid=946813" title="Srebrnica (Koronowo)">
Srebrnica (Koronowo)

Srebrnica – część miasta Koronowo w Polsce położona nad Zalewem Koronowskim w województwie kujawsko-pomorskim, w powiecie bydgoskim, w gminie Koronowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="946818" url="https://pl.wikipedia.org/wiki?curid=946818" title="Can I Play with Madness">
Can I Play with Madness

Can I Play with Madness (ang. "czy mogę igrać z obłędem") – szesnasty singel brytyjskiej heavymetalowej grupy Iron Maiden. Osiągnął dość duży sukces komercyjny – 3. miejsce na UK Singles Chart.
Tytułowy utwór opowiada historię młodego mężczyzny dręczonego wizjami i koszmarami. Prawdopodobnie dla "Siódmego Syna Siódmego Syna" (jego losy były głównym motywem concept albumu "Seventh Son of a Seventh Son") jest to ojciec. Ów mężczyzna pragnie poznać przyszłość – szuka więc pomocy u starego proroka. Chce także z jego pomocą pogodzić się ze swoimi widzeniami – sądzi bowiem, że staje się szalony. Ostatecznie jednak nie wierzy w przepowiednie starca.
W teledysku do tego utworu wystąpił członek Monty Pythona Graham Chapman i był to, jak się okazało, jego ostatni występ przed śmiercią.
„Can I Play with Madness” znalazł się na albumach koncertowych "A Real Live One", "Live at Donington", "Death on the Road" i ' oraz kompilacjach "Best of the Beast", "Edward the Great" i '.
Utwór „Black Bart Blues” (ang. "blues o Black Barcie") jest utrzymany w dość luźnym stylu. Główny wątek stanowi spotkanie Iron Maiden z dość natarczywym fanem oraz zapoznanie rzeczonego wielbiciela z Black Bartem. Chociaż piosenka nie wyjaśnia kim jest Black Bart, nie jest tajemnicą, iż została tak nazwana zbroja, którą grupa woziła na tyle swojego autobusu. Jak wspomina Bruce Dickinson, Black Barta zespół zakupił w 1983 na stacji benzynowej na Florydzie.
„Massacre” (ang. "masakra") to cover piosenki zespołu Thin Lizzy z ich albumu "Johnny the Fox" wydanego w 1976. Opowiada o słynnej szarży brytyjskiej lekkiej kawalerii w bitwie pod Bałakławą podczas wojny krymskiej.

</doc>
<doc id="946823" url="https://pl.wikipedia.org/wiki?curid=946823" title="Adam Supeł">
Adam Supeł

Adam Supeł (ur. 20 marca 1966 w Ełku) – polski urzędnik państwowy, prawnik, były wojewoda warmińsko-mazurski.
Życiorys.
Ukończył I Liceum Ogólnokształcące w Ełku, a w 1991 studia prawnicze na Uniwersytecie Gdańskim. Przez rok pracował w biurze prawnym Komisji Krajowej NSZZ „Solidarność”, następnie do 1993 w Urzędzie Gminy w Kartuzy. W latach 1993–1998 był zatrudniony w Najwyższej Izbie Kontroli. Od 1999 do 2006 prowadził w Warszawie kancelarię radcy prawnego. 17 stycznia 2006 premier Kazimierz Marcinkiewicz powołał go na urząd wojewody warmińsko-mazurskiego. 17 stycznia 2007 premier Jarosław Kaczyński odwołał go z tej funkcji.

</doc>
<doc id="946825" url="https://pl.wikipedia.org/wiki?curid=946825" title="Śląski Kwartalnik Historyczny Sobótka">
Śląski Kwartalnik Historyczny Sobótka

Śląski Kwartalnik Historyczny „Sobótka” – kwartalnik, czasopismo naukowe, od 1946 wychodzące we Wrocławiu, pod patronatem Polskiego Towarzystwa Historycznego. Do 1956 pismo ukazywało pod tytułem „Sobótka, pismo Wrocławskiego Towarzystwa Miłośników Historii”. W 1946 było rocznikiem, w latach 1947–1954 wychodziło jako półrocznik, od 1957 jako kwartalnik.
Założycielem i pierwszym redaktorem naczelnym pisma był prof. Antoni Knot (1904–1982). Stworzone było pierwotnie z zamierzeniem uwypuklania i utrwalania wiedzy o polskich aspektach historii regionu, z czasem coraz większy w nim udział zyskały wyniki badań dziejów Śląska bez szczególnych założeń wstępnych.
Jest najważniejszym z wydawnictw Wrocławskiego Towarzystwa Miłośników Historii, oddziału PTH. Przez 35 lat redaktorem naczelnym był Adam Galos. Od lutego 2010 redaktorem naczelnym była Teresa Kulak, od 2019 jest nim Tomasz Przerwa, prof. UWr. W skład Komitetu Naukowego wchodzą historycy z Polski, Niemiec, Czech i USA.
Periodyk poświęcony tematyce śląskiej i dziejom śląskiego dziedzictwa uwzględnia na bieżąco wyniki badań uczonych z wielu krajów, polskich, czeskich, niemieckich, austriackich, amerykańskich i węgierskich. Znajduje się na liście punktowanych czasopism naukowych. Według ewaluacji z 2013 roku za publikację w piśmie przysługiwało autorowi 10 punktów.

</doc>
<doc id="946827" url="https://pl.wikipedia.org/wiki?curid=946827" title="Gra książkowa">
Gra książkowa



</doc>
<doc id="946838" url="https://pl.wikipedia.org/wiki?curid=946838" title="Country Family">
Country Family



</doc>
<doc id="946842" url="https://pl.wikipedia.org/wiki?curid=946842" title="Stopka (województwo kujawsko-pomorskie)">
Stopka (województwo kujawsko-pomorskie)

Stopka – osada w Polsce położona w województwie kujawsko-pomorskim, w powiecie bydgoskim, w gminie Koronowo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według danych Urzędu Gminy Koronowo (XII 2015 r.) osada liczyła 327 mieszkańców.
Drogi krajowe.
Przez osadę prowadzi droga krajowa 25.

</doc>
<doc id="946847" url="https://pl.wikipedia.org/wiki?curid=946847" title="Stopka">
Stopka

1 miejscowość w Polsce:

</doc>
<doc id="946854" url="https://pl.wikipedia.org/wiki?curid=946854" title="Tryszczyn-Elektrownia">
Tryszczyn-Elektrownia



</doc>
<doc id="946855" url="https://pl.wikipedia.org/wiki?curid=946855" title="Eduard Herzog">
Eduard Herzog

Eduard Herzog (ur. 1 sierpnia 1841 w Schongau, zm. 26 marca 1924 w Bernie) – szwajcarski biskup starokatolicki.
Był profesorem na Wydziale Katolicko-teologicznym Uniwersytetu w Bernie, i proboszczem (1873–1876) parafii w Olten.
Organizator Kościoła Chrześcijańskokatolickiego Szwajcarii. W roku 1876 E. Herzog został wybrany biskupem przez drugi Synod krajowy w Olten, a następnie konsekrowany przez niemieckiego biskupa starokatolickiego Josepha Huberta Reinkensa w Rheinfelden; w tej sytuacji papież Pius IX ekskomunikował go. W latach 1876–1884 dodatkowo pełnił obowiązki proboszcza parafii w Bernie. Eduard Herzog w swych wykładach i licznych pismach uzasadniał podstawowe zasady chrześcijańskokatolickiej koncepcji Kościoła, a podczas zjednoczeniowych rozmów prowadzonych z prawosławnymi, a zwłaszcza z anglikanami, wypracował główne linie przyszłego pojednania.
Twórca modlitewnika "Bóg jest miłością" ("Gott ist die Liebe").

</doc>
<doc id="946857" url="https://pl.wikipedia.org/wiki?curid=946857" title="Tuszyny">
Tuszyny

2 miejscowości w Polsce:

</doc>
<doc id="946869" url="https://pl.wikipedia.org/wiki?curid=946869" title="Give It to Me">
Give It to Me

Give It to Me – utwór nagrany przez Timbalanda, Nelly Furtado i Justina Timberlake’a na drugi, solowy album Timbalanda, "„Timbaland Presents Shock Value”" (2007). Piosenka została wydana jako pierwszy singel z krążka.

</doc>
<doc id="946871" url="https://pl.wikipedia.org/wiki?curid=946871" title="Radiowe Centrum Nadawcze Solec Kujawski">
Radiowe Centrum Nadawcze Solec Kujawski



</doc>
<doc id="946874" url="https://pl.wikipedia.org/wiki?curid=946874" title="Radiowo-Telewizyjne Centrum Nadawcze w Jemiołowie">
Radiowo-Telewizyjne Centrum Nadawcze w Jemiołowie



</doc>
<doc id="946879" url="https://pl.wikipedia.org/wiki?curid=946879" title="Radiowo-Telewizyjne Centrum Nadawcze w Kołowie">
Radiowo-Telewizyjne Centrum Nadawcze w Kołowie



</doc>
<doc id="946886" url="https://pl.wikipedia.org/wiki?curid=946886" title="IPlus manager">
IPlus manager

iPlus Manager – aplikacja operatora sieci komórkowej Plus do zarządzania usługą bezprzewodowego dostępu do Internetu, Plus Internet (dawniej iPlus). Z poziomu aplikacji iPlus Manager użytkownik może połączyć się z Internetem, wysyłać, odbierać wiadomości SMS, zmieniać ustawienia połączeń z Internetem, uzyskać pomoc, uruchomić komunikator Gadu-Gadu, bądź uruchomić przeglądarkę internetową lub klienta poczty elektronicznej. Aplikacja ma za zadanie informować użytkownika o ilości wysłanych i pobranych danych, oraz poziomie sygnału sieci Plus. Aplikacja pokazuje też w zasięgu jakiej technologii modem znajduje się obecnie: GPRS, EDGE, UMTS, HSDPA oraz WLAN, a także CSD. Aplikacja współpracuje z kartą SIM Plus Internet, Plus, Plus na Kartę oraz Simdata.
Aplikacja obsługuje jedynie modemy, które znajdują się w ofercie Plus Internet.
Wygląd.
W pierwszych wersjach aplikacja miała wygląd zielonego koła. W środku znajdowały się wskaźniki, na krawędziach mniejsze kółka z poszczególnymi funkcjami. Program był obsługiwany w technologii Flash.
Obecnie aplikacja ma wygląd normalnej aplikacji, ale z niebieskim paskiem i jasnoniebieskim tłem. Po lewej znajduje się menu z funkcjami. U góry trzy menu rozwijane: Plik, Narzędzia, Pomoc. Natomiast centralną część zajmuje aktualnie wybrana funkcja. Możliwa jest opcja minimalizacji do małego okienka nad paskiem systemowym.

</doc>
<doc id="946891" url="https://pl.wikipedia.org/wiki?curid=946891" title="Josiah Whitney">
Josiah Whitney

Josiah Dwight Whitney (ur. 23 listopada 1819 w Northampton zm. 15 sierpnia 1896 na jez. Sunapee) — amerykański geolog, profesor tej dziedziny na Harvardzie (od roku 1865) oraz dyrektor "Kalifornijskiego Biura Badań Geologicznych" (ang.: "California Geological Survey") (w latach 1860–1874).
Życiorys.
Jego imieniem została nazwana najwyższa góra w Kalifornii - Mount Whitney (w dosłownym tłumaczeniu "Góra Whitneya").
Był też bratem znanego lingwisty i filologa: Williama Dwighta Whitneya (1827-1894).

</doc>
<doc id="946895" url="https://pl.wikipedia.org/wiki?curid=946895" title="Tuszyny (Koronowo)">
Tuszyny (Koronowo)

Tuszyny – część miasta Koronowo w Polsce położona nad Zalewem Koronowskim w województwie kujawsko-pomorskim, w powiecie bydgoskim, w gminie Koronowo.
W latach 1975–1998 była miejscowością, która administracyjnie należała do województwa bydgoskiego.
Położony w jej pobliżu most drogowy na Zalewie Koronowskim w ciągu drogi krajowej nr 56 powstał w 1957.

</doc>
<doc id="946901" url="https://pl.wikipedia.org/wiki?curid=946901" title="WordPad">
WordPad

WordPad – procesor tekstów, który zawarty jest w prawie wszystkich wersjach Microsoft Windows, począwszy od Windows 95. Zastąpił on procesor Windows Write.
WordPad pomocny jest przy formatowaniu i drukowaniu tekstu, jednak brakuje w nim zaawansowanych opcji, takich jak korekta pisowni czy obsługa tabel. Do podstawowych zastosowań należy pisanie listów lub też krótkich prac autorskich. Program standardowo obsługuje format RTF, chociaż nie jest w pełni zgodny z jego specyfikacją. W systemach Windows XP SP1 i nowszych, wykorzystywana jest kontrolka RichEdit w wersji 4.1. Poprzednie wersje obsługiwały również format „Word for Windows 6.0”, kompatybilny z nowszymi wydaniami programu MS Word.
WordPad dla Windows XP posiada możliwość wielojęzycznej edycji tekstu. Umożliwia otwieranie plików MS Word od wersji 6.0 do 2003, jednak poprawne wyświetlenie formatowania nie zawsze jest możliwe. W przeciwieństwie do poprzednich wersji, nie można zapisywać dokumentów w formacie .doc (jedynie .txt lub .rtf).
Windows XP Tablet PC Edition SP2 i Windows Vista wyposażone są w możliwość rozpoznawania mowy, pozwalającą wprowadzać tekst również do WordPada. W tych, jak i późniejszych systemach, kontrolka RichEdit obsługuje dodatkowe usługi (sprawdzanie pisowni, gramatyki itd.) dzięki korzystaniu z Text Services Framework (TSF).
W Windows Vista obsługa czytania plików MS Word została usunięta z powodu błędnego renderowania i problemów z formatowaniem. W celu przeglądania dokumentów Worda w dotychczasowych (97-2003) oraz nowszych wersjach (Open XML), firma Microsoft zaleca korzystanie z nieodpłatnej przeglądarki Word Viewer. Wersja WordPada dołączona do Windows 7 obsługuje standardy Office Open XML i ODF.

</doc>
<doc id="946902" url="https://pl.wikipedia.org/wiki?curid=946902" title="Sir Charles Hedgehog">
Sir Charles Hedgehog



</doc>
<doc id="946903" url="https://pl.wikipedia.org/wiki?curid=946903" title="Josiah Dwight Whitney">
Josiah Dwight Whitney



</doc>
<doc id="946905" url="https://pl.wikipedia.org/wiki?curid=946905" title="Wilcza Góra (Lucim)">
Wilcza Góra (Lucim)

Wilcza Góra – część wsi Lucim w Polsce, położona w województwie kujawsko-pomorskim, w powiecie bydgoskim, w gminie Koronowo.
W latach 1975–1998 Wilcza Góra administracyjnie należała do województwa bydgoskiego.

</doc>
<doc id="946908" url="https://pl.wikipedia.org/wiki?curid=946908" title="Laura Pyziak">
Laura Pyziak



</doc>
<doc id="946914" url="https://pl.wikipedia.org/wiki?curid=946914" title="Woda po goleniu">
Woda po goleniu



</doc>
<doc id="946920" url="https://pl.wikipedia.org/wiki?curid=946920" title="Aleksandrowiec (gmina Dobrcz)">
Aleksandrowiec (gmina Dobrcz)

Aleksandrowiec – osada leśna w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczyła 77 mieszkańców.

</doc>
<doc id="946928" url="https://pl.wikipedia.org/wiki?curid=946928" title="Aleksandrowiec">
Aleksandrowiec

2 miejscowości w Polsce:

</doc>
<doc id="946931" url="https://pl.wikipedia.org/wiki?curid=946931" title="Jezioro Claire">
Jezioro Claire

Jezioro Claire – duże jezioro w kanadyjskiej prowincji Alberta, położone na zachód od Jeziora Athabasca w Parku Narodowym Bizona Leśnego. Leży pomiędzy ujściami rzek Peace i Athabasca.
Jezioro ma powierzchnię 1436 km² (w tym 21 km² powierzchni wysp) i jest położone na wys. 213 m n.p.m. Jest największym jeziorem umiejscowionym całkowicie w granicach prowincji Alberta. Jezioro Athabasca, przez które przechodzi granica z Saskatchewanem, jest większe.

</doc>
<doc id="946946" url="https://pl.wikipedia.org/wiki?curid=946946" title="Apolityczność">
Apolityczność

Apolityczność – odnosi się do dwóch podobnych pojęć.

</doc>
<doc id="946949" url="https://pl.wikipedia.org/wiki?curid=946949" title="Matthew F. Leonetti">
Matthew F. Leonetti

Matthew Frank Leonetti (ur. 31 lipca 1941 w Los Angeles) − amerykański reżyser filmowy i telewizyjny, fotograf. Pracował nad kilkoma znanymi i uznanymi filmami obejmującymi wiele gatunków, w tym "Beztroskie lata w Ridgemont High" (1982), "Dziewczyna z komputera" (1985), "Nóż" (1985), "Dziwne dni" (1996), ' (1996) i "Efekt motyla" (2004). Autor zdjęć do filmu "Mortal Kombat" z 1995 i reżyser jego sequela, ' z 1997. Współpracował z takimi reżyserami jak Tobe Hooper, Walter Hill, John Hughes, Kenneth Branagh, Kathryn Bigelow, Zack Snyder, Bobby Farrelly i Peter Farrelly.

</doc>
<doc id="946951" url="https://pl.wikipedia.org/wiki?curid=946951" title="Artur Kret">
Artur Kret

Artur Kret (ur. 4 kwietnia 1987 w Rabce-Zdroju) - były polski hokeista, wychowanek Podhala Nowy Targ.

</doc>
<doc id="946952" url="https://pl.wikipedia.org/wiki?curid=946952" title="Nauczanie indywidualne">
Nauczanie indywidualne

Nauczanie indywidualne – system nauczania, w którym uczeń realizuje materiał nauczania w formie indywidualnej w domu lub w szkole. O przyznaniu indywidualnego nauczania decyduje dyrektor szkoły w oparciu o orzeczenie z poradni psychologiczno-pedagogicznej na wniosek rodziców. Nauczanie indywidualne stosuje się z różnych powodów, najczęściej kiedy stan zdrowia uniemożliwia regularne chodzenie do szkoły.
Krytyka nauczania indywidualnego w szkole.
Nauczanie indywidualne w szkole jest krytykowane z powodu braku kontaktu z grupą (często lekarze piszą wniosek do dyrekcji o możliwość wejścia tylko na niektóre lekcje).
Krytyka nauczania indywidualnego w domu.
Ten typ nauczania jest stosowany niezwykle rzadko, lekarze decydują się na niego w nagłych wypadkach. Krytykowany jest za brak kontaktu ze szkołą, rówieśnikami i bardzo małą liczbę godzin.

</doc>
<doc id="946961" url="https://pl.wikipedia.org/wiki?curid=946961" title="Catch You">
Catch You

Catch You – utwór muzyczny brytyjskiej piosenkarki Sophie Ellis-Bextor, wydany w 2007 roku jako pierwszy singel z jej płyty "Trip the Light Fantastic".

</doc>
<doc id="946962" url="https://pl.wikipedia.org/wiki?curid=946962" title="John R. Leonetti">
John R. Leonetti

John Robert Leonetti (ur. 4 lipca 1956 w Los Angeles) – amerykański reżyser filmowy i telewizyjny, fotograf.
Jest on autorem zdjęć do pierwszej części filmu Mortal Kombat z 1995, a także reżyserem jego sequela pt. z 1997.

</doc>
<doc id="946963" url="https://pl.wikipedia.org/wiki?curid=946963" title="System F">
System F

System F – jeden z wariantów rachunku lambda z typami. Jest to najprostszy rachunek zawierający typy proste oraz typy polimorficzne.
Zbiór typów można zdefiniować jako najmniejszy taki zbiór "U", że przy danym, ustalonym i przeliczalnym zbiorze zmiennych "V", zachodzą następujące własności:
Typy postaci formula_6 należy traktować (nieformalnie) jako każdą możliwą instancję typu formula_1 taką, że za każde wystąpienie zmiennej formula_4 wstawiamy dowolny inny typ (za każde wystąpienie zmiennej ten sam).

</doc>
<doc id="946982" url="https://pl.wikipedia.org/wiki?curid=946982" title="Aleksandrowo (powiat bydgoski)">
Aleksandrowo (powiat bydgoski)

Aleksandrowo (sołectwo Borówno) – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała administracyjnie do województwa bydgoskiego.

</doc>
<doc id="946991" url="https://pl.wikipedia.org/wiki?curid=946991" title="Chris Morton">
Chris Morton

Chris Morton, właśc. Christopher John Morton (ur. 22 lipca 1956 w Manchesterze) – brytyjski żużlowiec.
Siedmiokrotny finalista IMŚ, mistrz świata w drużynie oraz w parach.
Starty w lidze.
Liga angielska
Osiągnięcia.
indywidualne mistrzostwa świata
drużynowe mistrzostwa świata
mistrzostwa świata par
indywidualne mistrzostwa świata na długim torze
indywidualne mistrzostwa Anglii

</doc>
<doc id="946993" url="https://pl.wikipedia.org/wiki?curid=946993" title="Sądowe ustalenie ojcostwa">
Sądowe ustalenie ojcostwa

Sądowe ustalenie ojcostwa – jeden ze sposobów, obok uznania ojcostwa przez ojca, na ustalenie ojcostwa według polskiego prawa rodzinnego, gdy:
Sądowego ustalenia ojcostwa żądać może matka dziecka, domniemany ojciec (legitymacja czynna została przyznana domniemanemu ojcu nowelizacją Kodeksu rodzinnego i opiekuńczego w 2004 roku) lub samo dziecko – jednak gdy dziecko osiągnie pełnoletniość, z żądaniem wystąpić może tylko ono. Prokurator, Rzecznik Praw Obywatelskich i Rzecznik Praw Dziecka (odpowiednio: na podstawie art. 86 KRO, art. 14 pkt 4 ustawy o RPO i art. 10 ust. 1 pkt 3 ustawy o RPD) również mogą wytoczyć powództwo, działając w ochronie interesu społecznego lub dobra dziecka (w przeciwieństwie do matki i domniemanego ojca także po śmierci dziecka; mogą oni natomiast wytoczyć powództwo, jeżeli dziecko zmarło w okresie małoletności). Prokuratora nie ogranicza w tym żaden termin. To samo dotyczy Rzecznika Praw Obywatelskich i Rzecznika Praw Dziecka. Jeżeli doszło do przysposobienia nierozwiązywalnego, sądowe ustalenie ojcostwa nie jest dopuszczalne.
Matka, dziecko, prokurator, Rzecznik Praw Obywatelskich i Rzecznik Praw Dziecka wytaczają powództwo przeciwko domniemanemu ojcu. Gdy mężczyzna ten nie żyje, pozywa się kuratora ustanowionego przez sąd opiekuńczy. Mężczyzna wytacza powództwo przeciwko matce dziecka i przeciwko dziecku. Jeżeli matka dziecka nie żyje, pozywa on dziecko, a jeżeli także dziecko nie żyje – kuratora ustanowionego przez sąd opiekuńczy. W razie śmierci dziecka, które wniosło pozew, ustalenia ojcostwa mogą żądać jego zstępni.
W Polsce testu DNA można odmówić, jednak może to zostać uznane przez sąd jako argument za rodzicielstwem odmawiającego.
Jeśli ekspertyza sądowolekarska wyklucza ojcostwo pozwanego mężczyzny, powództwo zostaje oddalone. Wynika to zwykle z jednej z poniższych sytuacji:

</doc>
<doc id="946998" url="https://pl.wikipedia.org/wiki?curid=946998" title="Epipogium aphyllum">
Epipogium aphyllum



</doc>
<doc id="946999" url="https://pl.wikipedia.org/wiki?curid=946999" title="Chełmszczonka">
Chełmszczonka

Chełmszczonka ("Chełmszczanka") – część wsi Włóki w Polsce, położona w województwie kujawsko-pomorskim, w powiecie bydgoskim, w gminie Dobrcz
Przed 2017 rokiem figurowała ona w oficjalnym spisie, wbrew lokalnemu nazewnictwu pod nazwą Chełmszczanka.
W latach 1975–1998 Chełmszczonka należała administracyjnie do województwa bydgoskiego.
Według danych Urzędu Gminy Dobrcz (XII 2020 r.) miejscowość liczyła 7 mieszkańców. Na terenie Chełmszczonki znajduje się dom zakonny Zgromadzenia Ducha Świętego.

</doc>
<doc id="947005" url="https://pl.wikipedia.org/wiki?curid=947005" title="Kydias z Kytnos">
Kydias z Kytnos

Kydias z Kytnos (IV wiek p.n.e.) – grecki malarz.
Według Pliniusza, mówca Hortensjusz zapłacił za jego obraz 144 tysiące sesterców.

</doc>
<doc id="947007" url="https://pl.wikipedia.org/wiki?curid=947007" title="Hutna Wieś">
Hutna Wieś

Hutna Wieś (sołectwo Włóki) – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczyła 67 mieszkańców.

</doc>
<doc id="947018" url="https://pl.wikipedia.org/wiki?curid=947018" title="Billy Sanders">
Billy Sanders

Billy Sanders, właśc. William Robert Sanders (ur. 9 września 1955 w Sydney, zm. 23 kwietnia 1985 w Ipswich) – australijski żużlowiec.
Kariera sportowa.
Pięciokrotny finalista IMŚ na żużlu (zdobył 2 medale: srebro – 1983 i brąz – 1980), Drużynowy Mistrz Świata (1976), Wicemistrz Świata Par (1983), sześciokrotny Indywidualny Mistrz Australii (1978, 1980, 1981, 1982, 1983, 1985).
Starty w lidze.
Liga brytyjska
Osiągnięcia.
Indywidualne Mistrzostwa Świata
Śmierć.
W 1985 r. popełnił samobójstwo, trując się spalinami samochodowymi we własnym garażu.

</doc>
<doc id="947019" url="https://pl.wikipedia.org/wiki?curid=947019" title="Poliajnos z Lampsakos">
Poliajnos z Lampsakos

Poliajnos z Lampsakos (ur. ok. 340 p.n.e. – zm. ok. 278 p.n.e.) – grecki filozof, uczeń i przyjaciel Epikura.

</doc>
<doc id="947020" url="https://pl.wikipedia.org/wiki?curid=947020" title="Club Social y Deportivo Municipal">
Club Social y Deportivo Municipal



</doc>
<doc id="947023" url="https://pl.wikipedia.org/wiki?curid=947023" title="Opechancanough">
Opechancanough



</doc>
<doc id="947028" url="https://pl.wikipedia.org/wiki?curid=947028" title="Atlético Español Meksyk">
Atlético Español Meksyk



</doc>
<doc id="947030" url="https://pl.wikipedia.org/wiki?curid=947030" title="I Love a Rainy Night">
I Love a Rainy Night

I Love a Rainy Night - piosenka country nagrana przez Eddiego Rabbitt'a w 1980 roku. Została ona użyta w w fikcyjnej stacji radiowej, K-ROSE.

</doc>
<doc id="947031" url="https://pl.wikipedia.org/wiki?curid=947031" title="Apogon maculatus">
Apogon maculatus



</doc>
<doc id="947036" url="https://pl.wikipedia.org/wiki?curid=947036" title="Mp3tag">
Mp3tag

Mp3tag – uniwersalny edytor informacji w standardzie ID3, tzw. znaczników lub tagów ID3, w plikach dźwiękowych. Stworzony i rozwijany przez Floriana Heidenreicha od 1999 r.
Program umożliwia edytowanie danych zawartych w znacznikach ID3, Vorbis Comments oraz APE. Możliwe jest pobieranie informacji z baz Freedb, Discogs oraz Amazon.com. "Mp3tag" posiada przyjazny dla użytkownika interfejs, również w języku polskim. Aplikacja przeznaczona jest dla systemów nie starszych niż Microsoft Windows XP, jednak wcześniejsze wersje programu współpracują również z Microsoft Windows 98/ME/2000.

</doc>
<doc id="947040" url="https://pl.wikipedia.org/wiki?curid=947040" title="Wzgórza Chwaszczyńskie">
Wzgórza Chwaszczyńskie

Wzgórza Chwaszczyńskie (kaszb. "Chwaszczinsczé Grzëpë") - pasmo wzniesień moreny czołowej na Kaszubach stanowiące północno-wschodnią granicę Pojezierza Kaszubskiego. Pasmo rozciąga się od jeziora Osowskiego (północno-zachodnia granica Gdańska) do okolic Koleczkowa przechodząc w obszar leśny Trójmiejskiego Parku Krajobrazowego. Najwyższe wzniesienia o wysokości od 160,7 m n.p.m. do 195,4 m n.p.m. znajdują się na północ od Chwaszczyna i w kierunku południowo-zachodnim od gdyńskiej dzielnicy Dąbrowa. Punktem kulminacyjnym wzgórz jest znajdująca się na obszarze miejskim Gdyni Góra Donas o wysokości 205,7 m n.p.m. Urozmaicony charakter krajobrazu wzgórz zintensyfikował w ostatnich dziesięciu latach budownictwo jednorodzinne w tych okolicach.

</doc>
<doc id="947046" url="https://pl.wikipedia.org/wiki?curid=947046" title="Swercja trwała">
Swercja trwała



</doc>
<doc id="947050" url="https://pl.wikipedia.org/wiki?curid=947050" title="Władysław Mącior">
Władysław Mącior

Władysław Mącior (ur. 25 czerwca 1930 w Szynwałdzie, zm. 20 października 2022) – polski prawnik, profesor nauk prawnych, specjalista prawa karnego, doradca ministra sprawiedliwości Zbigniewa Ziobry, nauczyciel akademicki Uniwersytetu Jagiellońskiego.
Życiorys.
W latach 1951–1953 studiował na Wydziale Filologicznym Uniwersytetu Jagiellońskiego. Na własną prośbę przeniesiony został na Wydział Prawa UJ, który ukończył w 1957. Stopień doktora nauk prawnych uzyskał w roku 1963 na podstawie pracy pod tytułem „Polska konstrukcja podżegania i pomocnictwa a teoria udziału w przestępstwie.” Uchwałą Rady Wydziału Prawa UJ z dnia 10 grudnia 1968 na podstawie dorobku naukowego i pracy pt. „Problem przestępstw nieumyślnych na tle aktualnych wymagań teorii i praktyki” uzyskał stopień naukowy doktora habilitowanego w zakresie nauk prawnych. Jego praca habilitacyjna została nagrodzona w 1970 przez Ministra Oświaty i Szkolnictwa Wyższego. W latach 1978–1979 prowadził badania naukowe w Instytucie Maksa Plancka we Freiburgu, a w latach 1985 oraz 1987 na Uniwersytecie w Getyndze. Tytuł naukowy profesora nauk prawnych uzyskał w 1992 r. Prowadził wykłady i seminaria z prawa karnego na UJ, a ponadto wykłady z logiki dla prawników najpierw w Filii Wydziału Prawa UJ w Katowicach, a następnie także na UJ w Krakowie.
Był delegatem na I Krajowy Zjazd NSZZ „Solidarność”. Był członkiem Polskiej Sekcji Międzynarodowego Stowarzyszenia Prawa Karnego (Association internationale de droit pénal). Uczestniczył w pracach Centrum Obywatelskich Inicjatyw Ustawodawczych Solidarności. Do 15 listopada 2007 był wiceprzewodniczącym Komisji Kodyfikacyjnej Prawa Karnego przy Ministrze Sprawiedliwości.
Poglądy.
W swojej działalności naukowej zajmował się głównie problematyką przestępstwa i kary. W zakresie nauki o przestępstwie zakwestionował powszechnie uznawane przez prawników twierdzenie, że zaniechanie jest czynem. Twierdzenie to jest niezgodne z rzeczywistością, czyli fałszywe. Zaniechanie to brak czynu, a nie żaden czyn. W konsekwencji podważył powszechnie akceptowane przez prawników założenie, że każde przestępstwo musi być czynem. Założenie to jest nieadekwatne do potrzeb walki z przestępczością. Nie obejmuje bowiem zaniechania. Aby jednak móc karać za przestępstwa z zaniechania, przyjmuje się – wbrew rzeczywistości – że zaniechanie jest czynem.
Jego zdaniem system prawa karnego powinien opierać się na realistycznym założeniu, że przestępstwo jest czynem zakazanym (działaniem) lub brakiem czynu nakazanego (zaniechaniem). Jest zwolennikiem sprawiedliwościowej racjonalizacji kary. Kara jako dolegliwość powinna być sprawiedliwą odpłatą za wyrządzone zło, czyli za popełnione przestępstwo. Głównym wskaźnikiem jej wymiaru powinna być wina sprawcy. Od tej zasady możliwe są wyjątki na rzecz prewencji indywidualnej, ale tylko w odniesieniu do przestępców nieletnich i młodocianych. Jest zdecydowanym i konsekwentnym krytykiem kodeksu karnego z roku 1997. Jego zdaniem kodeks ten został pod wieloma względami źle opracowany. Sankcje karne zostały nadmiernie zredukowane, zwłaszcza za przestępstwa popełnione przy użyciu przemocy wobec ofiary. Idea kary sprawiedliwej nie znalazła w kodeksie normatywnego wyrazu, co jest dużym jego błędem. Mącior twierdził, że u podstaw tego kodeksu legły następujące czynniki:
W związku z oparciem kodeksu karnego z roku 1997 na takich przesłankach Mącior pisał tak:„im dłużej będzie obowiązywał niepoprawiony kodeks karny, tym gorzej dla społeczeństwa, natomiast tym lepiej dla przestępców.”
Publikacje naukowe.
Inne artykuły.
Ponadto Mącior jest autorem wielu glos do orzeczeń Sądu Najwyższego oraz kilku recenzji prac naukowych, m.in. książki ks. prof Tadeusza Ślipko SJ. Napisał wspomnienia pośmiertne profesorów nauk prawnych
Władysława Woltera, Jana Sehna i Juliusza Makarewicza
Kontrowersje wokół artykułu w "Newsweeku Polska".
W maju 2007 tygodnik "Newsweek Polska" zamieścił artykuł, w którym znani polscy prawnicy Zbigniew Ćwiąkalski i Andrzej Zoll wypowiadali się, jakoby prof. Mącior przekazywał w latach 80. XX wieku cenne informacje SB. Sam zainteresowany jednoznacznie zaprzeczył oskarżeniom. Ówczesny Minister Sprawiedliwości Zbigniew Ziobro stanął w obronie prof. Mąciora, stwierdzając, iż „Profesor został brutalnie zaatakowany” z jego powodu i że z dokumentów IPN wynika, że Służba Bezpieczeństwa (SB) nie podjęła próby werbunku prof. Mąciora. Zarzuty „Newsweeka” określił jako „nikczemne”. Według min. Ziobry prof. Mącior nie dość, że nie był współpracownikiem SB, to był dyskryminowany na uczelni (UJ). Ziobro nadto stwierdził, że rezygnacja prof. Mąciora z zasiadania w Trybunale Stanu była związana z jego bardzo złym stanem zdrowia, a nie obawy przed lustracją.
Na konferencji prasowej prokurator Jacek Wygoda z IPN stwierdził, że w Instytucie nie ma żadnych dokumentów świadczących, że W. Mącior był traktowany jako osobowe źródło informacji. Według prok. Wygody o tym, że Mącior nie był traktowany jako kandydat na tajnego współpracownika, świadczy fakt, że rozmawiający z nim pracownik służb bezpieczeństwa nie utajnił jego dokumentów. Wygoda zauważył, że spotkania Mąciora z funkcjonariuszem SB nie miały charakteru tajnego i odbywały się w miejscu publicznym.
Oskarżeniom prof Mąciora o współpracę z SB kategorycznie zaprzeczył prof. Piotr Franaszek dyrektor Instytutu Historii Uniwersytetu Jagiellońskiego, badacz infiltracji środowiska naukowego UJ przez SB. Na łamach „Rzeczpospolitej” stwierdził on: "Po wprowadzeniu stanu wojennego są tylko donosy na Mąciora" Nr 136 (7733).
Ze względu na swoje poglądy polityczne, które otwarcie ujawniał, zwłaszcza na wykładach, Mącior uważany był za antykomunistycznego opozycjonistę. Był aktywnym członkiem NSZZ Solidarność na Wydziale Prawa UJ. Został nawet wybrany do władz wydziałowych NSZZ Solidarność. Nic też dziwnego, że znalazł się w kręgu zainteresowań SB. W planie pracy operacyjnej SB (dokument na temat akcji o kryptonimie „Wściekli”, opublikowany w książce W. Zabłockiego „Co o nas wiedzieli?”) Mącior został wymieniony – wśród kilku pracowników UJ – jako osoba, z którą należy przeprowadzić rozmowę celem pozyskania do współpracy. Zakreślono też termin – 30 października 1981. Nie ma jednak żadnych dowodów na to, że SB udało się w zakreślonym terminie zrealizować swój zamiar. Nie ma też żadnych śladów w dokumentach IPN jakiejkolwiek rozmowy z Mąciorem na temat ewentualnej jego współpracy z SB.
W dokumentach IPN znajdują się informacje operacyjne kpt. Knapika, oficera SB śledzącego środowisko naukowe UJ. Według tych informacji prof. Mącior dwa dni przed wyjazdem na I Zjazd „Solidarności” w 1981 r. odbył we własnym mieszkaniu 4-godzinną rozmowę z kpt. Knapikiem. W związku z tym Mącior stanowczo oświadczył, że jest to kłamstwo, gdyż kpt. Knapik nigdy nie przekroczył progu jego mieszkania. Wspomniana zaś rozmowa trwała ok. jednej godziny i odbyła się w holu głównego budynku UJ przy ul. Gołębiej 24. Kpt. Knapik – inwigilując środowisko naukowe UJ – dość często przychodził do tego budynku i zaczepiał różne osoby, prowokując je do rozmowy z nim. Gdy w dniu 2 września 1981 r. Mącior wszedł do wspomnianego budynku UJ, podszedł do niego kpt. Knapik i powiedział, że chciałby porozmawiać z nim w ważnej sprawie, po czym od razu rozpoczął rozmowę. Dotyczyła ona przede wszystkim pobytu Mąciora w RFN, a ponadto sytuacji politycznej i ekonomicznej w Polsce. Jak się później okazało, kpt. Knapik podstępnie nagrywał rozmowę.
Pod koniec 1984 r. Mącior starał się o paszport na wyjazd do RFN. SB potraktowała to jako okazję do pozyskania go do współpracy. Po przeprowadzeniu odpowiedniego rozpoznania SB uznała, że Mącior nie nadaje się do współpracy. Świadczy o tym notatka służbowa sporządzona przez pracownika SB, w której wyraźnie napisano, "że doc. Mącior ze względu na swą osobowość oraz powiązania i sympatię z byłą „Solidarnością” nie nadaje się do operacyjnego wykorzystania".
Gdy się stało jasne, że ministrem sprawiedliwości zostanie Zbigniew Ćwiąkalski (15 listopada 2007), Mącior złożył rezygnację z dalszego pełnienia funkcji wiceprzewodniczącego Komisji Kodyfikacyjnej Prawa Karnego przy ministrze sprawiedliwości.
W swoich publicznych wypowiedziach prof. Mącior podkreślał, że oskarżenie go o współpracę z SB zostało oparte na kłamstwie, u podstaw którego legła nienawiść i podłość.

</doc>
<doc id="947051" url="https://pl.wikipedia.org/wiki?curid=947051" title="Metrodoros z Lampsakos (komentator Homera)">
Metrodoros z Lampsakos (komentator Homera)

Metrodoros z Lampsakos (druga połowa V wieku p.n.e.) - grecki filozof, uczeń Anaksagorasa, alegorysta i komentator Homera. Znany z dwóch zachowanych fragmentów i ze wzmianki u Platona.

</doc>
<doc id="947055" url="https://pl.wikipedia.org/wiki?curid=947055" title="Gustaf Filip Creutz">
Gustaf Filip Creutz

Hrabia Gustaf Philip Creutz (ur. 1 maja 1731, zm. 30 października 1785) – szwedzki mąż stanu, dyplomata i poeta. 
Życiorys.
Ojczyzną jego była Finlandia, gdzie studiował na królewskiej akademii w Åbo (obecnie Turku). W 1751 zyskał miejsce w radzie królewskiej w Sztokholmie. Tam też zawarł znajomość z hrabią Carlem Gyllenborgiem, doświadczonym dyplomatą, z którym tworzył jedno stronnictwo przez cały okres kariery politycznej. Obaj związani byli z kolei z Hedvig Charlottą Nordenflycht, "szwedzką madame Geoffrin", która prowadziła salon literacki. Obaj publikowali poezję. Współcześni stawiali ich dzieła na równi, lecz dziś za lepszego uchodzi Creutz.
Jego największe dzieło to idylla z 1762 "Atis och Camille"; następnie poemat pasterski "Daphne", po publikacji którego Gyllenborg przyznał, że przyjaciel przewyższa go talentem.
W 1763 Creutz był u szczytu swej kariery politycznej. Wyruszył do Hiszpanii jako ambasador (1763–1766). Następnie przez wiele lat sprawował tę samą funkcję w Paryżu (1766–1783). 
3 kwietnia 1783 Benjamin Franklin i Gustaf Filip Creutz podpisali w Paryżu szwedzko-amerykański traktat o przyjaźni i handlu, który miał obowiązywać przez 15 lat.
W 1783 Gustaw III zaprosił go na dwór i uhonorował wieloma zaszczytami. Wydarzenie to otwierało Creutzowi drogę do dalszej kariery, jednak dwa lata później zmarł. 

</doc>
<doc id="947056" url="https://pl.wikipedia.org/wiki?curid=947056" title="Historia A.C. Milan (od 1996)">
Historia A.C. Milan (od 1996)

Historia włoskiego klubu piłkarskiego A.C. Milan od roku 1996 do dzisiaj.
Historia Milanu 1996-2007.
Spadek formy i przełom wieków (1996-2002).
Sezon 1996/1997.
Po latach sukcesów Fabio Capello opuścił ławkę trenerską w Milanie. Nowym szkoleniowcem został Óscar Tabárez. Efekt – porażka w Superpucharze Włoch z Fiorentiną i fatalna postawa zespołu w Serie A, który plasował się w pobliżu strefy spadkowej. Tabarez już w grudniu został zwolniony, a do Milanu powrócił Arrigo Sacchi. Jednak klub osiągał niewiele lepsze wyniki zarówno w lidze włoskiej, jak i Lidze Mistrzów.
W tej ostatniej Milan przegrał mecz decydujący o wyjściu z grupy na własnym boisku z norweskim Rosenborg BK 1:2. Po raz pierwszy "rossoneri" nie przeszli fazy grupowej.
Zespół mógł skupić się na rozgrywkach ligowych, ale nie pomogli nawet nowi gracze: Ibrahim Ba, Christophe Dugarry i Edgar Davids. Milan zajął ostatecznie dla wielu szokująco niskie jedenaste miejsce, jedno z najgorszych w swojej historii. "Rossoneri" w fatalnym stylu przegrali na wiosnę m.in. u siebie z Juventusem aż 1:6.
Ostatnia kolejka sezonu była pożegnalną dla legendy klubu, Franca Baresiego. Przez 20 lat kariery w Milanie pełnej sukcesów rozegrał 716 spotkań. Jego numer z którym występował – 6 – na zawsze został zachowany tylko dla niego.
Sezon 1997/1998.
Do Milanu powrócił Fabio Capello, zastępując Sacchiego. Capello, opromieniony zwycięstwem z Realem Madryt w lidze hiszpańskiej nie potrafił jednak tchnąć w Milan bojowego ducha. Władze klubu wzmocniły aktywność na rynku transferowym – na San Siro pojawili się tacy gracze jak Christian Ziege, Patrick Kluivert, Jesper Blomqvist i Leonardo. Rezultaty były jednak fatalne, gorsze niż w poprzednim sezonie.
Ostatecznie mediolański klub uplasował się o jedno miejsce wyżej niż w zeszłym roku – dziesiąta pozycja i drugi raz z rzędu brak awansu do europejskich pucharów. Kwalifikacja była blisko. Milan dobrze spisywał się w Pucharze Włoch. Wygrał m.in. w pierwszym meczu 1/4 finału z Interem aż 5:0. Jednak finałowy dwumecz z S.S. Lazio Milan przegrał. Decydującą o losach pucharu bramkę strzelił Alessandro Nesta, przyszły milanista. W takich okolicznościach los trenera był przesądzony.
Sezon 1998/1999.
Sezon rozpoczął się od zatrudnienia Alberto Zaccheroniego, który wsławił się wprowadzeniem zespołu Udinese Calcio na podium Serie A. Razem z nim w Milanie pojawili się dwaj gracze tego klubu: Oliver Bierhoff i Thomas Helveg. Gra Milanu systemem 3-4-3 przyniosła efekty w postaci szesnastego tytułu mistrzów Włoch.
Jeszcze na 7 kolejek przed końcem Milan miał 7 punktów straty do S.S. Lazio. Jednak znakomita gra zespołu, ze szczególnym uwzględnieniem Zvonimira Bobana przyniosła sukces. Okoliczności były jednak dramatyczne. W 31 kolejce Milan wygrał 3:2 z Sampdorią, po strzale rozpaczy i samobójczej bramce w 95. minucie meczu.
W 33. kolejce decydujące wydarzenie – Milan wygrał 4:0 z Empoli FC, Lazio zremisowalo wyjazdowy mecz z Fiorentiną. W tym momencie Milan wyszedł na prowadzenie w tabeli. W ostatniej kolejce wyjazd do Perugii i zwycięstwo 2:1. Szesnasty tytuł mistrzowski stał się faktem.
Sezon 1999/2000.
Po zdobyciu mistrzostwa Włoch oczekiwano po zespole następnych wielkich sukcesów. Jednak Milan zawodził zarówno w Serie A, jak i w Lidze Mistrzów. W tej ostatniej uzyskał bilans: 1 zwycięstwo, 3 remisy i 2 porażki, odpadając już w pierwszej fazie grupowej. W lidze Milan utrzymał się na podium, zajmując trzecie miejsce, przegrywając jednak wyraźnie z S.S. Lazio i Juventusem.
W grudniu 1999 klub obchodził swoje stulecie. Pod koniec tego roku zawodnikiem Milanu został Ukrainiec Andrij Szewczenko, który okazał się ogromnym wzmocnieniem drużyny. Już w pierwszym swoim sezonie został królem strzelców Serie A, zdobywając 24 bramki. Powtórzył tym samym wyczyn Michela Platini.
Sezon 2000/2001.
Sezon rozpoczął się od pokonania 6-1 w dwumeczu kwalifikacyjnym Ligi Mistrzów chorwackiego Dinama Zagrzeb. Również w pierwszej fazie grupowej Mediolańczycy grali na wysokim poziomie, pokonując m.in. Barcelonę i Beşiktaş JK.
Potem nastąpiła obniżka formy, której kulminacją była porażka w pucharach z Leeds United oraz wysoka przegrana w Serie A z Juventusem. W drugiej fazie grupowej Ligi Mistrzów Milan odniósł jedno zwycięstwo, poniósł jedną porażkę i wywalczył aż 4 remisy. W ostatnim meczu z Deportivo La Coruña "rossoneri" potrzebowali zwycięstwa aby awansować do ćwierćfinału, jednak w dramatycznym meczu padł remis 1:1. Po tym spotkaniu Zaccheroni został zwolniony.
Wolne miejsce na ławce trenerskiej Milanu zajął były legendarny gracz zespołu, Cesare Maldini. Rozpoczął od zwycięstwa 4:0 w Serie A z Bari. Forma zespołu rosła, w jej kulminacyjnym punkcie Milan rozgromił 11 maja w derbach Mediolanu Inter Mediolan aż 6:0. Jednak później zespół znów zaczął przegrywać. Zarząd klubu postawił przed Maldinim cel, jakim było zajęcia 4. miejsca w lidze, uprawniającego do gry w eliminacjach Ligi Mistrzów. Cel nie został osiągnięty. Milan zajął szóste miejsce, kwalifikując się do Pucharu UEFA i Maldini musiał opuścić stanowisko trenera.
Obrazu sezonu dopełniło odpadnięcie Milanu w półfinale Pucharu Włoch z Fiorentiną.
Sezon 2001/2002.
Nowym trenerem zespołu został Fatih Terim, poprzednio szkoleniowiec Fiorentiny. Do drużyny Milanu dołączyli zawodnicy tworzący trzon zespołu w późniejszych latach: Andrea Pirlo, Filippo Inzaghi i Kacha Kaladze. Jednak za kadencji Terima klub nie grał tak jak się tego spodziewano. Gdy po dłuższym okresie zespół nie zdołał awansować do czołowej piątki ligi, turecki trener został zwolniony, a jego miejsce zajął były gracz Milanu, Carlo Ancelotti.
Od momentu przejęcia przez niego drużyny zespół zaczął osiągać o wiele lepsze wyniki niż w poprzednich latach. Sezon został zakończony czwartym miejscem, co dawało Milanowi prawo gry w kwalifikacjach Ligi Mistrzów. W Pucharze Włoch Milan został wyeliminowany w półfinale przez Juventus F.C.
W rozgrywkach Pucharu UEFA Milanowi udało się dojść po raz drugi w historii do półfinału, w którym trafił na Borussię Dortmund. Jednak wyjazdowy mecz zupełnie nie wyszedł zespołowi, porażka 0:4 przekreślała raczej szanse na awans. W rewanżu gracze Milanu dali z siebie wszystko. Udało im się objąć trzybramkowe prowadzenie, jednak w końcówce stracili bramkę i mecz zakończył się wynikiem 3:1, a z nim udział Milanu w pucharach.
Drużyna Carla Ancelottiego (2002-2005).
Sezon 2002/2003.
W nowym sezonie Carlo Ancelotti przygotował piłkarzy do gry nowym, innowacyjnym systemem: 4-3-1-2. System ten był idealnie dostosowany do możliwości zawodników. Milan zaczął grać piłkę nie tylko skuteczną, ale i efektowną. Mózgiem zespołu był Rui Costa, wspomagany przez pomocników: Andreę Pirlo, Clarenca Seedorfa i Gennaro Gattuso. Zgraną parę obrońców stanowili Maldini i Nesta, a ich kopią w ataku byli Inzaghi i Szewczenko. Ten ostatni był jednak przez sporą część sezonu kontuzjowany i zastąpiony przez Jona Dahla Tomassona.
Po wyeliminowaniu w kwalifikacjach Ligi Mistrzów Slovana Liberec Milan bez problemów przeszedł przez obie fazy grupowe, wygrywając po drodze m.in. z Bayernem Monachium (dwukrotnie) i Realem Madryt.
W 1/4 finału Milan zmierzył się z Ajaksem. Po bezbramkowym remisie w Holandii Mediolańczycy byli pewni awansu. Jednak mecz na San Siro nie przebiegał zgodnie z ich oczekiwaniami. Jeszcze w 90 minucie meczu był remis 2:2, który premiował awansem zespół Ajaxu. Jednak akcja rozpaczy Milanu przyniosła już w doliczonym czasie gry zwycięską bramkę. Milan był w półfinale.
W 1/2 finału doszło do historycznego wydarzenia. Po raz pierwszy w historii Milan zagrał w europejskich pucharach z innym włoskim zespołem, na dodatek z sąsiadami z Mediolanu. Oba mecze z Interem zakończyły się remisami (0:0 i 1:1). Do finału awansował Milan, który formalnie grał pierwszy mecz u siebie a drugi na wyjeździe.
To był znakomity rok dla włoskiej piłki. W finale, 28 maja, spotkały się zespoły Milanu i Juventusu. Mecz, nazwany przez brytyjską prasę „inwazją włoskiego futbolu”, pierwszy w historii finał Pucharu Europy z udziałem dwóch włoskich klubów, odbył się na stadionie Old Trafford w Manchesterze.
Po zaciętej walce padł bezbramkowy remis. Także dogrywka nie przyniosła rozstrzygnięcia, mimo wielu okazji do zdobycia bramek. O wszystkim rozstrzygnęły rzuty karne. Bohaterem Milanu został Dida, który na początku sezonu zastąpił kontuzjowanego Christiana Abbiatiego. Obronił w serii rzutów karnych 3 strzały. Ostatni, celny strzał wykonał Andrij Szewczenko i zwycięstwo w Lidze Mistrzów po dziewięciu latach stało się faktem.
Łącznie, w sezonie 2002/03 Milan rozegrał rekordową liczbę spotkań w europejskim pucharze – 19.
Trzy dni później, po remisie na San Siro 2:2 w rewanżu finału pucharu Włoch z Romą (pierwszy mecz na wyjeździe 4:1 dla Milanu) "rossoneri" zdobyli puchar swojego kraju pierwszy raz po 26 latach i po raz 5 w historii.
Obrazu sezonu dopełniły: trzecie miejsce w Serie A oraz czwarty Superpuchar Europy, zdobyty w sierpniu po zwycięstwie 1:0 nad FC Porto.
Sezon 2003/2004.
Do pełni szczęścia zabrakło obrony europejskiego trofeum, jednak Milan odpadł w ćwierćfinale przegrywając z Deportivo La Coruña aż 0:4. Porażka tym bardziej bolesna, że w pierwszym meczu na własnym boisku Mediolańczycy wygrali 4:1 i byli pewni awansu. Także Puchar Interkontynentalny nie został zdobyty – Milan przegrał po rzutach karnych z Boca Juniors. Natomiast w "Coppa Italia" Mediolańczycy przegrali oba mecze półfinałowe z S.S. Lazio.
Mimo niepowodzenia w pucharach, sezon został uznany za bardzo udany. W ciągu 2 lat Milan zdobył aż 5 trofeów, dorównując dawnym, równie utytułowanym składom "rossonerich". Wszystko to osiągnął Milan, posiadając jedną z najstarszych linii obronnych w Europie – Maldini, Stam, Cafú, Serginho i Costacurta – już wtedy każdy z nich miał ponad 30 lat.
Sezon 2004/2005.
Zespół wzmocnił reprezentant Argentyny, Hernán Crespo. Za rok 2004 Złotą Piłkę raczej niespodziewanie zdobył Andrij Szewczenko. Milan rozgrywał bardzo dobre mecze w lidze, jednak ostatecznie musiał uznać wyższość Juventusu. W decydującym meczu, 8 maja, przegrał z Turyńczykami na własnym boisku 0:1.
Wiele ciekawych rzeczy działo się natomiast w rozgrywkach Ligi Mistrzów. W derbowym ćwierćfinale Milan otrzymał walkower kosztem Interu za przerwanie meczu spowodowane zamieszkami ze strony kibiców drużyny przeciwnej. W półfinale, po zwycięstwie u siebie nad PSV Eindhoven, w rewanżowym spotkaniu Milan zagrał bardzo słabo. Dopiero w doliczonym czasie gry gol Ambrosiniego dał Mediolańczykom awans do finału.
W finale z em "rossoneri" prowadzili do przerwy 3:0, by zremisować ostatecznie 3:3 i przegrać po rzutach karnych.
Ostatnie lata (2005-2007).
Sezon 2005/2006.
Po awansie z grupy Ligi Mistrzów i pokonaniu Bayernu Monachium, Milan awansował do ćwierćfinału tych rozgrywek. Tym samym został jedynym klubem, który w latach 2003-2006 4 razy z rzędu znalazł się minimum w najlepszej ósemce Europy. Po wyeliminowaniu zespołu z Lyonu (0:0 i 3:1, decydujące bramki Inzaghiego i Szewczenki w 88. i 91. minucie), Milan w półfinale trafił na Barcelonę.
Mediolański klub odpadł po zaciętych meczach (0:1 i 0:0) z, jak się później okazało, późniejszym triumfatorem. W tym drugim meczu niemiecki arbiter Markus Merk nie uznał prawidłowo zdobytej bramki Szewczenki, co oficjalnie potwierdziła później europejska federacja. Sam Szewczenko został królem strzelców tej edycji rozgrywek, zdobywając 9 bramek.
W Serie A Milan grał dobrze, lecz znowu przegrał walkę o mistrzostwo z Juventusem, który znakomicie rozpoczął sezon serią zwycięstw. Pościg w trakcie sezonu (Milan miał już 11 punktów straty) zaowocował wicemistrzostwem Włoch, jednak do tytułu mistrzowskiego zabrakło 3 punktów. Juventus przegrał swój jedyny mecz w Serie A właśnie z Milanem – 1:3 w październiku na San Siro.
W rankingu klubowym IFFHS Milan zajął pierwsze miejsce, po raz drugi w historii.
W Pucharze Włoch zespół odpadł w 1/4 finału. Dobra gra zarówno w lidze jak i europejskich pucharach zaowocowała powołaniem pięciu graczy Milanu do reprezentacji Włoch na Mistrzostwa Świata w Niemczech. Tam Mediolańczycy w znaczący sposób przyczynili się do zdobycia przez Italię czwartego tytułu najlepszej drużyny świata.
Na fotel prezesa klubu powrócił Silvio Berlusconi, obejmując tym samym stanowisko nieobsadzone przez poprzednie 2 lata.
Po zakończeniu sezonu okazało się, że Milan, Juventus, S.S. Lazio i ACF Fiorentina zamieszane są w aferę Calciopoli. Włoska federacja piłkarska odebrała karnie klubowi 44 zdobyte punkty, co przesunęło zespół na ósmą pozycję w tabeli i wykluczało "rossonerich" z europejskich pucharów, mimo że klub został potraktowany przez sąd najłagodniej ze wszystkich zamieszanych zespołów. Ostatecznie, po uwzględnieniu apelacji władz klubu i po odebraniu 30 punktów, Milan uplasował się na trzeciej pozycji w tabeli. Sezon 2006/07 rozpoczął z ośmioma ujemnymi punktami.
Ukarani zostali także działacze Milanu – wiceprezesa Adriana Gallianiego zawieszono na dziewięć miesięcy. Główny podejrzany, klubowy działacz Leandro Meani, otrzymał karę dwuipółrocznego zawieszenia.
Po zakończeniu sezonu zespół opuścił Andrij Szewczenko, który podczas sześciu i pół roku gry w Milanie zdobył 173 bramki co dało mu drugie miejsce w historii klubu. Jego miejsce zajął brazylijski napastnik Ricardo Oliveira, który według klubowych władz miał zostać jego godnym następcą.
Sezon 2006/2007.
Startując w kwalifikacjach do Ligi Mistrzów "rossoneri" po raz ósmy z rzędu zaliczyli występ w europejskich pucharach (rekord klubu). Po wyeliminowaniu Crvenej Zvezdy Belgrad Milan po raz kolejny wziął udział w rozgrywkach grupowych.
Zespół rozpoczął sezon znakomicie – wygrał pierwsze 6 spotkań (po 3 w Serie A i Lidze Mistrzów). Zniwelował w tym momencie ośmiopunktową karę w lidze włoskiej za udział w aferze Calciopoli, wychodząc na plus. W kolejnych trzech spotkaniach zawodnicy nie potrafili jednak strzelić bramki, chociaż też żadnej nie stracili.
Pod koniec października przyszło załamanie formy – od meczu z US Palermo (0:2), aż do spotkania z AEK Ateny (0:1) Milan w 9 spotkaniach poniósł aż 5 porażek. Na dodatek odwołanie od nałożonej kary punktowej nie przyniosło skutku – Milan zachował karę 8 punktów, mimo że pozostałym klubom kara została zmniejszona.
Dawało znać o sobie zmęczenie zawodników – mnogość gier spowodowała, że pod koniec listopada mediolański zespół miał na koncie aż 22 rozegrane spotkania. Ilość meczów oraz plaga kontuzji, jaka spotkała zespół, spowodowała konieczność wprowadzenia do zespołu zawodników z juniorskiej drużyny Milanu. Odświeżyło to nieco formę zespołu, który wygrywając dwukrotnie z Brescią zapewnił sobie awans do ćwierćfinału Pucharu Włoch. Mimo trudności w lidze całkiem nieźle szło zespołowi w rozgrywkach Ligi Mistrzów, gdzie na kolejkę przed końcem zapewnił sobie awans do 1/8 finału z pierwszego miejsca w grupie (po raz 7. z rzędu "rossoneri" zagrali w tej fazie rozgrywek europejskich pucharów). Rywalem Milanu został Celtic Glasgow.
W przerwie zimowej do zespołu trafili m.in. Ronaldo z Realu Madryt oraz aktualny mistrza świata, Massimo Oddo z S.S. Lazio. Milan został wyeliminowany z Pucharu Włoch w półfinale po dwumeczu z Romą. Natomiast w Lidze Mistrzów mediolańczycy pokonywali kolejne przeszkody: Celtic Glasgow (0:0 na wyjeździe i 1:0 u siebie po dogrywce) oraz Bayern Monachium (2:2 u siebie i 2:0 na wyjeździe). Milan był jedynym klubem, który w pięciu ostatnich sezonach wystąpił w ćwierćfinałach Pucharu Europy.
W półfinale europejskich rozgrywek przeciwnikiem Milanu był angielski Manchester United. Pierwsze spotkanie rozgrywane w Manchesterze zakończyło się zwycięstwem gospodarzy 3:2. Oba zespoły zagrały bardzo dobry mecz, a angielski zespół strzelił zwycięską bramkę już w doliczonym czasie gry. Rewanż na San Siro okazał się perfekcyjny w wykonaniu Milanu. Włoski zespół wygrał 3:0 rozgrywając najlepszy – według wielu obserwatorów – mecz w ciągu ostatnich kilku sezonów, całkowicie dominując na boisku nad jednym z faworytów rozgrywek.
W rundzie wiosennej rozgrywek Serie A "rossoneri" walczyli z Empoli FC, Fiorentiną i US Palermo o czwarte miejsce, dające prawo do gry w kwalifikacjach Ligi Mistrzów w przyszłym sezonie. W kwietniu Milan po raz pierwszy w sezonie znalazł się w pierwszej czwórce, a następnie powiększał przewagę nad rywalami, w praktyce zapewniając sobie udział w przyszłorocznych kwalifikacjach pucharowych. 13 maja Paolo Maldini jako pierwszy piłkarz w historii Serie A rozegrał mecz nr 600 w lidze włoskiej.
23 maja na Stadionie Olimpijskim w Atenach Milan rozegrał finałowe spotkanie Ligi Mistrzów. Przeciwnikiem mediolańczyków był, podobnie jak 2 sezony wcześniej, Liverpool. Po dwóch bramkach Filippo Inzaghiego "rossoneri" wygrali 2:1 i po raz 7 w historii zostali najlepszą klubową drużyną w Europie. Po raz 8 w finale Pucharu Europy wystąpił Maldini, zaliczając jednocześnie piąte zwycięstwo w tych rozgrywkach.
Sezon ligowy "rossoneri" zakończyli bilansem: 19 zwycięstw, 12 remisów i 7 porażek. Strzelili 57 bramek, tracąc 36.
Sezon 2007/2008.
Sezon 2007/08 Milan rozpoczął od zdobycia piątego w swojej historii Superpucharu Europy (europejski rekord) po zwycięstwie nad Sevillą FC 3:1. Ponieważ mediolański zespół osiągnął taką liczbę triumfów w tych rozgrywkach jako pierwszy w Europie, otrzymał prawo do zatrzymania tego trofeum na własność. Jednocześnie "rossoneri" zostali najbardziej utytułowaną drużyną w historii (17 międzynarodowych trofeów, tyle samo co Boca Juniors).
W grudniu zespół Milanu weźmie udział w klubowych mistrzostwach świata, które zostaną rozegrane w Jokohamie. 13 grudnia Mediolańczycy rozegrają mecz półfinałowy, a po trzech dniach zagrają w finale lub w meczu o trzecie miejsce.
Od sezonu 2001/02 do 2006/07 Milan 6 razy z rzędu kwalifikował się minimum do ćwierćfinałów europejskich pucharów, co jest klubowym rekordem. W wymienionych latach w każdym sezonie były to najlepsze występy ze wszystkich włoskich zespołów grających w rozgrywkach pucharowych.
Bibliografia.
Źródła drukowane:
Źródła internetowe:

</doc>
<doc id="947057" url="https://pl.wikipedia.org/wiki?curid=947057" title="Taylor Hanson">
Taylor Hanson

Jordan Taylor Hanson (ur. 14 marca 1983 w Tulsa) – wokalista amerykańskiego zespołu pop-rockowego Hanson.
Taylor wraz z bratem Zackiem i Isaackiem założyli w 1992 roku zespół pop-rockowy Hanson. W 1997 roku wydali album "Middle Of Nowhere", z którego pochodzi singel "MMMBop". Bracia założyli własną wytwórnię 3CG Records. Jej nakładem ukazała się płyta "Underneath".
Gra na instrumentach klawiszowych (fortepian, keyboard), gitarze, harmonijce, instrumentach perkusyjnych.
Od 2002 r. żonaty z Natalie Anne Bryant, mają sześcioro dzieci.

</doc>
<doc id="947058" url="https://pl.wikipedia.org/wiki?curid=947058" title="A.C. Milan w sezonie 2006/2007">
A.C. Milan w sezonie 2006/2007

Wyniki spotkań, terminarz i skład piłkarskiego zespołu A.C. Milan w sezonie 2006/07.
Skład zespołu.
Transfery w sesji zimowej.
Przybyli:
Odeszli:

</doc>
<doc id="947060" url="https://pl.wikipedia.org/wiki?curid=947060" title="Chaetodon auriga">
Chaetodon auriga



</doc>
<doc id="947066" url="https://pl.wikipedia.org/wiki?curid=947066" title="Chaetodon lunula">
Chaetodon lunula



</doc>
<doc id="947075" url="https://pl.wikipedia.org/wiki?curid=947075" title="Mecze A.C. Milan w mistrzostwach Włoch">
Mecze A.C. Milan w mistrzostwach Włoch

Mecze włoskiego klubu piłkarskiego A.C. Milan w rozgrywkach o mistrzostwo Włoch.
Wykaz spotkań.
Lata 1920 - 1930.
Sezon 1927/28.
Grupa finałowa
Bibliografia.
Źródła drukowane:
Źródła internetowe:

</doc>
<doc id="947077" url="https://pl.wikipedia.org/wiki?curid=947077" title="Mecze A.C. Milan w Pucharze Włoch">
Mecze A.C. Milan w Pucharze Włoch

Mecze piłkarskiej drużyny A.C. Milan w rozgrywkach o Puchar Włoch oraz w pozostałych włoskich rozgrywkach pucharowych.
Mecze Pucharu Ligi Włoskiej.
Jedyna edycja Torneo Estivo, zorganizowana w roku 1986.

</doc>
<doc id="947092" url="https://pl.wikipedia.org/wiki?curid=947092" title="Atlético Español Fútbol Club">
Atlético Español Fútbol Club



</doc>
<doc id="947093" url="https://pl.wikipedia.org/wiki?curid=947093" title="Wilhelm IX Trubadur">
Wilhelm IX Trubadur

Wilhelm IX Trubadur, i (ur. 22 października 1071, zm. 10 lutego 1126) – książę Akwitanii i Gaskonii, hrabia Poitiers, syn księcia Wilhelma VIII i Hildegardy, córki Roberta I, księcia Burgundii.
Wilhelm IX Akwitański uważany jest za pierwszego historycznego trubadura, gdyż jako pierwszy odważył się prezentować swe dzieła szerszej publiczności. Był człowiekiem butnym, miłującym wojnę. Miewał zatargi z Kościołem, nader często podlegał ekskomunikom.
Życie rodzinne.
Narodziny Wilhelma były wielkim świętem na akwitańskim dworze. Radość zepsuło nieco stanowisko papiestwa, które nie uznawało dwóch wcześniejszych rozwodów Wilhelma VIII. Dopiero pielgrzymka księcia do Rzymu doprowadziła to tego, że Kościół uznał dziecko Wilhelma i Hildegardy za poczęte w legalnym związku małżeńskim.
Wilhelm IX odziedziczył Akwitanię w wieku 15 lat. W 1088, w wieku 17 lat, ożenił się z Ermengardą Andegaweńską (ok. 1067–1147), córką hrabiego Andegawenii Fulka IV i Hildegardy, córki Lancelina II, pana de Beaugency. Ermengarda była niezwykle piękna i wykształcona, ale cierpiała na zaburzenia psychiczne. Po kolejnej z kłótni z mężem udała się do klasztoru i przywdziała habit, a to oznaczało oczywiście, że para nie będzie miała dzieci. Wilhelm wreszcie odesłał żonę do jej ojca i sam rozwiązał to małżeństwo w 1091 r.
W 1094 r. po raz drugi, ożenił się z Filipą z Tuluzy (ok. 1073 – 28 listopada 1118), córką i następczynią Wilhelma IV, hrabiego Tuluzy, i Emmy, córki Roberta, hrabiego de Mortain. Filipa jednak została zdetronizowana przez swojego wuja - Rajmunda IV i Wilhelm nie został hrabią Tuluzy. Wilhelm i Filipa mieli razem siedmioro dzieci, m.in.:
Jego długoletnią kochanką była "La Dangerosa" (wł. niebezpieczna). Wilhelm nawet zaaranżował małżeństwo Wilhelma X (swojego najstarszego syna) i Aénor (Ænor) de Châtellerault (córki "La Dangerosy" i jej męża Emeryka (Aymeric), wicehrabiego Chatellerault). Najstarszym dzieckiem pary była Eleonora, późniejsza królowa Francji i Anglii.
Wilhelm był dwukrotnie ekskomunikowany. Pierwszy raz w 1114 r. za naruszanie kościelnych przywilejów podatkowych. W odpowiedzi Wilhelm zagroził biskupowi Poitiers śmiercią, jeśli ten nie udzieli mu absolucji. Zaskoczony biskup, który właśnie był w trakcie czytania roty ekskomuniki, zaczął przepraszać. Wilhelm poczuł się usatysfakcjonowany i wypuścił biskupa, który wówczas po cichu dokończył rotę, po czym nadstawił księciu szyję i poprosił, aby zadał cios. Wilhelm zastanawiał się przez chwilę, po czym schował miecz do pochwy i rzekł: "Nie miłuję Cię tak bardzo, aby wysłać Cię do Raju".
Druga ekskomunika była związana z porwaniem "La Dangerosy", żony książęcego wasala Aimery'ego I de Rochefoucauld, wicehrabiego de Châtellerault. Wilhelm umieścił ją w wieży Maubergeonne na swoim zamku w Poitiers. Jak napisał kronikarz Wilhelm z Malmesbury książę namalował portret kochanki na swojej tarczy.
Kiedy księżna Filipa wróciła do Poitiers z Tuluzy odkryła, że w jej pałacu mieszka inna kobieta. Poprosiła o wsparcie swoich przyjaciół na dworze oraz Kościół. Nikt z możnych nie chciał jednak wystąpić przeciwko swojemu suwerenowi, a kiedy legat papieski Giraud (który był łysy) przekazał Wilhelmowi skargę żony i zażądał od niego odesłania "La Dangerosy" Wilhelm odpowiedział: "Prędzej Ci włosy wyrosną na głowie, niż oddalę od siebie wicehrabinę".
Upokorzona księżna Filipa zdecydowała się w 1116 r. wstąpić do klasztoru w Fontevraud, tego samego, do którego wcześniej udała się pierwsza żona Wilhelma, Ermengarda. Filipa nie przebywała długo za furtą klasztorną. Zmarła już 28 listopada 1118 r.
Relacje Wilhelma z jego najstarszym synem (również Wilhelmem) także były nie najlepsze. Młodszy Wilhelm zbuntował się nawet przeciw ojcu. Później jednak relacje ojca z synem uległy poprawie. Stało się to po małżeństwie młodszego Wilhelma z Eleonorą de Châtellerault, córką "La Dangerosy". Ślub odbył się w 1121 r.
Wilhelm IX został ponownie przyjęty na łono Kościoła ok. 1120 r. po uczynieniu hojnych darowizn. W tym czasie na książęcy dwór powróciła pierwsza żona Wilhelma, Ermengarda, i domagała się uznania jej tytułu księżnej Akwitanii. W październiku 1119 r. pojawiła się nagle na synodzie w Reims i zażądała od papieża Kaliksta II ekskomunikowania jej męża, usunięcia "La Dangerosy" z pałacu i przywrócenia jej książęcego tytułu. Papież unikał spotkania z Ermengardą, która opuściła w końcu Reims, ale przez następne lata działała przeciwko akwitańskiemu księciu.
W 1122 r. Wilhelm ostatecznie utracił Tuluzę na rzecz Alfonsa-Jordana, syna Rajmunda IV. Wilhelm nie podjął próby odzyskania hrabstwa.
Dokonania militarne.
W 1095 r. Wilhelm poprosił papieża Urbana II, aby spędził na jego dworze święta Bożego Narodzenia. Podczas pobytu na akwitańskim dworze Urban próbował nakłonić Wilhelma, aby ten przyjął krzyż i ruszył na wyprawę krzyżową. Wilhelm był jednak bardziej zainteresowany wykorzystaniem nieobecności Rajmunda IV z Tuluzy, swojego rywala do hrabstwa Tuluzy. W 1098 r. zdobył nawet miasto, za co zagrożono mu ekskomuniką. Po części aby odzyskać poparcie Kościoła, po części z żądzy przygód, Wilhelm dołączył do trzeciej fali I krucjaty, która wyruszyła na Wschód w 1101 r. Przed wyruszeniem na wyprawę zwrócił Tuluzę synowi Rajmunda, Bertrandowi.
Wilhelm był jednym z dowódców trzeciej armii krzyżowców, razem z Hugonem de Vermandois i księciem bawarskim Welfem I). Armia krzyżowców po drodze do Konstantynopola plądrowała terytorium cesarstwa bizantyjskiego, co spowodowało, że cesarz Aleksy I Komnen wysłał przeciw nim zaciężnych Pieczyngów. Doszło to starć, jednak Wilhelm i Welf zdołali uspokoić swoją armię. Po krótkim pobycie w Konstantynopolu krzyżowcy ruszyli dalej w głąb Azji Mniejszej, docierając we wrześniu do Heraklei. Tam armia krzyżowa wpadła w zasadzkę sułtana Kilidż Arslana I i poniosła ciężką klęskę. Hugo zmarł z ran, a Wilhelmowi i Welfowi udało się przeżyć i uciec z resztkami armii (kronikarz Oderyk Vitalis pisze, że książę dotarł do Antiochii tylko z sześcioma towarzyszami). Wilhelm przybył do Ziemi Świętej i pozostał tam do 1102 r.
Pod koniec życia Wilhelm wspierał zbrojnie władców Kastylii w ich walkach z Maurami. Podczas walk z Maurami z Kordowy Wilhelm otrzymał kwarcową wazę, którą odziedziczyła później wnuczka księcia Eleonora i przekazała ją jako prezent ślubny swojemu pierwszemu mężowi, Ludwikowi Francuskiemu.
Poezja.
Wilhelm Akwitański przeszedł do historii jako pierwszy znany trubadur. Do naszych czasów przetrwało 11 jego pieśni na różne tematy – miłość, kobiety, własne podboje miłosne lub też sytuacja polityczna.
Wilhelm zmarł 10 lutego 1126 r. w wieku 55 lat po krótkiej chorobie. Jego następcą został jego najstarszy syn, Wilhelm X.

</doc>
<doc id="947096" url="https://pl.wikipedia.org/wiki?curid=947096" title="Bengt Gabrielsson Oxenstierna">
Bengt Gabrielsson Oxenstierna

Bengt Gabrielsson Oxenstierna lub Benedict Oxenstjerna (ur. 1623 w parafii Esterna, w gminie Norrtälje; zm. 1702 w Sztokholmie) – szwedzki polityk i dyplomata.
W 1655 (potop szwedzki) był administratorem podbitych przez szwedzkie wojska ziem w Polsce; Kujaw i Mazowsza. Uczestnik kongresu pokojowego w Oliwie w 1660 roku. Oxenstierna był przedstawicielem Szwecji w wielu krajach Europy. Poświęcił życie zabezpieczeniu pokoju w Europie.
Ambasador w Rosji w roku 1673, gdzie towarzyszył mu Carl Piper. Był jednym ze szwedzkich wysłanników na kongres w Nijmegen (1676).
W latach 1674-1676 poseł w Wiedniu. Był przewodniczącym Szwedzkiej Rady Królewskiej od roku 1685 do 12 VII 1702.
Słynny kanclerz szwedzki Axel Oxenstierna był jego wujem, a syn Axela Gabriel Bengtsson Oxenstierna (1586-1656) kuzynem.
Bibliografia.
 

</doc>
<doc id="947100" url="https://pl.wikipedia.org/wiki?curid=947100" title="Ostaszkow">
Ostaszkow



</doc>
<doc id="947118" url="https://pl.wikipedia.org/wiki?curid=947118" title="Karczemka (powiat bydgoski)">
Karczemka (powiat bydgoski)

Karczemka – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz.
W latach 1975–1998 Karczemka należała administracyjnie do województwa bydgoskiego.
Przed 2023 miejscowość była częścią wsi Zalesie
Według danych Urzędu Gminy Dobrcz (XII 2020 r.) Karczemka liczyła 84 mieszkańców

</doc>
<doc id="947120" url="https://pl.wikipedia.org/wiki?curid=947120" title="Vichy Laboratoires">
Vichy Laboratoires

Vichy Laboratoires – francuska firma założona w 1931 roku, produkująca produkty kosmetyczne. Obecnie jedna z marek koncernu L’Oréal.
Produkty Vichy.
W ofercie Vichy znajdują się między innymi:

</doc>
<doc id="947123" url="https://pl.wikipedia.org/wiki?curid=947123" title="Ruch jednostajnie zmienny">
Ruch jednostajnie zmienny

Ruch jednostajnie zmienny – ruch prostoliniowy, w którym wartość przyspieszenia jest stała, czyli:
Jest to ogólny przypadek ruchu jednostajnie przyspieszonego formula_2 i opóźnionego formula_3
W ruchu jednostajnie przyspieszonym szybkość wzrasta w każdej jednostce czasu o taką samą wartość, czyli liniowo. Obliczając pole pod wykresem formula_4 sporządzonym dla rozważanego przypadku ruchu, obliczamy drogę przebytą przez ciało tym ruchem. Jeżeli formula_5 początkowe równe jest zeru, to obliczamy pole trójkąta. Jeżeli formula_5 początkowe nie jest równe zeru, obliczamy pole trapezu.
Definicje.
Przemieszczenie
Jest to wielkość wektorowa. Znak przemieszczenia świadczy o tym, w którą stronę osi formula_8 przesunęło się ciało.
Prędkość średnia
Jeśli ciało w czasie formula_9 przesunęło się o formula_10 to:
Znak tej wielkości wskazuje średni kierunek ruchu (jest to wielkość wektorowa). Jej wartość nie zależy od drogi, ale od przemieszczenia (więc od położenia początkowego i końcowego). Na wykresie formula_12 jest ona równa nachyleniu prostej przechodzącej przez punkty na krzywej odpowiadającej początkowi i końcowi przedziału czasu.
Średnia wartość bezwzględna prędkości
Podobna do prędkości średniej, ale zależy od drogi:
Prędkość chwilowa (czyli po prostu prędkość)
Odpowiada ona nachyleniu wykresu formula_12 w danym momencie czasu. Jest to wielkość wektorowa.
Przyspieszenie średnie
Przyspieszenie chwilowe (czyli po prostu przyspieszenie)
Na wykresie jest to nachylenie wykresu formula_4 w danym momencie czasu. Jest to wielkość wektorowa.
Równania.
Równania te są spełnione, tylko gdy badane ciało porusza się ze stałym przyspieszeniem

</doc>
<doc id="947128" url="https://pl.wikipedia.org/wiki?curid=947128" title="Gary Ridgway">
Gary Ridgway

Gary Leon Ridgway (ur. 18 lutego 1949 w Salt Lake City) – amerykański seryjny morderca, znany jako Morderca znad Green River (). Jeden z najkrwawszych amerykańskich seryjnych zabójców.
Życiorys.
Ridgway urodził się w Salt Lake City, w stanie Utah. Jego rodzicami byli Mary Rita Steinman i Thomas Newton Ridgway. Mieszkał w Auburn w stanie Waszyngton. Od młodzieńczych lat miał obsesję na punkcie prostytutek oraz dysfunkcjonalne związki z kobietami.
Gary Ridgway pracował jako lakiernik w fabryce samochodów Kenworth. Przyznał się do zamordowania 49 kobiet, jednak policja podejrzewa, że ofiar mogło być nawet dwukrotnie więcej. Swoich morderstw dokonywał w latach 80. i 90. XX wieku w Seattle i na jego przedmieściach. Jego ofiarami padały prostytutki, które dusił. Ciała porzucał w ulubionych przez siebie miejscach, m.in. na brzegach Green River (stąd przydomek), gdzie (według zeznań jego żony) lubił uprawiać seks.
Został złapany w roku 2001 dzięki wyodrębnieniu jego DNA z pozostawionej na kamieniach spermy. Kamienie pozostawiał w pochwie swoich ofiar jako znak rozpoznawczy. W roku 2003 został skazany na 50 wyroków dożywocia w zamian za współpracę w śledztwie i wskazania miejsc, w których porzucał zamordowane kobiety. Od stycznia 2004 roku do maja 2015 roku odbywał karę w więzieniu Washington State Penitentiary w Walla Walla. 14 maja 2015 roku został przetransportowany do więzienia federalnego o maksymalnie zaostrzonym rygorze Florence High w Kolorado, jednak 24 października 2015 roku przewieziono go z powrotem do więzienia w Walla Walla.
W 2008 roku powstał dwuodcinkowy serial „Zabójca znad Green River”, a w 2022 roku Wydawnictwo SQN wydało w Polsce książkę Ann Rule „Morderca znad Green River”.

</doc>
<doc id="947131" url="https://pl.wikipedia.org/wiki?curid=947131" title="José Luis Brown">
José Luis Brown

José Luis Brown (ur. 11 listopada 1956 w Ranchos, zm. 12 sierpnia 2019 w La Plata) – były argentyński piłkarz, grający na pozycji obrońcy.
W trakcie kariery nazywany był "El Tata," czyli ojciec.
Kariera klubowa.
Pierwsze szlify piłkarskie zbierał w juniorskich drużynach Estudiantes La Plata i to w tym klubie zadebiutował w seniorskiej piłce. W klubie z La Platy grał przez osiem lat, w czasie których, jako kapitan drużyny, zdobył dwa tytuły mistrza Argentyny (1982, 1983). Po dwóch latach gry w kolumbijskim Atletico Nacional, wrócił do ojczyzny, przechodząc do zespołu Boca Juniors. Po Mistrzostwach Świata 1986 trafił do francuskiego Stade Brest, po roku odchodząc do Realu Murcia.
Karierę piłkarską zakończył w 1989 w barwach Racing Club De Avellanda. 
Kariera reprezentacyjna.
W reprezentacji narodowej zadebiutował w 1983 roku.
Był częścią kadry "Albicelestes" na trzech turniejach Copa America (1983, 1985, 1987) oraz na jednym turnieju o Mistrzostwo Świata (1986)
Łącznie w reprezentacji Argentyny rozegrał 36 spotkań i strzelił 1 gola, którego strzelił w finałowym meczu Mistrzostw Świata 1986 przeciwko RFN.
Kariera trenerska.
Po zakończeniu kariery piłkarskiej pracował jako szkoleniowiec, zarówno w roli asystenta, jak i pierwszego trenera.
Śmierć.
Brown zmarł 12 sierpnia 2019 w La Placie po długiej walce z chorobą Alzheimera.
Sukcesy.
Klubowe.
Estudiantes La Plata
Reprezentacyjne.
Argentyna

</doc>
<doc id="947133" url="https://pl.wikipedia.org/wiki?curid=947133" title="Jose Luis Brown">
Jose Luis Brown



</doc>
<doc id="947147" url="https://pl.wikipedia.org/wiki?curid=947147" title="Karolewo (powiat bydgoski)">
Karolewo (powiat bydgoski)

Karolewo – osada w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczyła 150 mieszkańców.
Oświata i kultura.
Siedziba Zespołu Szkół Agro-Ekonomicznych im. Bronisława Zamojdzina z izbą tradycji.
Zabytki.
Według rejestru zabytków NID na listę zabytków wpisane są pozostałości zespołu dworskiego, nr rej.: A/372/1-2 z 4.10.1993:
Pomniki przyrody.
We wsi znajduje się pomnik przyrody: 

</doc>
<doc id="947153" url="https://pl.wikipedia.org/wiki?curid=947153" title="Równina Piotrkowska">
Równina Piotrkowska

Równina Piotrkowska (318.84) – kraina geograficzna w południowej części Niziny Mazowieckiej, na obszarze Wzniesień Południowomazowieckich. Na północy graniczy z Wzniesieniami Łódzkimi, na zachodzie z Wysoczyzną Bełchatowską, a na wschodzie z Doliną Białobrzeską. 
Ukształtowanie powierzchni.
Równina Piotrkowska jest w przeważającej części płaska z lokalnymi obszarami falistymi. W krajobrazie dominującą rolę odgrywa piaszczysta równina, o znacznym zalesieniu. Lasy równiny stanowią fragmenty dawnych puszcz (Lasy Sulejowskie i Spalskie).
Wody.
W południowo-wschodniej części Równiny Piotrkowskiej płynie Pilica, w której biegu, pomiędzy Sulejowem a Smardzewicami, utworzono sztuczny zbiornik wodny Zalew Sulejowski.
Ludność i gospodarka.
Głównymi miastami są Piotrków Trybunalski, Tomaszów Mazowiecki, Koluszki i Sulejów

</doc>
<doc id="947158" url="https://pl.wikipedia.org/wiki?curid=947158" title="CD FAS">
CD FAS

Club Deportivo Futbolistas Asociados Santanecos (FAS) – salwadorski klub piłkarski z siedzibą w mieście Santa Ana, w departamencie Santa Ana. Obecnie występuje na pierwszym szczeblu rozgrywek – Primera División. Swoje domowe mecze rozgrywa na obiekcie Estadio Óscar Quiteño.
Historia.
Klub założony został 16 lutego 1947 roku. FAS jest najbardziej utytułowanym obok odwiecznego rywala, klubu Águila San Miguel, klubem w historii futbolu salwadorskiego. Za najlepszego gracza w historii klubu uważany jest Jorge "Mágico" González.
Obecnie FAS gra w pierwszej lidze salwadorskiej (Primera División de Fútbol Profesional).
Aktualny skład.
"z 28 czerwca 2006 roku"

</doc>
<doc id="947161" url="https://pl.wikipedia.org/wiki?curid=947161" title="Marcelewo">
Marcelewo

Marcelewo (niem. "Fichtenau") – kolonia w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczy 76 mieszkańców.

</doc>
<doc id="947163" url="https://pl.wikipedia.org/wiki?curid=947163" title="Pauliny">
Pauliny

Pauliny – osada w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczyła 176 mieszkańców.
Zabytki.
Według rejestru zabytków NID na listę zabytków wpisany jest zespół dworski z 2 połowy XIX w., nr rej.: A/346/1-3 z 10.12.1992:
Dawne cmentarze.
Na terenie wsi zlokalizowany jest nieczynny cmentarz ewangelicki
Pomniki przyrody.
W parku dworskim rośnie grupa drzew uznana za pomniki przyrody:

</doc>
<doc id="947164" url="https://pl.wikipedia.org/wiki?curid=947164" title="Flammarion">
Flammarion

Flammarion – nazwa zwyczajowa jednej z dwóch jednostek gospodarczych: wydawnictwa Flammarion oraz Grupy Flammarion.
Éditions Flammarion.
Wydawnictwo Flammarion (fr. "Éditions Flammarion") – francuskie wydawnictwo założone w 1876 roku w Paryżu przez Ernesta Flammariona, na kanwie posiadanej wcześniej księgarni. Przedsiębiorstwo osiągnęło pierwsze sukcesy w związku z popularnością pierwszej wydanej przezeń książki "L'Astronomie populaire", napisanej przez znanego francuskiego astronoma, Camille'a Flammariona – brata wydawcy. Do 2000 roku, wydawnictwo kierowane było przez członków rodziny Flammarion (ostatnim z nich był Charles-Henri Flammarion), i było jednym z największych wydawnictw niezależnych we Francji. Obecnie jest częścią włoskiego koncernu Rizzoli.
Obecnie Wydawnictwo Flammarion posiada kilka wyspecjalizowanych kolekcji, wydawanych pod osobnymi nazwami, m.in.: Flammarion (literatura, eseje, popularnonaukowe), Arthaud (podróże, natura), Garnier-Flammarion (wersje kieszonkowe książek wydanych wcześniej w kolekcjach prestiżowych).
Groupe Flammarion.
Grupa Flammarion – grupa wydawnictw zakupionych przez Éditions Flammarion, zawiera m.in. wydawnictwa: Casterman, J'ai lu, Librio, éditions Delagrave, Castor, Fluide Glacial i éditions Jacques Lenore. Grupa posiada własny system rozpowszechniania i dystrybucji książek.

</doc>
<doc id="947167" url="https://pl.wikipedia.org/wiki?curid=947167" title="Pyszczyn (województwo kujawsko-pomorskie)">
Pyszczyn (województwo kujawsko-pomorskie)

Pyszczyn – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczyła 146 mieszkańców.
Obiekty zabytkowe.
Na terenie wsi zlokalizowany jest nieczynny cmentarz ewangelicki, miejsce pamięci narodowej oraz zespół dworsko-parkowy.
Pomniki przyrody.
W parku dworskim rośnie 7 pomników przyrody. Dwa pomniki przyrody nieożywionej w formie głazów narzutowych znajdują się w pobliżu dróg Pyszczyn - Nekla ("Głaz Grzymały") i Pyszczyn - Dobrcz.

</doc>
<doc id="947168" url="https://pl.wikipedia.org/wiki?curid=947168" title="Tytus Pomponiusz Attyk">
Tytus Pomponiusz Attyk



</doc>
<doc id="947169" url="https://pl.wikipedia.org/wiki?curid=947169" title="Święto bankowe">
Święto bankowe

Święto bankowe (ang. "bank holiday") – święto państwowe będące dniem wolnym od pracy obchodzone w Wielkiej Brytanii i Irlandii. Chociaż nie ma formalnego prawa do dni wolnych w tym czasie, osoby, które nie są zatrudnione w służbach użyteczności publicznej lub służbach mundurowych (np. w pogotowiu energetycznym, straży pożarnej, pogotowiu ratunkowym, policji czy służbie zdrowia) otrzymują w tym czasie dzień wolny od pracy. Osoby zatrudnione w tych służbach otrzymują wyższe wynagrodzenie za pracę w te dni. Święta bankowe zawdzięczają swoją nazwę temu, że wtedy banki są nieczynne i dlatego nie mogą działać inne firmy. Ustawa pozwala na odroczenie pewnych płatności do następnego dnia roboczego.
Historia świąt bankowych.
Do 1834 w Anglii obchodzono około 33 święta bankowe jako dni wolne od pracy, ale lista tych dni została skrócona do czterech: 1 maja, 1 listopada, Wielki Piątek i Boże Narodzenie.
Pierwsza legislacja nawiązująca do świąt narodowych i kościelnych została nadana w 1871, kiedy Sir John Lubbock wprowadził Ustawę o Święcie Bankowym. Określała ona dni wyszczególnione w tabeli poniżej.
Ustawa nie określała Wielkiego Piątku oraz Bożego Narodzenia jako dni wolnych od pracy w Anglii, Walii i Irlandii, ponieważ z powodu powszechnego stosowania stały się świętami tradycyjnymi już wcześniej.
W 1903 Ustawa o święcie bankowym w Irlandii dołączyła 17 marca, czyli Dzień Świętego Patryka, do listy dni wolnych od pracy w Irlandii. W Szkocji świętem bankowym są też Andrzejki.
Aktualna lista świąt.
Lista świąt bankowych w Anglii i Walii, Szkocji, Irlandii Północnej i Irlandii; w nawiasach podano całkowitą liczbę świąt w danym kraju.

</doc>
<doc id="947176" url="https://pl.wikipedia.org/wiki?curid=947176" title="Zła Wieś">
Zła Wieś

2 miejscowości w Polsce:

</doc>
<doc id="947180" url="https://pl.wikipedia.org/wiki?curid=947180" title="Upiorowate">
Upiorowate

Upiorowate (Emballonuridae) – rodzina ssaków z podrzędu mroczkokształtnych (Vespertilioniformes) w obrębie rzędu nietoperzy (Chiroptera) obejmująca około 50 gatunków najbardziej prymitywnych nietoperzy owadożernych. 
Zasięg występowania.
Upiorowate występują w tropikalnych regionach Ameryki, Afryki, Azji oraz Australii i Oceanii.
Wygląd.
Rozpiętość skrzydeł waha się u poszczególnych gatunków od kilku do 70 cm. Upiorowate mają duże uszy i charakterystyczny wolny koniec ogona, niepołączony z błoną lotną. Aktywne nocą, żywią się owadami.
Systematyka.
Do rodziny należą następujące podrodziny:
Do rodziny należą dwa wymarłe rodzaje nie sklasyfikowane w żadnej z podrodzin:

</doc>
<doc id="947181" url="https://pl.wikipedia.org/wiki?curid=947181" title="Carl Piper">
Carl Piper

Carl, hrabia Piper (ur. 29 lipca 1647 w Sztokholmie, zm. 29 maja 1716 w Szlisselburgu) – szwedzki polityk. Po ukończeniu Uniwersytetu w Uppsali, wszedł w służby dyplomatyczne. Benedict Oxenstjerna (ambasador) zabrał go ze sobą do Rosji w roku 1673. Piper szybko przyciągnął uwagę Karola XI.
W roku 1679 został sekretarzem handlu. W tym samym roku uszlachcono go. W 1689 został jednym z sekretarzy stanu. Karol XI polecił na łożu śmierci usługi Pipera swemu synowi (Karol XII) Piper zyskał posłuch u króla, który mu ufał bardziej niż jakiemukolwiek innemu ministrowi. W roku 1697 Piper został senatorem i zajął się sprawami wewnętrznymi.
W roku 1698 nadano mu tytuł hrabiego. W roku 1702 został kanclerzem uniwersytetu w Uppsali.
Przez pierwszą połowę wojny północnej (1700–1721) był de facto pierwszym ministrem. Jako członek „szkoły politycznej”, którą stworzył Benedict Oxenstjerna, Piper był pacyfistą. Sprzeciwiał się próbom zdetronizowania Augusta II, najazdowi na Saksonię (1706) i Ukrainę (1708–1709). Nalegał na przyjęcie kolejnych ofert pokojowych, które wysyłał car Piotr Wielki. Karierę Pipera zakończyła bitwa pod Połtawą (1709), w której dostał się do niewoli. Ostatnie lata życia spędził jako jeniec w Rosji. Zmarł w twierdzy Szlisselburg 29 maja 1716 roku.
Jego dziećmi byli:

</doc>
<doc id="947182" url="https://pl.wikipedia.org/wiki?curid=947182" title="Éditions Flammarion">
Éditions Flammarion



</doc>
<doc id="947184" url="https://pl.wikipedia.org/wiki?curid=947184" title="Zła Wieś (województwo kujawsko-pomorskie)">
Zła Wieś (województwo kujawsko-pomorskie)

Zła Wieś (sołectwo Trzęsacz) – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz, na lewym brzegu Wisły.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczyła 11 mieszkańców (jest jedną z 2 najmniejszych miejscowości gminy Dobrcz).
Dawne cmentarze.
Na terenie wsi zlokalizowany jest nieczynny cmentarz ewangelicki.

</doc>
<doc id="947185" url="https://pl.wikipedia.org/wiki?curid=947185" title="Flammarion (ujednoznacznienie)">
Flammarion (ujednoznacznienie)



</doc>
<doc id="947200" url="https://pl.wikipedia.org/wiki?curid=947200" title="Szmelta">
Szmelta

Szmelta (, ) – dzielnica Rumi położona w dolinie Zagórskiej Strugi. Od zachodu, wschodu i południa otoczona kompleksem leśnym Trójmiejskiego Parku Krajobrazowego na północny dzielnica przechodzi w Zagórze. Główną osią komunikacyjną dzielnicy jest ulica Kamienna. Połączenie z centrum miasta umożliwiają autobusy komunikacji miejskiej (linie nr 85, 84 i 288).

</doc>
<doc id="947209" url="https://pl.wikipedia.org/wiki?curid=947209" title="Nils Gyldenstolpe">
Nils Gyldenstolpe

Nils Gyldenstolpe (ur. 5 listopada 1642 w Turku, zm. 4 maja 1709) był szwedzkim politykiem, ambasadorem i dyplomatą.
W latach 1679-1687 był szwedzkim ambasadorem w Holandii (Haga). W roku 1687 został kanclerzem dworu (hovkansler), a w 1705 przewodniczącym rady królewskiej. Pełnił tę ostatnią funkcję do śmierci.

</doc>
<doc id="947212" url="https://pl.wikipedia.org/wiki?curid=947212" title="Siad Barre">
Siad Barre



</doc>
<doc id="947213" url="https://pl.wikipedia.org/wiki?curid=947213" title="Mosze Czerniak">
Mosze Czerniak

Mosze Czerniak, hebr. משה צ'רניאק (ur. 3 lutego 1910 w Warszawie, zm. 31 sierpnia 1984 w Tel Awiwie) – izraelski szachista pochodzenia polskiego, mistrz międzynarodowy od 1952 roku.
Życiorys.
W roku 1930 wystąpił w turnieju rozegranym w Warszawie, zajmując IX miejsce. Cztery lata później wyemigrował do Palestyny. W latach 1936―1938 dwukrotnie zdobył mistrzostwo tego kraju. Dwa razy (1935, 1939 - na I szachownicy) reprezentował barwy Palestyny w szachowych olimpiadach. Po zakończeniu olimpiady w Buenos Aires (1939) z powodu wybuchu II wojny światowej pozostał w Argentynie. Do Izraela powrócił w roku 1950. W kolejnych latach (1952–1974) dziewięciokrotnie startował w olimpiadach, w tym trzykrotnie na I szachownicy. Łącznie rozegrał 156 olimpijskich partii, w których zdobył 81 pkt.
Wystąpił w wielu międzynarodowych turniejach, największe sukcesy odnosząc w Kilmes (1941 - I m.), Buenos Aires (1941 - II m., 1944 - I m., 1948 - I m.), Rosario (1943 - II m.), Wiedniu (1951 - I m.), Reggio Emilii (1951 - I m.), Beverwijk (1958 - II m.), Netanji (1961 - I-III m., 1965 - I m., 1968 - II-III m.), Amsterdamie (1962, turniej "IBM" - I-II m.) oraz Polanicy-Zdroju (1963 - II m., memoriał Akiby Rubinsteina). Dwukrotnie (1955, 1974) zdobył złote medale w mistrzostwach Izraela.
Według retrospektywnego systemu Chessmetrics, najwyżej sklasyfikowany był w kwietniu 1950 r., zajmował wówczas 46. miejsce na świecie.
W latach 40. zajął się szachowym dziennikarstwem. W roku 1942 redagował czasopismo "Estrategia", pomiędzy 1946 a 1949 - "Revista Metropolitana", natomiast w latach 1956–1959 był naczelnym redaktorem miesięcznika "64 Squares". Napisał kilka książek o tematyce szachowej, m.in. monografię obrony francuskiej ("La defensa francesa", Buenos Aires 1943), zbiór partii Michaiła Botwinnika ("Partidas selectas de Botwinnik", Buenos Aires 1946) oraz na temat gry końcowej ("El final", Buenos Aires 1941).

</doc>
<doc id="947216" url="https://pl.wikipedia.org/wiki?curid=947216" title="Chromosom 9">
Chromosom 9

Chromosom 9 – jeden z 23 parzystych ludzkich chromosomów. DNA tworzące chromosom 9 liczy ponad 136 milionów par zasad, co stanowi 4-4,5% materiału genetycznego człowieka. Liczbę genów mających swoje "loci" na chromosomie 9 szacuje się na 800–1200.

</doc>
<doc id="947220" url="https://pl.wikipedia.org/wiki?curid=947220" title="Terézia Mora">
Terézia Mora

Terézia Mora (ur. 5 lutego 1971 w Sopron), niemiecka pisarka węgierskiego pochodzenia. Także autorka scenariuszy filmowych i tłumaczka.
Od 1990 mieszka w Berlinie. Studiowała teatrologię oraz hungarystykę na Uniwersytecie Humboldta. Pracowała jako scenarzystka filmowa i telewizyjna. Od 1998 poświęciła się pisarstwu.
Pisze w języku niemieckim. Jest autorką tomu opowiadań "Osobliwa materia" oraz powieści "Alle Tage" opublikowanej w Polsce pod tytułem "Każdego dnia" przez Wydawnictwo Czarne. Bohaterem "Każdego dnia" jest Abel Nema, uchodźca z Bałkanów mówiący 10 językami. Meandrycznie zbudowana książka odtwarza skomplikowane koleje jego życia na obczyźnie.

</doc>
<doc id="947221" url="https://pl.wikipedia.org/wiki?curid=947221" title="Carl Fredrik Piper">
Carl Fredrik Piper

Carl Fredrik Piper (ur. w 1700, zm. w 1770) – szwedzki polityk, jego synem był Adolf Ludvig Piper, rodzicami zaś Carl Piper, również polityk i Christina Törnflycht.
Życiorys.
Studiował od 1710 na uniwersytecie w Uppsali.
Gdy Josias Cederhielm został w 1725 roku ambasadorem w Rosji, Piper towarzyszył mu do Petersburga. Był jednym z przywódców ugrupowania znanego jako "partia czapek".

</doc>
<doc id="947223" url="https://pl.wikipedia.org/wiki?curid=947223" title="Pomacanthus annularis">
Pomacanthus annularis



</doc>
<doc id="947224" url="https://pl.wikipedia.org/wiki?curid=947224" title="Terezia Mora">
Terezia Mora



</doc>
<doc id="947225" url="https://pl.wikipedia.org/wiki?curid=947225" title="Pomacanthus arcuatus">
Pomacanthus arcuatus



</doc>
<doc id="947226" url="https://pl.wikipedia.org/wiki?curid=947226" title="Groupe Flammarion">
Groupe Flammarion



</doc>
<doc id="947230" url="https://pl.wikipedia.org/wiki?curid=947230" title="Pomacanthus imperator">
Pomacanthus imperator



</doc>
<doc id="947233" url="https://pl.wikipedia.org/wiki?curid=947233" title="Carl Gyllenborg">
Carl Gyllenborg

Hrabia Carl Gyllenborg (ur. 7 marca 1679, zm. 9 grudnia 1746) – szwedzki polityk, dyplomata, ambasador.
Życiorys.
Uczestniczył w kampaniach, które prowadził Karol XII.
Był zamieszany w skomplikowana antybrytyjską międzynarodową grę jaką prowadzili jakobici, minister hiszpański Giulio Alberoni i minister księstwa Holsztynu Georg Heinrich von Görtz.
Gyllenborg był od 1703 sekretarzem ambasady szwedzkiej w Londynie, a od roku 1710 ambasadorem tamże.
Początkowo misja dyplomatyczna Gyllenborga w brytyjskiej stolicy odbywała się pomyślnie. Publikując w prasie artykuły dotyczące ostatnich wydarzeń wokół Bałtyku, umiał obudzić współczucie Brytyjczyków dla sytuacji Szwecji przegrywającej wojnę i obawę przed apetytami Piotra Wielkiego.
W 1717 Görtz został zaaresztowany w Arnhem (Holandia), a Gyllenborg w Londynie. Wypuszczono go po trzech miesiącach. Przechwycono bowiem korespondencję Gyllenborga z Görtzem, w której ten ostatni pisał o pieniądzach dawanych przezeń jakobitom we Francji. Złe wrażenie wywołał fakt, że na swój organ prasowy Gyllenborg wybrał torysowskie pismo "the Post Boy", które znane było z kryptojakobickich sympatii. W odpowiedzi na areszt posła Szwecji władze szwedzkie umieściły brytyjskiego posła w areszcie domowym, ambasador Hiszpanii w Londynie Isidor de Monteleone złożył oficjalny protest przeciw łamaniu immunitetu poselskiego.
W 1718 negocjował (wraz z Görtzem) pokój z Rosją. Po śmierci Karola XII (11 grudnia 1718) stał się przywódcą profrancuskiej "partii kapeluszy" ("Hattpartiet") przeciwko kierowanej przez Arvid Horna prorosyjskiej "partii czapek" ("Mösspartiet").
Od roku 1739 do 9 grudnia 1746 Gyllenborg był przewodniczącym Rady Królewskiej w Sztokholmie.

</doc>
<doc id="947234" url="https://pl.wikipedia.org/wiki?curid=947234" title="Siergiej Obrazcow">
Siergiej Obrazcow

Siergiej Władymirowicz Obrazcow, ros. "Сергей Владимирович Образцов" (ur. w Moskwie, zm. 8 maja 1992 tamże) – rosyjski aktor i reżyser, a także pedagog.
Życiorys.
Jego ojcem był Władimir Nikołajewicz Obrazcow, inżynier, naukowiec z dziedziny transportu kolejowego (członek Akademii Nauk ZSRR), matka była nauczycielką.
W latach 1922-1931 był aktorem kierowanego przez Władimira Niemirowicza-Danczenkę Moskiewskiego Akademickiego Teatru Artystycznego. W tym okresie kilkakrotnie wystawiał sztuki z udziałem kukiełek, utrzymane w stylu wodewilu. W 1931 założył Centralny Teatr Lalek w Moskwie. Jego grupa występowała często na zagranicznych wojażach, m.in. w Stanach Zjednoczonych czy Wielkiej Brytanii.
Jego działalność artystyczna została doceniona przez władze Związku Radzieckiego. Obrazcow był nagradzany medalami: Nagrodą Państwową Związku Radzieckiego (1946), Ludowy Artysta ZSRR (1952) oraz Bohater Pracy Socjalistycznej (1971). Na wniosek dzieci został Kawalerem Orderu Uśmiechu. Zasiadał w jury konkursu głównego na 23. MFF w Cannes (1970).

</doc>
<doc id="947236" url="https://pl.wikipedia.org/wiki?curid=947236" title="Pomacanthus maculosus">
Pomacanthus maculosus



</doc>
<doc id="947237" url="https://pl.wikipedia.org/wiki?curid=947237" title="Seat Leon">
Seat Leon



</doc>
<doc id="947240" url="https://pl.wikipedia.org/wiki?curid=947240" title="Pomacanthus semicirculatus">
Pomacanthus semicirculatus



</doc>
<doc id="947241" url="https://pl.wikipedia.org/wiki?curid=947241" title="Moreny Chwaszczyńskie">
Moreny Chwaszczyńskie



</doc>
<doc id="947243" url="https://pl.wikipedia.org/wiki?curid=947243" title="Luft">
Luft

Luft (polska forma żeńska: Luft/Luftowa; liczba mnoga: Luftowie) – .

</doc>
<doc id="947245" url="https://pl.wikipedia.org/wiki?curid=947245" title="Liga Mistrzów UEFA (2007/2008)">
Liga Mistrzów UEFA (2007/2008)

Liga Mistrzów UEFA 2007/2008 – 16. sezon Ligi Mistrzów UEFA, najbardziej prestiżowego turnieju w europejskiej, klubowej piłce nożnej rozgrywanego od 1992 roku (53 turniej ogólnie, wliczając Puchar Europy Mistrzów Krajowych).
Finał rozegrany został w nocy z 21 na 22 maja 2008 w Moskwie, na stadionie Łużniki. Manchester United pokonał w serii rzutów karnych Chelsea F.C.
II runda kwalifikacyjna.
Pierwsze mecze.
31 lipca 2007
1 sierpnia 2007
Rewanże.
7 sierpnia 2007
8 sierpnia 2007
III runda kwalifikacyjna.
Pierwsze mecze.
14 sierpnia 2007
15 sierpnia 2007
Rewanże.
28 sierpnia 2007
29 sierpnia 2007
3 września 2007
Faza grupowa.
W fazie grupowej zmierzą się 16 zwycięzców fazy kwalifikacyjnej i 16 drużyn, które zapewniły sobie udział w Lidze Mistrzów dzięki pozycjom zajętym w rozgrywkach ligowych.
Losowanie grup Ligi Mistrzów 2007/2008 odbyło się 30 sierpnia 2007 roku o godzinie 18:00 w Monte Carlo.
Faza pucharowa.
Drużyny.
Legenda:
"W - zwycięzca poprzedniej edycji"
1/8 Finału.
Pierwsze mecze zostały rozegrane 19 i 20 lutego 2008 roku, a rewanże 4 i 5 marca 2008 roku. Ze względu na konflikt stadionów Inter Mediolan zagrał rewanż 11 marca 2008, gdyż wcześniej swój mecz rewanżowy na stadionie San Siro w Mediolanie rozegrał AC Milan.
AWANS:Schalke 04 Gelsenkirchen 
AWANS:AS Roma 
AWANS:Chelsea F.C.
AWANS:
AWANS:FC Barcelona 
AWANS:Manchester United
AWANS:Arsenal F.C. 
AWANS:Fenerbahçe SK 
1/4 Finału.
Losowanie par 1/4 finału odbyło się 14 marca 2008. Pierwsze mecze odbyły się 1 i 2 kwietnia 2008, natomiast rewanże 8 i 9 kwietnia 2008
AWANS: Manchester United
AWANS: FC Barcelona
AWANS: Liverpool F.C.
AWANS: Chelsea F.C.
1/2 Finału.
Pierwsze mecze odbyły się 22 i 23 kwietnia 2008, natomiast rewanże 29 i 30 kwietnia 2008.
AWANS: Chelsea F.C.
AWANS: Manchester United
Finał.
 
ZDOBYWCA LIGI MISTRZÓW 2007/2008
MANCHESTER UNITED TRZECI TYTUŁ 

</doc>
<doc id="947246" url="https://pl.wikipedia.org/wiki?curid=947246" title="Katedra Matki Bożej Królowej Apostołów w Częstochowie">
Katedra Matki Bożej Królowej Apostołów w Częstochowie

Katedra Matki Bożej Królowej Apostołów w Częstochowie – katedra diecezji krakowsko-częstochowskiej (również świątynia parafialna w dekanacie śląskim) Kościoła Polskokatolickiego w RP, położona przy ul. Jasnogórskiej 6.
Historia.
Parafia została erygowana w 1960 przez ks. bpa Maksymiliana Rodego. W 1961 objął ją proboszcz ks. Jerzy Szotmiller, późniejszy ksiądz dziekan, a w latach 1979-2011 biskup Kościoła Polskokatolickiego diecezji krakowsko-częstochowskiej. Początkowo parafia posiadała murowaną kaplicę przy ul. Jana Henryka Dąbrowskiego 16. Od 1971 parafia przeniosła się do budynku przy ul. Jasnogórskiej 33. 23 sierpnia 1979 wojewoda częstochowski wydał zgodę na budowę nowej świątyni. Autorami projektu budynku byli Aleksander Franta i Henryk Buszko. Kamień węgielny położono 10 lipca 1983.
Uroczyste poświęcenie kościoła w Częstochowie miało miejsce w dniu 1 września 1985 w obecności licznie zgromadzonych wiernych i duchowieństwa kościoła. Wśród zaproszonych gości znaleźli się m.in. abp Antoni Glazemaker (Kościół Starokatolicki w Holandii), bp Marinus Kok (Kościół Starokatolicki w Holandii), bp Franciszek Rowiński (Polski Narodowy Kościół Katolicki), bp Józef Niemiński (Polski Narodowy Kościół Katolicki), bp Leon Gauthier (Kościół Chrześcijańskokatolicki w Szwajcarii), bp Józef Brinkhues (Kościół Starokatolicki w Niemczech), bp elekt Wiesław Skołucki oraz ks. inf. Antoni Pietrzyk.
Opis.
Katedra znajduje się między budynkiem Zespołu Szkół im. Cypriana Kamila Norwida a Ośrodkiem Zdrowia, na rozległej działce, zaraz za parterowym domem parafialnym. Chociaż katedra znajduje się przy ul. Jasnogórskiej, to jest lepiej widoczna od al. Jana Pawła II, od strony tej ulicy nie ma jednak wejścia na teren kościoła. Główne wejście jest od strony podwórza i znajduje się po przekroczeniu schodów i przedsionka. Świątynia wewnątrz ma kształt rotundy, w której zagłębieniu znajduje się ołtarz główny. Po lewej stronie od ołtarza znajduje się tron biskupi z pamiątkami bo zmarłym biskupie Jerzym Szotmillerze, ordynariuszu diecezji krakowsko-częstochowskiej, po prawej stronie znajduje się boczny ołtarz, nad wejściem jest chór. Na lewo od ołtarza, tuż nad sufitem znajduje się tryptyk przedstawiający św. Wilibrorda, z wizerunkami katedry św. Gertrudy w Utrechcie i katedry Św. Ducha w Warszawie, naprzeciwko obrazu, czyli na prawo od ołtarza, znajduje się również tryptyk wyobrażający fundatorów parafii, na których rozpoznawalni są bp Tadeusz Majewski i bp Jerzy Szotmiller. W świątyni nie ma ławek, znajdują się krzesła. W dolnej części katedry znajduje się dolny kościół – kaplica Matki Bożej Ostrobramskiej i sala katechetyczna. Katedra wciąż nie jest ukończona, w zasadzie od momentu jej poświęcenia trwają nadal prace wykończeniowe.

</doc>
<doc id="947248" url="https://pl.wikipedia.org/wiki?curid=947248" title="Hamartoma">
Hamartoma

Hamartoma, błędniak (łac. "hamartoma", z gr. = błąd, ang. hamartoma) – guz o charakterze nienowotworowym, będący zaburzeniem rozwojowym. Hamartoma zbudowany jest z dojrzałych tkanek normalnie występujących w danym narządzie, ale chaotycznie rozmieszczonych w guzie, nierzadko w zaburzonych proporcjach ilościowych. Hamartoma występują w różnych narządach – często są rozpoznawane w płucach ("hamartoma pulmonis"), na zdjęciach przeglądowych klatki piersiowej dają obraz cienia okrągłego – tam jednak jest to nazwa mieszanego nowotworu łagodnego; hamartoma podwzgórza ("hamartoma hypothalami") może być objawowy, wywierając ucisk na sąsiadujące struktury mózgowia i zaburzając ich czynność. Guzy te mogą stanowić część obrazu klinicznego zespołów wad wrodzonych, np. liczne hamartomata są charakterystyczne dla zespołu Cowden i stwardnienia guzowatego. Stan w którym występują liczne hamartoma określa się jako "hamartomatosis".
Przykładem błędniaków są też znamiona barwnikowe skóry oraz błędniaki naczyniowe w obrębie skóry moszny u psów.
Termin "hamartomas" wprowadził Eugen Albrecht w 1904 na określenie guzowatych malformacji, powstających wskutek domniemanego zaburzenia w rozwoju. W 1934 roku Neil Ernest Goldsworthy zastosował ten termin wobec zmian składających się z tkanki tłuszczowej i chrzęstnej w płucach.

</doc>
<doc id="947257" url="https://pl.wikipedia.org/wiki?curid=947257" title="MKS Wisła Tczew">
MKS Wisła Tczew



</doc>
<doc id="947258" url="https://pl.wikipedia.org/wiki?curid=947258" title="Manuel Fernandez Castrillon">
Manuel Fernandez Castrillon



</doc>
<doc id="947263" url="https://pl.wikipedia.org/wiki?curid=947263" title="Synagoga Beit Bella w Tallinnie">
Synagoga Beit Bella w Tallinnie

Synagoga Beit Bella w Tallinnie () – synagoga znajdująca się w Tallinnie, stolicy Estonii, przy ulicy Karu 16. Jest to pierwsza otwarta wolno stojąca synagoga w kraju od czasów zakończenia II wojny światowej.
Synagoga została zbudowana w latach 2006–2007, z funduszy prywatnych darczyńców. Projektantami budynku są estońscy architekci Kaur Stoor i Tõnis Kimmel. Uroczyste otwarcie nastąpiło 16 maja 2007 roku, z udziałem Prezydenta Izraela Szymona Peresa i Naczelnego Aszkenazyjskiego Rabina Izraela Jony Metzgera. Cała budowa kosztowała ponad 2 miliony dolarów. Obecnym rabinem synagogi jest Szmuel Kot, naczelny rabin Estonii.
Murowany budynek synagogi wzniesiono w stylu postmodernistycznym. Jest to bardzo przestronna konstrukcja, gdzie w głównej sali modlitewnej może się pomieścić 180 osób. Fasada synagogi to wielka szklana konstrukcja, zakończona półokrągłe.

</doc>
<doc id="947265" url="https://pl.wikipedia.org/wiki?curid=947265" title="Sprawstwo polecające">
Sprawstwo polecające

Sprawstwo polecające – w prawie karnym zachowanie polegające na poleceniu wykonania czynu zabronionego innej osobie lub osobom - sprawcom wykonawczym. Warunkiem zaistnienia sprawstwa polecającego jest, by sprawca wykonawczy był uzależniony od sprawcy polecającego, a sprawca polecający działał z wykorzystaniem tego uzależnienia. Nie ma znaczenia źródło uzależnienia (formalne czy faktyczne). Brak uzależnienia oznacza, że nie zachodzi sprawstwo polecające. W takim wypadku może jednak zachodzić podżeganie lub pomocnictwo, bądź jedno i drugie.
Sprawstwo polecające może zostać popełnione przez pojedynczą osobę, bądź we współsprawstwie. Możliwe jest, że sprawca polecający działa umyślnie, zaś sprawca wykonawczy nieumyślnie. Możliwe jest także nieumyślne sprawstwo polecające, choć w praktyce takie wypadki są niezwykle rzadkie, zresztą część doktryny neguje dopuszczalność stosowania takiej konstrukcji.
Sprawca polecający może skorzystać z instytucji czynnego żalu tak, jak każdy inny współdziałający. 

</doc>
<doc id="947266" url="https://pl.wikipedia.org/wiki?curid=947266" title="Manuel Fernández Castrillón">
Manuel Fernández Castrillón

Manuel Fernández Castrillón (178?–1836) − meksykański generał w XIX wieku, adiutant i jeden z najbliższych przyjaciół prezydenta Meksyku Santa Anny.
Wczesne życie.
Manuel Fernández Castrillón urodził się najprawdopodobniej w Hiszpanii lub na Kubie. Po raz pierwszy spotkał Santa Annę w 1822 roku podczas walki niedaleko Veracruz w Meksyku. Był kurierem generała w kampanii przeciw połączonym wojskom hiszpańskim oraz ich sprzymierzeńcom oraz podczas meksykańskiej wojny o niepodległość 1810-1821.
Rewolucja teksańska (1836).
Podczas rewolucji teksańskiej Fernández Castrillón służył jako adiutant Santa Anny. Bardzo często sprzeciwiał się decyzjom Santa Anny, np. tej by natychmiast zaatakować Alamo. Wolał czekać na nadejście ciężkiej armaty, która zmieniła mury Alamo w gruz. 6 Marca 1836 roku podczas ostatniego ataku na misję Alamo Manuel Fernández Castrillón przejął dowodzenie batalionu po pułkowniku Francisco Duque i zaatakował północną ścianę Alamo. 
Według José Enrique de la Pen~a, po meksykańskim zwycięstwie w Bitwie o Alamo Fernández Castrillón przyprowadził przed oblicze Santa Anna sześciu albo siedmiu Teksańczyków których wziął jako jeńców podczas zwycięskiego ataku na Alamo, prosząc o darowanie im życia. Santa Anna odpowiedział, że żadnych jeńców nie wzięto i kazał ich zabić na miejscu. Tydzień później podczas Bitwy pod Goliad, Fernández Castrillón również zaprotestował przeciw zabijaniu jeńców ale na próżno, Santa Anna kazał stracić prawie 400 Teksańczyków a ich ciała spalić, wliczając też ich dowódcę Jamesa Fannin i dlatego Bitwę pod Goliad nazywano Masakrą pod Goliad.
W kolejnej bitwie pod San Jacinto 21 kwietnia 1836, Meksykanów zaatakował Teksański Generał Sam Houston na czele 800-900 ludzi. Santa Anna miał około 1400 żołnierzy ponieważ podzielił swoją armię ścigając właśnie Houstona. Wydawało się, że na to Houston właśnie czekał i teraz natychmiast poprowadził atak na Meksykańskich żołnierzy którzy zatrzymali się na odpoczynek tysiąc jardów dalej. Armia Santa Anny nie miała żadnej możliwości wycofania się z powodu bagnistego terenu. Manuel Fernández Castrillón dzielnie trwał na stanowisku i bezskutecznie próbował wycofać oddziały spod gradu ognia Teksańczyków. Teksański Generał i Sekretarz Wojny Thomas J. Rusk próbował oszczędzić życie tego wybitnego generała. Błagał ludzi by go nie zabijać ale Manuel Fernández Castrillón jednak został postrzelony i zmarł na polu bitwy. Kilka dni po bitwie, Lorenzo de Zavala, stary przyjaciel generała odnalazł jego ciało i pochował go w jego pobliskiej posiadłości.

</doc>
<doc id="947269" url="https://pl.wikipedia.org/wiki?curid=947269" title="E for All Expo">
E for All Expo



</doc>
<doc id="947270" url="https://pl.wikipedia.org/wiki?curid=947270" title="Jūni kokuki">
Jūni kokuki

 – japońska seria powieści ilustrowanych i krótkich opowiadań napisanych przez Fuyumi Ono i ilustrowanych przez Akihiro Yamadę. Opowiada o przygodach ludzi oraz innych istot żyjących w innym świecie, którego zasady inspirowane są Księgą Gór i Mórz. Ponadto na podstawie tych opowieści w 2002 roku powstało anime, wyprodukowane przez NHK, obejmujące fabułę 4 z 11 tomów.
W kwietniu 2012 roku wydawanie serii od wydawnictwa Kōdansha przejęło wydawnictwo Shinchosha. Wydawnictwo to od lipca 2012 roku publikuje wcześniej wydane tomy.
12 grudnia 2018 roku za pośrednictwem oficjalnej strony autorki ogłoszono, że w 2019 roku zostanie wydany kolejny tom powieści.
Na 2021 roku zapowiedziano wydanie zbioru opowiadań związanego z serią.
Świat przedstawiony.
Seria opowiada kilka luźno powiązanych ze sobą historii, które dzieją w innym świecie. Świat ten składa się z kilku wysp otoczonych nieskończonym morzem. Istnieje tam zarówno magia jak i fantastyczne stwory, a społeczeństwa żyją w sposób podobny do Chińczyków sprzed kilku stuleci. W czasie, gdy mieszkańcy świata Dwunastu Królestw są świadomi istnienia „naszego” świata (którego określają Hōrai), mieszkańcy „naszego” świata nie mają pojęcia o jego istnieniu. Tylko bardzo szczególne okoliczności pozwalają na przekraczanie granicy światów.
W tamtym świecie znajduje się trzynaście krain. W centrum świata mieści się Kōkai oraz góra Hō, gdzie mieszkają bogowie i rodzą się Kirini, przez których bogowie przekazują swą wolę. Kōkai otoczone jest przez cztery morza wewnętrzne – Morze Czarne, Morze Niebieskie, Morze Czerwone i Morze Białe. Osiem z dwunastu królestw ("Kei", "En", "Ryu", "Kyō", "Han", "Sai", "Sō" oraz "Kō") zlokalizowane są na głównym lądzie tamtego świata, granicząc przynajmniej z jednym z tych mórz. Pozostałe cztery królestwa ("Tai", "Hō", "Ren" oraz "Shun") nie są częścią głównego lądu, każde z nich znajduje się na osobnej wyspie. Na czele każdego z dwunastu królestw stoi władca, którego wybiera Kirin (każde królestwo ma własnego Kirina). Władca z chwilą wybrania otrzymuje życie wieczne, tak długo jak przestrzega zasad ustalonych przez bogów, a kirin podlega mu przez cały okres panowania.
Bohaterowie.
Większość historii skupia się na dziewczynie o imieniu Yōko Nakajima, która przenosi się z Japonii do innego świata i poszukuje swojego przeznaczenia. Jednak zarówno powieści jak i anime opowiada historię również innych postaci – między innymi Taiki'ego – potężnego czarnego Kirina, służącego władcy królestwa Tai, Enki oraz Shōryū – odpowiednio kirinie oraz władcy królestwa En. Inni ważniejsi bohaterowie to chłodny w obejściu i bezceremonialny Keiki, który sprowadza Yōko do świata dwunastu królestw; Gyōsō – generał wybrany przez Taikiego na władcę Tai; Shushō – królowa Kyō, Shōkei – córka władcy królestwa Hō oraz Suzu – potulna dziewczyna, przez przypadek przeniesiona z Japonii do innego świata.
Powieści.
Zanim Fuyumi Ono rozpoczęła pracę nad cyklem "Dwanaście królestw", napisała powieść – horror o chłopcu pochodzącym z innego świata. Autorka później włączyła część wydarzeń z tej książki do świata Dwunastu królestw. Oprócz powieści, autorka napisała kilka opowiadań, których akcja dzieje się w różnych królestwach innego świata. Są to: , , , oraz . Zostały one wydane pod wspólnym tytułem "Kasho no yume". Oprócz nich napisała również (opublikowane w 1997, dołączone do audiobooka "Higashi no watatsumi, nishi no sōkai"), nie zostało ono jednak nigdzie indziej wydane. Kolejne dwa opowiadania, oraz zostały opublikowane w czasopiśmie Yom Yom, które należy do wydawnictwa Shinchosha.
Zapowiedziano wydanie zbioru opowiadań związanych z serią, który zostanie wydany w 2021 roku, a dostęp do pierwszego opowiadania z tego zbioru został rozesłany mailowo 12 grudnia 2020 roku wszystkim subskrybentom specjalnej kampanii promocyjnej. Opowiadanie jest zatytułowane .
Serial anime.
Serial anime był nadawany przez telewizję NHK od 9 kwietnia 2002 roku do 30 sierpnia 2003. Początkowo seria miała liczyć 39 odcinków, jednak w marcu 2003 roku ogłoszono nadawanie drugiej serii (od odcinka 40). Co więcej, według Aikawa Shō, scenarzysty adaptacji telewizyjnej, planowano, że w drugiej serii miał kontynuować kolejno "Higashi no wadatsumi, nishi no soukai", "Tonan no tsubasa", stworzyć pewnego rodzaju konkluzję do niedokończonej historii "Tasogare no kishi, akatsuki no sora" oraz ogólną konkluzję do całej wersji telewizyjnej. Jednakże seria zakończyła się wraz z 45 odcinkiem.
W oficjalnym ogłoszeniu NHK, powodem przerwania produkcji anime było, że wątki w powieściach na których anime bazowało nie zostały zakończone, a projekty postaci były bardzo barwne i szczegółowe a zatem trudne do narysowania.
Odbiór.
Do marca 2020 roku cztery tomy "Shirogane no oka, kuro no tsuki" zostały łącznie sprzedane w egzemplarzy, a wszystkie tomy serii sprzedano łącznie w ponad 12 milionach egzemplarzy.
Opowiadanie z zapowiadanego na 2021 roku zbioru, link do którego rozesłano mailowo 12 grudnia 2020, do 28 grudnia 2020 został wyświetlony milion razy.
Książka "Shirogane no oka, kuro no tsuki" została także w specjalnym głosowaniu czytelników przeprowadzonym przez magazyn „Da Vinci” wydawnictwa Kadokawa wyłoniona jako "Książka roku 2020" ("BOOK OF THE YEAR 2020") spośród 50 różnych pozycji.
Nagrody i nominacje.
W 2020 roku seria powieści ilustrowanych została uhonorowana na piątej ceremonii jej rozdania.

</doc>
<doc id="947274" url="https://pl.wikipedia.org/wiki?curid=947274" title="Juuni Kokki">
Juuni Kokki



</doc>
<doc id="947275" url="https://pl.wikipedia.org/wiki?curid=947275" title="12 Królestw">
12 Królestw



</doc>
<doc id="947276" url="https://pl.wikipedia.org/wiki?curid=947276" title="Twelve Kingdoms">
Twelve Kingdoms



</doc>
<doc id="947277" url="https://pl.wikipedia.org/wiki?curid=947277" title="Katedra Świętego Wacława w Ołomuńcu">
Katedra Świętego Wacława w Ołomuńcu

Katedra Świętego Wacława (czes. "Katedrála svatého Václava") – gotycki obiekt sakralny zlokalizowany przy Václavském náměstí w Ołomuńcu, na Morawach, w Czechach.
Budowę katedry rozpoczął ołomuniecki udzielny książę Świętopełk w latach 1104-1107. Kontynuował ją jego syn Wacław Henryk, który przed swoją śmiercią w 1130 r. przekazał budowę biskupowi ołomunieckiemu Jindřichowi Zdíkovi. Jeszcze niedokończona budowla została wyświęcona 30 czerwca 1131 r., dokończono ją dopiero w roku 1141. W tym samym roku stała się też katedrą, to znaczy kościołem biskupim. Pierwotna trójnawowa, romańska bazylika, z wyższą środkową nawą, doznała z czasem licznych przebudów. Z okresu romańskiego do dziś zachowała się tylko część murów obwodowych, zasypana krypta i fundamenty wież fasadowych. Pierwotna postać bazyliki jest wyobrażona na pieczęci biskupa Jindřicha Zdíka.
Po niszczącym pożarze z 1264 r. katedra została przebudowana z inicjatywy ołomunieckiego biskupa Bruna ze Schauenburku. W wyniku tej przebudowy zanikła prawie cała romańska budowla, a katedra otrzymała formę gotycką. Gotycka przebudowa świątyni była kontynuowana w XIV w. (sklepienia, wewnętrzne filary nośne, nowy ambit wokół wirydaża). W latach 1582-1591 została dobudowana przez biskupa Stanislava II. Pavlovskiego - jako rodzinny grobowiec - kaplica św. Stanisława, a w latach 1589-1595 ten sam biskup zrealizował budowę (dziś już nieistniejącej) środkowej wieży między dwoma, wtedy jeszcze stojącymi, wieżami romańskimi. W latach 1616-1618 z inicjatywy ówczesnego biskupa ołomunieckiego, Franciszka z Dietrichsteinu, wybudowano nowe manierystyczne prezbiterium o wymiarach 35 x 23 m i wysokości sklepienia 23 m, a także rozpoczęto budowę krypty pod schodami (dokończoną w 1661 r.). W 1803 r. po uderzeniu pioruna pożar zniszczył wszystkie trzy wieże. Fasadę przebudowano później w stylu klasycystycznym i uzyskała ona wygląd jednolitego bloku.
Kolejna, rozległa przebudowa została wykonana w latach 1883-1892 z inicjatywy arcybiskupa Friedricha von Fürstenberga według projektu Gustava Meretty i Richarda Völkela. Objęła ona przede wszystkim budowę neogotyckich wieży fasadowych, przebudowę chóru, wzniesienie całkowicie nowej, głównej wieży (południowej), a także regotyzację prezbiterium i wnętrz. Nadała ona katedrze jej obecny, neogotycki charakter. Charakterystyczna południowa wieża, wysokości 100,65 m, jest obecnie drugą pod względem wysokości wieżą kościelną w Czechach, a najwyższą wieżą neogotycką. Wzbogaciła ona panoramę miasta i stała się jednym z jego wizualnych symboli. W katedrze znajduje się również największy dzwon na Morawach.
We wnętrzu katedry znajduje się grobowiec oraz rzeźba św. Jana Sarkandra. Do najcenniejszych zabytków należą również cztery XV-wieczne figury Ojców Kościoła umieszczone przy głównym ołtarzu. Figury są autorstwa Mina da Fiesole. Natomiast udostępnione turystom krypty kryją między innymi relikwie świętej Urszuli oraz zbiór szat liturgicznych.

</doc>
<doc id="947278" url="https://pl.wikipedia.org/wiki?curid=947278" title="Marshalling">
Marshalling



</doc>
<doc id="947281" url="https://pl.wikipedia.org/wiki?curid=947281" title="Ziemia rudzka">
Ziemia rudzka



</doc>
<doc id="947282" url="https://pl.wikipedia.org/wiki?curid=947282" title="Stan nadkrytyczny">
Stan nadkrytyczny

Stan nadkrytyczny – stan substancji, w którym temperatura i ciśnienie są większe od ciśnienia i temperatury jej punktu krytycznego. 
W punkcie krytycznym zanika różnica gęstości między fazą ciekłą a gazową danej substancji oraz napięcie powierzchniowe, więc w stanie nadkrytycznym nie istnieje granica między cieczą a gazem. Z definicji tego stanu wynika, że przez podniesienie ciśnienia nie można skroplić takiej substancji, tak jak jest to możliwe dla gazu (zwanego parą) poniżej temperatury krytycznej.
Właściwości fizyczne substancji znajdujących się w tym stanie (gęstość, lepkość, współczynnik dyfuzji, przenikalność elektryczna) zależą od temperatury i ciśnienia w stopniu znacznie większym niż w stanie ciekłym, ale mniejszym niż w gazowym. 

</doc>
<doc id="947283" url="https://pl.wikipedia.org/wiki?curid=947283" title="Gerbillus campestris">
Gerbillus campestris



</doc>
<doc id="947290" url="https://pl.wikipedia.org/wiki?curid=947290" title="Kalam">
Kalam

Kalam (arab. „dyskurs, rozprawa”) – w islamie dyskusja, a także teologia dogmatyczna, odwołująca się do danych spisanych, lecz również rozumowych. 
Kalam był pierwszą formą arabskiej myśli filozoficznej. Jest to swego rodzaju mahometańska scholastyka. Powstanie kalamu datuje się w początkach VII w..
"Ilm al-kalam" – teologia dialektyczna, dawała podstawy wiary, na których mogło się oprzeć prawo muzułmańskie (fikh). 
Różne szkoły w różny sposób odnosiły się do spekulacji religijnych. Hanbalici sprzeciwiali się kalamowi, podobnie jak niektórzy szafi’ici i szkoła malikicka w Maghrebie. Z biegiem czasu nastąpiło zbliżenie kalamu do filozofii, o czym Ibn Chaldun powiedział: „pytania kalamu i filozofii tak się pomieszały, że nie można ich rozróżnić”.
Mutakallim – osoba stosująca metodę kalam.

</doc>
<doc id="947293" url="https://pl.wikipedia.org/wiki?curid=947293" title="Janusz Sepioł">
Janusz Sepioł

Janusz Marian Sepioł (ur. 8 września 1955 w Gorlicach) – polski architekt i historyk sztuki, polityk, w latach 2002–2006 marszałek województwa małopolskiego, senator VII i VIII kadencji.
Życiorys.
W 1980 ukończył studia na Wydziale Architektury Politechniki Krakowskiej. Skończył też historię sztuki na Wydziale Filozoficzno-Historycznym Uniwersytetu Jagiellońskiego. W latach 1981–1990 zajmował stanowisko projektanta w Biurze Rozwoju Krakowa. Od 1990 do 1997 z roczną przerwą był dyrektorem Wydziału Polityki Regionalnej i Przestrzennej w Urzędzie Wojewódzkim w Krakowie. Od 1991 do 1992 zajmował stanowisko zastępcy dyrektora Międzynarodowego Centrum Kultury w Krakowie. Od 1998 był dyrektorem Departamentu Planowania Przestrzennego w Urzędzie Mieszkalnictwa i Rozwoju Miast.
Zdobywca kilku nagród za prace urbanistyczne, m.in.: 1982 – I miejsce w Międzynarodowym Konkursie Młodych Architektów w Weliko Tyrnowo (w zespole), 1988 – Nagroda I stopnia Ministerstwa Budownictwa i Gospodarki Przestrzennej za Plan Ogólnego Krakowa (w zespole), 1995 – I nagroda w konkursie SARP na centrum miasta Tychy (w zespole z Marcinem i Małgorzatą Włodarczykami) oraz 1995 – I nagroda w konkursie SARP na fragment centrum miasta Tarnowa (w zespole jw.).
W latach 1999–2002 pełnił funkcję wicemarszałka województwa małopolskiego, następnie do 2006 był marszałkiem tego województwa. Od 2002 do 2007 zasiadał także w sejmiku małopolskim. W 2006 został pełnomocnikiem prezydenta Krakowa ds. kultury. Powołany w skład Społecznego Komitetu Odnowy Zabytków Krakowa (SKOZK).
W wyborach parlamentarnych w 2007 z listy Platformy Obywatelskiej został wybrany na senatora VII kadencji w okręgu krakowskim, otrzymując 301 893 głosy. W 2011 z powodzeniem ubiegał się o reelekcję, w nowym okręgu jednomandatowym dostał 77 790 głosów. W 2015 bez powodzenia ubiegał się o mandat poselski. Następnie został powołany na kierownika zespołu ds. zagospodarowania przestrzennego województwa w urzędzie marszałkowskim.
W 2021 objął stanowisko architekta miejskiego w Rzeszowie.
Odznaczenia.
W 1997 otrzymał Srebrny Krzyż Zasługi. W 2011 został odznaczony Brązowym Medalem Honorowym za Zasługi dla Województwa Małopolskiego, a w 2015 Odznaką Honorową za Zasługi dla Samorządu Terytorialnego.

</doc>
<doc id="947294" url="https://pl.wikipedia.org/wiki?curid=947294" title="Gospodarka niedoboru">
Gospodarka niedoboru

Gospodarka niedoboru – pojęcie wprowadzone do teorii ekonomii w roku 1980 przez Janosa Kornaia w pracy pod tym właśnie tytułem (tytuł oryginalny: "Economics of Shortage").
Kornai zdefiniował w ten sposób centralnie sterowaną gospodarkę komunistyczną, określając niedobór jako jej cechę immanentną. Książka Kornaia jest klasyczną monografią zagadnienia, przetłumaczoną na wiele języków (w tym stutysięczny nakład w języku chińskim). Praca Kornaia była próbą wytłumaczenia mechanizmów centralnie sterowanej gospodarki nakazowo-rozdzielczej i dała podstawy do opracowania modeli jej transformacji w gospodarkę rynkową w Europie Środkowo-Wschodniej, Rosji i Chinach na przełomie lat 80/90. XX w.
Według Kornaia, sytuacja niedoboru była na rękę planistom komunistycznym. Twierdził, że według marksistowskiej doktryny gospodarczej Związku Radzieckiego, kryzys gospodarczy powstaje przez nadprodukcję. Aby uniknąć kryzysu należy dążyć do gospodarki, gdzie produkcja nie będzie przekraczała wymagań społecznych lub by na rynek wewnętrzny trafiało mniej towarów, niż wynosi produkcja.
Charakterystyka gospodarki niedoboru.
Kornai podał następujące cechy charakterystyczne gospodarki niedoboru:
Zachowania nabywcy.
Według Kornaia zachowania nabywcy w gospodarce niedoboru ująć można w sześciu schematach:

</doc>
<doc id="947295" url="https://pl.wikipedia.org/wiki?curid=947295" title="Synagoga w Tallinnie">
Synagoga w Tallinnie

Synagoga w Tallinnie () – nieistniejąca synagoga znajdująca się w Tallinnie, stolicy Estonii, przy ulicy Maakri 5. Do czasu zniszczenia była największą synagogą w kraju.
Synagoga została zbudowana w latach 1880–1883, regularne nabożeństwa odbywały się w niej do wybuchu wojny radziecko-niemieckiej w 1941 roku. Podczas II wojny światowej synagoga została zdewastowana przez hitlerowców – używano jej m.in. jako składu. W maju 1944 roku synagoga została doszczętnie zniszczona podczas powietrznego ataku bombowego dokonanego przez Związek Radziecki, podczas akcji odbijania Tallinna z rąk niemieckich. Po zakończeniu wojny na bazie ocalałych ścian zbudowano dom związków zawodowych.

</doc>
<doc id="947296" url="https://pl.wikipedia.org/wiki?curid=947296" title="Maria Dziopak">
Maria Dziopak

Maria Dziopak (ur. 2 września 1954 w Katowicach) – polska malarka.
Życiorys.
Absolwentka Uniwersytetu Śląskiego (dyplom w 1978 roku). Współwłaścicielka Galerii SD w Warszawie. Uprawia malarstwo olejne, maluje głównie pejzaże. Nazywana jedynym żyjącym polskim impresjonistą, który pracuje w naturze. Jej prace zilustrowały książkę Tadeusza Chabrowskiego "Muzy z mojej ulicy" (Norbertinum 2006; ). W 2004 r. w związku z wejściem Polski do Unii Europejskiej Jean Buscher, właściciel nadreńskiej winnicy, znanej ze spotkań ze sztuką ("Kunst und Wein") umieścił na etykietach butelek ekskluzywnej serii wina pracę artystki. Autorka licznych wystaw indywidualnych w kraju i na świecie. 
W twórczości artystki można wyróżnić dwa nurty tematyczne. Pierwszy – to baśniowy świat ogrodów, pełen słońca i cienia, spokoju, zadumy i subtelności – to południe Europy, kraje Bliskiego Wschodu, ale także Polska, Turcja czy Rosja. Drugi – bardziej agresywny, zainspirowany pejzażem angielskim i norweskim – to mocna kolorystyka, drapieżne, pełne światłocieni formy.

</doc>
<doc id="947300" url="https://pl.wikipedia.org/wiki?curid=947300" title="Królowa piękności z Leenane">
Królowa piękności z Leenane

Królowa piękności z Leenane (ang. "The Beauty Queen of Leenane") – dramat autorstwa Martina McDonagh, pierwsza część tzw. "Trylogii Leenane".
Jest to połączenie czarnej komedii, melodramatu, horroru i ponurej tragedii. Akcja toczy się w irlandzkiej wsi Leenane, w regionie Connemara w Irlandii w 1989 roku. Cała sztuka rozgrywa się w obskurnej, słabo oświetlonej kuchni, wywołującej klaustrofobiczne poczucie uwięzienia.
Sztuka skupia się na życiu Maureen Folan, czterdziestoletniej starej panny, która opiekuje się swoją siedemdziesięcioletnią, samolubną, skłonną do manipulacji matką, Mag. Siostry Maureen uciekły od ciężaru w małżeństwo i życie rodzinne, ale Maureen, mająca za sobą chorobę psychiczną, jest skazana na dysfunkcyjny związek ze swoją matką.
Dom Folanów odwiedza Pato Dooley ze swoim młodszym bratem Rayem. Pato jest pracownikiem budowlanym w średnim wieku, sfrustrowanym koniecznością życia i pracy w Anglii, rozczarowanym samotnością i ograniczeniami stawianymi mu przez życie. Jego jednostajność jest uciążliwa także dla jego brata, niegroźnego "złego chłopca" Raya.
Przebłysk szansy na romans między Maureen i Pato pojawia się w pierwszym akcie i nie gaśnie w drugim, zawierającym monolog Pato. Fabuła, pełna zwodzenia, tajemnic i zdrad, przeplatających się z nagłymi zwrotami akcji, nie przestaje zaskakiwać odbiorcy. Nadzieja pojawia się tylko po to, żeby w końcu zostać pogrzebaną.
"Królowa piękności z Leenane" została po raz pierwszy wystawiona w 1996 roku w Galway, w Irlandii. W 1998 roku została uhonorowana czterema Tony Award w Nowym Jorku.
Polskie tłumaczenie.
Na język polski sztukę tłumaczyła Klaudyna Rozhin. Tłumaczenie to wydano w 2002 roku wraz z dwiema pozostałymi częściami "Trylogii Leenane": "Czaszką z Connemary" oraz "Samotnym zachodem".

</doc>
<doc id="947301" url="https://pl.wikipedia.org/wiki?curid=947301" title="Indywiduacja">
Indywiduacja



</doc>
<doc id="947309" url="https://pl.wikipedia.org/wiki?curid=947309" title="Marshalling (informatyka)">
Marshalling (informatyka)

Marshalling – proces zamiany obiektu w inny (prostszy) format (ciąg bajtów, XML) w celu np. przesłania go przez sieć lub do innego wątku. Termin ten używany jest w takich technologiach jak CORBA, RMI.
O marshallingu mówi się zwłaszcza w przypadku przesyłania danych pomiędzy aplikacjami napisanymi w różnych językach programowania.
Unmarshalling.
Proces odwrotny do marshallingu – tworzenie obiektu na podstawie otrzymanych bajtów.

</doc>
<doc id="947311" url="https://pl.wikipedia.org/wiki?curid=947311" title="Nikaia">
Nikaia



</doc>
<doc id="947313" url="https://pl.wikipedia.org/wiki?curid=947313" title="Biuro Wystaw Artystycznych w Zielonej Górze">
Biuro Wystaw Artystycznych w Zielonej Górze

Biuro Wystaw Artystycznych w Zielonej Górze – galeria sztuki współczesnej założona w 1965 roku z inicjatywy okręgowego Związku Polskich Artystów Plastyków, działająca obecnie jako galeria miejska. Jej działalność została na krótko przerwana w 1981 roku, kiedy to uległa ona likwidacji z przyczyn politycznych. 
Od początku działania galeria była organizatorem Złotego Grona, stając się miejscem prezentacji sztuki konceptualnej w Polsce. Szczególnie istotnym wydarzeniem okazała się III edycja tej imprezy wraz z główną jej wystawą zatytułowaną "Przestrzeń i wyraz", w której wzięli udział m.in.członkowie paryskiej "Groupe International d′Architecture Prospective" oraz Zofia Hansen i Oskar Hansen. Innym ważnym wydarzeniem było organizowane tutaj od 1985 do 1996 Biennale Sztuki Nowej. W 2020 powrócono do wydarzenia jako Biennale Zielona Góra.
Budynek galerii został zaprojektowany w 1965 roku przez Janusza Wyczałkowskiego. Autorem reliefu na fasadzie jest Marian Szpakowski, inicjator i współtwórca "Złotego Grona".

</doc>
<doc id="947315" url="https://pl.wikipedia.org/wiki?curid=947315" title="Charles Shaughnessy">
Charles Shaughnessy

Charles George Patrick Shaughnessy, 5. baron Shaughnessy (ur. 9 lutego 1955 w Londynie) – brytyjski aktor.
Życiorys.
Pochodzi z rodziny arystokratycznej. Urodził się i dorastał w Londynie jako syn Alfreda Shaughnessy (ur. 19 maja 1916, zm. 2 listopada 2005), angielskiego pisarza i reżysera, i Jean Lodge (ur. 4 sierpnia 1927), aktorki. Po ukończeniu Eton College i Magdalene College przy University of Cambridge na wydziale prawa, gdzie związany był z amatorskim teatrem studenckim Footlights Revue, uczył się aktorstwa w szkole dramatycznej.
W dniu 21 maja 1983 poślubił aktorkę Susan Fallender, która w 1991 zagrała gościnnie postać Romulan w serialu sci-fi "". Mają dwie córki: Jenny (ur. 1991) i Maddy (ur. 1996).

</doc>
<doc id="947318" url="https://pl.wikipedia.org/wiki?curid=947318" title="Ludwig Guttmann">
Ludwig Guttmann

Ludwig Guttmann (ur. 3 lipca 1899 w Toszku), zm. 18 marca 1980 w Aylesbury, Wielka Brytania) – niemiecki lekarz neurolog pochodzenia żydowskiego.
Życiorys.
Ludwig Guttmann urodził się 3 lipca 1899 roku w Toszku (ówczesne Cesarstwo Niemieckie). W 1902 roku rodzina Guttmannów przeniosła się do Chorzowa, gdzie Ludwik zdał maturę i podjął się pracy jako wolontariusz w lokalnym szpitalu górniczym. Chciał w nim pozyskać doświadczenie przed studiami lekarskimi. Tam pod wpływem śmierci jednego z pacjentów jako przyszłą specjalizację wybrał neurochirurgię. W 1918 roku Ludwig rozpoczął studia medyczne we Wrocławiu. Następnie w latach 1919–1924 studiował medycynę we Freiburgu (niektóre źródła wymieniają również Halle jako miejsce studiów). W 1927 roku ożenił się ze swoją przyjaciółką z okresu studiów Elsą Samuel. W 1928 roku podjął pracę jako neurochirurg w liczącej 300 łóżek klinice psychiatrycznej Uniwersytetu w Hamburgu, którą kierował w tym czasie Otfrid Foerster.
W 1933 roku na podstawie nowego prawa (tzw. Berufsverbot) został zwolniony z funkcji głównego lekarza w Wenzel-Hancke-Krankenhaus we Wrocławiu i zabroniono mu leczenia nie-Żydów. Od tego czasu został dyrektorem wrocławskiego szpitala żydowskiego. Po nocy kryształowej przyjął do szpitala jako pacjentów wielu ludzi chcących uniknąć represji i większość z nich wybronił przed aresztowaniem.
14 marca 1939 Ludwig Guttmann z żoną i dwójką dzieci wyemigrował z Niemiec i na zlecenie ministra spraw zagranicznych III Rzeszy Joachima von Ribbentropa badał w Lizbonie portugalskiego dyktatora Antónia de Salazara. W drodze powrotnej uzyskał zgodę na pobyt w Wielkiej Brytanii. Początkowo, jako obywatel niemiecki, nie mógł praktykować i zajmował się pracą naukową. Następnie pracował w klinice neurochirurgii w Nuffield Radcliffe Infirmary, a potem w Stoke Mandeville Hospital w Buckinghamshire. W 1944 powierzono mu zadanie stworzenia oddziału dla paraplegików – inwalidów wojennych z drugiej wojny światowej, dla których opracował nowatorskie metody rehabilitacji.
Guttmann uważał sport za sposób leczenia i rehabilitacji i 28 lipca 1948 roku zorganizował w Stoke Mandeville zawody dla weteranów wojennych w strzelaniu z łuku. Ponieważ tego samego dnia otwierano letnie igrzyska olimpijskie w Londynie, Guttmann powiązał te zdarzenia, stając się inicjatorem igrzysk paraolimpijskich. W 1960 roku w Rzymie odbyły się pierwsze igrzyska paraolimpijskie. W 1966 roku za swoje zasługi otrzymał tytuł szlachecki z rąk królowej brytyjskiej Elżbiety II.

</doc>
<doc id="947319" url="https://pl.wikipedia.org/wiki?curid=947319" title="Błuskajmy Małe">
Błuskajmy Małe

Błuskajmy Małe (niem. "Klein Bloßkeim") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego.
Położenie geograficzne.
Osada jest położona na północnych krańcach gminy Korsze w bezpośredniej bliskości z gminą Sępopol w powiecie bartoszyckim. Pod względem historycznym miejscowość leży w Prusach Dolnych, na obszarze dawnej pruskiej Barcji. Pod względem fizycznogeograficznym jest położona na Nizinie Sępopolskiej, będącej częścią Niziny Staropruskiej. Na wschód od zabudowań wsi płynie swobodnie meandrujący Guber. W kierunku północno-zachodnim od Błuskajm Małych rozciągają się kompleksy leśne położone między Lwowcem a Romankowem. Osada leży nieopodal drogi lokalnej wyłożonej płytami betonowymi, która łączy Prosnę i Lwowiec.
Historia.
Wieś wydzielona została z Błuskajm Wielkich w XIX wieku. Błuskajmy Małe w 1913 r. wchodziły jako folwark w skład majątku ziemskiego Prosna.
Ochrona przyrody.
Teren osady i jej okolic jest częścią obszaru Natura 2000, a mianowicie obszaru specjalnej ochrony ptaków Ostoja Warmińska. Jest to także teren wchodzący w skład Obszaru Chronionego Krajobrazu Doliny Rzeki Guber.
W pobliżu Błuskajm na odcinku 600 m rośnie aleja 50 dębów szypułkowych o obwodzie pnia 150-280 cm. Jest ona od 19.01.1978 zarejestrowana jako pomnik przyrody.

</doc>
<doc id="947320" url="https://pl.wikipedia.org/wiki?curid=947320" title="Prawo niemieckie">
Prawo niemieckie



</doc>
<doc id="947328" url="https://pl.wikipedia.org/wiki?curid=947328" title="Geoksen">
Geoksen

Geoksen – organizm spotkany w glebie, który w odróżnieniu od geofili czy geobiontów, nie jest typowym elementem edafonu, ale znalazł się w niej przypadkowo (np. larwa owada żyjąca wśród koron drzew, która spadła na ziemię lub organizm żyjący na powierzchni gleby, który wpadł do szczeliny), albo przebywa tam sporadycznie (np. składając jaja, chroniąc się przed niekorzystną pogodą lub w pogoni za potencjalną zdobyczą).

</doc>
<doc id="947329" url="https://pl.wikipedia.org/wiki?curid=947329" title="Długi Lasek">
Długi Lasek

Długi Lasek (niem. "Langwäldchen") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego.

</doc>
<doc id="947332" url="https://pl.wikipedia.org/wiki?curid=947332" title="Dzierżążnik">
Dzierżążnik



</doc>
<doc id="947333" url="https://pl.wikipedia.org/wiki?curid=947333" title="Jeziora potęgowskie">
Jeziora potęgowskie

Jeziora potęgowskie – zespół jezior północno-zachodniego obszaru Pojezierza Kaszubskiego leżący na obszarze powiatów kartuskiego, wejherowskiego i lęborskiego, otoczony częściowo kompleksem leśnym Lasów Mirachowskich Kaszubskiego Parku Krajobrazowego. Akwen jezior należy (poprzez przepływającą przez obszar zespołu Bukowinę) do zlewni rzeki Łupawy. Infrastruktura obsługująca ruch turystyczny koncentruje się w Kamienicy Królewskiej i Potęgowie. Wzdłuż linii brzegowej jezior prowadzi turystyczny Szlak Kaszubski. 
Zespół Jezior Potęgowskich:

</doc>
<doc id="947335" url="https://pl.wikipedia.org/wiki?curid=947335" title="Bławatnikowate">
Bławatnikowate

Bławatnikowate (Cotingidae) – rodzina ptaków z rzędu wróblowych (Passeriformes), obejmująca ponad 60 gatunków. Występują w Ameryce Południowej i Centralnej oraz w Meksyku.
Długość ciała bławatników waha się od 8 do 50 cm, masa zaś wynosi 6–400 g. Upierzenie bardzo zróżnicowane, występuje wyraźny dymorfizm płciowy; u samców występują barwy czerwone, fioletowe i błękitne. W piórach pochodzących od 25 gatunków, ze wszystkich linii rozwojowych w rodzice, stwierdzono występowanie 16 różnych karotenoidów. Występują również ozdoby w postaci wyrostków skórnych, brodawek lub fragmentów nagiej skóry.
Pożywienie stanowią zwykle owoce i owady. Przedstawiciele Rupicolini są w większości owocożerni. Ziołosieki ("Phytotoma") zjadają także pąki roślinne i nasiona. Jemiołusznik ("Zaratornis stresemanni") zgodnie z nazwą żywi się głównie jemiołami. W lęgu 1–3 jaja o barwie płowożółtej lub oliwkowej, z brązowymi albo szarymi plamkami. Inkubacja trwa 19–28 dni, młode pozostają w gnieździe 21 do 44 dni.
Podział systematyczny.
Do rodziny zaliczane są następujące podrodziny:

</doc>
<doc id="947336" url="https://pl.wikipedia.org/wiki?curid=947336" title="Carl Gustaf Tessin">
Carl Gustaf Tessin

Carl Gustaf Tessin (ur. 5 września 1695 w Sztokholmie, zm. 7 stycznia 1770 na zamku Åkerö) – szwedzki polityk, hrabia.
Życiorys.
Ojcem Tessina był architekt Nicodemus Tessin młodszy. Jego pochodzenie było w połowie arystokratyczne (ze strony matki), a w połowie mieszczańskie (ze strony ojca). Rodzina ojca wydała wielu artystów; malarzy i architektów. Karierę polityczna rozpoczął w 1723, gdy został członkiem partii „holsztyńskiej”, tzn. polityków opowiadających się za kandydaturą ks. Holsztynu Karola Fryderyka na tron szwedzki.
Tessin został w 1725 ambasadorem szwedzkim w Wiedniu (do 1726), gdzie pokrzyżował plany Arvida Horna i prorosyjskiej „partii czapek” przystępując do antyrosyjskiego Sojuszu Hanowerskiego. Tessin opowiadał się bowiem po stronie „partii kapeluszy” ("Hattpartiet").
Podczas sesji Riksdagu w 1726-1727 i 1731 gwałtownie zaatakował politykę Rządu Horna.
W latach 1734-1745 był znów ambasadorem w Wiedniu, w 1739-42 w Paryżu, w 1743 w Kopenhadze, a w 1744 w Berlinie (do 1746), dokąd przybył by towarzyszyć nowej królowej Szwecji Luizie Ulryce Pruskiej do Sztokholmu. Od 1747 stał na czele rady królewskiej.
Był człowiekiem bardzo dobrze wykształconym, zwłaszcza w teorii politycznej. Znakomicie znał dzieła Woltera, markiza d’Argensona i Monteskiusza. Członek Królewskiej Szwedzkiej Akademii Nauk.

</doc>
<doc id="947340" url="https://pl.wikipedia.org/wiki?curid=947340" title="LVC">
LVC



</doc>
<doc id="947341" url="https://pl.wikipedia.org/wiki?curid=947341" title="Seinen-manga">
Seinen-manga

 – manga lub anime adresowana głównie do młodych mężczyzn w wieku 18–30 lat.
Kobiecym odpowiednikiem jest josei-manga. Magazyny tego typu mają zwykle w tytule słowo "young", np. „Shūkan Young Jump”. Popularne magazyny publikujące seinen-manga to m.in.: „Afternoon”, „Big Comic” i „Ultra Jump”.

</doc>
<doc id="947343" url="https://pl.wikipedia.org/wiki?curid=947343" title="Toyota Celica">
Toyota Celica

Toyota Celica – samochód osobowy produkowany przez japońską firmę Toyota w latach 1970-2005. Dostępny był jako liftback i coupé, w niewielkiej liczbie egzemplarzy powstawała też wersja kabriolet. Do napędu używano benzynowych silników R4 o pojemności 1,6-2,4 l. W latach 1970-1986 Celica zaliczała się do samochodów tylnonapędowych, od 1986 do końca produkcji - przednionapędowych. W latach 1986-1999 powstawała topowa wersja Celiki z napędem na cztery koła oraz turbodoładowaniem - GT-Four. Powstało siedem generacji modelu, 2. i 3. posłużyły jako baza dla stworzenia nowego samochodu - Toyoty Supry. Nazwa pochodzi od hiszpańskiego słowa "celica".
I Generacja.
Pierwsza generacja Celiki trafiła na rynek japoński pod koniec 1970 roku. Zaprojektowana została jako bardziej przystępna alternatywa dla droższej Toyoty 2000GT. Nowy model dzielił płytę podłogową z modelem Carina, dostępny był jako 3-drzwiowy liftback lub 2-drzwiowe coupé. Premiera miała miejsce podczas Tokyo Motor Show w październiku 1970 roku. Produkcja wersji coupé ruszyła w grudniu tego samego roku, liftback trafił zaś do sprzedaży w kwietniu 1973. Był to pierwszy samochód typu specialty car (odpowiednik amerykańskiego pony cars w Japonii).
Do napędu wersji coupé nabywca mógł wybierać spośród czterech jednostek benzynowych, trzy 1600 ("2T" - 100 KM, "2T-B" - 105 KM i "2T-G" - 115 KM) i jedna 1400 ("T" - 86 KM). Napęd przenoszony był na oś tylną poprzez 4- lub 5-biegową manualną bądź 3-biegową automatyczną skrzynię biegów. Dostępne były cztery wersje wyposażenia: GT, ST, LT i ET. W 1975 model przeszedł facelifting.
Liftback wprowadzony w kwietniu 1973 opierał się na prototypie SV-1 zaprezentowanym na Tokio Motor Show w 1971 roku. Pojazd był 3-drzwiowym liftbackiem z układem miejsc 2+2 z nadwoziem stylizowanym na fastbacka. Do napędu służyły m.in. silniki 2000 "18R-G" (145 KM) i 1600 "2T-G" (115 KM).
II Generacja.
Celica drugiej generacji (oznaczenie A40/A50) trafiła do produkcji w sierpniu 1977 już jako rocznik 1978. Dostępne wersje nadwozia to ponownie coupé i liftback. Wersja Coupe przestała być już prawdziwym hardtopem, zarówno Coupe jak i Liftback charakteryzowało się drzwiami bez ramek przy szybach, występował jednak szeroki słupek B. Osobą odpowiedzialną za tego typu rozwiązanie był David Stollery. Drugą generację Celiki dzieli się na dwie serie, A (1978–1979) i B (1979-1981). Pierwsza z nich wyróżniała się okrągłymi reflektorami w pasie przednim i chromowanymi zderzakami już w standardzie, druga zaś prostokątnymi kloszami świateł oraz ogumowanymi zderzakami.
Mimo coraz ostrzejszych norm emisji spalin do napędu wciąż używano silników DOHC, były to m.in. 2000 "18R-GU" (130 KM), 1800 "3T-U" (98 KM) czy też 1600 "12T-U" (88 KM).
W 1978 roku rozpoczęto produkcję modelu Toyota Supra MkI, który konstrukcyjnie opierał się na Celice drugiej generacji. 
III Generacja.
Trzecia generacja wprowadzona do produkcji w lipcu 1981 znacznie różniła się od poprzednich modeli, które nawiązywały do klasycznych amerykańskich linii samochodów sportowych z lat 70. Celica występowała tradycyjnie w dwóch wersjach nadwoziowych, liftback i notchback coupé, i wyróżniała się kanciastymi kształtami nadwozia, po raz pierwszy użyto podnoszonych świateł). Jest to też ostatnia generacja z napędem na tylne koła. 
Dostępne były silniki takie jak: 1600 "2T-GEU", 1800 "1-SU" (100 KM), 1800 "3T-EU" (105 KM), 2000 "18R-GEU" (135 KM), "4A-GEI" czy też turbodoładowany "3T-GTEU" (od października 1982). Możliwy był wybór wersji z aktywnym układem zawieszenia (m.in. system 4 skrętnych kół).
Standardem stała się 5-biegowa skrzynia manualna z nadbiegiem, tylko wersje GT mogły zostać połączone z 4-biegowym automatem. Od sierpnia 1982 dla samochodów sprzedawanych na rynku północnoamerykańskim przygotowano silniki z wtryskiem paliwa. W 1983 (wersja rocznikowa 1984) przeprowadzony został facelifting.
IV Generacja.
W sierpniu 1985 Celica doczekała się gruntownej modernizacji. Główną zmianą konstrukcyjną było wprowadzenie przedniego napędu. Nadwozie otrzymało bardziej opływowy kształt, w ofercie pozostała tylko wersja hatchback.
W październiku 1985 roku wprowadzono nową wersję GT-Four, otrzymała ona napęd AWD oraz turbodoładowany silnik "3S-GTEU" (185 KM). Pojazd ten brał udział w rajdowych mistrzostwach świata, w 1990 Carlos Sainz wygrał nim Puchar Kierowców. Od października 1987 oferowano wersję kabriolet.
V Generacja.
Celica piątej generacji trafiła do produkcji we wrześniu 1989 już jako rocznik 1990. Samochód charakteryzował się nadwoziem o bardziej zaokrąglonych kształtach niż w przypadku poprzedni generacji. Długość samochodu nieznacznie wzrosła, rozstaw osi pozostał niezmieniony. Samochód dostępny był jako liftback, od sierpnia 1990 roku także jako kabriolet (silnik 2.0 "3S-GE", 156 KM). Produkcję zakończono po czterech latach - w 1993 roku. W najmocniejszej wersji GT-Four silnik "3S-GTE" osiągał 225 KM
VI Generacja.
Szósta generacja Celiki zadebiutowała w lutym 1994 roku. Gama nadwozi ograniczyła się do liftbacka, coupe i kabrioletu (od września 1994), oparta na tej wersji konstrukcja przez lata odnosiła sukcesy w Rajdowych Samochodowych Mistrzostwach Świata. Podstawowy model wyposażony został w czterocylindrowy silnik o pojemności 1,8 l i mocy 116 KM, z kolei w wersji GT zastosowano 170-konną jednostkę o pojemności dwóch litrów. Z zewnątrz Celicę GT można rozpoznać po seryjnie montowanych obręczach kół z lekkich stopów i charakterystycznych światłach przeciwmgielnych. Ofertę uzupełnia wersja GT-Four z silnikiem o mocy 242 KM (w Japonii 252 KM) i permanentnym napędem na 4 koła. Model GT w ostatnim roku produkcji otrzymał nowy silnik "3S-GE" BEAMS (VVTI - zmienne fazy rozrządu), który występował w trzech wersjach. Najmocniejszy, z podwójnym VVTI, osiągał moc 210 KM bez doładowania.
Partie nośne karoserii wykonano w przeważającej części z ocynkowanych blach stalowych. 
Facelift.
W 1996 roku Celica przeszła facelifting polegający na delikatnym przemodelowaniu przedniego zderzaka (nie dotyczy wersji GT-Four). W miejscu jednego szerokiego wlotu powietrza zawitały dwa małe po bokach, w których teraz montowane były światła przeciwmgłowe, oraz jeden większy pośrodku. Szkła kierunkowskazów zostały zmienione z pomarańczowych na białe. Dołożono trzecie światło stopu na klapie bagażnika. Do wyposażenia podstawowego dodano poduszkę powietrzną pasażera.
Silniki.
Benzyna
GT-Four.
Wersja GT-Four powstała, aby spełnić wymagania homologacyjne FIA w nakładzie 2500 egzemplarzy. Zmiany w stosunku do wersji podstawowej to:
VII Generacja.
VII generacja Celiki została wprowadzona do produkcji we wrześniu 1999 roku. W porównaniu z poprzednią generacją udało się obniżyć masę pojazdu. Do napędu używano dwóch jednostek R4 1.8, "1ZZ-FE" (143 KM) i "2ZZ-GE" (192 KM). Produkcję zakończono w kwietniu 2005 roku.

</doc>
<doc id="947345" url="https://pl.wikipedia.org/wiki?curid=947345" title="Dzierżążnik (Łankiejmy)">
Dzierżążnik (Łankiejmy)

Dzierżążnik (niem. "Hartels") – część wsi Łankiejmy w Polsce, położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 Dzierżążnik administracyjnie należał do województwa olsztyńskiego.
Ochrona przyrody.
Wschodnia część Dzierżążnika, położona bliżej rzeki, jest objęta ochroną w ramach Obszaru Chronionego Krajobrazu Doliny Rzeki Guber, który obejmuje nie tylko obszar Gubra, ale także dolinę Sajny.

</doc>
<doc id="947346" url="https://pl.wikipedia.org/wiki?curid=947346" title="Dzikowina">
Dzikowina

Dzikowina – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego.

</doc>
<doc id="947347" url="https://pl.wikipedia.org/wiki?curid=947347" title="Giełpsz">
Giełpsz

Giełpsz (niem. "Gelbsch") – przysiółek wsi Karszewo w Polsce, położony w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 przysiółek administracyjnie należał do województwa olsztyńskiego.
Od 2015 roku przez przysiółek przebiega szlak rowerowy Green Velo, łączący w tym miejscu Sępopol i Korsze oraz Barciany.

</doc>
<doc id="947349" url="https://pl.wikipedia.org/wiki?curid=947349" title="Grabina (Płużniczka)">
Grabina (Płużniczka)

Grabina – część wsi Płużniczka w Polsce, położona w województwie śląskim, w powiecie gliwickim, w gminie Toszek, przy drodze między Płużniczką, a drogą Toszek-Sarnów.
W latach 1975–1998 Grabina administracyjnie należała do województwa katowickiego.
Przez Grabinę przebiega szlak turystyczny:

</doc>
<doc id="947351" url="https://pl.wikipedia.org/wiki?curid=947351" title="Geofil">
Geofil

Geofil (gr. "gé" ‘ziemia’, "philéo" ‘lubić’), dawniej też pedofil – organizm, który część swego życia spędza w glebie (na przykład rozmnaża się w niej lub chroni podczas okresu zimowego). 
Geofilami są larwy wielu owadów (zaciosek zmiennobarwny, tęcznik mniejszy, a także larwy z rodziny bąkowatych), jak również niektóre płazy (ropucha szara, grzebiuszka ziemna), gady i ssaki.

</doc>
<doc id="947352" url="https://pl.wikipedia.org/wiki?curid=947352" title="Gnojewo">
Gnojewo

2 miejscowości w Polsce:

</doc>
<doc id="947353" url="https://pl.wikipedia.org/wiki?curid=947353" title="John Dos Passos">
John Dos Passos

John Roderigo Dos Passos (ur. 14 stycznia 1896 w Chicago, zm. 28 września 1970 w Baltimore) – amerykański powieściopisarz i dziennikarz.
Życiorys.
Ojciec Dos Passosa był zamożnym prawnikiem pochodzenia portugalskiego. John Dos Passos uczył się w dobrych szkołach, ukończył studia na Uniwersytecie Harvarda (1916) i odbywał podróże do Europy i Meksyku. W czasie I wojny światowej pracował jako kierowca ambulansu we Francji i Włoszech (1917–1918).
Był pisarzem należącym do straconego pokolenia. Powieść antywojenna "Trzej żołnierze" (ang. "Three Soldiers", 1921) i powieść o Nowym Jorku "Manhattan Transfer" (1925) przyniosły mu uznanie i sukces finansowy.
Sprzeciwiał się procesowi Sacca i Vanzettiego i został za to na krótko uwięziony. Początkowo skłaniał się ku socjalizmowi, ale po spędzeniu kilku miesięcy w Związku Radzieckim (1928) zmienił poglądy na bardziej prawicowe. Rozczarowanie socjalizmem pogłębił jego pobyt w Hiszpanii w czasie wojny domowej.
Dos Passos napisał 42 powieści. Główne jego dzieło to trylogia "USA" ("42 równoleżnik", "1919" i "Ciężkie pieniądze", 1930–1936).
Stosował technikę strumienia świadomości i wielogłosowego kolażu (wycinków prasowych, autobiografii i biografii).
W latach 1942–1945 jako dziennikarz zajmował się trwającą wówczas II wojną światową.
Dos Passos uprawiał też malarstwo, a natchnienie czerpał głównie z podróży.
Po wojnie miał wypadek samochodowy, w którym zginęła będąca z nim w związku od 18 lat żona, a on sam stracił w jego wyniku wzrok w jednym oku.

</doc>
<doc id="947354" url="https://pl.wikipedia.org/wiki?curid=947354" title="Grabów (Pisarzowice)">
Grabów (Pisarzowice)

Grabów – część wsi Pisarzowice w Polsce, położona w województwie śląskim, w powiecie gliwickim, w gminie Toszek, przy drodze krajowej 94.
W latach 1975–1998 Grabów administracyjnie należał do województwa katowickiego.

</doc>
<doc id="947355" url="https://pl.wikipedia.org/wiki?curid=947355" title="Bogusław Kogut">
Bogusław Kogut

Bogusław Kogut (ur. 2 września 1925 w Klęczanach, koło Sędziszowa, zm. 15 marca 1987) – polski poeta, prozaik, publicysta, polonista, poseł na Sejm PRL II kadencji.
Życiorys.
Podczas II wojny światowej żołnierz Batalionów Chłopskich. W latach 1956-1960 redaktor naczelny "Tygodnika Zachodniego". Laureat nagród literackich Rzeszowa i Poznania. W latach 1957-1961 poseł na Sejm II kadencji z ramienia PZPR. Pisarz związany z Poznaniem. W PZPR i ZLP od 1951. Członek egzekutywy Komitetu Wojewódzkiego PZPR w Poznaniu i egzekutywy POP PZPR przy Oddziale Poznańskim ZLP (od 1981). Wiceprezes Oddziału Poznańskiego ZLP i członek jego Zarządu Głównego (1954-1956). Laureat nagród literackich Rzeszowa i Poznania.
Został pochowany na Cmentarzu Junikowo w Poznaniu w Alei Zasłużonych (AZ-2-P2-30).

</doc>
<doc id="947356" url="https://pl.wikipedia.org/wiki?curid=947356" title="Anaconda (oprogramowanie)">
Anaconda (oprogramowanie)

Anaconda jest oprogramowaniem ułatwiającym instalację niektórych z dystrybucji systemu operacyjnego Linux. Szczególnie są to systemy pochodne do Linux Red Hat. Anaconda jest napisana w C i częściowo w Pythonie, a jako środowiska graficznego używa pakietu PyGTK.

</doc>
<doc id="947358" url="https://pl.wikipedia.org/wiki?curid=947358" title="Gnojewo (województwo warmińsko-mazurskie)">
Gnojewo (województwo warmińsko-mazurskie)

Gnojewo (niem. "Grützau") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego.

</doc>
<doc id="947359" url="https://pl.wikipedia.org/wiki?curid=947359" title="Stałe logiczne">
Stałe logiczne



</doc>
<doc id="947360" url="https://pl.wikipedia.org/wiki?curid=947360" title="Philipp Scheidemann">
Philipp Scheidemann

Philipp Scheidemann (ur. 26 lipca 1865 w Kassel, zm. 29 listopada 1939 w Kopenhadze) – polityk niemiecki, członek partii SPD, kanclerz. Proklamował powstanie Republiki Niemieckiej, zwanej także Republiką Weimarską.
Życiorys.
Młodość.
Przyszły kanclerz urodził się w Kassel. Pochodził z rodziny ubogich rzemieślników (ojciec był tapeciarzem). W wieku czternastu lat, już po śmierci ojca, Scheidemann porzucił szkołę i zatrudnił się jako pomocnik zecera. Następnie wyjechał z rodzinnego miasta i w celu zdobycia nowych doświadczeń zawodowych odwiedził szereg niemieckich miast, m.in. Szczecin, Berlin, Hamburg.
Od 1883 roku Philipp Scheidemann związał się z socjaldemokracją, której działalność była zakazana aż do 1890 roku. Od 1886 przez rok z jego inicjatywy wydawany był "Der Folksfreund", następnie pracował w innych regionalnych gazetach. Przyszły kanclerz dużo czytał, uczestniczył w różnego rodzaju kursach, starał się wciąż pogłębiać swoją wiedzę.
W 1889 roku poślubił Johannę Friderike Luise i zamieszkał z nią w Marburgu. Tam też przyszły na świat ich trzy córki: Lina, Luisa i Hedwig. Scheidemann był już wtedy cenionym redaktorem lewicowej prasy i aktywnym działaczem socjaldemokracji.
Polityczna kariera i I wojna światowa.
W latach 1903–1918 był socjaldemokratycznym deputowanym do Reichstagu. W 1911 roku wszedł w skład zarządu SPD, a rok później został wybrany wiceprzewodniczącym parlamentu. W początkowym okresie I wojny światowej Scheidemann był jej zwolennikiem, lecz w późniejszym czasie opowiadał się już za pokojem i powrotem do statusu quo. Od 1916 był razem z Friedrichem Ebertem współprzewodniczącym SPD. W 1918 został ministrem bez teki w rządzie Maxa von Badena.
Na czele rządu.
W obliczu przegranej wojny i trudności gospodarczych Niemcy stanęły na progu rewolucji. W całym kraju wybuchały strajki i zamieszki. Mając na celu uspokojenie nastrojów 9 listopada 1918 Scheidemann około godziny 14 proklamował z balkonu Reichstagu powstanie republiki w Niemczech. Akt ten nie był konsultowany z ówczesnym kanclerzem Friedrichem Ebertem i odbył się wbrew jego woli. 19 stycznia 1919 roku odbyły się wybory do Zgromadzenia Narodowego, a następnie powołano nowy rząd z Scheidemannem na czele. Do rządu weszło SPD, Centrum i demokraci. Samego Scheidemanna określano mianem nie kanclerza a premierem Rzeszy ("Reichsministerpräsident"). Scheidemann był kanclerzem od 13 lutego do 20 czerwca 1919. W swoim rządzie nie posiadał zbytniego poważania, nie umiał wypracować także konkretnej koncepcji rządzenia państwem. Do sukcesów gabinetu Scheidemanna należy zaliczyć ustabilizowanie sytuacji w Niemczech. Premier Rzeszy był zdeklarowanym krytykiem traktatu wersalskiego, który odrzucił. Fakt ten, w związku z koniecznością zakończenia wojny, był bezpośrednią przyczyną podania się kanclerza do dymisji.
Po ustąpieniu, emigracja i ostatnie lata.
Po ustąpieniu z urzędu Scheidemann wrócił do Kassel, gdzie pełnił funkcję nadburmistrza, zasiadał także w Reichstagu. Jako jeden z twórców Republiki Weimarskiej, był negatywnie postrzegany przez narodowych socjalistów. Po przejęciu władzy przez NSDAP, by uniknąć aresztowania, Scheidemann udał się do Czechosłowacji. Następnie podróżował po wielu państwach, m.in. Polsce. W końcu osiadł w Kopenhadze, gdzie zmarł 29 listopada 1939.

</doc>
<doc id="947361" url="https://pl.wikipedia.org/wiki?curid=947361" title="Shūkan Young Jump">
Shūkan Young Jump

 – japoński magazyn publikujący mangę typu seinen. Pierwszy numer wydano w 1979 roku.

</doc>
<doc id="947364" url="https://pl.wikipedia.org/wiki?curid=947364" title="Hattpartiet">
Hattpartiet

Hattpartiet ("partia kapeluszy") – powstała w Szwecji, gdy rozpoczęła się tzw. Era wolności, po śmierci Karola XII. Założył ją Daniel Niklas von Höpken. Partia kapeluszy nie była partią w dzisiejszym tego słowa znaczeniu, gdyż jej nazwa był jedynie potoczna i nie miała spisanego statutu. Jej stronnicy dążyli do maksymalnego uniezależnienia Szwecji od wpływów zwycięskiej Rosji, przez sojusz z Francją.
Zaczątkiem partii kapeluszy była działająca w latach dwudziestych "Partia Holsztyńska", której członkowie nie akceptowali wyboru młodszej córki Karola XII Ulryki Eleonory na królową Szwecji.
Najsłynniejszymi liderami stronnictwa byli:
Ich przeciwnikiem był prorosyjski Arvid Horn i jego następcy przewodzący ugrupowaniu znanemu jako "partia czapek" ("Mösspartiet"). W roku 1738 partia kapeluszy odniosła znaczne zwycięstwo i Arvid Horn musiał odejść z polityki.

</doc>
<doc id="947366" url="https://pl.wikipedia.org/wiki?curid=947366" title="Frank Capra">
Frank Capra

Frank Capra, właśc. Francesco Rosario Capra (ur. 18 maja 1897 w Bisacquino, zm. 3 września 1991 w La Quinta) – amerykański reżyser filmowy pochodzenia włoskiego, trzykrotny zdobywca Oscara za reżyserię. Ojciec producenta – Franka Capry Jr.
Życiorys.
Urodzony na Sycylii, w 1903 roku wyemigrował wraz z rodzicami do Stanów Zjednoczonych, do Los Angeles. Ukończył California Institute of Technology, otrzymując dyplom inżyniera-chemika. W roku 1918, służąc w armii amerykańskiej, zaraził się hiszpanką.
Karierę w Hollywood rozpoczął pracując dla Macka Sennetta i Harry’ego Langdona, jeszcze przy filmach niemych. Największe sukcesy odnosił w latach 30. XX wieku, reżyserując wzruszające komedie, opowiadające o prostych, zwyczajnych ludziach i pokazujące ludzką dobroć i solidarność. Jego twórczość korespondowała z duchem Nowego Ładu – programu reform, wprowadzonego przez prezydenta Roosevelta.
W czasie II wojny światowej, współpracując z Biurem Informacji Wojennej wyreżyserował serię filmów dokumentalno-propagandowych "Dlaczego walczymy".
W 1946 roku nakręcił "To wspaniałe życie", zaliczane do klasyki filmu amerykańskiego. Opowiadający o młodym mężczyźnie, który tracąc wiarę w sens życia, chciał popełnić samobójstwo, lecz w ostatniej chwili został uratowany przez Anioła Stróża. Film stał się jednym z obrazów chętnie emitowanych w Stanach Zjednoczonych w okresie Bożego Narodzenia. Następne obrazy Capry nie odnosiły już podobnych sukcesów.
Filmografia.
Inne.
Frank Capra napisał także scenariusze do ok. 30 filmów, m.in. do "To wspaniałe życie", "His First Flame" i kilku innych swoich obrazów. Był też producentem ponad dwudziestu filmów, głównie reżyserowanych przez siebie.

</doc>
<doc id="947367" url="https://pl.wikipedia.org/wiki?curid=947367" title="Góra (powiat kętrzyński)">
Góra (powiat kętrzyński)

Góra (niem. "Annahöhe") – opuszczona osada w Polsce położona w województwie warmińsko-mazurskim, w powiecie kętrzyńskim, w gminie Korsze. Miejscowość formalnie jest częścią sołectwa Glitajny.
W latach 1975–1998 miejscowość administracyjnie należała do województwa olsztyńskiego.
Osada już bez mieszkańców. 
W miejscowości brak zabudowy.

</doc>
<doc id="947369" url="https://pl.wikipedia.org/wiki?curid=947369" title="Kałmy">
Kałmy

Kałmy (niem. "Kollmen") – przysiółek wsi Piaskowiec w Polsce, położony w województwie warmińsko-mazurskim, w powiecie kętrzyńskim, w gminie Korsze. Wchodzi w skład sołectwa Glitajny.
W latach 1975–1998 przysiółek administracyjnie należał do województwa olsztyńskiego.
Przysiółek Kałmy od Glitajn oddziela strumień, który jest prawobrzeżnym dopływem Sajny.
Historia.
W roku 1913 istniejący tu majątek ziemski miał powierzchnię 268 ha. Przed 1945 r. majątek ten należał do Maxa von Skopnicka z Glitajn.

</doc>
<doc id="947370" url="https://pl.wikipedia.org/wiki?curid=947370" title="Partia kapeluszy">
Partia kapeluszy



</doc>
<doc id="947371" url="https://pl.wikipedia.org/wiki?curid=947371" title="Mösspartiet">
Mösspartiet

Mösspartiet ("partia czapek") – prorosyjskie stronnictwo polityczne w Szwecji XVIII wieku (Era wolności). Kierował nim Arvid Horn, choć za jego rządów nazywano ją raczej partią dworu ("szw. hovpartiet").
Jego przeciwnikami politycznymi byli profrancuscy posłowie zgrupowani w "partii kapeluszy" (Hattpartiet), wcześniej partii holsztyńskiej. W roku 1738 partia kapeluszy odniosła znaczne zwycięstwo i Arvid Horn musiał odejść z polityki. Nieco późniejszymi politykami powiązanymi z partią czapek byli Mattias Alexander von Ungern-Sternberg i Joachim von Düben.

</doc>
<doc id="947372" url="https://pl.wikipedia.org/wiki?curid=947372" title="Kamień (powiat kętrzyński)">
Kamień (powiat kętrzyński)

Kamień (niem. "Goldstein") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego.

</doc>
<doc id="947373" url="https://pl.wikipedia.org/wiki?curid=947373" title="Magburaka">
Magburaka

 
Magburaka – miasto w środkowym Sierra Leone, stolica dystryktu Tonkolili w Prowincji Północnej. Magburaka położona jest nad rzeką Rokel na skrzyżowaniu dróg wiodących z Freetown do Kabali i z Makeni do Koidu. 
Ludność.
Dominującą grupą etniczną są Temne. Zmiany liczby ludności na przestrzeni lat ukazuje poniższa tabelka:
Gospodarka.
Miasto jest ośrodkiem handlu orzeszkami koli, oleju palmowego, ryżu o pomidorów.
Infrastruktura.
Obok zwykłych budynków administracyjnych stolicy dystryktu w mieście działa szpital i seminarium nauczycielskie.

</doc>
<doc id="947374" url="https://pl.wikipedia.org/wiki?curid=947374" title="Davy Crockett">
Davy Crockett

David Crockett (ur. 17 sierpnia 1786, zm. 6 marca 1836) – amerykański polityk, żołnierz i pionier.
Życiorys.
Urodził się w pobliżu dzisiejszego Rogersville w Tennessee, a wychował się w lasach Appalachów. Zdobył słabe wykształcenie. Wstąpił do milicji stanu Tennessee i podczas tzw. "Creek War" walczył pod dowództwem Andrew Jacksona (1813). Dzięki swoim zasługom militarnym zdobył w swoim stanie pewną sławę. Został wybrany na tzw. sędziego pokoju i w 1821 r. został wybrany do stanowej legislatury.
Po dwóch kadencjach został wybrany do Izby Reprezentantów Stanów Zjednoczonych z ramienia demokratów. Początkowo popierał demokratów Jacksona, ale później doszło między nimi do rozłamu. Kosztowało go to przegranie reelekcji w 1830 r.
W dwa lata później został jednak ponownie wybrany, tym razem jako przedstawiciel amerykańskiej partii Wigów. Z ramienia tej partii był potencjalnym pretendentem na stanowisko prezydenta USA, jako ewentualny kontrkandydat Martina Van Burena, protegowanego Jacksona. W reelekcji w 1834 r. Crockett doznał porażki. Zniechęcony do polityki swojego stanu wypowiedział słynne słowa "Możecie iść wszyscy do piekła, ja idę do Teksasu".
Przenosiny do Teksasu w 1835 r. były spowodowane chęcią ożywienia swojej politycznej kariery. Razem z grupą swoich znajomych dołączył do pułkownika Williama B. Travisa i wziął udział w obronie Alamo w czasie oblężenia w lutym i marcu 1836 r. przez oddziały meksykańskie dowodzone przez Antonia Lopeza de Santa Annę. Zachowany dziennik pułkownika Travisa potwierdza niezwykłe bohaterstwo Crocketta.
6 marca 1836 r. Alamo zostało zdobyte. Okoliczności jego śmierci nie są do końca jasne. Bardziej popularna wersja mówi o śmierci w trakcie walki. Niektóre źródła podają jednak, że był on jednym z pięciu lub sześciu ocalałych obrońców, którzy dostali się do niewoli i z rozkazu Santa Anny zostali zabici (zakłuci bagnetami lub rozstrzelani – opisy różnią się pod tym względem).
W kulturze i tradycji.
Davy (Davey) Crockett jest jedną z powszechnie znanych postaci w USA. Jako bohater legendarnych, częściowo nieprawdziwych wyczynów, stał się bohaterem ludowym (ang. folk hero). Jeszcze za swego życia wydawał z wielkim sukcesem almanach, który wiele dodał do jego popularnego heroicznego wyobrażenia.
W latach 50. wytwórnia Disneya uczyniła z niego bohatera serialu telewizyjnego, propagując jego postać wśród młodych widzów.
Jego prawdziwe i fikcyjne przygody (w legendach ludowych czasami są przesadzone aż do śmieszności) zostały opisane, m.in. w następujących książkach:

</doc>
<doc id="947375" url="https://pl.wikipedia.org/wiki?curid=947375" title="János Kornai">
János Kornai

János Kornai (ur. 21 stycznia 1928 w Budapeszcie, zm. 18 października 2021 tamże) – węgierski ekonomista.
Międzynarodową renomę przyniosła mu wydana w 1980 roku książka "Gospodarka niedoboru" ("Economics of shortage") – analiza systemu ekonomicznego tzw. „realnego socjalizmu”, centralnie sterowanej gospodarki nakazowo-rozdzielczej i jej autentycznych mechanizmów funkcjonowania. Pojęcie „gospodarka niedoboru” przyjęło się potocznie jako określenie gospodarki socjalistycznej.
Zajmował się również ekonometrią, a w latach 90. XX w. teorią kapitału społecznego.
Wykładał na wielu renomowanych uniwersytetach (m.in. Sussex, Stanford, Yale, Princeton, London School of Economics). W Polsce wydano sześć jego książek, m.in. "Gospodarka niedoboru" (1985, pt. "Niedobór w gospodarce") oraz "Stabilizacja i wzrost w procesie transformacji. Przypadek gospodarki węgierskiej" (1998).

</doc>
<doc id="947376" url="https://pl.wikipedia.org/wiki?curid=947376" title="Fulvio Astalli">
Fulvio Astalli

Fulvio Astalli (ur. 29 lipca 1655 w Sambuco, zm. 14 stycznia 1721 w Rzymie) – włoski kardynał.
Życiorys.
Za pontyfikatu Klemensa X i przez większą część pontyfikatu Innocentego XI był klerykiem Kamery Apostolskiej. Innocenty XI w 1686 kreował go kardynałem diakonem tytułu San Giorgio in Velabro, pomimo że jego wuj Francesco Maidalchini był już członkiem Św. Kolegium. Pełnił funkcje legata kolejno w Urbino (1693-96), Romanii (1696-98) i Ferrarze (1698-1704). W 1710 awansował do rangi kardynała prezbitera tytułu Santi Quirico e Giulitta, a w 1714 uzyskał promocję do diecezji suburbikarnej Sabina. 26 kwietnia 1719 jako najstarszy rangą kardynał biskup rezydujący w Rzymie został biskupem Ostia e Velletri i dziekanem Kolegium Kardynalskiego. Zmarł w Rzymie niespełna dwa lata po tej promocji.

</doc>
<doc id="947377" url="https://pl.wikipedia.org/wiki?curid=947377" title="Ład przestrzenny">
Ład przestrzenny

Ład przestrzenny – sposób ukształtowania przestrzeni, który tworzy harmonijną całość.
Ład przestrzenny uwzględnia w uporządkowanych relacjach uwarunkowania i wymagania:
Ład przestrzenny to główny cel zagospodarowania przestrzennego na wszystkich poziomach planowania: krajowym, regionalnym, lokalnym i funkcjonalnym. W zagospodarowaniu przestrzennym ład przestrzenny oznacza uporządkowanie i harmonię pomiędzy różnymi elementami składowymi przestrzeni i funkcjami struktury przestrzennej, stanowiąc kryterium oceny jakości zmian zagospodarowania w odniesieniu do sprawności procesów społeczno-gospodarczych i jakości życia.
Kryteria ładu przestrzennego.
Ład przestrzenny powinien się charakteryzować przede wszystkim następującymi kryteriami:
Funkcje.
W polskim systemie planowania przestrzennego można wyróżnić akty planowania ogólnego i akty planowania specjalistycznego. Akty planowania ogólnego to:
Akty specjalistycznego planowania przestrzennego to:
Na tak ukształtowaną siatkę aktów planowania nakładają się różnego rodzaju akty planistyczne o charakterze nieformalnych analiz i studiów, bądź poprzedzających planowanie ogólne i specjalistyczne na każdym poziomie planowania, bądź też stanowiące samodzielne akty planistyczne o charakterze informacyjnym. Do tych aktów należą m.in. studia i analizy sporządzane na szczeblu powiatu oraz oceny zmian zagospodarowania przestrzennego gminy. W niektórych województwach prowadzony jest monitoring zagospodarowania przestrzennego i sporządzane są raporty na temat jego stanu.
Fundamentem, na którym budowany jest system aktów planowania przestrzennego w Polsce, jest miejscowy plan zagospodarowania przestrzennego. Jego znaczenie bierze się m.in. stąd, że wiąże on powszechnie. Na jego podstawie mogą być wydawane decyzje zezwalające na realizację konkretnych obiektów budowlanych. To zaś oznacza, że inne akty planowania, choć wpływają na treść planu miejscowego, aby wiązać, muszą być do niego przetransponowane.
Można uznać, że planowania przestrzenne na szczeblu krajowym ma głównie funkcję analityczną i informacyjną, lecz w niewielkim stopniu koordynacyjną. Na szczeblu regionalnym wzrasta znaczenie funkcji koordynacyjnych, przy utrzymaniu funkcji informacyjnych. Dokumentacja analityczna zgromadzona w trakcie prac nad planami zagospodarowania przestrzennego województwa jest głównym źródłem informacji o regionie. W skali lokalnej studium uwarunkowań i kierunków zagospodarowania przestrzennego spełnia liczne funkcje: analityczną, koordynacyjną, i informacyjną. Miejscowe plany zagospodarowania przestrzennego mają funkcję wyłącznie decyzyjną.

</doc>
<doc id="947378" url="https://pl.wikipedia.org/wiki?curid=947378" title="Era wolności">
Era wolności

Era wolności (szw. "frihetstiden") – okres w historii Szwecji w latach 1718-1772 charakteryzujący się upadkiem absolutyzmu po śmierci Karola XII (1718) i rozwojem parlamentaryzmu szwedzkiego i trwający aż do absolutystycznego zamachu stanu który zorganizował ambitny Gustaw III w roku 1772 (zob. Akt o formie Rządu z 1772).
Epoka wolności upłynęła pod znakiem walk partii prorosyjskiej („partia czapek” – Mösspartiet) z partią profrancuską – antyrosyjską („partia kapeluszy” – Hattpartiet). W roku 1738 partia kapeluszy odniosła znaczne zwycięstwo i Arvid Horn musiał odejść z polityki. Ważnym wydarzeniem epoki było zniesienie cenzury w Szwecji.

</doc>
<doc id="947379" url="https://pl.wikipedia.org/wiki?curid=947379" title="Partia czapek">
Partia czapek



</doc>
<doc id="947380" url="https://pl.wikipedia.org/wiki?curid=947380" title="Kaskajmy Małe">
Kaskajmy Małe

Kaskajmy Małe (niem. "Klein Köskeim") – przysiółek wsi Sajna Wielka w Polsce, położony w województwie warmińsko-mazurskim, w powiecie kętrzyńskim, w gminie Korsze. Wchodzi w skład sołectwa Sajna Wielka.
W latach 1975–1998 przysiółek administracyjnie należał do województwa olsztyńskiego.

</doc>
<doc id="947383" url="https://pl.wikipedia.org/wiki?curid=947383" title="Kowalewo Małe">
Kowalewo Małe

Kowalewo Małe (niem. "Wotterkeim", "Dorf") – przysiółek wsi Kowalewo Duże w Polsce, położony w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 przysiółek administracyjnie należał do województwa olsztyńskiego.

</doc>
<doc id="947385" url="https://pl.wikipedia.org/wiki?curid=947385" title="Niepoczołowice-Folwark">
Niepoczołowice-Folwark

Niepoczołowice-Folwark (kaszb."Niepòczołejce-Folwôrk") – część wsi Niepoczołowice w Polsce, położona w województwie pomorskim, w powiecie wejherowskim, w gminie Linia, nad jeziorem Folwarcznym na obrzeżu Kaszubskiego Parku Krajobrazowego.
W latach 1975–1998 Niepoczołowice-Folwark administracyjnie należały do województwa gdańskiego.
Niepoczołowice-Folwark są połączone drogą powiatową (nr 1431G) z Kamienicą Królewską i Niepoczołowicami, stanowiącą jedyne połączenie szosą asfaltową obszaru gmin Linia i Sierakowice. 

</doc>
<doc id="947387" url="https://pl.wikipedia.org/wiki?curid=947387" title="Marłuty">
Marłuty

Marłuty (niem. "Marlutten") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego.
Do końca roku szkolnego 1972/73 we wsi tej działał punkt filialny Szkoły Podstawowej w Sątocznie.

</doc>
<doc id="947389" url="https://pl.wikipedia.org/wiki?curid=947389" title="Dostęp telekomunikacyjny">
Dostęp telekomunikacyjny

Dostęp telekomunikacyjny – termin prawniczy przyjęty w Prawie telekomunikacyjnym.
Oznacza on korzystanie z urządzeń telekomunikacyjnych, udogodnień towarzyszących lub usług świadczonych przez innego przedsiębiorcę telekomunikacyjnego, na określonych warunkach, celem świadczenia usług telekomunikacyjnych, a polegające w szczególności na:
Stosowanie pojęcia dostępu telekomunikacyjnego jest zgodne z dyrektywami Wspólnot Europejskich i ma na celu stworzenie warunków do konkurencji na rynku usług telekomunikacyjnych.
Pojęcie to jest podstawą do działań regulacyjnych na rynku usług telekomunikacyjnych, podejmowanych przez Urząd Komunikacji Elektronicznej. Rezultatem tych działań są oferty ramowe:

</doc>
<doc id="947392" url="https://pl.wikipedia.org/wiki?curid=947392" title="Nakło (Kotulin)">
Nakło (Kotulin)

Nakło – część wsi Kotulin w Polsce, położona w województwie śląskim, w powiecie gliwickim, w gminie Toszek.
W latach 1975–1998 Nakło położone było w województwie katowickim.
Położenie.
Nakło jest położone na południe od Skał i na północny zachód od Kotulinka (Kotulin Mały).

</doc>
<doc id="947394" url="https://pl.wikipedia.org/wiki?curid=947394" title="Zasada logiczna">
Zasada logiczna



</doc>
<doc id="947395" url="https://pl.wikipedia.org/wiki?curid=947395" title="Podgórzyn (Gudziki)">
Podgórzyn (Gudziki)

Podgórzyn (niem. "Friedrichsthal") – przysiółek wsi Gudziki w Polsce, położony w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 przysiółek administracyjnie należał do województwa olsztyńskiego.

</doc>
<doc id="947396" url="https://pl.wikipedia.org/wiki?curid=947396" title="Swedenborgianie">
Swedenborgianie

Swedenborgianie – wyznawcy chrześcijańskiej doktryny religijnej i mistycznej Emanuela Swedenborga (1688 – 1772); nazywani są: Nowi Chrześcijanie, Nowy Kościół, Kościół Nowego Jeruzalem. Na świecie jest ich około 25-30 tys.
Historia.
Swedenborg pisał o powstaniu nowego Kościoła, opartego na jego doktrynie, lecz sam nigdy nie próbował go założyć. Dopiero 15 lat po jego śmierci, 7 maja 1787 w Anglii założono taki Kościół, który rozpoczął aktywną działalność misjonarską, głównie w USA i Afryce (zgodnie z opinią Swedenborga, że czarnoskórzy są „z natury” gotowi do przyjęcia jego wiary). Wyznawcy popierali także abolicjonizm w USA i przyjmowali do swoich domów wyzwolonych lub zbiegłych niewolników.
W XIX w. doktryna uległa silnemu wpływowi okultyzmu i stała się teozofią, a wyznawcy praktykowali alchemię i wróżbiarstwo.
W USA swedenborgianie utworzyli w 1817 „Generalną Konwencję Nowego Kościoła”, dziś znaną jako „Swedenborgiański Kościół Ameryki Północnej” z ośrodkiem w Newton. Pod koniec XIX w. odłączył się od niego „Nowy Kościół Pana Nova Hierosolyma” (z ośrodkiem w Bryn Athyn). Obecnie te kierunki mają łącznie 33 kościoły i około 5000 wyznawców (liczba wyznawców zmalała o połowę od początku XX w.)
Ponadto w Południowej Afryce i USA istnieje swedenborgiański „Nowy Kościół Pana”, w Australii żyje ponad 500 swedenborgian, w Niemczech – około 200.
Część swedenborgian nie należy do żadnej zorganizowanej wspólnoty i praktykuje własną „drogę duchową”, np. spirytualizm religijny, odrzucając istnienie Trójcy Świętej.
Dzisiaj niewielka grupa religijna, w XIX w. wywarła znaczny wpływ na wielu wybitnych pisarzy i myślicieli (m.in. Honoré de Balzac, Charles Baudelaire, William Blake, Ralph Waldo Emerson, Walt Whitman i Carl Jung). Współcześnie elementy swedenborgianizmu pojawiły się w serialu telewizyjnym "Szpital Królestwo" według Stephena Kinga.

</doc>
<doc id="947398" url="https://pl.wikipedia.org/wiki?curid=947398" title="Sąd opiekuńczy">
Sąd opiekuńczy

Sąd opiekuńczy – sąd w znaczeniu funkcjonalno–proceduralnym. Nie stanowi zatem elementu struktury sądownictwa. Z reguły funkcję sądu opiekuńczego pełni sąd rejonowy.
Właściwym miejscowo sądem jest sąd, w którego rejonie zamieszkuje osoba, której postępowanie ma dotyczyć, a w braku takiego miejsca – sąd miejsca jej pobytu. W pozostałych przypadkach właściwy jest sąd rejonowy dla m. st. Warszawy. Sąd opiekuńczy rozstrzyga w sprawach:

</doc>
<doc id="947400" url="https://pl.wikipedia.org/wiki?curid=947400" title="Jezioro Folwarczne">
Jezioro Folwarczne

 
Jezioro Folwarczne – jezioro wytopiskowe na Pojezierzu Kaszubskim w powiecie wejherowskim (województwo pomorskie). Jezioro Folwarczne położone jest na północnozachodnim krańcu Kaszubskiego Parku Krajobrazowego w zespole jezior Potęgowskich.
Powierzchnia zwierciadła wody według różnych źródeł wynosi od 12,5 ha do 12,9 ha.
Zwierciadło wody położone jest na wysokości 152,7 m n.p.m. lub 154 m n.p.m. Maksymalna głębokość jeziora wynosi 7,2 m.

</doc>
<doc id="947402" url="https://pl.wikipedia.org/wiki?curid=947402" title="Żyrandol">
Żyrandol

Żyrandol (z fr. "girandole") – zazwyczaj elektryczne urządzenie oświetleniowe lub świecznik montowany do sufitu pomieszczenia. Występuje zarówno w mieszkaniach, jak i w wielkogabarytowych salach, holach i widowniach. Zawiera od jednego do bardzo wielu punktów świetlnych. W pomieszczeniach bardzo wielkich może mieć skomplikowaną konstrukcję i składać się z wielkiej ilości elementów ozdobnych, często szklanych lub kryształowych. 
Żyrandole były używane już w średniowieczu w kościołach, klasztorach i zamkach dla lepszego oświetlania większych sal. Zazwyczaj miały postać drewnianego krzyża, przymocowanego linami do powały, na ramionach którego umieszczano świece.

</doc>
<doc id="947403" url="https://pl.wikipedia.org/wiki?curid=947403" title="Stawnica">
Stawnica

2 miejscowości w Polsce:

</doc>
<doc id="947406" url="https://pl.wikipedia.org/wiki?curid=947406" title="Stawnica (województwo warmińsko-mazurskie)">
Stawnica (województwo warmińsko-mazurskie)

Stawnica (niem. "Oberteich") – wieś w Polsce położona w województwie warmińsko-mazurskim, w powiecie kętrzyńskim, w gminie Korsze. Wchodzi w skład sołectwa Sątoczno.
W latach 1975–1998 miejscowość administracyjnie należała do województwa olsztyńskiego.
Na terenie wsi znajduje się cmentarz komunalny.
Historia.
Stawnica w XVIII w. wykazywana była jako wieś chłopska. W roku 1913 wchodziła w skład dóbr zu Eulenburga z Prosny.

</doc>
<doc id="947407" url="https://pl.wikipedia.org/wiki?curid=947407" title="Dracena marginata">
Dracena marginata



</doc>
<doc id="947409" url="https://pl.wikipedia.org/wiki?curid=947409" title="Wągniki">
Wągniki



</doc>
<doc id="947417" url="https://pl.wikipedia.org/wiki?curid=947417" title="Wągniki (powiat kętrzyński)">
Wągniki (powiat kętrzyński)

Wągniki ("Wangnik" – nazwa używana przez ludność miejscową, dawna nazwa niem. – "Wangnick") – przysiółek w Polsce położona w województwie warmińsko-mazurskim, w powiecie kętrzyńskim, w gminie Korsze. W latach 1975–1998 miejscowość administracyjnie należała do województwa olsztyńskiego.
W miejscowości znajdował się pałac wraz z budynkami gospodarczymi, część budynków zachowała się, pałac natomiast nie. Pozostałości jego ruin znajdują się po prawej stronie przy wjeździe do miejscowości, od strony skrzyżowania Sątoczno-Krelikiejmy. Przez miejscowość prowadziła najkrótsza droga gruntowa poprzez Wiklewo- Parys PKP do Korsz.
W sąsiedztwie wsi, na rzece Guber znajduje się jaz, jako część urządzeń melioracyjnych, służących nawadnianiu okolicznych łąk. Jaz obecnie nie jest użytkowany (częściowo zdewastowany). W pobliżu jazu, nieco w górę nurtu rzeki Guber, znajdował się drewniany most oraz miejscowość o niemieckiej nazwie "Stallen", potocznie nazywana przez ludność miejscową Staliniec. Zarówno most jak i miejscowość obecnie nie istnieją. Poprzez wieś Staliniec prowadziła najkrótsza droga z Wangnika do miejscowości Drogosze PKP.
Ochrona przyrody.
Teren przysiółka i okolic jest częścią obszaru Natura 2000, a mianowicie obszaru specjalnej ochrony ptaków Ostoja Warmińska. Jest to także teren wchodzący w skład Obszaru Chronionego Krajobrazu Doliny Rzeki Guber.

</doc>
<doc id="947418" url="https://pl.wikipedia.org/wiki?curid=947418" title="Prąd Florydzki">
Prąd Florydzki

Prąd Florydzki – ciepły prąd morski, który powstaje w Zatoce Meksykańskiej następnie płynie przez
Cieśninę Florydzką w kierunku Wysp Bahama. Tam łączy się z Prądem Antylskim tworząc Prąd Zatokowy.

</doc>
<doc id="947419" url="https://pl.wikipedia.org/wiki?curid=947419" title="Andreas Johan von Höpken">
Andreas Johan von Höpken



</doc>
<doc id="947422" url="https://pl.wikipedia.org/wiki?curid=947422" title="Wygoda (Suśnik)">
Wygoda (Suśnik)

Wygoda (niem. "Heinriettenhof") – przysiółek wsi Suśnik w Polsce, położony w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 przysiółek administracyjnie należał do województwa olsztyńskiego.

</doc>
<doc id="947423" url="https://pl.wikipedia.org/wiki?curid=947423" title="Kościół św. Maurycego w Ołomuńcu">
Kościół św. Maurycego w Ołomuńcu

Kościół św. Maurycego w Ołomuńcu – późnogotycki, trzynawowy obiekt sakralny znajdujący się w Ołomuńcu, na Morawach w Czechach. Charakterystycznym elementem kościoła są dwie asymetryczne wieże.
Badania archeologiczne, prowadzone w 1973 r. na placu przed kościołem, wykazały w tym miejscu ślady człowieka już z okresu neolitu. Później, co najmniej od X w., istniała tu osada słowiańska, w której centrum znaleziono ślady romańskiej budowli – być może sakralnej, być może mieszkalnej (palatium ówczesnego pana feudalnego?). W XI w. w tym miejscu stanął już na pewno kościół w formie romańskiej rotundy. Pierwsza wzmianka o kościele św. Maurycego pochodzi z 1257 r. Fundatorem tamtej świątyni, zbudowanej jeszcze również w stylu romańskim, był biskup Ołomuńca, Bruno z Schauenburka.
Liczne pożary nawiedzające kościół wymusiły konieczność budowy nowej świątyni, co wykonano w latach 1412–1540. Powstała trzynawowa konstrukcja halowa długości 42 m, szerokości 25 m i wysokości 22 m, opięta od zewnątrz systemem przypór. Każda nawa liczy sześć przęseł i jest zakończona apsydą. Pierwsze trzy przęsła mają sklepienia krzyżowe, trzy następne – późnogotyckie sklepienia sieciowe. Odmienny kształt i wysokość wież kościoła wynika z faktu, że południowa, prostokątna wieża jest najprawdopodobniej pozostałością starej świątyni. Natomiast druga, niższa wieża została wzniesiona wraz z obecnym kościołem, a w jej formie widać już pierwsze zwiastuny architektury Odrodzenia. Renesans przyniósł również dobudowaną w 1574 r. do północnej nawy kościoła kaplicę V. Edelmanna. W XVII wieku, po ustaniu zarazy, w nastawie ołtarzowej złożono relikwie patronki miasta św. Pauliny.
Pożar miasta w 1709 r. spowodował m.in. dobudowanie w 1723 r. do kościoła barokowej kruchty i wymusił wymianę wyposażenia kościoła (stąd wnętrze w stylu barokowym). W XVIII w. dobudowano również barokową kaplicę loretańską z grobowcem rodziny Petrášów (w XIX w. doszło do jej neogotyckiej przebudowy). W latach 1740–1745 kościół wzbogacił się też o sławne dziś organy autorstwa wrocławskiego mistrza, Michaela Englera. Prospekt organowy został ozdobiony przez rzeźbiarza, Filipa Sattlera oraz Johanna Georga Huckha. Organy posiadały 59 rejestrów, 3 klawiatury i 2311 piszczałek. Po rozbudowie, dokonanej w latach 60. XX w. organy te mają 135 rejestrów, 5 manuałów oraz 10400 piszczałek. Należą do największych w Europie i są uznawane za jedne z lepiej brzmiących, co sprawia, że używane są często do nagrań muzyki organowej.
Kościół jest w stanie pomieścić około 4000 osób.
Południowa, starsza wieża jest udostępniona dla turystów. Rozciąga się z niej panorama całego Ołomuńca. Interesujące są równolegle do siebie biegnące dwa ciągi schodów. Na tej wieży znajdują się również dzwony kościelne.

</doc>
<doc id="947428" url="https://pl.wikipedia.org/wiki?curid=947428" title="Grandmaster Flash and the Furious Five">
Grandmaster Flash and the Furious Five

Grandmaster Flash and the Furious Five – grupa hip-hopowa założona w 1978 roku na Bronksie (Nowy Jork) przez jednego DJ-a i pięciu MC’s. Jako pierwsza grupa hip-hopowa została włączona w poczet Rock and Roll Hall of Fame (2007).

</doc>
<doc id="947429" url="https://pl.wikipedia.org/wiki?curid=947429" title="Norman Von Nida">
Norman Von Nida

Norman Von Nida (ur. 14 lutego 1914 w Strathfield, Nowa Południowa Walia, zm. 20 maja 2007 w Gold Coast, Queensland), golfista australijski.
Niewysoki zawodnik (168 cm), znany pod przydomkiem "The Von", uważany jest za jednego z pionierów golfa zawodowego w Australii. Nazywany jest "ojcem chrzestnym" tej dyscypliny w swoim kraju - zarówno dzięki własnym sukcesom sportowym, jak i sukcesom zawodników, z którymi współpracował jako trener i konsultant - a rolę, jaką odegrał w australijskim golfie, porównuje się do znaczenia znakomitego krykiecisty Dona Bradmana. Był jednym z pierwszych golfistów australijskich odnoszących sukcesy w Europie, w tym samym czasie, kiedy znaczące osiągnięcia - ale w USA - notowali jego rodacy Joe Kirkwood i Jim Ferrier (pierwszy australijski triumfator imprezy wielkoszlemowej).
Życiorys.
Urodzony w Strathfield koło Sydney, wychowywał się w Brisbane. Karierę golfisty rozpoczynał, podobnie jak wielu innych znanych graczy, jako "caddy", chłopiec noszący torbę ze sprzętem i wspierający starszych zawodników. W latach 1927-1928 wygrywał specjalne turnieje golfowe dla "caddy". Miał okazję m.in. obserwować wizytę słynnego zawodnika amerykańskiego Waltera Hagena w 1929 w klubie Royal Queensland i pełnić przy nim rolę "caddy" w czasie pokazowego meczu z Joe Kirkwoodem. Jako 18-latek zdobył tytuł amatorskiego mistrza Queensland i wkrótce rozpoczął występy jako golfista zawodowy. Był wszechstronnym sportowcem, uprawiał także m.in. rugby; w czasie jednego z meczów rugby doznał kontuzji nadgarstka, która na prawie dwa lata ograniczyła jego starty golfowe.
W latach 30. XX wieku w Australii nie istniał cykl zawodowych turniejów w golfa. Von Nida startował w pojedynczych turniejach, a w 1935 sięgnął po pierwszy z siedmiu triumfów w turnieju Queensland Open, wyprzedzając Jima Ferriera. Rok później podjął wyzwanie opromienionego sławą kilkakrotnego wielkoszlemowego triumfatora, Amerykanina Gene Sarazena, który przyjechał do Australii i zaproponował mecz dowolnemu miejscowemu graczowi, który byłby w stanie uiścić odpowiednie wpisowe. Von Nida zgromadził żądaną sumę i w swoim klubie Royal Queensland rozegrał mecz, jak sam wspominał, najlepszy w całej karierze. Zwycięstwo nad uważanym za pierwszego golfistę na świecie Sarazenem przyczyniło się do decyzji Australijczyka, by spróbować sił poza krajem. W 1937, również w Royal Queensland, Von Nida pokonał w pokazowym meczu swojego idola z dzieciństwa Waltera Hagena.
W 1938 wygrał międzynarodowe mistrzostwa Filipin. W 1939 wziął udział w zaliczanym do Wielkiego Szlema turnieju US Open, ale zajął dopiero 59. miejsce. Kolejne lata występów zabrała mu II wojna światowa, w czasie której służył w armii. Po wojnie zrealizował plany regularnych startów w zawodowych rozgrywkach w Wielkiej Brytanii. W 1946 uplasował się na 2. miejscu listy zarobków brytyjskiego cyklu turniejów, a rok później wygrał siedem imprez i zdobył Vardon Trophy, wyróżnienie dla gracza, który w sezonie uzyskał najniższą średnią uderzeń. Siedem zwycięstw w jednym sezonie pozostaje nadal rzadkim wyczynem w europejskich cyklach turniejowych, Von Nidzie nie udało się natomiast nigdy triumfować w Wielkim Szlemie. W 1948 zajął 3. miejsce w British Open (The Open Championship), ale bliżej sukcesu był rok wcześniej, kiedy przed ostatnią rundą znajdował się na prowadzeniu wspólnie z Fredem Daly, Henrym Cottonem i Arthurem Leesem. Niekorzystne warunki atmosferyczne w czasie ostatniej rundy zepchnęły australijskiego golfistę na dzielone 6. miejsce, a sukces świętował reprezentant Irlandii Północnej Daly.
Von Nida brał udział w rozgrywkach golfowych w Wielkiej Brytanii do lat 60., zamykając te starty liczbą 16 wygranych turniejów, ale sukcesy odnosił także w rodzinnym kraju. Na szczególne podkreślenie zasługują wyniki uzyskiwane przez niego w turnieju Australian Open - w latach 1938-1955 wziął udział w dziewięciu edycjach (nie rozgrywano zawodów w czasie II wojny światowej), zajmując wyłącznie pierwsze (1950, 1952, 1953) lub drugie miejsce. Wygrywał również inne turnieje, w tym znaczące imprezy australijskie jak Australian PGA Championship czy mistrzostwa Nowej Południowej Walii, łącznie około stu imprez na całym świecie. W połowie lat 60. jego karierę zawodniczą zakończyły przedwcześnie problemy ze wzrokiem. Tracąc stopniowo widzenie w jednym oku, nie był w stanie rywalizować na najwyższym poziomie, ale kontynuował grę do późnej starości. Jeszcze po ukończeniu 90. roku życia, mimo niemal całkowitej utraty wzroku, grał specjalnym jaskrawym kijem i piłkami.
Pozostając poza aktywnym życiem turniejowym, zajmował się też pracą trenerską. Był konsultantem wielu graczy, zarówno australijskich (m.in. Petera Thomsona, Davida Grahama, Bruce Cramptona, Grega Normana), jak i zagranicznych (m.in. Jacka Nicklausa, Nicka Faldo, Gary'ego Playera). Poza golfem interesował się wyścigami konnymi, był właścicielem stajni koni. Opublikował wspomnienia "The Von. Stories and Suggestions from Australian Golf's Little Master".
Australijski trener golfa Ian Triggs wspominał Von Nidę jako znakomitego gawędziarza. The Von znany był także z gwałtownego temperamentu, potrafił po nieudanym zagraniu połamać kij lub cisnąć go w zarośla, a kłótnia, wszczęta na jednym z turniejów w 1948 z amerykańskim graczem Henrym Ransomem, zakończyła się dopiero na posterunku policji.
Norman Von Nida otrzymał wiele wyróżnień sportowych. Jego imię nadano cyklowi turniejów w ramach PGA Tour of Australasia. Był honorowym członkiem PGA Tour of Australasia, został również wpisany do Hall of Fame golfa australijskiego. Nie doczekał się natomiast za życia, mimo kilkakrotnych nominacji, przyjęcia do World Golf Hall of Fame.

</doc>
<doc id="947435" url="https://pl.wikipedia.org/wiki?curid=947435" title="Kommerskollegium">
Kommerskollegium

Kommerskollegium - organ centralnej władzy państwowej w Szwecji nadzorujący sprawy handlu. Związany z falą idei kameralizmu. Utworzony w 1651 roku. Przewodzili mu kolejno:

</doc>
<doc id="947440" url="https://pl.wikipedia.org/wiki?curid=947440" title="Kanał Gribojedowa">
Kanał Gribojedowa

Kanał Gribojedowa (ros. Канал Грибоедова) – kanał w Sankt Petersburgu, zbudowany w 1739 na bazie rzeki "Kriwusza". Kanał rozpoczyna swój bieg od rzeki Mojka nieopodal Pola Marsowego, aby ostatecznie znaleźć swoje ujście w rzece Fontanka. Jego długość wynosi około 5 km, a szerokość dochodzi do 32 m. W latach 1764-1790 kanał został pogłębiony a brzegi wzmocnione i pokryte granitem.
W 1881 nad kanałem zginął car Aleksander II, zamordowany przez terrorystyczne skrzydło organizacji Wola Ludu. Dziś na tym miejscu wznosi się cerkiew Chrystusa Zmartwychwstałego (Cerkiew Na Krwi).
Przed 1923 był nazywany Kanałem Katarzyny ("Екатернинский канал") na cześć Katarzyny Wielkiej, podczas panowania której był pogłębiany. Władze komunistyczne zmieniły tę nazwę, nazywając kanał na cześć rosyjskiego dramatopisarza i dyplomaty Aleksandra Gribojedowa.
Kanał ten ma status ulicy, oficjalnie nazywanej Nabrzeże Kanału Gribojedowa, chociaż mieszkańcy Petersburga mówią po prostu "Kanał Gribojedowa".

</doc>
<doc id="947443" url="https://pl.wikipedia.org/wiki?curid=947443" title="Brzezina (województwo śląskie)">
Brzezina (województwo śląskie)

Brzezina – nieoficjalny przysiółek wsi Kotliszowice w Polsce, położony w województwie śląskim, w powiecie gliwickim, w gminie Toszek.
Położenie.
Przysiółek jest położony w okolicach Toszka na północny zachód od drogi wojewódzkiej 907, za lasem "Fazaniec".

</doc>
<doc id="947444" url="https://pl.wikipedia.org/wiki?curid=947444" title="Białe Jezioro (gmina Sierakowice)">
Białe Jezioro (gmina Sierakowice)

Białe Jezioro (kaszb. "Biôłé Jezoro") – przepływowe jezioro wytopiskowe na Pojezierzu Kaszubskim w powiecie kartuskim (województwo pomorskie). Jezioro położone jest na północnozachodnim krańcu Kaszubskiego Parku Krajobrazowego w zespole jezior potęgowskich znajduje się na trasie szlaku turystycznego "Kaszubskiego".

</doc>
<doc id="947446" url="https://pl.wikipedia.org/wiki?curid=947446" title="Anders Johan von Höpken">
Anders Johan von Höpken

Hrabia Anders Johan von Höpken (ur. 31 marca 1712 w Sztokholmie, zm. 9 maja 1789 tamże) - polityk, ekonomista i prawnik szwedzki z XVIII wieku.
Życiorys.
Jego ojcem był założyciel "Partii kapeluszy" Daniel Niklas von Höpken, jeden z najzacieklejszych wrogów Arvida Horna.
W latach 1728-1730 studiował na Uniwersytecie w Uppsali, po czym został attaché w Londynie (do 1732 r.), odbywając podróż studyjną po Europie: Holandii, Francji, Włoszech i Niemczech. w latach 1727-1741 prowadził Kommerskollegium, instytucję kierującą handlem krajowym i zagranicznym. W latach 1741-1742 był ambasadorem w Sankt Petersburgu i negocjatorem pokoju z Rosją. Od marca 1752 roku do 1761 roku pełnił funkcję przewodniczącego Rady Królewskiej, a więc w praktyce "pierwszego ministra". Gdy w 1756 r. wybuchła wojna siedmioletnia – zawarł traktat pokojowy z Danią, lecz w następnym roku przystąpił do wojny w lidze antypruskiej.
W 1739 r. był współzałożycielem Szwedzkiej Akademii Nauk, a w 1786 r. Akademii Szwedzkiej, której został członkiem, otrzymując od szwedzkiego króla Gustawa III krzesło z numerem "1".

</doc>
<doc id="947447" url="https://pl.wikipedia.org/wiki?curid=947447" title="Aleksandr Gribojedow">
Aleksandr Gribojedow

Aleksandr Siergiejewicz Gribojedow (; ur. w Moskwie, Imperium Rosyjskie, zm. w Teheranie, Persja) – rosyjski dramatopisarz, dyplomata, pianista, kompozytor oraz wolnomularz.
Najbardziej znany jako "homo unius libri", czyli autor jednej popularnej książki ("Mądremu biada"), która stała się klasykiem literatury rosyjskiej i z której pochodzi wiele cytatów używanych do dzisiaj.
Życiorys.
Pochodził z rodu szlacheckiego o silnych tradycjach wojskowych. W domu otrzymał wszechstronne wykształcenie, znał kilka języków europejskich. Będąc wszechstronnie uzdolnionym młodzieńcem, w wieku 16 lat ukończył studia na Uniwersytecie Moskiewskim (1806-1810). Otrzymał dyplom dwóch wydziałów: prawnego i filologicznego. W tym samym roku rozpoczął studia na wydziale matematyczno-fizycznym, które przerwał w 1812, zaciągając się na ochotnika do wojska.
W 1815 wydał komedię "Młodzi małżonkowie", przeróbkę komedii francuskiej. Po wyjściu z wojska (1816) został w 1817 przydzielony do Kolegium Spraw Zagranicznych. W Petersburgu, gdzie mieszkał, obracał się wśród przyszłych dekabrystów oraz znanych literatów. W 1817 wraz z Katieninem napisał komedię "Student", z Szachowskojem "Własna rodzina, czyli zamężna kobieta", a z Wiaziemskim "Kto brat, kto siostra, czyli oszustwo za oszustwem".
W 1818 otrzymał stanowisko sekretarza rosyjskiej misji dyplomatycznej w Persji, a od 1822 pracował w sztabie namiestnika Kaukazu, gen. Jermołowa. W latach 1823-1825 przebywał na urlopie w Moskwie i Petersburgu. Po powrocie na Kaukaz został w 1826 aresztowany jako podejrzany o udział w spisku dekabrystów. Po kilku miesiącach zwolniono go z braku dowodów winy. Przebywając w Tyflisie związał się ze środowiskiem gruzińskiej inteligencji i w 1828 ożenił się z córką zaprzyjaźnionego poety Aleksandra Czawczawadze, Niną.
Posiadał talent muzyczny - był utalentowanym kompozytorem oraz pianistą. Jego najsłynniejszymi kompozycjami są "Dwa Walce" na fortepian: nr 1 w tonacji As-dur oraz sławniejszy nr 2 w tonacji e-moll.
W kwietniu 1828 został mianowany pełnomocnym ministrem-rezydentem w Teheranie. Wkrótce po objęciu przez niego stanowiska wzburzony tłum stolicy Persji napadł na misję rosyjską. Powodem było niezadowolenie z rosyjskiej polityki wobec Persji. Wszystkich pracowników, w tym Gribojedowa, wymordowano. Persja, jakby dla okupienia swej winy, ofiarowała Rosji Szach – diament o masie 88,7 karata. Ciało pisarza przywieziono do Tyflisu (ob. Tbilisi) i tam pochowano. 16-letnia wdowa po nim na wieść o śmierci męża urodziła przedwcześnie dziecko, które zmarło kilka godzin później. Po śmierci męża przez 30 lat żyła samotnie, odrzucając wszystkich starających się o jej rękę i wzbudzając podziw swoją wiernością pamięci męża.
Dom Gribojedowa.
Od Gribojedowa pochodzi nazwa jednego z głównych miejsc akcji w powieści "Mistrz i Małgorzata" Michaiła Bułhakowa - „Dom Gribojedowa”, zwany także „Gribojedowem”, to siedziba Massolitu - związku pisarzy i poetów. Jak pisze w powieści Bulhakow, dom prawdopodobnie kiedyś należał do ciotki Gribojedowa, obecnie jednak stanowił miejsce spotkań moskiewskich artystów. Na ścianach klatki schodowej prowadzącej na pierwsze piętro wisiały portrety członków Massolitu, zarówno grupowe, jak i indywidualne oraz rozmaite informacje. Parter domu stanowiła najlepsza w Moskwie restauracja, składająca się z dwóch ogromnych sal o sufitach ozdobionych fioletowymi końmi o asyryjskich grzywach. Miały tu swą siedzibę różne sekcje Massolitu i kluby. Na pierwszym piętrze znajdowały się m.in. pokoje z tabliczkami o treści: „Zarząd Massolitu”, „Kasy”, „Kolegium redakcyjne”, „Przewodniczący Massolitu”, „Sala bilardowa”. Ostatnie pomieszczenie stanowiła sala kolumnowa, w której rzekomo Gribojedow miał czytać ciotce fragmenty "Mądremu biada".
Bibliografia.
Źródła w języku angielskim
Źródła w języku rosyjskim

</doc>
<doc id="947448" url="https://pl.wikipedia.org/wiki?curid=947448" title="Kopanina (powiat gliwicki)">
Kopanina (powiat gliwicki)

Kopanina – nieoficjalny przysiółek wsi Ligota Toszecka w Polsce położony w województwie śląskim, w powiecie gliwickim, w gminie Toszek.
Położenie.
Przysiółek jest położony przy drodze Ligota Toszecka-Kotulin, przy ulicy Laura, z tego względu miejscowi błędnie mówią na ten przysiółek Laura. Przysiółek Laura znajduje się na północ od Kopaniny.

</doc>
<doc id="947451" url="https://pl.wikipedia.org/wiki?curid=947451" title="Daniel Niklas von Höpken">
Daniel Niklas von Höpken

Daniel Niklas von Höpken (ur. 1669, zm. 1741) – polityk szwedzki XVIII wieku, którego dzieckiem była patriotyczna, antyrosyjska i profrancuska „partia kapeluszy”. Jego synem był Anders Johan von Höpken (1712 – 1789) jeden z późniejszych liderów partii.
Francuski ambasador Charles Louis de Biaudos de Casteja wspomógł finansowo jego partię, tak, że mogła ona wygrać wybory 1734 roku.

</doc>
<doc id="947452" url="https://pl.wikipedia.org/wiki?curid=947452" title="Daewoo Lacetti">
Daewoo Lacetti

Daewoo Lacetti – samochód osobowy klasy kompaktowej produkowany pod południowokoreańską marką Daewoo w latach 2003–2004 i w 2002 – 2011 w Korei Południowej oraz pod amerykańską marką Chevrolet jako Chevrolet Lacetti w latach 2004–2009.
Pierwsza generacja.
Daewoo Lacetti I został zaprezentowany po raz pierwszy w 2003 roku.
Lacetti pojawił się w ofercie Daewoo jako model nowego, kompaktowego hatchbacka mającego na celu zastąpić dotychczasową Nubirę Hatchback.
Projekt nadwozia powstał we włoskiej pracowni Italdesign pod dowództwem Giorgetto Giugiaro, nawiązując do przedstawionego przed rokiem mniejszego modelu Kalos z myślą o globalnych odbiorcach.
Daewoo Lacetti odeszło od dotychczasowego, typowego dla Daewoo trzyczęściowego grilla na rzecz atrapy z chromowaną poprzeczką. Pas przedni z kolei zdobiły zaokrąglone, strzeliste reflektory i wąski wlot powietrza, z kolei tylną część nadwozia utrzymane w podobnym motywie co reflektory – strzeliste, zadarte ku zewnętrznym krawędziom lampy z podwójnymi, okrągłymi wstawkami.
Kabina pasażerska została utrzymana we wzornictwie łączącym zaokrąglenia i kanty, na czele z charakterystycznymi obłymi podwójnymi nawiewami umieszczonymi na szczycie konsoli centralnej i minimalistycznym, kanciastym układem deski rozdzielczej.
Sprzedaż.
Skonstruowany pierwotnie jako model marki Daewoo, Lacetti trafił początkowo do sprzedaży na rodzimym rynku Korei Południowej, a także w krajach Europy Zachodniej. W związku z wycofaniem Daewoo ze sprzedaży na całym kontynencie europejskim, poczynając od stycznia 2004 roku Daewoo Lacetti zostało przemianowane na Chevroleta i oferowane odtąd jako Chevrolet Lacetti.
Pod marką Chevrolet samochód oferowany był także w Kanadzie jako odmiana hatchback modelu Optra, Chevrolet Optra5. Taką samą nazwę model nosił także w Azji Wschodniej: Tajlandii, Malezji oraz na Filipinach. Jako Chevrolet Optra SRV Lacetti sprzedawano z kolei na rynku Indii i Pakistanu. W Stanach Zjednoczonych zdecydowano się oferować Lacetti Hatchback pod marką Suzuki jako Suzuki Reno.
Między 2003 a 2008 rokiem Lacetti oferowano i produkowano także na rynku chińskim, gdzie zasilił on ofertę marki Buick jako Buick Excelle HRV przy minimalnych różnicach wizualnych.
Ostatnim rynkiem, gdzie Chevrolet Lacetti w odmianie hatchback pojawił się w sprzedaży, była Australia i Nowa Zelandia w 2005 roku. Samochód poszerzył tam ofertę lokalnej marki Holden jako Holden Viva, pozostając na tamtejszym rynku do połowy 2009 roku.
Lacetti Sedan/Kombi.
Daewoo Lacetti Sedan/Kombi został zaprezentowany po raz pierwszy zaprezentowany w 2002 roku i 2004 roku.
Lacetti Sedan w pierwszej kolejności zadebiutowało jesienią 2002 roku na wewnętrznym rynku Korei Południowej jako pierwszy model po przejęciu Daewoo przez amerykańskie General Motors. W przypadku rynku Europy Zachodniej, pierwotnie samochód trafił do sprzedaży w 2003 roku jako druga generacja popularnego modelu Daewoo Nubira.
Daewoo Lacetti w wariancie trójbryłowym zostało opracowane na bazie wariantu hatchback dzieląc z nim techniczne rozwiązania, przy odrębnym projekcie nadwozia. W przeciwieństwie do odmiany 5-drzwiowej, Lacetti Sedan zostało zaprojektowane przez włoskie biuro stylistyczne Pininfarina.
Pas przedni zyskał charakterystyczną, potrójną atrapę chłodnicy z dominującym, trapezowym wlotem centralnym i mniejszymi, bocznymi wlotami. Reflektory zyskały kanciastą, zaokrągloną formę, z kolei tylna część nadwozia otrzymała zaokrąglony bagażnik z umieszczonymi na krawędziach nadkoli lampami.
Odmiana kombi uzupełniła ofertę w 2004 roku, wyróżniając się obszernym przedziałem bagażowym i innym wyglądem kokpitu – w czasie, gdy wariant sedan zyskał kanciastą konsolę centralną z prostokątnymi nawiewami, tak Lacetti Wagon przejęło całkowicie projekt z odmiany hatchback, z zaokrąglonymi, wyżej umieszczonymi nawiewami.
Sprzedaż.
Podobnie jak Lacetti w wersji hatchback, także i Lacetti Sedan oraz Wagon było samochodem o globalnym zasięgu rynkowym. Jako Daewoo Lacetti samochód trafił w pierwszej kolejności do sprzedaży na rodzimym rynku Korei Południowej, a także w Australii i Nowej Zelandii.
W przypadku rynku zachodnioeuropejskiego, między 2002 a 2004 rokiem Lacetti w wariantach Sedan i Kombi pełniło funkcję drugiej generacji modelu Daewoo Nubira. W 2004 roku, w związku z likwidacją marki Daewoo z regionu Europy, samochód przemianowano na markę Chevrolet. W krajach Europy Zachodniej samochód przemianowano na nazwę Chevrolet Nubira, z kolei w Europie Środkowo-Wschodniej utworzono razem z hatchbackiem rodzinę modeli Chevrolet Lacetti.
W 2003 roku Lacetti w wariancie sedan i kombi trafił do sprzedaży w Chinach i na Tajwanie pod marką Buick, pozostając tam w produkcji i sprzedaży jako Buick Excelle do 2016 roku.
W związku z wycofaniem marki Daewoo także z rynku Australii i Nowej Zelandii, w 2005 roku Lacetti w wariantach sedan i kombi zostało włączone do gamy lokalnej marki Holden jako Holden Viva, gdzie oferowano go do 2009 roku.
Na rynku amerykańskim samochód nosił nazwę Suzuki Forenza. Pod marką Chevrolet jako Chevrolet Optra samochód oferowano i wytwarzano na licznych rynkach globalnych, na czele z Kanadą, a także w Meksyku, Ameryce Południowej, Azji Wschodniej, na Bliskim Wschodzie, a także w Indiach, gdzie w 2007 roku samochód przeszedł lokalną restylizację, zmienił nazwę na Chevrolet Optra Magnum i pozostał w produkcji do 2012 roku.
W 2008 roku Chevrolet Lacetti trafił do produkcji w Uzbekistanie, gdzie w 2013 roku przeszedł obszerną restylizację pasa przedniego zyskując nową nazwę Daewoo Gentra. Pod tą postacią samochód wytwarzano kolejne dwa lata w lokalnych zakładach UzDaewooAuto do 2015 roku, gdzie w związku z przemianowaniem macierzystego producenta na GM Uzbekistan i utworzeniem nowej rodzimej marki Ravon, samochód otrzymał nową nazwę – Ravon Gentra.
Top Gear.
W programie motoryzacyjnym "Top Gear", od wiosny 2006 roku do 27 czerwca 2010 roku (sezony 8 do 14), niebieski Lacetti Sedan kosztujący 10000 funtów i przedstawiony przez Hammonda jako model 1,8l 119KM o prędkości maksymalnej 193 km/h, był samochodem używanym w części programu nazwanej "Gwiazda w samochodzie za rozsądną cenę". Zastąpił w tej roli Suzuki Lianę.
W Lacetti wystąpiło 57 gwiazd programu, a najlepszy czas na Torze Testowym Top Gear osiągnął Jay Kay z czasem 1:45.83. Samochód został zniszczony 28 marca 2010 roku, w wyniku pozostawienia go przez Richarda Hammonda w obszarze wyburzeniowym kominów cementowni Lafarge Cement’s Northfleet Works, co zostało pokazane w pierwszym epizodzie 15 sezonu programu. Bezpośrednio po emisji tego reportażu, Jeremy Clarkson zaprezentował nowy samochód za rozsądną cenę, którym została Kia Cee’d.
World Touring Car Championship.
W 2005 europejski wariant Lacetti Sedan trafił do wyścigów World Touring Car Championship (WTCC). Na wiosnę tego samego roku Chevrolet zaprezentował dostosowany do zwykłego ruchu ulicznego samochód koncepcyjny Lacetii/Nubira WTCC R+ bazujący na rajdowej wersji. Jest on wyposażony w 1,8-litrowy silnik znany ze standardowych modeli, lecz z mocą zwiększoną do 172 KM dzięki turbosprężarce.
Druga generacja.
Daewoo Lacetti II został zaprezentowany po raz pierwszy w 2008 roku.
W czasie, gdy na wszystkich globalnych rynkach nowy model Chevrolet Cruze przyjął jednolitą nazwę (z wyjątkiem Australii i Nowej Zelandii, gdzie zasilił ofertę Holdena), na wewnętrznym rynku Korei Południowej stanowił on kontynuację linii modelowej Lacetti pod marką Daewoo.
Pod kątem wizualnym, południowokoreańskie Daewoo Lacetti Premiere odróżniało się inną atrapą chłodnicy z chromowanymi ramkami i chromowanymi poprzeczkami na czele z centralnie umieszczonym logo producenta. Samochód oferowano wyłącznie w wariancie sedan.
Zmiana nazwy.
W 2011 roku General Motors zdecydowało się zlikwidować markę Daewoo także na rynku Korei Połudiowej, przemianowując model Lacetti Premiere także na Chevroleta Cruze.

</doc>
<doc id="947453" url="https://pl.wikipedia.org/wiki?curid=947453" title="Kotulinek">
Kotulinek

Kotulinek (niem. "Klein Kottulin") – część wsi Kotulin w Polsce, położona w województwie śląskim, w powiecie gliwickim, w gminie Toszek.
W latach 1975–1998 Kotulinek administracyjnie należał do województwa katowickiego.
Informacje ogólne.
Kotulinek nazywany jest również Kotulinem Małym i jest największym częścią wsi Kotulin. Położona jest na zachód od drogi Błotnica Strzelecka–Rudziniec, na północny wschód od przysiółka Bliziec i południowy wschód od NakłaNakła
Historia.
Liczba ludności:

</doc>
<doc id="947456" url="https://pl.wikipedia.org/wiki?curid=947456" title="Norfolk terrier">
Norfolk terrier

Norfolk terrier – jedna z ras psów, należąca do grupy terierów, zaklasyfikowana do sekcji terierów krótkonożnych. Nie podlega próbom pracy.
Wygląd ogólny.
Norfolk terrier jest jednym z najmniejszych terierów. Niskonożny, krępy i mocny, pełen temperamentu. Ma krótki grzbiet, mocne ciało i kości.
Szyja.
Mocna, średniej długości.
Tułów.
Tułów zwarty, grzbiet krótki, linia górna prosta, zebra dobrze wysklepione. 
Ruch.
Swobodny, pewny i wydajny. Poczynając od łopatek, kończyny przednie wyrzucane są prosto, dobre kątowanie kończyn tylnych zapewnia siłę wykroku. kończyny tylne poruszają się po tej samej linii co przednie i pracują swobodnie, poczynając od bioder, są elastyczne w kolanach i stawach skokowych. Górna linia podczas ruchu jest horyzontalna.
Zachowanie i charakter.
Usposobienie ma miłe, nieustraszony i bystry.

</doc>
<doc id="947463" url="https://pl.wikipedia.org/wiki?curid=947463" title="Rolf Zinkernagel">
Rolf Zinkernagel

Rolf Martin Zinkernagel (ur. 6 stycznia 1944) – szwajcarski lekarz immunolog, laureat Nagrody Nobla w roku 1996 w dziedzinie fizjologii i medycyny.
Rolf M. Zinkernagel urodził się w Riehen, we wsi blisko Bazylei. Przez 25 lat mieszkał w domu zakupionym przez jego dziadka, profesora literatury niemieckiej na Uniwersytecie w Bazylei, w 1918 roku. Jego ojciec ukończył studia również w Bazylei w kierunku biologii pod okiem Adolfa Portmanna – zoologa i paleontologa.
Zinkernagel szkołę średnią ukończył w Riehen, w Bazylei, na kierunku matematyczno-przyrodniczym. Po maturze w roku 1962 wybrał studia medyczne, dzięki którym chciał otworzyć prywatną klinikę w górach. W trakcie studiów poznał swoją późniejszą żonę Kathrin, studiującą ten sam kierunek co on. W roku 1968 po ukończeniu studiów wzięli ślub. Pierwotnie zamierzali wyjechać do Afryki na placówkę medyczną, lecz z uwagi na brak doświadczenia nie uzyskali zgody na wyjazd.
W styczniu 1969 roku rozpoczął pracę na oddziale chirurgii w szpitalu w Bazylei. Po pierwszym roku pracy zapisał się na Uniwersytet w Zurichu na medycynę doświadczalną.
W tym samym czasie prowadził badania nad naczyniem włoskowatym wzrostu w nasadzie kości w Instytucie Anatomii na Uniwersytecie w Bazylei, pod kierunkiem R. Schenk i U. Riede. Tam też pobierał nauki z zakresu nowoczesnej medycyny, a w szczególności biologii molekularnej, biochemii, genetyce, neurobiologii i immunologii. W październiku 1970, spędził dwa lata na wydziale biochemii na Uniwersytecie Lozanny, pod kierunkiem H. Isliker, studiując immunologię, immuno-chemię i pracę doświadczalną w laboratorium.
W styczniu 1973 roku Rolf Zinkernagel wraz z rodziną przeniósł się do Canberry w Australii, gdzie pracował wraz z R. Blandem nad komórkami i ich odpornością przeciw salmonelli i listerii oraz badać rolę komórki pośredniej w mechanizmach odpornościowych przy chorobie zakaźnej.
W 1979 roku powrócił do Zurichu, gdzie objął profesurę na tamtejszym Uniwersytecie oraz został dyrektorem jego Instytutu Immunologii Eksperymentalnej.
W roku 1996 wraz z Australijczykiem Peterem Dohertym otrzymał Nagrodę Nobla za odkrycia związane z funkcjonowaniem systemu odpornościowego organizmu w momencie, gdy rozpoznaje on komórki zarażone przez wirusy. Naukowcy ci przedstawili mechanizm rozpoznawania tych komórek przez limfocyty.

</doc>
<doc id="947470" url="https://pl.wikipedia.org/wiki?curid=947470" title="Laura (województwo śląskie)">
Laura (województwo śląskie)

Laura – nieoficjalny przysiółek wsi Ligota Toszecka położony w Polsce, w województwie śląskim, w powiecie gliwickim, w gminie Toszek.

</doc>
<doc id="947471" url="https://pl.wikipedia.org/wiki?curid=947471" title="Jezioro Czarne">
Jezioro Czarne

2 jeziora na Białorusi

</doc>
<doc id="947472" url="https://pl.wikipedia.org/wiki?curid=947472" title="Claes Ekeblad">
Claes Ekeblad

Hrabia Claes Ekeblad "młodszy" ("den yngre") (ur. 30 marca 1708 w Elbing, zm. 9 października 1771) – szwedzki polityk. Jego ojciec to Claes Ekeblad Starszy
Ekeblad Młodszy studiował w Uppsali i Åbo (Turku). Był przewodniczącym Szwedzkiej Rady Królewskiej w latach 1761–1765 i następnie od 1769 do 1771. Był związany z ugrupowaniem "Hattpartiet".

</doc>
<doc id="947475" url="https://pl.wikipedia.org/wiki?curid=947475" title="Mistrzowie Wielkopolski w piłce nożnej">
Mistrzowie Wielkopolski w piłce nożnej

Mistrzowie Wielkopolski w piłce nożnej – zwycięzcy rozgrywek piłkarskich między wielkopolskimi klubami na najwyższym szczeblu w latach 1910–1947.
Mistrzostwa Südostdeutscher Fußball Verband.
W latach 1910–1914 rozgrywki o mistrzostwo prowadzone były przez Związek Niemiecki – "Südostdeutscher Fußball Verband" (SOVF). Najpierw wyłaniano mistrza prowincji poznańskiej (niem. "Provinz Posen"), który następnie w ramach mistrzostw Związku Sud-Ost Deutschland spotykał się z mistrzami: Wrocławia ("Breslau"), Dolnego Śląska ("Provinz Niederschlesien"), Górnego Śląska ("Oberschlesien"), Dolnych Łużyc ("Niderlausitz") i Górnych Łużyc ("Oberlausitz"). W ten sposób wyłoniony mistrz trafiał do dalszych rozgrywek o mistrzostwo Niemiec ("Verbandsliga"):
W tym czasie jedyną polską drużyną biorącą udział w niemieckich rozgrywkach była Normania, która w 1913 zmieniła nazwę na KS Posnania.
Mistrzostwa Związku Polskich Towarzystw Sportowych.
W 1913 powstał w Poznaniu "Związek Polskich Towarzystw Sportowych", który w latach 1913–1919 przeprowadził własne mistrzostwa:
Mistrzostwa okręgu po utworzeniu Ligi.
Po utworzeniu I ligi państwowej w 1927 roku, do której dokooptowano Wartę Poznań (jako jedyny klub z Wielkopolski), mistrza Wielkopolski wyłaniały rozgrywki kl."A", a od sezonu 1936/1937 Liga okręgowa.
Rozgrywki w czasie II wojny światowej.
W czasie II wojny światowej odbyły się w Poznaniu polskie mistrzostwa konspiracyjne.
W latach II wojny światowej wyłaniano niemieckiego mistrza okręgu Kraju Warty – "Meister Der Sportbereichsklasse Wartheland":
Rozgrywki okręgowe po zakończeniu II wojny światowej.
Po II wojnie światowej rozgrywki wznowiono w kl. "A":
Jesienią 1946 Warta Poznań i KKS Poznań rozpoczęły rywalizację w mistrzostwach klasy A, ale mecze tych drużyn zostały anulowane, gdyż od początku roku 1947 oba kluby uczestniczyły w rozgrywkach centralnych o wejście do Ligi.

</doc>
<doc id="947476" url="https://pl.wikipedia.org/wiki?curid=947476" title="Claes Ekeblad Starszy">
Claes Ekeblad Starszy

Claes Ekeblad Starszy (ur. 20 lutego 1669, zm. 23 lutego 1737) – szwedzki dowódca wojskowy. Służył w armii Karola XII. Jego synem był Claes Ekeblad "Młodszy" (1708-1771), polityk.

</doc>
<doc id="947478" url="https://pl.wikipedia.org/wiki?curid=947478" title="Epikrates z Rodos">
Epikrates z Rodos

Epikrates z Rodos (ur. w II w. p.n.e.) – grecki dowódca, przywódca wojsk greckich podczas II wojny Rzymu z Macedonią. Był synem Polistratosa 

</doc>
<doc id="947480" url="https://pl.wikipedia.org/wiki?curid=947480" title="Game of life">
Game of life



</doc>
<doc id="947484" url="https://pl.wikipedia.org/wiki?curid=947484" title="Sosuke Aizen">
Sosuke Aizen



</doc>
<doc id="947487" url="https://pl.wikipedia.org/wiki?curid=947487" title="Krzysztof Zenowicz (wojewoda brzeskolitewski)">
Krzysztof Zenowicz (wojewoda brzeskolitewski)

Krzysztof Juriewicz Zienowicz ("Krzysztof Zenowicz", "Криштоф Юрьевич Зенович", herbu Zenowicz, zm. 1614 r.) – kasztelan brzeskolitewski (1585-1588), wojewoda brzeskolitewski (1588-1614), ewangelik reformowany, fundator zboru kalwińskiego w Smorgoniach (l. 1552-53); bibliofil, założyciel fabryki papieru w Smorgoniach.
Działalność polityczna.
W okresie trzeciego bezkrólewia należał do fakcji kanclerza Ostafiego Wołłowicza, skupiającej zwolenników poprawnych stosunków z Koroną i kandydatury Zygmunta Wazy. W 1588 r. Zenowicz uczestniczył w negocjacjach w Będzinie i w Bytomiu w sprawie rezygnacji arcyksięcia Maksymiliana z korony polskiej, był sygnatariuszem traktatu bytomsko-będzińskiego 1589 roku, a w 1609 r. podejmował Zygmunta III w Smorgoniach.
W 1599 r. podpisał akt zawartej w Wilnie konfederacji szlachty prawosławnej i protestanckiej o wzajemnej współpracy przeciwko unii brzeskiej, postępom kontrreformacji i ekspansji katolicyzmu.
W 1613 roku został wyznaczony do Trybunału Skarbowego Wielkiego Księstwa Litewskiego.
Krzysztof Zenowicz jest także autorem traktatu o sporach politycznych i gospodarczych pomiędzy wojewodą wileńskim Mikołajem Krzysztofem Radziwiłłem a wileńskim kasztelanem Hieronimem Chodkiewiczem: "Tragedia albo początek upadku znacznego w W. Ks. Litewskim" (wyd. "Athenaeum", 1846, z. 3, s. 9-10). 
W sporze tym, zakończonym małżeństwem Zofii z Olelkowiczów-Słuckich i Janusza Radziwiłła, Zenowicz był mediatorem ze strony Radziwiłłów.
Rodzina.
Był ożeniony z Fedorą z Wołłowiczów 1 voto Tyszkiewicz która go przeżyła. Miał z nią dwójkę dzieci:
Pomimo dramatycznych wezwań w testamencie, po jego śmierci cała jego rodzina porzuciła kalwinizm: wdowa przeszła na unityzm, a dzieci na katolicyzm około 1620 roku. Wtedy też zbór w Smorgoniach przeszedł w posiadanie katolików.

</doc>
<doc id="947488" url="https://pl.wikipedia.org/wiki?curid=947488" title="Krzysztof Zienowicz">
Krzysztof Zienowicz



</doc>
<doc id="947489" url="https://pl.wikipedia.org/wiki?curid=947489" title="Szklarnia (Kotulin)">
Szklarnia (Kotulin)

Szklarnia – część wsi Kotulin w Polsce, położona w województwie śląskim, w powiecie gliwickim, w gminie Toszek}.
W latach 1975–1998 Szklarnia administracyjnie należała do województwa katowickiego.
Informacje ogólne.
Szklarnia jest najdalej wysuniętą na południowy wschód częścią wsi Kotulin.
Nazwa.
Nazwa wywodzi się od polskiej nazwy "szkła" i według Heinricha Adamy'ego pochodzi ona od funkcjonującej tu w drugiej połowie XVIII wieku huty szkła. W swoim dziele o nazwach miejscowych na Śląsku wydanym w 1888 roku we Wrocławiu jako najstarszą nazwę miejscowości wymienia "Sklarnia" podając jej znaczenie "Glashutte" czyli w języku polskim "Huta szkła".
Historia.
Szklarnia wzmiankowana już w 1845 roku jako przysiółek Kotulina.

</doc>
<doc id="947490" url="https://pl.wikipedia.org/wiki?curid=947490" title="Krzysztof Zenowicz">
Krzysztof Zenowicz



</doc>
<doc id="947494" url="https://pl.wikipedia.org/wiki?curid=947494" title="Juliusz Sworakowski">
Juliusz Sworakowski

Juliusz Sworakowski (ur. 1943 we Lwowie) – profesor zwyczajny Politechniki Wrocławskiej, specjalista w zakresie fizykochemii kryształów molekularnych. Naczelny redaktor czasopisma "Materials Science-Poland". Inicjator i organizator konferencji międzynarodowych serii ERPOS (Electrical and Related Properties of Organic Solids).
Ukończył w 1964 Politechnikę Wrocławską. Doktorat uzyskał w 1969, a habilitacją w 1974 na Wydziale Chemii Politechniki Wrocławskiej. Autor ponad 160 publikacji naukowych z zakresu m.in. właściwości elektrycznych organicznych ciał stałych (zwłaszcza dotyczących roli stanów pułapkowych) i efektu fotochromowego.

</doc>
<doc id="947497" url="https://pl.wikipedia.org/wiki?curid=947497" title="Diego Corrales">
Diego Corrales

Diego „Chico” Corrales (ur. 25 sierpnia 1977 w Sacramento, zm. 7 maja 2007 w Las Vegas) – amerykański bokser, były zawodowy mistrz świata organizacji WBC, IBA, IBF i WBO w wadze junior lekkiej i lekkiej.
Jako bokser debiutował w 1996 r., walką z Everettem Berrym, którego znokautował w 3 rundzie. Pierwszym tytułem mistrzowskim zdobytym przez Corralesa był pas organizacji IBA wywalczony w czterorundowej walce z Angelem Aldamą. W grudniu 1998 r., pokonał na punkty Gairyego St Claira, w ramach eliminacji do pojedynku o tytuł mistrza świata w wadze junior lekkiej, organizacji IBF, a 23 października 1999 r., pokonał przez nokaut mistrza świata Roberto Garcie, po 7 rundowej walce podczas gali boksu w MGM Grand.
Po raz pierwszy Corrales, przegrał walkę 20 stycznia 2001 r., pięciokrotnie zwalany na matę przez Floyda Mayweathera Jr., w walce o mistrzostwo świata organizacji WBC. Kolejną wielką walką, a zarazem porażką Corralesa był pojedynek który odbył się 4 października 2003 r., z Joelem Casamayorem, który pokonał „Chico”, przez techniczny nokaut w 6 rundzie. Rewanż między oboma bokserami odbył się pół roku później i tym razem zwycięzcą okazał się Corrales zdobywając tytuły mistrzowski WBO oraz IBA w wadze junior lekkiej.
Ostatnim pojedynkiem „Chico”, była przegrana na punkty walka z Joshua Clotteyem, w której dwukrotnie trafiał na deski.
Diego Corrales, zginął śmiercią tragiczną w wypadku drogowym 7 maja 2007 r., ok. godziny 22 w Las Vegas, gdy jadąc ze znaczną prędkością niedawno kupionym motocyklem Suzuki GSXR 1000, uderzył w tył jadącego przed sobą samochodu i został wyrzucony na przeciwległy pas. Bokser zmarł na miejscu.

</doc>
<doc id="947503" url="https://pl.wikipedia.org/wiki?curid=947503" title="Charles Conrad Abbott">
Charles Conrad Abbott

Charles Conrad Abbott (ur. 4 czerwca 1843 w Trenton w New Jersey, zm. 27 lipca 1919 w Bristol w Pensylwanii) – amerykański archeolog i przyrodnik.
Życiorys.
Abbot urodził się w Trenton w stanie New Jersey jako syn bankiera Timothy'ego Abbotta i Susan Conrad. Jako dziecko pokochał przyrodę i rozpoczął trwającą całe życie fascynację florą i fauną doliny rzeki Delaware. Podobnie jak wielu młodych mężczyzn, których pociągała historia naturalna, nie widział żadnych perspektyw na przekształcenie swojej pasji w źródło utrzymania, dlatego zdecydował się studiować medycynę. Ukończył ją w Perelman School of Medicine na Uniwersytecie Pensylwanii. Okres wojny secesyjnej rozpoczął jako szeregowiec milicji New Jersey i w 1863 r. jego służba polegała ona głównie na pilnowaniu mostów na rzece Susquehanna. Później pracował już jako chirurg w Armii Północy.
Jeszcze w czasie studiów medycznych publikował swoje pierwsze artykuły z zakresu historii naturalnej, głównie z dziedziny ornitologii i ichtiologii. Abbott ukończył studia w 1865 r., ale nigdy nie praktykował medycyny. W 1867 r. poślubił Julię Boggs Olden, z którą miał troje dzieci.
W 1876 r. ogłosił odkrycie, później potwierdzone przez innych archeologów, śladów ludzkiej obecności w dolinie rzeki Delaware datowanej od zlodowacenia „Kansan” oraz, z przerwami, z okresu przed zlodowaceniami, kiedy człowiek, jak się uważa, przedostał się na kontynent amerykański.
Pomiędzy rokiem 1876 a 1889 był kuratorem Peabody Museum w Cambridge w stanie Massachusetts, któremu podarował kolekcję około 20 000 okazów archeologicznych.
Publikacje.
Przyrodnik publikował na łamach "American Naturalist", "Science", Nature, "Science News" oraz "Popular Science Monthly". Opublikował również wiele książek popularnonaukowych o obserwowaniu środowiska naturalnego wokół domu, takich jak "A Naturalist's Rambles about Home", (1884).
Inne jego pozycje to (wykluczono powieści):

</doc>
<doc id="947505" url="https://pl.wikipedia.org/wiki?curid=947505" title="The American Naturalist">
The American Naturalist

The American Naturalist – amerykańskie czasopismo naukowe wydawane od roku 1867 przez American Society of Naturalists.
Ukazuje się jako miesięcznik. Wydawcą jest University of Chicago Press.
Na łamach czasopisma poruszane są tematy związane z ekologią, biologią ewolucyjną, badaniami dotyczącymi tzw. "biologii zintegrowanej".
Redaktorami czasopisma są Michael C. Whitlock z Uniwersytetu Kolumbii Brytyjskiej oraz Patricia L. Morse (2007).

</doc>
<doc id="947506" url="https://pl.wikipedia.org/wiki?curid=947506" title="Discogs">
Discogs

Discogs – internetowa baza dyskografii, rozwijana przez użytkowników.
Serwis jest własnością firmy Zink Media, Inc., zlokalizowanej w Portland w USA. Stanowi on jeden z największych zbiorów tego typu dostępnych on-line. Dane uzupełniane są przez użytkowników, którym przysługuje taka możliwość po wcześniejszej, nieodpłatnej rejestracji. Osoby, które tego dokonały, mają również możliwość grupowania swoich własnych zbiorów oraz informowania pozostałych członków o chęci sprzedaży poszczególnych płyt. Dotychczas (stan na grudzień 2020) skatalogowano ponad 13 mln wydań, 7,2 mln artystów oraz 1,6 mln wytwórni płytowych. Discogs zajmuje 771. miejsce w rankingu Alexa (stan na 2021).
Historia.
Rejestracji domeny Discogs.com dokonano w sierpniu 2000, zaś uruchomienie witryny nastąpiło w październiku tego samego roku. Inicjatorem owego przedsięwzięcia był programista Kevin Lewandowski, mający w zamierzeniu stworzenie spisu prywatnej kolekcji muzycznej. Autor realizując swój pomysł, kierował się sukcesem takich serwisów jak eBay, Open Directory Project czy też Slashdot.
Strona w pierwotnym założeniu miała być obszerną bazą informacji na temat muzyki elektronicznej, pogrupowanych ze względu na artystę, wytwórnię oraz wydania. W 2003 kod strony został napisany od nowa i począwszy od stycznia 2004 zaczęto wspierać pozostałe gatunki muzyczne. Pierwszym w kolejności był hip-hop, następnie rock, jazz, funk/soul, muzyka latynoamerykańska oraz reggae w październiku 2005. W styczniu 2006 dodano kategorię blues oraz wydania niestanowiące utworów muzycznych (wywiady, nagrania zarejestrowane poza studiem nagraniowym etc). Możliwość katalogowania muzyki poważnej została udostępniona w czerwcu 2007. W październiku tego samego roku udostępniono wsparcie dla pozostałych gatunków, dzięki czemu stało się możliwe skatalogowania dowolnej płyty.
30 czerwca 2004 Discogs opublikowało swój ostatni raport dotyczący ilości danych oraz kontrybutorów. Wynikało z niego, że w serwis posiada 260 789 opisanych wydań oraz 15 788 aktywnych użytkowników. 20 lipca 2007 wprowadzony został nowy system "Market Price History" dla osób dokonujących transakcji. Wyświetlał on informacje dotyczące cen wydań sprzedanych do 12 miesięcy wcześniej. Funkcjonalność dostępna była za darmo przez 60 dni, dłuży okres wiązał się z płatną subskrypcją. Konieczność opłaty za "Market Price History" została zniesiona z początkiem roku 2008, umożliwiając tym samym korzystanie z niej nieodpłatnie.
W połowie sierpnia 2007 umożliwiono dostęp do informacji za pomocą RESTful, API wykorzystującego format XML. Początkowa, restrykcyjna licencja uniemożliwiająca modyfikację danych, z czasem została zmieniona na public domain. Wcześniej zbiory Discogs dostępne były wyłącznie poprzez język HTML, ze względu na przeznaczenie witryny jedynie dla przeglądarek internetowych. Interfejs HTML był też jedynym autoryzowanym sposobem na ingerencję w dane.
System kontrybucji.
System dodawania danych przeszedł 4 rewizje.
Wersja 1 (V1).
Wszystkie napływające kontrybucje weryfikowane były przez uprzywilejowanych użytkowników (moderatorów) wytypowanych przez administrację. Dane pochodzące z kontrybucji nie były publikowane dopóki, dopóty nie uzyskały choć jednego pozytywnego głosu od moderatora.
Wersja 2 (V2).
Kolejna wersja systemu wprowadziła koncepcję limitu do 2–3 kontrybucji, jakie mogły oczekiwać w kolejce do moderacji. Limit zwiększał się w skali logarytmicznej. To rozwiązanie względem nowych użytkowników miało na celu dwie rzeczy: Pozwalało ono uniknąć nadmiaru danych nadchodzących do moderatorów. Było również pomocne w oswajaniu się z zasadami obowiązującymi w serwisie. Wymagane były dwa głosy, aby dodane wydanie zostało zaakceptowane.
Wersja 3 (V3).
Limit kontrybucji został zniesiony, umożliwiając w ten sposób na edycję oraz dodawanie nowych wydań w stopniu nieograniczonym. Nowe płyty dodane do bazy były wyraźnie oznaczone jako „niezmoderowane”. Poprawki wniesione do już istniejących wydań publikowane były dopiero po zaakceptowaniu przez moderatora.
Wersja 4 (V4).
System ten został wprowadzony 10 marca 2008 r. Nowe wydania oraz modyfikacje odnoszą natychmiastowy skutek. Oznaczone są one jednak jako „potrzebujące głosów” ("needing votes"). Oflagowany wpis zaznaczony jest na liście płyt żółtym kolorem. Na każdą pozycję głosować można w dowolnej chwili, nawet jeśli nie jest ona oflagowana. Na głosy składa się ocena wszystkich informacji o wydaniu (nie tylko ostatnio dokonanych edycji). Dokonywać takiej oceny mogą użytkownicy, którym automatycznie zostały przyznane uprawnienia przez nieujawniony algorytm. Średnia głosów danego wydania podawana jest wraz z innymi danymi o nim. 
Ta wersja systemu wywołała wśród aktywnych użytkowników oraz moderatorów sporo kontrowersji. Powodem tego jest zmniejszenie rzetelności informacji, a co za tym idzie przydatności całej bazy danych. W rezultacie kilkoro użytkowników z długim stażem oraz byłych moderatorów usunęło swoje konta lub też ogłosiło bezterminowe odejście. Kilkuset pozostałych użytkowników wspólnie odpowiedzialnych za wprowadzenie początkowych 200 tys. wydań (około 1/5 całości) oznajmiła chęć powrotu do poprzedniej wersji – V3.
Zmianie uległ również system nagradzania kontrybutorów. W wersji v3 punkty przyznawane były tylko wtedy, gdy dana edycja została zaakceptowana przez głosy moderatorów. W kolejnej wersji, v4 punkty przyznawane są bez względu na głosy moderatorów oraz wiarygodność wprowadzonych informacji.

</doc>
<doc id="947508" url="https://pl.wikipedia.org/wiki?curid=947508" title="Peabody Museum of Archaeology and Ethnology">
Peabody Museum of Archaeology and Ethnology

Peabody Museum of Archaeology and Ethnology (Muzeum Archeologiczno-Etnologiczne im. George’a Peabody’ego) – amerykańskie muzeum gromadzące eksponaty związane z archeologią i etnologią, mające swoją siedzibę w Cambridge w stanie Massachusetts i prowadzone przez Uniwersytet Harvarda.
Zostało założone w 1866, rok po zakończeniu wojny secesyjnej, dzięki darowiźnie George’a Peabody’ego. Jest jednym z najstarszych i najbardziej renomowanych muzeów gromadzących eksponaty związane z antropologią, archeologią pradziejową człowieka w Nowym Świecie oraz etnografią Mezoameryki. Muzeum posiada zbiór ponad 500 000 zdjęć związanych ze zgromadzonymi kolekcjami.
Do stałej ekspozycji muzealnej należą odlewy monumentów kultur mezoamerykańskich, które niejednokrotnie zostały zniszczone. Muzeum prezentuje historię Indian oraz ludów zamieszkujących wyspy Australii i Oceanii.

</doc>
<doc id="947510" url="https://pl.wikipedia.org/wiki?curid=947510" title="Durham Tees Valley Airport">
Durham Tees Valley Airport



</doc>
<doc id="947513" url="https://pl.wikipedia.org/wiki?curid=947513" title="Janos Kornai">
Janos Kornai



</doc>
<doc id="947515" url="https://pl.wikipedia.org/wiki?curid=947515" title="Mosspartiet">
Mosspartiet



</doc>
<doc id="947517" url="https://pl.wikipedia.org/wiki?curid=947517" title="Fotka.pl">
Fotka.pl

Fotka.com (dawniej Fotka.pl) – polski serwis społecznościowy uruchomiony 14 lutego 2001. Właścicielem serwisu jest firma Fotka.pl Sp. z o.o., założona przez Rafała Agnieszczaka i Andrzeja Ciesielskiego.
Cechy i funkcjonalność.
Serwis pierwotnie był wzorowany na stronie HotOrNot.com. Z czasem przybrał na funkcjonalności. Serwis ma charakter otwarty i umożliwia publikację określonej liczby zdjęć użytkownika, ich oceny oraz komentowania. Każdy członek społeczności ma również możliwość stworzenia własnego opisu, w skład którego wchodzą m.in. cechy charakteru. Wymogiem wykonywania tychże czynności jest nieodpłatna rejestracja. Brak tej ostatniej umożliwia jedynie przeglądanie profili innych osób, lecz także w ograniczony sposób. Serwis w latach 10. XXI wieku przekształcił się dzięki działalności jego użytkowników de facto w internetowy serwis randkowy przez co wbrew intencji jego twórców zaczął tracić charakter ogólnego serwisu społecznościowego.
Komercyjny charakter serwisu.
Odpłatnie system oferuje dodatkowe funkcjonalności:
Wersja mobilna aplikacji.
"Fotka.com" posiada również swoją bezpłatną aplikację na urządzenia mobilne. Umożliwia ona korzystanie z większości funkcji, można więc założyć konto, przeglądać i dodawać zdjęcia oraz rozmawiać z innymi użytkownikami. Jej funkcjonalność nie odbiega więc w dużym stopniu od pełnej wersji.
Wersja mobilna ma już ponad pół miliona pobrań w sklepie Google Play. Jej twórcy spodziewają się, że do roku 2021 połowa użytkowników aplikacji będzie korzystać właśnie z tego rozwiązania.
Statystyki i popularność.
"Fotka.com" (jako grupa) w październiku 2009 posiadała 2 046 986 unikalnych użytkowników, łącznie 971 403 373 odsłon, co klasowało ją na czternastym miejscu w Polsce pod względem popularności tego rodzaju serwisów.
Łączna liczba zarejestrowanych kont wynosi ~5 mln (źródło: Fotka.pl), z czego około 2 proc. stanowią konta płatne.
"Fotka.pl" została również wybrana jako Społeczność Roku 2006 w głosowaniu internautów, zorganizowanym przez Akademię Internetu.

</doc>
<doc id="947518" url="https://pl.wikipedia.org/wiki?curid=947518" title="Zabezpieczenie">
Zabezpieczenie



</doc>
<doc id="947521" url="https://pl.wikipedia.org/wiki?curid=947521" title="Wiktar Hanczar">
Wiktar Hanczar

Wiktar Iosifawicz Hanczar (, , "Wiktor Iosifowicz Gonczar"; ur. 7 września 1957, zaginął 16 września 1999) – białoruski polityk.
Życiorys.
Był absolwentem Białoruskiego Uniwersytetu Państwowego. W 1994 roku został wicepremierem ds. gospodarki. Od 1995 roku stał na czele Centralnej Komisji Wyborczej. Pełnił funkcję sekretarza generalnego Sądu Gospodarczego Wspólnoty Niepodległych Państw. Był członkiem Zjednoczonej Partii Obywatelskiej.
W drugiej turze uzupełniających wyborów parlamentarnych 10 grudnia 1995 roku został wybrany na deputowanego do Rady Najwyższej Republiki Białorusi XIII kadencji z Kołasauskiego Okręgu Wyborczego Nr 248 miasta Mińska. 19 grudnia 1995 roku został zarejestrowany przez centralną komisję wyborczą, a 9 stycznia 1996 roku zaprzysiężony na deputowanego. Od 23 stycznia pełnił w Radzie Najwyższej funkcję członka Stałej Komisji ds. Ustawodawstwa. Należał do opozycyjnej wobec prezydenta Alaksandra Łukaszenki frakcji „Działanie Obywatelskie”. Od 21 czerwca był członkiem delegacji Rady do Zgromadzenia Parlamentarnego Stowarzyszenia Białorusi i Rosji. 27 listopada 1996 roku, po dokonanej przez prezydenta kontrowersyjnej i częściowo nieuznanej międzynarodowo zmianie konstytucji, nie wszedł w skład utworzonej przez niego Izby Reprezentantów Zgromadzenia Narodowego Republiki Białorusi I kadencji. Zgodnie z Konstytucją Białorusi z 1994 roku jego mandat deputowanego do Rady Najwyższej zakończył się 9 stycznia 2001 roku; kolejne wybory do tego organu jednak nigdy się nie odbyły.
W maju 1999 roku zorganizował nieuznane przez władze wybory prezydenckie, a w 3 miesiące później ogłosił koniec kadencji Alaksandra Łukaszenki. Zaginął bez wieści, ostatni raz był widziany w Mińsku 16 września 1999 roku razem z Anatolem Krasouskim. 21 stycznia 2003 roku władze umorzyły śledztwo w jego sprawie.
W 2019 były członek białoruskich służb Juryj Harauski udzielił relacji rosyjskiej redakcji Deutsche Welle, w której stwierdził, że 16 września 1999 Hanczar i Krasouski mieli zostać porwani przez żołnierzy Specjalnego Oddziału Szybkiej Reakcji pod dowództwem Dzmitryja Pauliczenki, zabrani do bazy wojskowej w Biehomli, zamordowani w lesie i pochowani w uprzednio przygotowanych grobach.

</doc>
<doc id="947529" url="https://pl.wikipedia.org/wiki?curid=947529" title="Club Deportivo Futbolistas Asociados Santanecos">
Club Deportivo Futbolistas Asociados Santanecos



</doc>
<doc id="947530" url="https://pl.wikipedia.org/wiki?curid=947530" title="Sadowski">
Sadowski

Sadowski (forma żeńska: Sadowska; liczba mnoga: Sadowscy) – polskie nazwisko szlacheckie. Nazwisko pochodzi (inaczej dla rodów posługujących się innymi herbami) od nazw wsi Sadowice, Sady, Sadowie. Na początku lat 90. XX wieku w Polsce nosiły je 34 924 osoby.
Różne rody Sadowskich posługują się różnymi herbami: Nałęcz, Lubicz, Drogomir (istnieją też inne herby, jednak na przestrzeni wieków zostały zapomniane).

</doc>
<doc id="947535" url="https://pl.wikipedia.org/wiki?curid=947535" title="Park Narodowy Outamba-Kilimi">
Park Narodowy Outamba-Kilimi

Park Narodowy Outamba-Kilimi (ang. "Outamba-Kilimi National Park") – park narodowy w północnym Sierra Leone, niedaleko granicy z Gwineą. Podzielony jest na dwie części – wschodnią o nazwie Outamba i zachodnią Kilimi. Części te oddalone są od siebie o kilkanaście kilometrów i przedzielone drogą łączącą miasto Kamakwie z miastem Kwindia po gwinejskiej stronie granicy (przejście graniczne w Medina Oula). 
Część Outamba obejmuje 741 km² obszaru o zróżnicowanym krajobrazie - występują tu trawiaste równiny typu sawannowego, obszary zalewowe oraz wilgotny las równikowy. W niektórych częściach parku teren jest lekko pofałdowany, na całym obszarze przecina go kilka rzek. Część Kilimi obejmuje obszar 368 km² i jest znacznie mniej zróżnicowana.
Teren parku zamieszkują liczne gatunki zwierząt. Tylko tutaj (i na niewielkich obszarach Liberii i Wybrzeża Kości Słoniowej) żyją hipopotamy karłowate. Ponadto spotyka się tu szympansy, słonie, żyrafy, lwy oraz wiele różnorodnych gatunków ptaków.

</doc>
<doc id="947539" url="https://pl.wikipedia.org/wiki?curid=947539" title="Club Universidad Nacional AC">
Club Universidad Nacional AC



</doc>
<doc id="947545" url="https://pl.wikipedia.org/wiki?curid=947545" title="ABC (dziennik hiszpański)">
ABC (dziennik hiszpański)

Dziennik ABC – hiszpańska gazeta o zapatrywaniach konserwatywnych i monarchicznych. Została założona w Madrycie 1 stycznia 1903 r. przez Torcuato Luca de Tena y Álvarez-Ossorio. Początkowo wychodziła jako tygodnik, a od czerwca 1905 stała się dziennikiem.

</doc>
<doc id="947547" url="https://pl.wikipedia.org/wiki?curid=947547" title="Zamek Piastów Śląskich w Brzegu">
Zamek Piastów Śląskich w Brzegu

Zamek Piastów Śląskich w Brzegu – rezydencja Piastów śląskich powstała w XIII w., obecnie siedziba Muzeum Piastów Śląskich w Brzegu.
Historia.
XIII–XV w..
Pierwsze informacje o istnieniu zamku pochodzą z 1235 r. Wówczas miał tu swoją siedzibę namiestnik książęcy. Zamek stanowił także miejsce postojowe w czasie podróży dla książąt wrocławskich. Około 1300 roku wzniesiona została kwadratowa, ceglana wieża, nazwana później Wieżą Lwów, gdyż na jej zwieńczeniu znajdowały się kamienne lwy. Dolna część wieży zachowała się do dziś, jako najstarsza część zamku.
W 1311 r. wyodrębniło się Księstwo Brzeskie a zamek stał się wówczas siedzibą książąt brzeskich. W latach 1360–1370 książę Ludwik I brzeski dokonał przebudowy zamku. Do dziś zachowały się ówczesne fragmenty muru. Podczas tej rozbudowy w latach 1368–1369 obok zamku wzniesiono gotycką kaplicę św. Jadwigi, która stała się kolegiatą, oraz nowy budynek mieszkalny.
XVI w..
W połowie XVI w. książę Jerzy II z żoną Barbarą z Hohenzollernów dokonali przebudowy obiektu na styl renesansowy, wzorując się na Zamku Królewskim na Wawelu. Z tej racji zamek jest określany mianem Śląskiego Wawelu. W latach 1541–1544 wzniesiono południowe skrzydło, a między 1544 a 1547 r. powstało skrzydło wschodnie.
17 października 1547 r. zmarł książę Fryderyk II, a nadzór na pracami budowlanymi przejął jego syn Jerzy II.
W latach 1554–1560 wzniesiono reprezentacyjny budynek bramy wjazdowej. Składa się ona z trzech kondygnacji. Dolna ma motyw antycznego łuku triumfalnego. Ponad łukiem fundator umieścił posągi swój i żony w rzeczywistych wymiarach oraz herby rodowe trzymane przez pary giermków. Książę zlecił także umieszczenie nad oknami pierwszego piętra dwóch rzędów popiersi swoich przodków.
Dziedziniec zamku ozdabia wewnętrzny portal bramy wjazdowej i dwupiętrowe renesansowe krużganki. Zamek miał bogato wyposażone wnętrza. Jerzy II zamówił we Flandrii arrasy o łącznej długości 300 łokci (170 m). Wyposażenie sal nie dotrwało do naszych czasów.
Kolegiatę została w tym czasie przekształcona w mauzoleum książąt śląskich.
Przebudową zamku zajmowali się włoscy architekci Jakub i Franciszek Parr. Ich kontynuatorami byli Bernard i Piotr Niuronowie, którzy pod koniec wieku ufortyfikowali rezydencję. Prace budowlane trwały do 1560 r., a wykończenia do 1582 r.
XVII–XIX w..
W 1675 r. na zamku zmarł ostatni potomek z linii Piastów śląskich, Jerzy Wilhelm i rezydencja zaczęła podupadać. Opuszczony zamek uległ niewielkim zniszczeniom w czasie ostrzału miasta przez króla pruskiego, Fryderyka II w 1741 r. Następnie zamek pełnił funkcję karczmy, koszar, magazynu.
Od XX w..
W 1922 r. usunięto z zamku magazyny i przeprowadzono drobne konserwacje: zabezpieczono Bramę Wjazdową. W 1924 r. założono tu Muzeum Miejskie. W 1945 r. budowla została ponownie uszkodzona. W 1952 r. otwarto tu obecne muzeum. W latach 1966–1990 budowlę odbudowano wg stanu jaki istniał w XVI w. Odnowiono Bramę Wjazdową, krużganki i kilka sal. Autorem koncepcji projektu rekonstrukcji dziedzińca zamkowego był prof. Jerzy Rozpędowski, a autorką projektu rekonstrukcji głowicy kolumny I piętra oraz opracowania projektu całości była Jadwiga Maciejowska. Autorami odbudowy pozostałej części zamku byli Tomasz Kornacki i Wacław Podlewski z PKZ Oddział w Warszawie. Po wojnie kustoszem na zamku był działacz niepodległościowy z okresu konferencji wersalskiej i były minister Leon Janta-Połczyński.
Zamek posiadał status zabytku klasy 0 (nomenklatura ta obecnie nie jest już stosowana). Obecnie znajduje się tu Muzeum Piastów Śląskich. Wewnątrz zgromadzone są zabytki związane z historią miasta i ziemi brzeskiej oraz Piastów śląskich. W 2013 roku w plebiscycie na 7 nowych cudów Polski organizowanym przez National Geographic zamek zajął 7 miejsce.
W 2018 r. zamek wpisany został na listę pomników historii w ramach akcji „100 Pomników Historii na stulecie odzyskania niepodległości”.
Elementy architektoniczne.
Portal bramy wjazdowej.
Portal umieszczony na głównej bramie wjazdowej zamku zajmuje całą ścianę frontową dwupiętrowego budynku. W górnym rzędzie nad pierwszym piętrem znajdują się dwa rzędy rzeźb władców polskich oraz poniżej piastowskich książąt śląskich. Umieszczono je w trzech segmentach po cztery figury przy każdym dodając kartusz z zapisanym po łacinie imieniem osoby, którą przedstawia. W górnym, pierwszym rzędzie wyrzeźbiono popiersia 12 pierwszych władców państwa polskiego z następującymi podpisami:
W drugim niższym rzędzie umieszczono popiersia książąt śląskich z następującymi łacińskimi napisami umieszczonymi w kartuszach:
Pokrycie takimi zdobieniami rzeźbiarskimi miało na celu głoszenie chwały dynastii Piastów i władców Brandenburgii, co podkreślały trzy herby na balustradzie: Rzeczypospolitej (zachowany w środku) oraz (niezachowane) habsburski i brandenburski.

</doc>
<doc id="947548" url="https://pl.wikipedia.org/wiki?curid=947548" title="Deklaracja (informatyka)">
Deklaracja (informatyka)

Deklaracja – konstrukcja programistyczna w określonym języku programowania, służąca związaniu z określonym identyfikatorem jego znaczenia i atrybutów.
Elementy podlegające deklarowaniu.
W różnych językach programowania wymagania dotyczące deklaracji określonych obiektów programowych są bardzo zróżnicowane. Deklarowaniu ogólnie podlegać mogą:
W nomenklaturze informatycznej, czasem od deklaracji rozróżnia się definicję w odniesieniu do takich elementów jak między innymi:
przy czym deklaracja i definicja może występować razem, lub oddzielnie w różnych miejscach kodu źródłowego.
Miejsce deklaracji.
Deklaracje w kodzie źródłowym, zwykle musi poprzedzać pierwsze użycie danego identyfikatora w definiowanym algorytmie. Deklaracja stanowi więc informację dla translatora, która nie generuje kodu wykonywalnego (lecz często powoduje rezerwację pamięci).
Składnia większości języków programowania narzuca umieszczanie deklaracji w określonym miejscu kodu źródłowego. Jest to albo specjalna sekcja programu (modułu, podprogramu, pakietu), albo początek określonego bloku (czyli wszystkie deklaracje muszą zostać umieszczone w tekście programu przed pierwszą instrukcją danego bloku).
Rodzaje deklaracji.
Deklaracje mogą być:
Deklaracje niejawne.
Deklaracje niejawne występują w językach programowania, które umożliwiają użycie identyfikatora bez jego jawnej deklaracji. W tym przypadku translator musi posiadać mechanizm przypisania do identyfikatora atrybutów na podstawie określonych metod:
Deklaracje niejawne mogą prowadzić do błędów, np. błąd literowy w identyfikatorze spowoduje utworzenie nowej zmiennej, a tym samym błąd w działaniu programu.
Deklaracje jawne.
Deklaracje jawne mogą być kompletne lub częściowe. W przypadku deklaracji częściowych mogą wystąpić następujące przypadki:
Przykłady deklaracji.
deklaracje zmiennych.
Deklaracja zmiennej może zawierać oprócz samej deklaracji, także inicjalizację zmiennej, tj. nadanie zmiennej wartości początkowej.
C, C++.
Deklaracje występują:
 int global_var;
 main()
 int y;
 {
 int z=1;
 getch();
 int x=5; /*nie w języku C*/
Pascal.
Deklaracje występują w programie lub podprogramie w specyfikacji bloku, zawartej pomiędzy nagłówkiem (program, procedure, function, unit (Turbo Pascal)), a słowem rozpoczynającym instrukcję grupującej danego bloku (begin).
 program Przykład;
 var globar_var;
 procedure Licz();
 var local_var;
 begin
 begin
PL/1.
Deklaracja ma postać instrukcji DECLARE (lub skrótowe DCL) I może wystąpić w dowolnym miejscu wnętrza bloku (w PL/1 takim blokiem jest albo procedura od nagłówka PROCEDURE do słowa END albo instrukcja blokowa BEGIN … END) i dotyczy obiektów dostępnych w danym bloku. Język ma bardzo rozbudowaną składnię atrybutów i rozbudowany mechanizm atrybutów domyślnych i deklaracji niejawnych.
 Przykład: PROC;
 /* "użyto zmiennej X zadeklarowanej dalej" */
 X=1;
 /* "deklaracja w bloku może wystąpić po użyciu identyfikatora lecz"
 "deklarowana zmienna dostępna jest od początku bloku" */
 DCL X FIXED DECIMAL(5,0);
 END Przykład;
deklaracje etykiet.
Pascal:
 program DclLabel;
 label "Etykieta";
 begin
 "Etykieta": …;
 goto "Etykieta";
 end.
deklaracje modułów.
Turbo Pascal.
Turbo Pascal:
 program DclUnit;
 uses Crt, Graph, MyUnit;
 begin
 Write('Użyto procedury modułu Crt');
 end.
Modula 2.
Modula 2:
 MODULE DclUnit;
 FROM InOut IMPORT
 Read, Write, ...;
 Write('Użyto procedury modułu InOut');
 END "DclUnit".
deklaracje podprogramów.
Deklaracja podprogramu ma postać nagłówka podprogramu definiującego oprócz identyfikatora przypisanego podprogramowi, także inne, wymagane przez dany język programowania elementy, jak np. parametry. Może także zawierać opcjonalne frazy i modyfikatory, np. dotyczące rozmieszczenia w pamięci, czy sposobu pobrania podprogramu zewnętrznego z biblioteki.
C, C++.
W języku C, C++ deklaracje podprogramów (nazywane prototypem) umieszcza się najczęściej w plikach nagłówkowych, definiujących określone moduły.
 /* "prototyp funkcji trunc" */
 int trunc(double x);
Pascal.
Deklaracje podprogramów stosuje się, gdy podprogram ma być wywołany, a nie został jeszcze zdefiniowany.
 procedure Proc_1; forward;
 procedure Proc_2;
 begin
 {"wywołanie procedury, która nie została jeszcze zdefiniowana,"
 Proc_1;
 end;
 procedure Proc_1;
 begin
 end;
Delphi.
Deklarację wyprzedzającą podprogramu stosuje tak jak w Pascalu. W Delphi deklaracje występują także w modułach (stanowiących rozszerzenie Delphi w stosunku do Pascala) w sekcji "interface".
 unit Przykład;
 interface
 function trunc(x : real): integer;
 implementation
 { "definicja zadeklarowanego wyżej podprogramu"
 "ponieważ parametr i wartość zwracana zostały zdefiniowane w deklaracji"
 function trunc;
 begin

</doc>
<doc id="947550" url="https://pl.wikipedia.org/wiki?curid=947550" title="Wiaczesław Kebicz">
Wiaczesław Kebicz



</doc>
<doc id="947551" url="https://pl.wikipedia.org/wiki?curid=947551" title="Wiaczesłau Kebicz">
Wiaczesłau Kebicz



</doc>
<doc id="947554" url="https://pl.wikipedia.org/wiki?curid=947554" title="Salvatore Adamo">
Salvatore Adamo

Salvatore Adamo (ur. 1 listopada 1943 w Comiso) – belgijski piosenkarz pochodzenia włoskiego.
Życiorys.
W 1947 jego ojciec przeniósł się z Włoch do Belgii, żeby pracować w kopalniach Walonii. Młodziutki Salvatore wziął udział w konkursie radiofonicznym Radia Luxembourg i wygrał finał w Paryżu, po czym rozpoczął występy publiczne, prezentując swoje pierwsze piosenki, napisane w języku francuskim, odznaczające się interesującym zmysłem melodycznym, będące owocem spotkania tradycji włoskiej z francuską.
Pierwszy sukces przyszedł w 1963 z piosenką "Sans toi ma mie" (wersja włoska: "Sei qui con me"). Młody piosenkarz przeniósł się do Paryża gdzie jego debiutancki album "63/64" z takimi piosenkami jak: "Tombe la neige" i "Vous permettez, Monsieur?" przyniósł mu światową sławę.
Piosenkarz rozpoczął wydawanie swoich płyt również we Włoszech odnosząc i tu sukces piosenkami: "Cade la neve", "Vous permettez Monsieur", "Perduto amor", "Non voglio nascondermi", "La notte", "Amo", "Una ciocca di capelli", "Se mai", "Non mi tenere il broncio", "Lei", "Il nostro romanzo", "La mia vita", "Insieme", "Inch’Allah", "La tua storia e una favola", "Accanto a te l’estate", "Felicità" i in.
Nagrał również piosenkę "Dolce Paola", dedykowaną Paoli Ruffo di Calabria, przyszłej królowej Belgii, w której podobno był zakochany.
We Włoszech piosenką "Affida una lacrima al vento" ("Accroche une larme aux nuages") wygrał Festivalbar w 1968 i zajął pierwsze miejsce na liście przebojów. W tym samym roku jego piosenka "Tu somigli all’amore" stała się czołówką muzyczną transmisji telewizyjnej „Disco verde”.
W latach 70. jego aktywność piosenkarska we Włoszech uległa ograniczeniu, ale artysta nadal cieszył się światową popularnością w krajach frankofońskich, latynoskich i w Japonii.
W 1976 wystąpił jako gość na Festiwalu w San Remo.
W 1993 piosenkarz został ambasadorem dobrej woli UNICEF na Belgię.
Salvatore Adamo jest jednym z najlepiej zarabiających piosenkarzy w Europie; sprzedał ponad 100 milionów egzemplarzy swoich albumów na całym świecie.

</doc>
<doc id="947555" url="https://pl.wikipedia.org/wiki?curid=947555" title="Outamba-Kilimi">
Outamba-Kilimi



</doc>
<doc id="947558" url="https://pl.wikipedia.org/wiki?curid=947558" title="Park Narodowy Outamba">
Park Narodowy Outamba



</doc>
<doc id="947560" url="https://pl.wikipedia.org/wiki?curid=947560" title="Park Narodowy Kilimi">
Park Narodowy Kilimi



</doc>
<doc id="947561" url="https://pl.wikipedia.org/wiki?curid=947561" title="Kilimi">
Kilimi



</doc>
<doc id="947562" url="https://pl.wikipedia.org/wiki?curid=947562" title="Aleksandr Roszal">
Aleksandr Roszal

Aleksandr Roszal, ros. Александр Борисович Рошаль (ur. 26 sierpnia 1936 w Moskwie, zm. 21 maja 2007 w Moskwie) – rosyjski dziennikarz, szachista i trener szachowy.
Życiorys.
Dzieciństwo Roszala nie było łatwe. Gdy miał rok, jego ojciec został aresztowany, a następnie rozstrzelany. Matkę, która spędziła 18 lat w więzieniu na wygnaniu, poznał w wieku 9 lat. Mieszkał z nią w Kazachstanie do ukończenia 16. roku życia. Był dumny ze swojego żydowskiego pochodzenia i często powtarzał: "Jestem rosyjskim Żydem".
Do końca lat 60. występował w turniejach szachowych rozgrywanych w Związku Radzieckim, między innymi w 1966 w rozegranych w Moskwie drużynowych mistrzostwach ZSRR. W 1968 zaczął zajmować się szachowym dziennikarstwem, zakładając wraz z Tigranem Petrosjanem magazyn "64", który przez wiele lat był jednym z najważniejszych periodyków na rynku szachowych wydawnictw. W 1986 w czasopiśmie opublikowano fragmenty autobiografii Vladimira Nabokova "Другие берега" (ang. "Other Shores"), co spotkało się z niezadowoleniem władz radzieckich. Jednak uznanie i szacunek, jakie budził wśród szachistów i dziennikarzy, pozwoliły zachować mu pozycję czołowego szachowego publicysty w Związku Radzieckim.
Od 1978 był specjalnym korespondentem agencji TASS, przekazując relacje z wielu międzynarodowych turniejów, jak również meczów o mistrzostwo świata.
Według retrospektywnego systemu Chessmetrics, najwyżej sklasyfikowany był w lipcu 1965; zajmował wówczas 132. miejsce na świecie.
Zmarł na raka trzustki. Pochowany został na cmentarzu Wostriakowskim w Moskwie.

</doc>
<doc id="947563" url="https://pl.wikipedia.org/wiki?curid=947563" title="Outamba">
Outamba



</doc>
<doc id="947572" url="https://pl.wikipedia.org/wiki?curid=947572" title="Monada (Technokracja)">
Monada (Technokracja)

Monada – oficjalny symbol Ruchu Technokratycznego. Kolory, które oficjalnie wchodzą w jej skład, to cynober (czerwony) oraz srebrzystoniebieski kolor chromu, dopuszczalne jest jednak użycie kombinacji biały-czerwony.
Dwie części monady reprezentują równowagę pomiędzy produkcją i konsumpcją państwa. Termin 'równowaga' może być zdefiniowany jako równowaga ogólna lub rynkowa, ale po odjęciu tradycyjnego mechanizmu cenowego. Monada może być też postrzegana jako harmonia pomiędzy człowiekiem (lub naturą) i technologią.
Monada technokratów różni się od symbolu Taijitu brakiem kropek.

</doc>
<doc id="947574" url="https://pl.wikipedia.org/wiki?curid=947574" title="Milena Sadurek">
Milena Sadurek

Milena Maria Sadurek (ur. 18 października 1984 w Katowicach) – polska siatkarka grająca na pozycji rozgrywającej, reprezentantka Polski.
Biografia i kariera.
Uczęszczała do Szkoły Podstawowej nr 52 (obecnie Gimnazjum nr 15) w Katowicach-Giszowcu. Pierwsze kroki sportowe stawiała pod okiem Marka Jamborskiego. W czwartej klasie ustanowiła rekord szkoły w skoku w dal wynikiem 4 m. Wybrała jednak siatkówkę, którą zaczęła intensywnie trenować w katowickim klubie Kolejarz. Początkowo grała jako środkowa. Po ukończeniu SP podjęła naukę w Szkole Mistrzostwa Sportowego w Sosnowcu. W drużynie siatkarskiej występowała wówczas jako skrzydłowa, ale w II klasie jej szkolny trener, Andrzej Peć, za radą szkoleniowca reprezentacji narodowej, Zbigniewa Krzyżanowskiego, przestawił ją na pozycję rozgrywającej, jak się okazało – docelową.
Reprezentantką Polski została jeszcze podczas nauki w SMS, kwalifikując się do młodzieżowej kadry narodowej. Z drużyną kadetek zdobyła w 2001 wicemistrzostwo Europy oraz brązowy medal Mistrzostw Świata. W następnym roku, już z zespołem juniorek, została mistrzynią Europy, a w 2003 zdobyła kolejny brąz, tym razem w MŚ. Do reprezentacji seniorek na stałe trafiła dość późno, bo dopiero w maju 2007, powołana przez trenera Marco Bonittę. W ciągu kilku miesięcy stała się pierwszą rozgrywającą. Znacząco przyczyniła się do licznych sukcesów reprezentacji Polski, z których najważniejsze to 3. miejsce w Mistrzostwach Europy 2009, awans i uczestnictwo w Igrzyskach Olimpijskich w Pekinie oraz awans na Mistrzostwa Świata w Japonii. W reprezentacji jak dotąd wystąpiła 190 razy.
Odniosła wiele sukcesów rangi mistrzowskiej również jako siatkarka klubowa, grając w takich zespołach jak BKS Stal Bielsko-Biała, Farmutil Piła i Bank BPS Muszynianka Fakro Muszyna. W 2009 miała nieudany epizod z rumuńskim zespołem Metal Galaţi, w którym grała przez kilka miesięcy, aby w połowie sezonu zrezygnować z dalszych występów z uwagi na kłopoty finansowe klubu, wynikające z braku sponsora. Po powrocie do Polski została w 2010 zawodniczką Muszynianki. Od sezonu 2015/2016 występowała w polskiej ORLEN Lidze, w drużynie Impelu Wrocław.
Zakończyła karierę po sezonie 2016/2017, współpracuje z Akademią Siatkówki Kadziewicz Siezieniewski Dobrowolski.
Jest absolwentką Wyższej Szkoły Administracji w Bielsku-Białej.
Życie prywatne.
W grudniu 2007 wyszła za mąż za informatyka, Marcina Mikołajczyka, z którym rozwiodła się półtora roku po ślubie. 3 czerwca 2011 ponownie wstąpiła w związek małżeński, poślubiając Jakuba Radeckiego. Od 2018 roku jej partnerem jest Błażej Krzyształowicz, trener Grot Budowlani Łódź.
Wzięła udział w sesji zdjęciowej do magazynu Playboy w wydaniu z listopada 2011. Jest drugą, po Annie Werblińskiej, polską siatkarką na okładce tego czasopisma.
Sukcesy klubowe.
Puchar Polski:
Mistrzostwo Polski:
Superpuchar Polski:
Mistrzostwo Azerbejdżanu:
Sukcesy reprezentacyjne.
Mistrzostwa Europy Kadetek:
Mistrzostwa Świata Kadetek:
Mistrzostwa Europy Juniorek:
Mistrzostwa Świata Juniorek:
Puchar Piemontu:
Mistrzostwa Europy:

</doc>
<doc id="947575" url="https://pl.wikipedia.org/wiki?curid=947575" title="Zamek Tropsztyn">
Zamek Tropsztyn

Zamek Tropsztyn – rekonstrukcja zamku obronnego wzniesiona na stromym półwyspie oblanym z trzech stron rzeką Dunajec w gminie Czchów. Historia zamku jest związana z położoną po przeciwległej stronie rzeki wsią Tropie.
Historia.
Warownia powstała przypuszczalnie w 1 połowie XIII wieku z inicjatywy rodu Ośmiorogów. Pierwsza wzmianka o niej pochodzi z 1231 roku. Pierwsze murowane zabudowania zamkowe powstały przypuszczalnie w wieku XIV.
Inna wzmianka pochodzi z 1390 roku i mówi o własności rycerza Chebdy z Tropsztyna herbu Starykoń (?) ożenionego z Zochną Gierałtówną herbu Ośmoróg-Gierałtów. Ród ten władał zamkiem przez 300 lat. W 1535 roku zamek został przymusowo oddany (nakaz królewski – kontrreformacja) przez Prokopa Chebdę kasztelanowi sandomierskiemu Piotrowi Kmicie. W 1541 roku zamek był własnością Robkowskich (spokrewnionych po kądzieli z Gierałtami). W 1556 roku był własnością rodu Gabańskich herbu Janina. W 1574 roku, w okresie kontrreformacji, zrujnowany przez właścicieli Rożnowa w związku z „napadami prowadzonymi z zamku”. W 1581 roku zamek należał do Łyczków, a w XVII wieku do Zborowskich. Już w 1608 roku zamek był opisywany jako ruina. W 1863 roku sądecki historyk Szczęsny Morawski przeprowadził na zamku pierwsze wykopaliska archeologiczne. 
W 1970 roku właścicielem ruin zamku został Andrzej Benesz. Po 1993 roku przeprowadzono odbudowę zamku, a następnie udostępniono go zwiedzającym. W latach 1997–1998 zbudowano mury zewnętrzne oraz odtworzono bramę wschodnią. W latach 1998–1999 odtworzono kształt wtórnej bramy wjazdowej pochodzącej z XVI wieku.
Architektura.
I faza
W XIV wieku zamek składał się z kamiennego muru obwodowego i drewnianej zabudowy wewnątrz. Brama znajdowała się od północnego wschodu.
II faza
Na przełomie XIV/XV wieku od południa zbudowano gotycki budynek. Następnie powstała 5-kondygnacyjna wieża obronna od strony pn.-zachodniej.
III faza
W XVI wieku od strony północnej powstał nowy reprezentacyjny budynek mieszkalny. W tym czasie powstała nowa brama od strony zachodniej.
Nazwa zamku.
Od 1400 roku w dokumentach pojawiają się zamiennie zapisy o zamku zwanym również: Rostin, Rotsteyn, Roczsten, Rogsteen, Rosten, Rostin, Roscow (Rożków) będące piśmienniczym wariantem nazw Rożków i Tropsztyn. Dawny Tropsztyn określano również jako „zamek na Zawrociu” lub „w Wytrzyszczce”, „Rożków” oraz „Rogstein”.
Herb Gierałtów.
Herbem zamku oraz rodu Ośmiorogów-Gierałtów są cztery pęknięte strąki dzikiego grochu włoskiego, zwanego ciecierką. Jako formę graficzną tego znaku przyjęto uznawać w heraldyce stylizowany równoramienny krzyż z rozciętymi wzdłużnie ramionami. W herbarzach nazywany jest Gierałtem, jak również Ośmiorógiem, Osmorógiem, Ciecierzą oraz Rogami (Rogsteinem).
Turystyka.
Zamek dla zwiedzających czynny jest w lipcu i sierpniu. W pobliżu Tropsztyna nad Dunajcem znajdują się zamki w Czchowie (6 km), Rożnowie (5 km) i Melsztynie (16 km).

</doc>
<doc id="947585" url="https://pl.wikipedia.org/wiki?curid=947585" title="Hopperstad stavkirke">
Hopperstad stavkirke

Kościół klepkowy w Hopperstad ("Hopperstad stavkirke") - kościół klepkowy (słupowy), znajdujący się w norweskiej miejscowości Hopperstad, w gminie Vik, w regionie Sogn og Fjordane. 
Świątynia została wzniesiona około roku 1130 w miejscu, na którym znajduje się obecnie. 
W 1997 pobrano siedem próbek w celu przeprowadzenia dendrochronologicznego datowania kościoła. Badania wykazały, iż świątynia powstała między rokiem 1034 a 1116, nie przynosząc ostatecznego rozstrzygnięcia. Niewątpliwie jest to jednak jeden z najstarszych kościołów klepkowych, jakie dotrwały do naszych czasów.
Świątynia jest budowlą trójnawową, ze względu na konstrukcję zaliczano do kościołów typu borgundzkiego.
Zachodni przedsionek stanowi jeden z najwspanialszych przykładów średniowiecznego rzeźbiarstwa w drewnie w Norwegii. Motywy rzeźb nawiązują do najczęstszych motywów sztuki romańskiej, która rozwijała się w tym czasie w całej Europie.
Kościół poświęcony jest Matce Bożej.
Historia.
Po około 700 latach od czasu wzniesienia świątyni została ona opuszczona. Stan techniczny konstrukcji systematycznie pogarszał się. Kościół nie był przebudowywany od czasu powstania do XVII wieku. W tym czasie nawa została wydłużona na zachód. Dobudowano dzwonnicę. Wtedy powstał również południowy przedsionek z oddzielnym wejściem. Jedynym fragmentem kościoła pozostawionym z oryginalnej budowli było sklepienie pochodzące z około 1300 roku. 
Po stronie południowej dobudowano pomieszczenie zwane nowym kościołem ("nykirken"). Jego budowa zakończyła się w XVIII-wieku, jednak około roku 1875 postanowiono je rozebrać. 
Świątynia została zakupiona przez Towarzystwo na Rzecz Zachowania Dawnych Zabytków Norweskich w 1880 roku. Architekt Peter Blix przeprowadził prace rekonstrukcyjne w kościele w latach 1884-1891. W czasie prac odnaleziono elementy starszej świątyni pod podłogą kościoła. Starsza konstrukcja pochodziła prawdopodobnie z drugiej połowy XI wieku. Celem prac rekonstrukcyjnych było przywrócenie kościołowi jego pierwotnego wyglądu.

</doc>
<doc id="947586" url="https://pl.wikipedia.org/wiki?curid=947586" title="Tiwai Island">
Tiwai Island

Tiwai Island – wyspa na rzece Moa w południowym Sierra Leone, o powierzchni 13 km², objęta ochroną w ramach rezerwatu "Tiwai Island Wildlife Sanctuary". Wyspa była dawniej miejscem największego zagęszczenia gatunków naczelnych na całym kontynencie afrykańskim, w ostatnich latach jednak w rezerwacie nie prowadzono zabiegów ochronnych, ze względu na trwającą w kraju wojnę domową. Mimo to, wciąż można tu spotkać koczkodany diana ("Cercopithecus diana"), a także krokodyle, rzadkie hipopotamy karłowate oraz wiele gatunków ptaków.

</doc>
<doc id="947591" url="https://pl.wikipedia.org/wiki?curid=947591" title="Dendrobates pumilio">
Dendrobates pumilio



</doc>
<doc id="947593" url="https://pl.wikipedia.org/wiki?curid=947593" title="Oophaga pumilio">
Oophaga pumilio



</doc>
<doc id="947594" url="https://pl.wikipedia.org/wiki?curid=947594" title="Tiwai">
Tiwai



</doc>
<doc id="947595" url="https://pl.wikipedia.org/wiki?curid=947595" title="Wyspa Tiwai">
Wyspa Tiwai



</doc>
<doc id="947596" url="https://pl.wikipedia.org/wiki?curid=947596" title="Tiwai Island Wildlife Sanctuary">
Tiwai Island Wildlife Sanctuary



</doc>
<doc id="947598" url="https://pl.wikipedia.org/wiki?curid=947598" title="Centaurea jacea">
Centaurea jacea



</doc>
<doc id="947600" url="https://pl.wikipedia.org/wiki?curid=947600" title="I Liceum Ogólnokształcące im. Adama Mickiewicza w Stargardzie">
I Liceum Ogólnokształcące im. Adama Mickiewicza w Stargardzie

I Liceum Ogólnokształcące im. Adama Mickiewicza w Stargardzie to najstarsze liceum w Stargardzie. Mieści się w budynku dawnego "Königliches und Gröningsche Gymnasium", budowanego specjalnie dla gimnazjum klasycznego. Architektura całego kompleksu szkoły ma wyraźnie klasyczny charakter. Kompleks jest wpisany między ulicami: Popiela (dawniej: "Ihnastrasse"), Stanisława Staszica (dawniej: "Blücherstrasse") i Śląską (dawniej "Wilhelmstrasse").
W I LO im. Adama Mickiewicza prowadzone są klasy z rozszerzonym programem nauczania (aktualne na wrzesień 2019):
Historia.
W 1633 roku zostało otwarte "Collegium Groeningianum" ufundowane przez burmistrza Petera Gröninga. W 1714 roku szkoła ta została przekształcona w akademicką uczelnię. Okres swojej świetności przeżywała w XIX wieku. Było to, między innymi, wynikiem połączenia jej ze Szkołą Realną i Szkołą Ratuszową w 1812 roku.
Współczesne liceum ogólnokształcące rozpoczęło swą działalność po wojnie, w 1945 roku, jako Państwowe Gimnazjum i Liceum w Stargardzie. Nazwa szkoły zmieniała się siedmiokrotnie, a obecna została nadana w 1995 roku. Wybranie Adama Mickiewicza na patrona szkoły nastąpiło w 1948 roku. W latach 1957 – 1961 w budynku liceum funkcjonowała szkoła podstawowa, która następnie została przeniesiona. W 1972 roku powstał hymn szkoły. W 1988 roku rozpoczęto budowę nowego budynku szkoły, zakończoną w roku 1990.

</doc>
<doc id="947606" url="https://pl.wikipedia.org/wiki?curid=947606" title="Frejus Tunnel">
Frejus Tunnel



</doc>
<doc id="947607" url="https://pl.wikipedia.org/wiki?curid=947607" title="Tunnel du Fréjus">
Tunnel du Fréjus

Tunnel du Fréjus – tunel drogowy łączący Modane we Francji z Bardonecchią we Włoszech (na trasie Lyon-Turyn) pod przełęczą Col du Fréjus w Alpach Kotyjskich.
Tunel ma niespełna 13 km (8 mil) długości. Budowę rozpoczęto w 1974 r., a w 1980 r. tunel został oddany do eksploatacji. Jest to jedna z głównych transalpejskich dróg transportowych pomiędzy Francją a Włochami, używana przez 80% ruchu na drogach. Tunel drogowy Fréjus jest zarządzany przez dwie publiczne spółki, każda z nich jest odpowiedzialna za swoją połowę tunelu:
Wjazd do tunelu od francuskiej strony znajduje się na wysokości 1228 m n.p.m. koło Modane i dostępny jest z autostrady A43 biegnącej od miejscowości Chambéry. Wjazd od strony włoskiej leżący na wysokości 1298 m n.p.m., koło Bardonecchii, dostępny jest z autostrady A32, biegnącej od Turynu. Punkty poboru opłat znajdują się po francuskiej i włoskiej stronie. Tunel stanowi fragment trasy E70, a we włoskim systemie drogowym oznaczony jest znaczkiem T4 i stanowi element sieci autostrad tego kraju. Droga w tunelu jest jednojezdniowa, po jednym pasie ruchu w każdą stronę. W tunelu znajdują się 4 centrale, zapewniające jego wentylację: dwie przy jego wylotach oraz dwie w głębi (dysponujące własnymi szybami wentylacyjnymi).
W tunelu panują następujące zasady ruchu:
Najwyższym punktem ponad tunelem jest szczyt Pointe de Fréjus (2932 m n.p.m.).
Przez krótki czas w latach 80. tunel znajdował się w ciągu trasy E13.
Bezpieczeństwo.
W 2007 roku zbudowano równoległy tunel ratunkowy o szerokości 8 metrów.
W następstwie pożaru w tunelu Mont Blanc na początku 2000 roku znacznie polepszono stan bezpieczeństwa tunelu. Wprowadzono ograniczenie prędkości do 70 km/h oraz określono minimalny dopuszczalny odstęp między poprzedzającymi pojazdami (150 m). Zainstalowane zostały nowoczesne czujniki dymu oraz płomieni, a także nowy system kamer rejestrujących prędkość w tunelu oraz ogień i dym. Dodatkowo zostały umieszczone w krótkich od siebie odstępach czujniki temperatury, na bieżąco monitorowane. Na całej długości tunelu, co 130 m rozmieszczone są hydranty przeciwpożarowe, zasilane z olbrzymich zbiorników wodnych. W tunelu dostępnych jest 11 wyjść bezpieczeństwa, wyposażonych w telefony połączone z centrum kontroli oraz osobne wyciągi wentylacyjne zaopatrujące świeże powietrze. Wyjścia te są oddzielone od głównej tuby poprzez dwie pary drzwi przeciwpożarowych, zewnętrzne drzwi automatycznie zamykają się przy określonej temperaturze w tunelu. Przy obydwu wjazdach do tunelu znajdują się specjalne „bramy” monitorujące, czy nie nadjeżdża pojazd ze zbyt wysoką temperaturą.
Pomimo tych środków, 4 czerwca 2005 roku w tunelu doszło do pożaru, który spowodował śmierć dwóch słowackich kierowców ciężarówek. Doprowadziło to do zamknięcia tunelu w celach naprawy aż do jego ponownego otwarcia 4 sierpnia tego samego roku.
W rejonie tunelu rozmieszczone są cztery brygady strażackie: po jednej przy obydwu wjazdach oraz dwie wewnątrz budowli, około 4 km od każdego z końców.
Rozbudowa.
W 2014 roku zakończono drążenie drugiej tuby. Oddanie do użytku ma nastąpić najwcześniej w 2019 roku, z jednopasową jezdnią w kierunku Francji. Po zakończeniu prac obie tuby mają obsługiwać ruch po jednym pasie jezdni w każdą stronę.

</doc>
<doc id="947609" url="https://pl.wikipedia.org/wiki?curid=947609" title="Technokracja">
Technokracja

Technokracja („techno” od greckiego "tekhne" – umiejętność, „kracja” od greckiego "kratos" – „władza”) może odnosić się do:

</doc>
<doc id="947615" url="https://pl.wikipedia.org/wiki?curid=947615" title="Irena Burawska">
Irena Burawska

Irena Burawska-Kessling (ur. 1 września 1922 w Zakroczymiu, zm. 19 maja 2007 w Skolimowie) – polska aktorka teatralna i filmowa.
Życiorys.
W 1948 ukończyła warszawską PWST. Przez większość swego zawodowego życia związana była z teatrami łódzkimi, najdłużej (od 1966) występowała na deskach Teatru im. Stefana Jaracza. Grała również w Teatrze Miejskim w Lublinie (1948–1949) i w Teatrze Ziemi Opolskiej (1954–1955).
Jako aktorka filmowa zadebiutowała w 1964 rolą w filmie "Wilczy bilet". Po raz ostatni przed kamerą pojawiła się w 2002 w filmie "Wszyscy święci" z cyklu "Święta polskie".
Zagrała w prawie 30 filmach i w kilkunastu spektaklach Teatru Telewizji. Pogrzeb Ireny Burawskiej odbył się 28 maja 2007 na cmentarzu w Skolimowie.

</doc>
<doc id="947619" url="https://pl.wikipedia.org/wiki?curid=947619" title="Karl Humann">
Karl Humann



</doc>
<doc id="947621" url="https://pl.wikipedia.org/wiki?curid=947621" title="Sheila (piosenkarka)">
Sheila (piosenkarka)

Sheila właściwie Annie Chancel (ur. 16 sierpnia 1945 w Créteil) – francuska piosenkarka.
Życiorys.
Swoją karierę rozpoczęła w roku 1962 po tym jak zwrócił na nią uwagę Claude Carrère, francuski producent muzyczny i autor piosenek. Jej utwory były odtwarzane w koncertach życzeń w Polskim Radio. Występowała też w filmach.

</doc>
<doc id="947622" url="https://pl.wikipedia.org/wiki?curid=947622" title="Israel Icchak Kalisz">
Israel Icchak Kalisz

Israel Icchak Kalisz (ur. 1779, zm. 1848 w Warce) – rabin, założyciel i pierwszy cadyk chasydzkiej dynastii Warka.
Pod wpływem cadyka Dawida Bidermana z Lelowa stał się zwolennikiem chasydyzmu. W 1829 osiedlił się w Przysusze, gdzie nauczał jego mistrz cadyk Simcha Bunem z Przysuchy. Ostatecznie osiadł w Warce. Tam wraz z Izaakim Alterem z Góry Kalwarii zaangażował się w walkę z ukazami władz rosyjskich zakazującymi Żydom z Królestwa Kongresowego noszenia tradycyjnych strojów. Jego uczniem był rabin Jechiel Danziger z Grójca.
Jego synami byli: Jaakow Dawid Kalisz, założyciel dynastii cadyków w Mszczonowie i Mordechaj Menachem Mendel Kalisz (1819-1868), następca Izaaka na dworze wareckich cadyków. Został pochowany na cmentarzu żydowskim w Warce. W 1990 roku w domniemanym miejscu jego pochówku wzniesiono nowy ohel.

</doc>
<doc id="947624" url="https://pl.wikipedia.org/wiki?curid=947624" title="Faradyzacja">
Faradyzacja

Faradyzacja – zastosowanie prądu faradycznego – małej częstotliwości &lt;1000 Hz do zabiegów terapeutycznych – celem wzmocnienia mięśni lub do diagnostyki. 
Najczęściej używanym rodzajem prądu jest neofaradyczny prąd modulowany.
Działanie: pobudzenie mięśni poprzecznie prażkowanych do skurczu tężyczkowego.
Wskazania:

</doc>
<doc id="947625" url="https://pl.wikipedia.org/wiki?curid=947625" title="Zgromadzenie Misyjne Służebnic Ducha Świętego">
Zgromadzenie Misyjne Służebnic Ducha Świętego

Zgromadzenie Misyjne Służebnic Ducha Świętego (łac. "Congregatio Missionalis Servarum Spiritus Sancti", pot. "Werbistki") – żeńskie katolickie misyjne zgromadzenie zakonne, założone przez św. Arnolda Janssena 8 grudnia 1889 roku. Hasłem zgromadzenia jest "Niech żyje Święty, Trójjedyny Bóg w sercach naszych".
Zgromadzenie zostało założone w holenderskiej miejscowości Steyl nad rzeką Mozą przez ojca Arnolda Janssena. Pierwszymi członkiniami i współzałożycielkami zgromadzenia były matka Maria, bł. Helena Stollenwerk i bł. Matka Józefa (Hendryna Stenmanns). Pierwsza misja została założona w Argentynie w 1895 roku. Następne powstawały w Togo (1897), na Nowej Gwinei (1899), w USA (1901), Brazylii (1902), Chinach (1905), Japonii (1908), Mozambiku (1912) i Filipinach (1912). 
W okresie I wojny światowej misjonarki zostały wydalone z Afryki, w czasie II wojny światowej wiele z nich zginęło na Nowej Gwinei i w Indonezji. W latach 50. XX wieku, w wyniku decyzji komunistycznego rządu Chin ponad 200 misjonarek musiało opuścić ten kraj. 
Obecnie Zgromadzenie Misyjne Służebnic Ducha Świętego posiada swoje placówki w 44 krajach świata:
Działalność zgromadzenia, prócz ewangelizacji, od początku obejmowała szkolnictwo na wszystkich szczeblach (od przedszkoli do uniwersytetów), służbę zdrowia (przychodnie, kliniki, szpitale oraz ośrodki zdrowia w terenach trudno dostępnych), przyuczanie do prowadzenia domu oraz pielęgnacji dzieci. Obecnie siostry pracują też we wspólnotach pozbawionych kapłana, prowadzą leprozoria, zajmują się chorymi na AIDS i narkomanami, działają w obozach dla uchodźców.
Liczba członków zgromadzenia wynosi ok. 4000.
Zgromadzenie w Polsce.
Już Arnold Janssen myślał o założeniu Domu Misyjnego na ziemiach polskich, w tym też celu założył w Nysie na Śląsku w roku 1892 Dom Misyjny Św. Krzyża. Pierwsza placówka na terenie Polski, mająca być w przyszłości domem formacyjnym dla polskich sióstr, znajdowała się w Rybniku do momentu rozpoczęcia działań wojennych w 1939 roku.
W leżącym ok. 26km na zachód Raciborzu istniał od 1921 roku klasztor „Annuntiata” podległy Prowincji w Austrii. W tym czasie były to tereny wchodzące w obszar Rzeszy Niemieckiej. Jednakże po zakończonych działaniach wojennych Racibórz został włączony w granice Polski, więc tym samym siostry zaczęły już swoją działalność na ziemi polskiej. W 1967 roku pierwsza grupa sióstr wyjechała na misje.
Obecnie Zgromadzenie w Polsce ma trzy domy:
Łącznie w Polsce siostry żyją i służą w 10 wspólnotach: W Raciborzu, Sulejówku, Bydgoszczy, Nysie, Pieniężnie, Chludowie, Mielcu, Polanicy Zdroju, Opolu i Rybniku. 

</doc>
<doc id="947626" url="https://pl.wikipedia.org/wiki?curid=947626" title="Fréjus Tunnel">
Fréjus Tunnel



</doc>
<doc id="947628" url="https://pl.wikipedia.org/wiki?curid=947628" title="Greuther Fürth">
Greuther Fürth



</doc>
<doc id="947637" url="https://pl.wikipedia.org/wiki?curid=947637" title="József Grassy">
József Grassy

József Grassy (ur. 31 grudnia 1894 w Nagyszőllõs, zm. 5 listopada 1946 w Nowym Sadzie) – węgierski oficer zawodowy piechoty, wykładowca wojskowy, zbrodniarz wojenny, minister Honvédów w 1941 i na przełomie 1943/1944, dowódca węgierskiej 15 Dywizji Piechoty Honvédów i 13 Dywizji Piechoty Honvédów oraz 25 Dywizji Grenadierów SS „Hunyadi” i 26 Dywizji Grenadierów SS „Hungaria”.
Życiorys.
W latach 1908–1912 uczył się w szkole kadetów piechoty w miejscowości Sopron, a w 1914 ukończył Królewską Akademię Wojskową „Ludovika” w Budapeszcie w stopniu porucznika. Brał udział w I wojnie światowej w armii austro-węgierskiej, walcząc na froncie rosyjskim i włoskim; 2 razy był ranny. Odznaczono go Krzyżem Żelaznym 1 i 2 klasy.
Po zakończeniu działań wojennych wstąpił do armii węgierskiej. Uczestniczył w zamachu stanu Miklosa Horthyego w sierpniu 1919. Do 1921 był instruktorem-wykładowcą w Akademii Wojskowej „Ludovika”. 1 marca 1922 awansował do stopnia kapitana. W latach 1922–1924 przechodził kurs szkoleniowy w Akademii Wojskowej w Budapeszcie. Do 1927 służył w sztabie 1 Brygady Mieszanej. 1 listopada tego roku przeszedł do ministerstwa Honvédów. 20 sierpnia 1928 dostał awans do stopnia majora. 1 sierpnia 1932 rozpoczął służbę w sztabie 3 Brygady Mieszanej. W latach 1933–1934 był szefem sztabu Brygady Mieszanej III Korpusu Armijnego stacjonującej w Szombathely. 20 sierpnia 1934 awansował na pułkownika. Do 1937 sprawował funkcję profesora taktyki w Akademii Wojskowej w Budapeszcie. Następnie służył w 4 Brygadzie Mieszanej. 1 stycznia 1938 został szefem sztabu IV Korpusu Honvédów w Peczu. 6 lipca 1939 objął dowództwo 7 pułku piechoty Honvédów „Zrínyi Miklós” w miejscowości Kecskemét. 21 sierpnia 1940 przeszedł do szefostwa sił powietrznych w ministerstwie Honvédów jako szef sztabu. Od marca do sierpnia 1941 obejmował urząd ministra Honvédów.
Następnie powrócił do służby liniowej, dowodząc 15 Dywizją Piechoty Honvédów w Kecskemét, a potem 13 Dywizją Piechoty Honvédów w Peczu. Na ich czele brał udział w 1941 w działaniach na obszarze południowej Baczki, a w styczniu 1942 w rajdzie po tym samym obszarze, w wyniku którego zostało zamordowanych ogółem ok. 3,8 tys. serbskich i żydowskich cywilów. 1 kwietnia 1942 awansowano go do stopnia generała brygady. Następnie wyruszył ze swoją dywizją na front wschodni, gdzie walczył z Armią Czerwoną nad rzeką Don. Od 16 października 1943 do 15 stycznia 1944 był ponownie ministrem Honvédów. Usunięty z urzędu z powodu zbrodni wojennych w Baczce wyjechał do Niemiec, gdzie 1 marca 1944 został przydzielony do 9 Dywizji Pancernej SS „Hohenstaufen” w stopniu SS-Gruppenführera. 2 września objął dowództwo 25 Dywizji Grenadierów SS „Hunyadi”, a 21 marca 1945 – 26 Dywizji Grenadierów SS „Hungaria”. 6 maja został ranny w wypadku samochodowym w rejonie miejscowości Traunstein i Bad Reichenhall w Niemczech, trafiając do szpitala polowego. Tam dostał się do niewoli amerykańskiej.
1 czerwca został przewieziony do Norymbergi. W listopadzie przekazano go władzom węgierskim, które skazały go 11 stycznia 1946 na karę śmierci. Następnie jako zbrodniarz wojenny został przewieziony do Jugosławii, gdzie 5 listopada powieszono go.

</doc>
<doc id="947647" url="https://pl.wikipedia.org/wiki?curid=947647" title="Joseph Wiseman">
Joseph Wiseman

Joseph Wiseman (ur. 15 maja 1918 w Montrealu, Kanada, zm. 19 października 2009 w Nowym Jorku, USA) – kanadyjski aktor, najbardziej znany z tytułowej roli Dr Juliusa No, w pierwszym filmie z serii o przygodach Jamesa Bonda, "Doktor No" (1962; reż. Terence Young). Rola pierwszego przeciwnika agenta 007 zapewniła mu stałe miejsce w historii filmu.
Wiseman urodził się w Kanadzie, a jako dziecko przeniósł się wraz z rodzicami do Stanów Zjednoczonych. Był przede wszystkim aktorem teatralnym i teatr cenił sobie najbardziej; dopiero rola w "Doktorze No" przyniosła mu olbrzymią popularność, którą był bardzo zaskoczony. Na teatralnej scenie zadebiutował już w wieku 18 lat. Na ekranie pojawił się w roku 1950. Z aktorstwa wycofał się ostatecznie w 2001 roku.
Życie prywatne.
Jego żoną była amerykańska tancerka Pearl Lang (1921-2009), która zmarła 24 lutego 2009. Wiseman przeżył ją o 8 miesięcy. Zmarł w swoim domu w Nowym Jorku 19 października.

</doc>
<doc id="947649" url="https://pl.wikipedia.org/wiki?curid=947649" title="Sadowska">
Sadowska



</doc>
<doc id="947655" url="https://pl.wikipedia.org/wiki?curid=947655" title="Zena Marshall">
Zena Marshall

Zena Moyra Marshall (ur. 1 stycznia 1925 w Nairobi, Kenia, zm. 10 lipca 2009) – brytyjska aktorka filmowa i telewizyjna.
Występowała w filmach w latach 1945-1967, a jej najbardziej znaną rolą jest rola Panny Taro w "Doktorze No" (1962), pierwszym filmie o przygodach Jamesa Bonda.

</doc>
<doc id="947660" url="https://pl.wikipedia.org/wiki?curid=947660" title="Tetanury">
Tetanury

Tetanury (Tetanurae) – grupa zaawansowanych teropodów; jej przedstawiciele charakteryzowali się zredukowanymi dwu- lub trójpalczastymi kończynami przednimi oraz usztywnionymi ogonami.
Do tetanurów należały m.in.: allozaur, welociraptor oraz tyranozaur. Znane w zapisie kopalnym od środkowej jury, jednak nie wyklucza się przynależności do tetanurów (najczęściej uznawanego za teropoda) późnotriasowego archozaura z rodzaju "Smok" odkrytego w Lisowicach. Tetanury zostały zdefiniowane przez Jacques'a Gauthiera jako klad obejmujący wszystkie teropody bliżej spokrewnione z ptakami niż z ceratozaurami. Według zmodyfikowanej definicji Sereno z 2005 Tetanurae to najszerszy klad obejmujący "Passer domesticus", ale nie "Ceratosaurus nasicornis" i "Carnotaurus sastrei".

</doc>
<doc id="947662" url="https://pl.wikipedia.org/wiki?curid=947662" title="Tetanurae">
Tetanurae



</doc>
<doc id="947666" url="https://pl.wikipedia.org/wiki?curid=947666" title="Wrzosy (Paczyna)">
Wrzosy (Paczyna)

Wrzosy – część wsi Paczyna w Polsce, położona w województwie śląskim, w powiecie gliwickim, w gminie Toszek.
W latach 1975–1998 Wrzosy administracyjnie należały do województwa katowickiego.

</doc>
<doc id="947670" url="https://pl.wikipedia.org/wiki?curid=947670" title="Zalesie (Boguszyce)">
Zalesie (Boguszyce)

Zalesie – kolonia wsi Boguszyce w Polsce, położona w województwie śląskim, w powiecie gliwickim, w gminie Toszek.
W latach 1975–1998 kolonia administracyjnie należała do województwa katowickiego.

</doc>
<doc id="947671" url="https://pl.wikipedia.org/wiki?curid=947671" title="Świbka morska">
Świbka morska

Świbka morska ("Triglochin maritima") – gatunek byliny należący do rodziny świbkowatych ("Juncaginaceae" Rich.). Występuje na obu półkulach. w Polsce najliczniej na wybrzeżu i centrum nizin, objęta ochroną.
Rozmieszczenie geograficzne.
Rozpowszechniona na półkuli północnej i południowej. W Europie na południe aż po Portugalię, północne i środkowe Włochy i Bułgarię. Nie występuje na wyspach atlantyckich. Spotykana raczej w regionach o klimacie umiarkowanym i zimniejszym. W Polsce rośnie głównie na wybrzeżu oraz w środkowej części nizin.
Biologia i ekologia.
Bylina, geofit. Kwitnie od maja do sierpnia. Występuje na rozproszonych stanowiskach, ale gromadnie na słonych łąkach i na wybrzeżu. Pojedynczo w głębi kraju. Gatunek charakterystyczny zespołu "Triglochino-Glaucetum maritimae". Liczba chromosomów 2n = 12, 24, 28, 36, 48, 80, 120.
Zagrożenia i ochrona.
Roślina umieszczona na Czerwonej liście roślin i grzybów Polski (2006) w grupie gatunków wymierających na izolowanych stanowiskach, poza głównym obszarem występowania (kategoria zagrożenia: [E]). W wydaniu z 2016 roku otrzymała kategorię VU (narażony).
Od 2014 roku jest objęta w Polsce ochroną częściową.
Zastosowanie.
Świbka morska jest jadalna. Młode liście zbiera się przed kwitnieniem, ich smak jest mdłosłony, ale po ugotowaniu znika swoisty zapach. Jest jarzyną podobną w smaku do szpinaku. Wykorzystywane mogą być również owoce: Indianie Ameryki Północnej spożywają je prażone.
Z powodu zawartego w owocach węglanu sodu w południowej Europie używano tej rośliny do pozyskiwania sody.

</doc>
<doc id="947672" url="https://pl.wikipedia.org/wiki?curid=947672" title="Bliziec">
Bliziec

Bliziec – nieoficjalny przysiółek wsi Kotulin w Polsce położony w województwie śląskim, w powiecie gliwickim, w gminie Toszek.
Położenie.
Przysiółek jest położony na południowy zachód od przysiółka Kotulinek (Kotulin Mały) i południowy wschód od przysiółka Nakło.

</doc>
<doc id="947679" url="https://pl.wikipedia.org/wiki?curid=947679" title="Kolibki">
Kolibki

Kolibki (kaszb. " Kòlibczi", niem. "Koliebken") – osiedle w Gdyni, w dzielnicy Orłowo położone nad potokiem Kolibkowskim. Obszar osiedla obejmuje południową część dzielnicy Orłowo i znajduje się bezpośrednio nad Morzem Bałtyckim granicząc od południa z Sopotem (granica na rzece Swelina).
Urbanistyka.
Osiedle zlokalizowane jest przy alei Zwycięstwa, dzielącej, wespół z linią kolejową SKM, osiedle na część zachodnią i wschodnią) znajduje się na wysokości stacji benzynowej „Pomnik Obrońców Gdyni 1939” – umiejscowiony na tarasie widokowym, z którego rozpościera się widok na Zatokę Gdańską. Po stronie zachodniej (na zalesionych wzgórzach morenowych) znajdują się tor motocrossowy i pozostałości po niemieckich stanowiskach baterii przeciwlotniczej składającej się z umocnionych stanowisk pod 8 armat, budynku koszarowego i stanowiska wieży dalmierza.
Zabytki.
Zespół dworsko-krajobrazowy.
W okolicy dworu znajdowały się nieistniejące już obiekty karczmy z XV wieku, cegielni (z wyprodukowanych cegieł wybudowano wiele gmachów m.in. w Gdańsku), hamerni, młyna zbożowego i papierni. Dzisiejsze budynki przy dworskie pochodzą z pierwszej połowy XIX wieku i są otoczone Parkiem Marysieńki o założeniu barokowym z kilkusetletnim drzewostanem. W lipcu 1945 majątek przejęło państwo. W zabytkowym dworze zakwaterowano rodziny, a w parku powstała kotłownia, szklarnia i szkółka ogrodnicza. Dwór jest siedzibą stadniny koni podlegającej gdyńskiej Straży miejskiej.
Kościół pw. św. Józefa w Kolibkach.
Kościół został zbudowany w 1763 przez generała Józefa Przebendowskiego, w założeniu fundacyjnym powiązany bezpośrednio z Kalwarią Wejherowską. Fundator zamierzał założyć przy nim franciszkański klasztor kapucynów. W kościele tym, zburzonym późną jesienią 1939 przez niemieckich okupantów podczas drugiej wojny światowej, znajdował się gotycki obraz „Matki Boskiej Piaseckiej” z początku XVI wieku (prawdopodobna darowizna królowej Marii Kazimiery). Jedyną pozostałością po kościele jest fragment dawnego cmentarza przykościelnego.
Historia.
Dawna własność cystersów oliwskich pod nazwami "Colybka", "Kolebki" lub "Kolebka", w okresie późniejszym własność rycerska i szlachecka. Prywatna wieś szlachecka położona była w drugiej połowie XVI wieku w powiecie gdańskim województwa pomorskiego.
Majątek kolibkowski był własnością znanych rodów szlacheckich, m.in. Wejherów, Radziwiłłów, Ostromeckich, Sobieskich i Przebendowskich. Właścicielem majątku kolibskiego po śmierci króla Sobieskiego stała się królowa Marysieńka (w parku znajduje się m.in. „Dąb Marysieńki” i „Grota Marysieńki”). W 1720 syn Jana III Sobieskiego, Jakub Ludwik Sobieski, sprzedał dobra kolibkowskie wojewodzie Piotrowi Przebendowskiemu. Przez krótki okres, około lat 1814–1831, właścicielem dworu był również konsul brytyjski w Gdańsku baron Alexander Gibson. W okresie trwania zaboru pruskiego majątek stał się własnością pruską. Ostatnim prywatnym właścicielem dworu został po I wojnie światowej Witold Kukowski (jego imię nosi nadmorska aleja spacerowa w Kolibkach).
II Rzeczpospolita.
W czasach II Rzeczypospolitej w Kolibkach mieściła się polska placówka celna (pierwotnie drewniane a z czasem murowane budynki) i przejście graniczne (Kolibki/Steinfließ) na granicy polsko-gdańskiej. Obecnie budynki te nie istnieją. Od 1930 r. znajdował się też tu posterunek informacyjny Straży Granicznej „Kolibki” wchodzący w struktury Placówki SG I linii „Wielki Kack”.
Kampania wrześniowa.
We wrześniu 1939 r. na pozycjach pod Kolibkami 2 Morski Pułk Strzelców prowadził ciężkie walki obronne Gdyni.
1 września od strony Sopotu zaczęła atakować tzw. "Brygada Eberhardta", składała się ona z dwóch pułków policji WMG przekształconych w piechotę oraz z oddziału SS-Heimwehr Danzig, jednakże Polacy kontratakowali. Polskie oddziały, którymi dowodził ppłk. Ignacy Szpunar, nocą dokonały wypadu na Kolibki. Odbito stację kolejową w Wielkim Kacku i posiadłość kolibkowską. W drugim tygodniu września walka była wciąż kontynuowana na przedpolu portu w Gdyni, Orłowie i Kolibkach. 8 września duże straty wywołał ostrzał polskich pozycji przez pancernik Schleswig-Holstein.
12 września obrońcy Kolibek otrzymali rozkaz opuszczenia stanowisk i udania się na Oksywie.
Fotografia wojenna.
Prawdopodobnie najbardziej znanymi zdjęciami obrazującymi początek II wojny światowej oraz inwazję niemiecką na Polskę są te wykonane przez niemieckiego fotografa Hansa Sönnke na posterunku w Kolibkach. Choć podpisywane są datą 1 września (również przez samego autora) faktycznie zostały wykonane na potrzeby propagandowe 14 września 1939 już po zajęciu Gdyni przez Niemców. Sönnke jest też autorem największego zbioru ilustrującego zajęcie miasta przez hitlerowców.

</doc>
<doc id="947682" url="https://pl.wikipedia.org/wiki?curid=947682" title="Éditions Gallimard">
Éditions Gallimard

Éditions Gallimard – francuskie wydawnictwo założone w 1911 w Paryżu przez Gastona Gallimarda. Na jego czele stoi obecnie Antoine Gallimard, a firma jest największym wydawnictwem niezależnym we Francji.
31 maja 1911 Gaston Gallimard stanął na czele wydawnictwa "La Nouvelle Revue française" (NRF) na prośbę jego twórców: André Gide'a i Jeana Schlumbergera. Inauguracyjnym przedsięwzięciem nowej firmy było wydanie książek Gide'a i Paula Claudela, do których następnie dołączyli inni autorzy – m.in. Proust, Supervielle, Malraux, Saint-Exupéry.
W 1913 André Gide odrzucił rękopis powieści "W poszukiwaniu straconego czasu" (1913) Marcela Prousta. Dopiero po późniejszym sukcesie utworu (wydanego przez Bernarda Grasseta na koszt autora) Gallimardowi udało się w 1917 przekonać Prousta, by dołączył do publikowanych u niego autorów. 
W 1919 wydawnictwo Gallimard (pod nazwą "Librairie Gallimard") odłączyło się od NRF. W 1921 utworzono komitet redakcyjny decydujący o publikacjach, w którego skład wchodzili m.in. Benjamin Crémieux, Jean Paulhan, Louis-Daniel Hirsch oraz później André Malraux, Raymond Queneau i Jean Grosjean.

</doc>
<doc id="947687" url="https://pl.wikipedia.org/wiki?curid=947687" title="Sojusz Techniczny">
Sojusz Techniczny

Sojusz Techniczny (ang. "Technical Alliance"), utworzony pod koniec I wojny światowej (zima 1918-1919), był jednym z pierwszych amerykańskich think tanków. Ich głównym celem było przeprowadzenie Przeglądu Energetycznego Ameryki Północnej. Po zakończeniu przeglądu, na podstawie zebranych informacji został przygotowany plan przekształcenia Ameryki Północnej w Technat. Zebrane informacje opublikowano w postaci książki Technocracy Study Course (Kurs Technokracji), której dwa ostatnie rozdziały omawiają szczegółowo projekt utworzenia Technatu. 
Wnioski wyciągnięte z badań Sojuszu Technicznego dały początek Ruchowi Technokratycznemu.

</doc>
<doc id="947688" url="https://pl.wikipedia.org/wiki?curid=947688" title="Dekanat legionowski">
Dekanat legionowski

Dekanat legionowski – dekanat diecezji warszawsko-praskiej, wchodzącej w skład metropolii warszawskiej. Dziekanem dekanatu legionowskiego jest ks. kan. Grzegorz Kucharski, proboszcz parafii św. Jana Kantego w Legionowie.
Parafie.
Parafia cywilno-wojskowa św. Józefa Oblubieńca NMP w Legionowie należy także do dekanatu warszawskiego okręgu wojskowego.

</doc>
<doc id="947690" url="https://pl.wikipedia.org/wiki?curid=947690" title="Edmund Roesler">
Edmund Roesler

Edmund Roesler (ur. 1807, Warszawa – zm. 1866 tamże) – farmaceuta warszawski, kawaler orderu Virtuti Militari.
Niewiele o nim wiadomo. Był synem Jana Daniela (1778 – 1856), wolnomularza w loży "Halle der Beständigkeit" ("Świątynia Stałości"), właściciela Hotelu Niemieckiego przy ul. Długiej nr.hip. 584 i wsi Pacyna, i Beaty z Furmanów, kalwinistów. Po ukończeniu Liceum Warszawskiego studiował w latach 1826-1830 farmację na Królewskim Uniwersytecie Warszawskim, studia ukończył na Cesarskim Uniwersytecie Wileńskim. Po wybuchu powstania listopadowego przyłączył się do insurgentów i był starszym aptekarzem ambulansu Sztabu Głównego. Wysłano go do Prus w celu zakupu leków. 11 września 1831 otrzymał złoty krzyż orderu Virtuti Militari.
Po upadku powstania Roesler kontynuował specjalizację farmaceutyczną w Wilnie i uzyskał tam w r. 1836 dyplom aptekarza I klasy, po czym powrócił do Warszawy, gdzie do końca życia prowadził aptekę.
Pochowany obok ojca i brata Jana Karola (1803-1868) na cmentarzu ewangelicko-reformowanym w Warszawie (kw. E, rząd 4, nr 24).

</doc>
<doc id="947691" url="https://pl.wikipedia.org/wiki?curid=947691" title="Jasnosłyszenie">
Jasnosłyszenie

Jasnosłyszenie – trzeci album Anny Marii Jopek, wydany w roku 1999.
Nagrania uzyskały certyfikat złotej płyty.

</doc>
<doc id="947693" url="https://pl.wikipedia.org/wiki?curid=947693" title="Dzisiaj z Betleyem">
Dzisiaj z Betleyem

Dzisiaj z Betleyem – czwarty album Anny Marii Jopek, wydany w roku 1999. Nazwa płyty wiąże się z nazwiskiem jej producenta muzycznego - Pawła Betleya.

</doc>
<doc id="947696" url="https://pl.wikipedia.org/wiki?curid=947696" title="Antoni Michalik">
Antoni Michalik

Antoni Michalik (ur. 13 czerwca 1903 w Świętochłowicach, zm. 11 listopada 1988) — podporucznik Wojska Polskiego.
W wieku 7 lat rozpoczął naukę w niemieckiej szkole podstawowej. W 1917 rozpoczął pracę w Hucie Donnersmarcka w Zabrzu, by zaraz potem przenieść się do Warsztatów Tramwajowych w Gliwicach. W tym samym roku został członkiem Polskiej Organizacji Zawodowej Wzajemna Pomoc. W 1922 znajduje stałą pracę w Poczcie Polskiej aż do roku 1939. 
Podczas III powstania śląskiego wstępuje w szeregi IV baonu 2 Pułku Kadry Zabrskiej pod dowództwem Edmunda Kabicza. Na początku lipca 1921 wcielony do 9 pułku piechoty Legionów w Zamościu. Pod koniec października tego roku zwolniony do rezerwy. W 1924 powołany został do 54 pułku piechoty Strzelców Kresowych w Tarnopolu. Do domu wrócił we wrześniu 1925 w stopniu plutonowego. 
1 września 1939 wraz z Urzędem Pocztowym został ewakuowany do Skalbmierza, później do Kowala. W połowie października wrócił do Świętochłowic, jednak nie został przyjęty do pracy na poczcie. W czasie okupacji otwarcie utożsamiał się z Polską. W fingerabdrucku zadeklarował wraz z żoną przynależność polską. Przez to cała jego rodzina nie została wpisana na volkslistę.
Po wojnie ponownie znalazł zatrudnienie w Poczcie Polskiej, tym razem w mieście Toszek. W 1951 objął urząd naczelnika Poczty Polskiej w Świętochłowicach, jednak za odmowę współpracy z UB został zdymisjonowany w maju 1963. 
W 1945 wstąpił do Związku Weteranów Powstań Śląskich, a w 1953 został członkiem ZBoWiD-u, w którym od 1967 był rzecznikiem Sądu Koleżeńskiego. 
Ordery i odznaczenia

</doc>
<doc id="947700" url="https://pl.wikipedia.org/wiki?curid=947700" title="Chylońskie Pustki">
Chylońskie Pustki

Chylońskie Pustki (kaszb. "Chëléńsczé Pùstki") – dawna wspólna nazwa grupy osad położonych w otoczeniu ówczesnej wsi Chylonia, obecnie na terenie Gdyni W jej skład wchodziły:
Wymienione osiedla położone są na skraju kompleksu leśnego Trójmiejskiego Parku Krajobrazowego, częściowo w pasie Wzgórz Chwaszczyńskich. Prowadzą tędy trasy dwóch szlaków turystycznych: "Wejherowskiego" i "Zagórskiej Strugi".
W źródłach historycznych osady wchodzące w skład Chylońskich Pustek spotykane są także pod wspólną nazwą Dzięciołowo lub w jęz. niemieckim Spechtswalde.
Ostatecznie zasięg nazwy Chylońskie Pustki ograniczył się do obszaru dzisiejszych Pustek Cisowskich.

</doc>
<doc id="947702" url="https://pl.wikipedia.org/wiki?curid=947702" title="Wargatek sanitarnik">
Wargatek sanitarnik

Wargatek sanitarnik, wargatek czyściciel ("Labroides dimidiatus") – gatunek ryby okoniokształtnej z rodziny wargaczowatych (Labridae), znany jako "ryba czyściciel". Hodowany w akwariach morskich.
Zasięg występowania.
Morze Czerwone i Ocean Indyjski wzdłuż wybrzeży Afryki, zachodnia część Oceanu Spokojnego wzdłuż południowych i zachodnich wybrzeży Australii. Związany z rafami koralowymi. Występuje na głębokościach od 1-40 m p.p.m.
Opis.
Niewielka ryba o wydłużonym ciele. Osiąga maksymalnie kilkanaście centymetrów długości. Na jasnoniebieskim ciele od otworu gębowego do ogona ciągnie się charakterystyczny ciemny pas. Grzbiet jasnożółty. Samice są zdolne do zmiany płci (hermafrodytyzm).
Tryb życia.
Wargatek sanitarnik żywi się pasożytami skórnymi innych ryb. Pełni tym samym funkcję "czyściciela". Wargatki zajmują stałe pozycje (tzw. "cleaning stations") w dobrze widocznych miejscach nad rafą i kontrastowym ubarwieniem oraz charakterystycznym – przypominającym taniec – zachowaniem zwracają na siebie uwagę większych ryb. Podpływające ryby – m.in. rekiny, mureny, strzępiele – nie zjadają wargatków lecz pozwalają im się oczyścić z pasożytów zewnętrznych skóry, płetw, skrzeli i jamy gębowej, z obumarłej skóry oraz z resztek pokarmowych tkwiących pomiędzy zębami. 
Stacje sanitarne wargatków są "obsługiwane" zwykle przez kilka dorosłych osobników i grupę młodzieży. Starsze wargatki spotykane są samotnie i wówczas wykazują zachowania terytorialne. 
Gatunkiem podszywającym się wyglądem pod wargatka sanitarnika jest "Aspidontus taeniatus" – ryba, która wykorzystując podobieństwo ubarwienia atakuje podpływające ryby i odgryza im kawałki płetw lub skóry.

</doc>
<doc id="947703" url="https://pl.wikipedia.org/wiki?curid=947703" title="Labroides dimidiatus">
Labroides dimidiatus



</doc>
<doc id="947705" url="https://pl.wikipedia.org/wiki?curid=947705" title="Mitth'raw'nuruodo">
Mitth'raw'nuruodo



</doc>
<doc id="947707" url="https://pl.wikipedia.org/wiki?curid=947707" title="Triglochin maritimum">
Triglochin maritimum



</doc>
<doc id="947708" url="https://pl.wikipedia.org/wiki?curid=947708" title="Triglochin maritima">
Triglochin maritima



</doc>
<doc id="947710" url="https://pl.wikipedia.org/wiki?curid=947710" title="August Neidhardt von Gneisenau">
August Neidhardt von Gneisenau

August Wilhelm Anton Neidhardt von Gneisenau (ur. 27 października 1760 w Schildau, zm. 23 sierpnia 1831 w Poznaniu) – hrabia, feldmarszałek. 
Życiorys.
Pochodzenie i młodość.
August Wilhelm von Gneisenau pochodził z Saksonii, z rodziny o tradycjach wojskowych. Jego ojciec, August Wilhelm Neidhardt był oficerem artylerii.
Od 1769 roku wychowywany był przez jezuitów, od 1777 roku studiował filozofię na uniwersytecie w Erfurcie. W 1778 roku przerwał naukę i zaciągnął się do wojska. Wstąpił do austriackiego pułku huzarów. Jako kadet przyjął nazwisko von Gneisenau pochodzące od rodowego majątku jego rodziny w Górnej Austrii.
Żołnierz najemny.
W 1780 August Wilhelm von Gneisenau otrzymał awans na podporucznika i został oficerem w armii margrabiego Bayreuth-Ansbach. Później służył w oddziałach pomocniczych armii angielskiej w Ameryce Północnej. Po powrocie z Nowego Świata w 1786 roku wstąpił na służbę do króla pruskiego. W 1787 roku został awansowany na porucznika i przydzielony do sztabu. W 1790 roku został sztabskapitanem. W 1796 roku awansował na kapitana z przydziałem na dowódcę kompanii fizylierów.
Wojny napoleońskie.
Podczas wojen napoleońskich von Gneisenau awansowany na majora brał udział w bitwach pod Saalfeld/Saale (1806) i pod Jeną (1806). Krótko potem został dowódcą brygady korpusu Antoniego Wilhelma Lestocqa, a w kwietniu 1807 roku komendantem Kołobrzegu. Obrona tej twierdzy (oblężenie Kołobrzegu), którą von Gneisenau postanowił utrzymać w rękach pruskich za wszelką cenę stała się najważniejszą bitwą jego życia oraz stworzyła jego legendę jako znakomitego dowódcy. Otworzyła też przed Gneisenauem drogę do kariery i najwyższych stopni wojskowych. 25 lipca 1807 roku został powołany do komisji reorganizacyjnej Gerharda von Scharnhorsta. 17 sierpnia 1807 roku za obronę Kołobrzegu otrzymał od króla pruskiego order Pour le Mérite. 26 sierpnia 1807 roku awansował na podpułkownika. W 1808 powołany został na inspektora twierdz i szefa korpusu inżynierów. W 1809 roku został powołany do departamentu artylerii i inżynierii. Otrzymał awans na pułkownika. 
Po 1809 roku na krótko został odsunięty od spraw wojskowych. Podróżował po Europie. Podczas wyprawy Napoleona I na Moskwę powrócił jednak do Królestwa Prus i uczestniczył w polityce odzyskania przez ten kraj niepodległości. W 1813 roku został generałem-majorem i generalnym kwatermistrzem Armii Śląskiej feldmarszałka Gebharda von Blüchera. Brał udział w bitwie pod Lützen. Zaraz potem został gubernatorem Śląska i generalnym kwatermistrzem armii. W czerwcu 1813 otrzymał awans na szefa sztabu feldmarszałka Blüchera. Za swoją postawę w bitwie pod Lipskiem awansowany został do stopnia generała-porucznika i odznaczony Żelaznym Krzyżem I klasy.
W 1814 roku brał udział w marszu na Paryż. Po upadku I Cesarstwa we Francji otrzymał tytuł szlachecki hrabiego. Podczas "100 dni Napoleona" przekonał feldmarszałka Blüchera do marszu pod Waterloo. Za udział w tej bitwie otrzymał Order Czarnego Orła. W 1815 roku jako generał piechoty dowodził VIII. Korpusem w Koblencji. Później wycofał się z życia publicznego.
Feldmarszałek.
W 1817 roku powrócił do służby państwowej. Został członkiem Rady Państwa. Od 1818 roku był gubernatorem Berlina. W 1825 roku został awansowany na feldmarszałka. Podczas powstania listopadowego (1830–1831) został wysłany ze swoją armią do Wielkiego Księstwa Poznańskiego w celu oczekiwania na dalszy rozwój wydarzeń w Królestwie Kongresowym. 
Zmarł podczas epidemii cholery w Poznaniu, w Hotelu Wiedeńskim. Pochowany został w mauzoleum w Sommerschenburg. Był ojcem generała Brunona Neidhardta von Gneisenau (1811–1889).
Fryderyk Engels określił go mianem "geniusza". W czasach NRD stawiany był za "historyczny wzór socjalistycznej obronności kraju". W 1981 odsłonięto jego pomnik w Sommerschenburg (150. rocznica śmierci).

</doc>
<doc id="947715" url="https://pl.wikipedia.org/wiki?curid=947715" title="Borek (Mielniki)">
Borek (Mielniki)

Borek – kolonia wsi Mielniki w Polsce, położona w województwie podlaskim, w powiecie sokólskim, w gminie Korycin.
W latach 1975–1998 Borek administracyjnie należał do województwa białostockiego.

</doc>
<doc id="947717" url="https://pl.wikipedia.org/wiki?curid=947717" title="Czarlona">
Czarlona

Czarlona – kolonia wsi Stok w Polsce, położona w województwie podlaskim, w powiecie sokólskim, w gminie Korycin.
W latach 1975–1998 kolonia administracyjnie należała do województwa białostockiego.

</doc>
<doc id="947720" url="https://pl.wikipedia.org/wiki?curid=947720" title="Kościół katolicki obrządku bizantyjsko-słowiańskiego">
Kościół katolicki obrządku bizantyjsko-słowiańskiego



</doc>
<doc id="947721" url="https://pl.wikipedia.org/wiki?curid=947721" title="Milewszczyzna">
Milewszczyzna

Milewszczyzna – kolonia wsi Rudka w Polsce, położona w województwie podlaskim, w powiecie sokólskim, w gminie Korycin.
W latach 1975–1998 kolonia administracyjnie należała do województwa białostockiego.
Przed 2023 r. miejscowość nosiła nazwę "Mielewszczyzna".

</doc>
<doc id="947722" url="https://pl.wikipedia.org/wiki?curid=947722" title="Anna Matecka">
Anna Matecka

Anna Matecka, także Anna Grygorcewicz (ur. 20 czerwca 1973 w Kluczborku) – polska aktorka teatralna i telewizyjna.
W 1998 ukończyła studia na PWST we Wrocławiu. W tym samym roku na XVI Festiwalu Szkół Teatralnych w Łodzi zdobyła wyróżnienie za rolę Kasi w przedstawieniu "Igraszki z diabłem" Jana Drdy. Od 2006 współpracuje z Radiem dla Ciebie, prowadząc autorski program "9 miesięcy" oraz audycję dla dzieci "Groszki dla Ciebie".

</doc>
<doc id="947723" url="https://pl.wikipedia.org/wiki?curid=947723" title="Wysiółki">
Wysiółki

Wysiółki – kolonia wsi Białystoczek w Polsce, położona w województwie podlaskim, w powiecie sokólskim, w gminie Korycin.
W latach 1975–1998 kolonia administracyjnie należała do województwa białostockiego.

</doc>
<doc id="947725" url="https://pl.wikipedia.org/wiki?curid=947725" title="Magazyn Kulturalny Dworzanin">
Magazyn Kulturalny Dworzanin

Magazyn Kulturalny Dworzanin – bezpłatny kwartalnik, dostępny w Centrum Kultury „Dworek Białoprądnicki”, klubach kultury na terenie dawnej dzielnicy Krowodrza w Krakowie, w czytelniach, bibliotekach i w Internecie. 
Wydawcą „Dworzanina”, jest Centrum Kultury „Dworek Białoprądnicki”, pierwszy numer ukazał się w marcu 2006 roku. Czasopismo koncentruje się na zjawiskach szeroko pojętej kultury.
Celem periodyku jest upowszechnianie treści, form i metod działalności kulturalno-oświatowej w środowiskach kultury Krowodrzy, a zwłaszcza w domach i ośrodkach kultury, klubach i innych podmiotach kultury na terenie objętym działalnością Centrum Kultury „Dworek Białoprądnicki”. Zadaniem czasopisma jest utrwalanie w świadomości społecznej ważniejszych imprez kulturalnych, sylwetek wybitnych lokalnych postaci, przybliżenie tradycji i historii dzielnicy oraz budowanie więzi międzyludzkich i umocnienie nawyku korzystania z dóbr kultury. Pismo ma służyć pomocą w upowszechnianiu form pracy kultu­ralnej oraz sprawdzonych sposobów działania. Odbiorcami pisma są zarówno dorośli mieszkańcy, jak i młodzież oraz dzieci, bywalcy Dworku Bialoprądnickiego, klubów Kultury, czytelni i bibliotek. Szczególną rolą kwartalnika jest dotarcie do młodych czytelników i zachęceniu ich do uczestnictwa w różnych formach zajęć.

</doc>
<doc id="947732" url="https://pl.wikipedia.org/wiki?curid=947732" title="Rhinoceros sondaicus">
Rhinoceros sondaicus



</doc>
<doc id="947742" url="https://pl.wikipedia.org/wiki?curid=947742" title="Gabrielle Solis">
Gabrielle Solis

Gabrielle Marquez Lang Solis – postać fikcyjna, główna bohaterka serialu "Gotowe na wszystko". Grała ją Eva Longoria.
Przeszłość.
Gabrielle Marquez urodziła się w Guadalajarze (Meksyk) w 1976 roku. Razem z bratem i sostrą wychowywano ją w miejscowości Las Colinas w Teksasie. Ojciec zmarł na raka, gdy jego córka miała 5 lat.
Alejandro Perez, nowy mąż Lucii i ojczym Gabi, molestował ją w 1991 roku, gdy miała 15 lat. Gwałtem, pozbawił ją dziewictwa. Następnego dnia opuściła swój dom, ale nigdy nie zgłosiła tego przestępstwa na policję. W wieku 19 lat (1995 rok) Gabi skorygowała sobie krzywą przegrodę nosową u doktora Brotski. Jej nos stał się idealny i pasował do reszty ciała.
Uwiodła słynnego fotografa i tak wkroczyła do świata modelek. Osiągnęła wielki sukces w branży, ale była osobą, z którą trudno się współpracowało. Gdy jej kariera zaczęła chylić się ku upadkowi, poznała Carlosa Solis. Spojrzała jednak na niego dopiero na szóstym pokazie mody. Oświadczył się jej na trzeciej randce a ona go przyjęła, bo chciał, by jej śmiech towarzyszył mu przez resztę życia. Zanim doszło do ślubu, Gabrielle została zmuszona przez podejrzliwą przyszłą teściową do podpisania intercyzy.
Już jako małżeństwo, Solisowie sprowadzili się do Fairview, 4349 Wisteria Lane w 2003 roku. Mając dość rozpakowywania pudeł do przeprowadzek, zaprzyjaźniła się z 9−letnim Eddim Orlofsky. Tą relację wykrył jej mąż i zakazał spotykania się z chłopcem. Gabi nadal czuła się samotna, bo Carlos stale wyjeżdżał. Dopiero dzięki Eli Scruggs, spotkane wcześniej kobiety (Mary Alice Young, Bree Van De Kamp, Susan Mayer i Lynette Scavo) przyjęły ją do swojego grona jako przyjaciółkę. Kilka miesięcy później, w 2004 roku, samotna Gabrielle nawiązała romans z Johnem Rowlandem.
Historia.
Sezon 1.
Na pogrzeb Mary Alice Young Gabrielle przyniosła pikantną paellę. Niestety jej małżeństwo było znacznie chłodniejsze. Kłóciła się z Carlosem i do tego od kilku miesięcy miała romans z przystojnym, niepełnoletnim jeszcze, ogrodnikiem Johnem Rowlandem. W cały romans zostało wciągniętych kilka osób, jak sąsiadka Solisów Ashley Bukowski, matka Carlosa Juanita „Mama” Solis, kolega Johna Justin, matka Johna Helen Rowland i służąca Gabi Yao Lin.
Romans zakończył się po wypadku matki Carlosa. Mimo to, jeszcze kilka razy miała się z nim spotkać. Gdy wyprowadził się do akademika i chciał rozpocząć pracę bez rozpoczęcia studiów, przekonała go do powrotu do rodzinnego domu zrywając z nim. Poszła do łóżka z Johnem, gdy Carlos ją skrzywdził, zmuszając do podpisu umowy post-małżeńskiej.
Tymczasem Carlos był bardzo szczodrym ale i zazdrosnym mężem. Pobił nawet homoseksualnego Jonathana Lisco, ponieważ podejrzewał go o romans z jego żoną. Przeżywał stres pracując ze wspólnikiem w firmie, Tanaką. W końcu ten go wrobił w pracę niewolniczą Laotańczyków i został aresztowany, a konta Solisów zablokowano.
Gabi musiała iść do pracy i kontynuować ją, mimo że Carlosa wypuścili na warunkach aresztu domowego. Chciał też dziecka, więc zmienił jej tabletki antykoncepcyjne na zwykłe. Gabi zmusiła go jednak do tego by poszedł do więzienia, przy okazji pogrzebu swej teściowej, Juanity. Mogła wtedy korzystać z odblokowanych kont bankowych. Carlos, w zamian, zmusił fizycznie Gabi do podpisania umowy post-małżeńskiej. Podarł ją, gdy Gabi przekonała go, że nigdy nie będzie sama, ponieważ jest piękna, a takie kobiety są zawsze otoczone niekiedy bogatymi mężczyznami.
Wkrótce odkryła, że jest w ciąży i Carlos powiedział, że to była sprawa jego ś.p. matki. Z listu z apteki, dowiedziała się, że Carlos kłamał i wyjechała z domu, rzucając do niego, że dziecko może być nie jego. Carlos "pożyczył" samochód Edie i, łamiąc zasadę aresztu, wyśledził ją. Udała się do domu Justina. Ten był w szlafroku i tylko objął Gabi, ale Carlos myślał, że Gabi miała z nim romans.
Pobił Justina i przy policjantach dopiero dowiedział się, że Justin też jest gejem. W areszcie, Carlos powiedział, do żony, że sprowokowała go do tego, ponieważ udawała, że miała romans. Tę wersje chcieli przedstawić w sądzie ale Gabi, mając przed oczami niedogodności macierzyństwa, przystała na to. Wszystko szło gładko, dopóki John pojawił się na sali i szepnął Carlosowi, że romansował z Gabrielle. Carlos rzucił się na niego, ale po drodze był Justin, więc zatrzymano Solisa.
Sezon 2.
Gabi została też zaproszona na pogrzeb męża Bree Van De Kamp, Rexa a po nim dowiedziała się całej prawdy o Mary Alice Young, swej zmarłej przyjaciółce.
W życiu osobistym, po powrocie z sądu, Gabi wyrzuciła Johna ze swego domu, ponieważ chciał z nią zamieszkać. Była zła bo wyjawił całą prawdę jej małżonkowi. Odwiedziła Carlosa w więzieniu, ale pokłócili się o jej romans i jego przekręt z jej ciążą. W końcu pogodzili się, gdy Gabi odkryła, że John wcale jej nie kochał, ponieważ od razu zaczął romansować z 40-letnią Joan. Rozpłakała się przy mężu, dzięki czemu uzyskała wybaczenie i zaakceptowała ciążę. Pogodzeni, załatwili sobie nawet wizyty małżeńskie w więzieniu, dzięki adwokatowi Davidowi Bradleyowi. Został on wynajęty przez Gabi. Mimo że David próbował przespać się z Gabi i Carlos był zazdrosny, do niczego nie doszło. Gabi nadal była samotna w domu. Zdecydowała się przyjąć stare koleżanki - modelki. Założyła bardzo ciasną suknię by ukryć ciążę. Modelki to odkryły i spotkanie udało się, ale Gabi zrozumiała, że jej prawdziwymi przyjaciółkami były i są te z Wisteria Lane. Wróciła do domu i przestraszyła się Caleba, którego twarzy nie widziała. Spadła ze schodów, a Caleb wyszedł. Tym samym straciła dziecko. Carlos silnie to przeżył w więzieniu, ale Gabi zdawała się być niewzruszona. Szybko jednak Hector Ramos (Danny Trejo) uświadomił jej, że strata dziecka jest strasznym bólem. Pomógł też jej się z nim uporać.
Niedługo potem Carlos został wypuszczony z więzienia, dzięki wstawiennictwu Kościoła Katolickiego a zwłaszcza siostry Mary Bernard. Obie panie od razu zaczęły się ze sobą pojedynkować. W końcu Gabi wysłała siostrę na Alaskę. Sama zrozumiała, że chce dziecka i będzie ono jednym z niewielu zabezpieczeń przed utratą Carlosa. Krótko potem Gabi przyjęła pod swój dach Xiao Mei jako nową pokojówkę a następnie przyjechała do niej matka, Lucia Marquez. Na jaw wyszły stare żale i bóle, które Carlos wkrótce zrozumiał. Gabi i Carlos odrzucili ofertę Lucii by była ich surogatką. Poszli do państwowej kliniki adopcyjnej, ale tam pracowała pamiętliwa Helen Rowland. Skierowali się więc do prywatnej agencji, gdzie Eugene Beale znalazł im, po wielu trudach, piękną striptizerkę Libby Collins, będąca w trzecim trymestrze ciąży. Była ona zdecydowana oddać dziecko. Gdy już wszystko było załatwione, nic z tego nie wyszło, a mała Lily została im odebrana. Praktycznie nazajutrz Gabi dowiedziała się, że Xiao-Mei ma być deportowana do Chin. Było za późno, a Solisowie potrzebowali dziecka, więc wpadli na pomysł, by to pokojówka została ich surogatką. Zgodziła się a zapłodnienie się udało. Carlos zaczął przedkładać potrzeby Xio-Mei nad swej żony i Gabi zaczęła coś podejrzewać. Dzięki krótkofalówce, dowiedziała się, że Carlos ma romans z pokojówką. Wyrzuciła go z domu i zaczęła ostro traktować Xiao-Mei.
Sezon 3.
Gabrielle zatrudniła adwokata i rozpoczęła proces rozwodowy. Ex-kochanka Carlosa nadal pracowała jako służba w domu Gabi do czasu porodu dziecka, które biologicznie nie było ich a skąd Carlos się wyprowadził.
Mija 6 miesięcy od ostatnich wydarzeń 2 sezonu.W międzyczasie wojna Solisów nabierała tempa. Ona urządziła wyprzedaż rzeczy Carlosa a on wprowadził się do niej ponownie, bo adwokat mówił, że miał pełne prawo, skoro ma płacić wysokie alimenty. Niestety wkrótce potem musiał się włamać do domu, gdyż Gabi zmieniła zamki. Policjanci szybko przyjechali, ale gdy usłyszeli co Gabi zrobiła, właśnie ją aresztowali. Gdy Carlos ją odwoził, wyznała, że go nie kocha i, że przespała się z Johnem. Carlos wyrzucił ją z auta pośrodku pustynnej drogi. Gdy wróciła do domu, Gabi myślała, że mąż chce ją uwieść, ale szybko znalazła w wannie Trishelle (Evelina Oboza). Gabi za to poszła z Philem Lopezem (Marco Sanchez) nad basen za domem i "seks" który udawała by odrzucić od siebie Carlosa. Przez samochody, Solis domyślił się wszystkiego i nazajutrz znalazł on w swym łóżku Gabi z innym mężczyzną, kompletnie nagich. Carlos użył podstępu i podczas spotkania adwokatów dzielących majątek, zrezygnował z wszystkiego. Wysłał do domu paczkę, z której Gabi dowiedziała się, że Carlos otrzymał pracę dzięki której będzie zarabiał 2 000 000 dolarów rocznie. Otrzymała by pieniądze tylko wtedy, gdyby rozwodu nie było. Uwiodła Carlosa i nazajutrz zaproponowała by zapomnieli o rozwodzie. Carlos wyśmiał ją, bo wszystko sam obmyślił. Nazwał Gabi "dziwką" a ta wypchnęła go przez okno. Wrócił do domu o własnych siłach. Podczas ostatniej rozprawy rozwodowej, Carlos odtworzył cały, nagrany przez niego na dyktafon, stosunek jaki odbyli. Sędzia orzekł, że Gabi dostanie dom bez alimentów i wyposażenia, które przyznano Carlosowi. W domu, Gabi i Carlos zdemolowali całe wnętrze budynku w akcie zemsty, jednakże pod wrażeniem zabrania zakładników w supermarkecie przez Carolyn Bigsby, pogodzili się.
Carlos wprowadził się do domu Mike'a, przy 4356 Wisteria Lane. Gdy Gabrielle poznała wdowca, Billa Pearce, okazała niepohamowaną żądzę odkrycia osoby, która przysłała jej kwiaty. Posądzała o to Carlosa, lecz jej adoratorem okazał się Zachary Young. Stał się milionerem po śmierci dziadka i planował ożenić się z nią, ale jego plan − polegający na oszustwie − spalił na panewce. Carlos pomógł jej się od niego uwolnić.
Gabrielle poznała Victora Langa. Nie planowała tego, ale w końcu zakochała się w tym zwycięzcy wyborów na burmistrza Fairview i zaręczyła się z nim. Przyjęcie oświadczyn odbyło się w telewizji, więc w wieczór zaręczyn dowiedziała się od Edie, że ta związała się z Carlosem, ale po konfrontacji z byłym mężem, wiedziała, że wciąż ją kocha. Wzięła z nim ślub, ale podsłuchała rozmowy męża z teściem, że było to posunięcie polityczne. Rozpoczęła romans z Carlosem, który został oszukany przez Edie perspektywą dziecka.
Sezon 4.
Gabi postanowiła nawiązać romans z Carlosem i uciec z nim gdy się ściemni. Carlos niestety zawiódł, ponieważ Edie "powiesiła się", by go zatrzymać. Carlos nie wiedział, że to był tylko podstęp. Musieli razem odwołać swój plan.
Edie przyjechała na Wisteria Lane po miesiącu przebywania w szpitalu. znalazła wyciąg z tajnego konta na Kajmanach, opiewającego na 10 000 000 dolarów. Carlos musiał się zatem zgodzić na zaręczyny z nią, bo inaczej wydała by go urzędowi skarbowemu. Sprawę z kontem powierzył natomiast Alowi Kaminsky. Przy okazji Katherine Mayfair poprzez Edie Britt powiedziała aktualnemu mężowi Gabi, że miała romans z Johnem. Pani Lang przekonała się, że mąż kocha ją mniej niż Carlos. Edie w międzyczasie zaraziła się wszami łonowymi od Minzy Porter. Carlos przeniósł tę dolegliwość na Gabrielle, a ta na Victora. Cała czwórka musiała używać tego samego szamponu, pachnącego jak przypalona lukrecja. Tak Edie nabrała podejrzeń, że Carlos i Gabi mają romans. Tymczasem byli małżonkowie spotkali się w hotelu, gdzie natknęli się na swego byłego ogrodnika. Carlos przez to przebaczył Johnowi i chcieli zakończyć romans by po rozstaniu z dotychczasowymi partnerami mieć spokojne sumienie i być razem. Było już za późno, ponieważ Edie wynajęła kogoś (Eric Payne) i fotograf zrobił zdjęcie całujących się na pożegnanie kochanków. Niezależnie od siebie, Carlos zerwał z Edie a Gabi chciała opuścić męża. Jej teść, Milton Lang, skutecznie ją od tego odwiódł, a Edie doniosła do urzędu skarbowego na Carlosa. Al Kaminsky, o czym Edie nie wiedziała, zdążył już przelać pieniądze i skasować konto. Tymczasem Solis powiedział Gabi, o swoich milionach dolarów, nieco uszczuplonych by zachować tajność. Była wściekła, ponieważ miał te pieniądze od czasu gdy byli małżeństwem. Zerwała z nim i chciała wyjechać, ale Victor ją przekonał by została. Edie Britt powiedziała Victorowi prawdę o romansie Gabi, przedstawiając zdjęcia. Victor zabrał Gabi na swój jacht by z nią porozmawiać o wspólnej przyszłości. Ona, myśląc, że chce ją zabić, dwa razy wypchnęła go do wody. Burmistrz przeżył i zaplanował zemstę. Podczas tornada chciał zabić Carlosa, ale zginął, przebity sztachetą od płota. W tym samym czasie Gabi i Edie zdążyły się pogodzić. Carlos natomiast oślepnął, uderzony nieznanym obiektem w okolicach oczu, ale mógł być razem z byłą żoną. Gabi straciła podczas tornada dokumenty umożliwiające dostęp do konta na Kajmanach oraz cały, wielomilionowy, spadek po zmarłym mężu, przepisany na byłego już teścia. Tymczasem Edie dowiedziała się od pielęgniarki o ślepocie Carlosa.
Gabrielle Lang, za pośrednictwem księdza Crowley, ponownie związała się węzłem małżeńskim z Carlosem Solis i powtórnie przyjęła nazwisko męża. Ten ją okłamał, że nie będzie widział, ale tylko przez trzy/cztery miesiące. Edie przekazała zasłyszane od pielęgniarki (Mary DeVault) informacje do nowej/starej żony Carlosa. Gabi była wściekła ale powiedziała mężowi, że go kocha i z nim zostanie aż do śmierci. Wkrótce zaczęła ona wykorzystywać Solisa do znajdowania miejsc parkingowych dla inwalidów. Do tego doszedł chwilowy problem z psem przewodnikiem Roxy.
Małżeństwo było tak wydrenowane finansowo, że zostało zmuszone do znalezienia współlokatorki. Stała się nią Ellie Leonard. Była handlarzem narkotyków i zgromadziła dużo pieniędzy. Solisowie je znaleźli, a krótko potem Ellie zmarła. Gabi przyczyniła się do wyjazdu Edie z Wisteria Lane, ale pomogła też Katherine Mayfair. Zeznała, że Wayne Davis, jej były mąż, był potworem i ją bił. Uśmierciła go w obronie własnej.
Gabrielle dowiedziała się od doktora prowadzącego (Tim Bagley) o ciąży za co go spoliczkowała. Carlos był wniebowzięty i powiedział jej, że zatrudni się jako masażysta w lokalnym klubie. Pierwszą córkę nazwali Juanita, po teściowej Gabrielle.
Teresa Pruitt (Patty McCormack) − pielęgniarka w lokalnym szpitalu, która od lat pomagała kobietom przy dzieciach po porodzie − zamieniła pierwszą córkę Solisów, Grace na dziecko innej pary, Carmen i Hectora Sanchez. Dziewczynka otrzymała imię Juanita, po babci od strony ojca.
Ten sam lekarz rok później przekazał jej wiadomość o drugiej ciąży a wściekła Gabrielle kazała poddać się Carlosowi zabiegowi wazektomii. Drugą córkę nazwali Celia.
Sezon 5.
Poziom życia całej rodziny Solis dramatycznie spadł. Z dwójki bogaczy, stali się uboższymi mieszkańcami Wisteria Lane. Do tego mieli dwie córeczki, które były "puszyste". Gabi szybko zaczęła się frustrować, ponieważ chciała je odchudzić by sąsiadki o niej nie plotkowały. Nie zaproszono też jej na przyjęcie u Michelle Downing (Jodi Carlisle). Wprosiła się, ale szybko ich wyrzucono. Gabi musiała też interweniować w sprawie zatargu między dzieckiem Susan, Maynardem Jamesem Delfino, zwanym "M.J." a jej córką, Juanitą. Pobiła się nawet z Susan, ale wieczorem się pogodziły. Poza tym musiała sprzedać swego Astona Martina i kupić stary samochód Andrew Van De Kampa. Gabi, razem z mężem, odkryła "seks na niewidomego", umożliwiający doznawanie przyjemności innymi zmysłami. Niestety pierwszy taki incydent przerwała im nieświadoma Juanita i jej rodzice mieli potem mały problem z innymi rodzicami.
W związku z pracą Carlosa, Solisowie zaczęli mieć kontakt z bogatą wdową, Virginią Hildebrand. Niestety, ta spragniona ciepła kobieta okazała się zbyt zaborcza dla Gabi i małżonkowie zerwali z nią kontakty. Było to podczas koncertu w klubie "biały koń", który uległ spaleniu. Carlos dostał się do szpitala i lekarze wykryli małą kość uciskającą nerw wzrokowy. Jej usunięcie oznaczało ogromny wzrost szans na odzyskanie wzroku u Carlosa. Gabi była zachwycona, ponieważ operacja miała się odbyć za miesiąc, ale zasmuciła się, ponieważ nie była już tak piękna. Zmieniła dietę, usiłowała wymusić na córkach by też jadły zdrowo. Żaliła się nawet Susan i Edie, która już od pół roku ponownie mieszkała na uliczce. Carlos powiedział jej, że to nie jej ciało kocha a duszę i charakter. Gabi wydała przyjęcie na cześć Carlosa. Wyszło na jaw, że posprzedawała kilka rzeczy by ratować dach nad głową, w tym piłkę baseballową męża z autografem. Odzyskała ją, ale gdy Carlos zobaczył na własne zdrowe oczy, że sprzedała też własne kreacje, wymienił piłkę na elegancką suknię dla swej bohaterki.
Śmierć Eli Scruggs przyniosła Gabrielle refleksję jak wpłynął na jej życie.
Wkrótce Gabi spotkała małżeństwo Bradleya i Marii Scott. On był dawnym znajomym Carlosa i szefem dużej firmy. Carlos zrezygnował z bycia masażystą i, dzięki żonie, przyjął pracę u Bradleya. Wkrótce koligacje między Scottami a Solisami zbyt mocno się zacieśniły. Skończyło się to śmiercią przełożonego Carlosa, zamknięciem w więzieniu Marii i awansem Carlosa na miejsce Bradleya, prezesa firmy. Krótko przedtem Gabi, także dzięki Edie, odzyskała swą dawną figurą.
Carlos chciał się dobrze wywiązywać z zadania. Zatrudnił na swoje dawne miejsce pracy swą byłą dziewczynę z czasów po rozwodzie z Gabi, Lucy Blackburn. Gabi wkręciła szybko Lynette Scavo, swą przyjaciółkę, do firmy męża aby go szpiegowała. Na szczęście dla Gabi, wkrótce potem Lucy odeszła z firmy.
Śmierć Edie, która jak się okazało, bardzo pomogła uwierzyć Gabi w swoją urodę, zmusiła Gabi do udania się do jej syna Traversa. Ten nie przyjął prochów matki, dlatego wskutek pomysłu Karen, Gabi rozsypała swoją część prochów sąsiadki pod różami, przy ganku.
Gabi zaczęła się udzielać w kółku ogrodniczym. Dzięki niej panie przestały dbać o ogródki tylko spotykały się z udziałem drinków i alkoholu. Na jednej z nich widziała Toma, męża Lynette z miejscową kobietą lekkich obyczajów, Patty Rizzo (Sarah Knowlton). Gabi martwiła się, że Tom może zdradzić swą żonę, ale sama nie wiedziała, że Carlos widział nagą Lynette. Pary powiedziały sobie o tym podczas kolacji, ale potem wszystko sobie wyjaśniły.
Juanita poszła do szkoły w makijażu, ponieważ wszyscy nie wierzyli, że nie jest córką pięknej matki. Gabi poszła bez makijażu na spotkanie z okazji przyznania Carlosowi tytułu biznesmena roku. Mimo że w końcu nałożyła make up do zdjęcia i Juanita była zawiedziona, obie doszły do porozumienia. Rodzina Solis razem pojechała na spotkanie rodzinne do żony wujka Carlosa, cioci Connie Solis. Oświadczyła ona, że umiera i poprosiła którąś z rodzin o zaopiekowanie się jej nastoletnią krewną, Aną Solis. Carlos i niechętna Gabi zgodzili się. Już pierwszego dnia doszło do starcia między paniami, ponieważ Ana okazała się być tak samo temperamentna jak Gabi.
Sezon 6.
Gabi, jak podejrzewała, zaczęła mieć problemy z zachowaniem Any Solis oraz edukacją córki, Juanity. W trakcie załatwiania jej miejsca w szkole katolickiej, Gabi odkryła, że Lynette jest w zaawansowanej ciąży. Sąsiadka nic nie mówiła, bo nie chciała stracić pracy a Gabi, obraziła się ponieważ Lynette jej nie zaufała. Lynette sama powiedziała Carlosowi w jakim jest stanie i, w ramach małej zemsty, zdegradował ją z biura do małego schowka na szczotki. Gabi to zauważyła i zrobiło jej się żal Lynette. Podczas gdy poszła do niej z przeprosinami, Lynette zdążyła załatwić sobie adwokata, który pozwał firmę Carlosa o złe traktowanie ciężarnej. Lynette próbowała go powstrzymać, ale nie zdążyła a Gabi wypowiedziała jej wojnę. Carlos zlecił Lynette wykonanie, na następny dzień rano, bilansu firmy z roku poprzedniego i Lynnette miała to uporządkować. Nie zdążyła, ponieważ poszła na przedstawienie do swojej córki Penny. Carlos wiedział o tym i zwolnił Lynette. Na Boże Narodzenie Carlos przyszedł do domu i oświadczył, że nie wygrają sprawy z Lynette. Gdyby doszło do procesu, stracił by firmę i stanowisko prezesa. Tymczasem Lynette chciała przeprosić ale Gabrielle zaogniała sytuację. Było tak aż do ocalenia Celii przez Lynette przed awionetką, prowadzoną przez Daphne i Jeffa Bicks. Wskutek takiego rozwoju wypadków Lynette ucierpiała, ponieważ straciła jedno z dzieci, płci męskiej, które nazwała "Patrick". Zdołała jednak wybaczyć Gabi za jej zachowanie.
Solisowie podarowali 60-calową plazmę Tomowi i Lynette, a Carlos załatwił jej wypłacanie pensji z firmy. Tom zaproponował Carlosowi, że będzie pracował na miejsce żony. Carlos się zgodził, ale Lynette była zła. Zdenerwowała się jeszcze bardziej, gdy Tom zaproponował Carlosowi, by została w domu i opiekowała się córką, gdy się urodzi. Tom w końcu musiał ustąpić i zgodził się, że się zamienią miejscami, gdy dziecko się urodzi.
Gabi tymczasem załatwiła wreszcie Juanicie miejsce w szkole prywatnej, gdzie pracowała Susan, w Oak Ridge. Niedługo potem, wraz z Susan, skutecznie rozpracowała które z dzieci należą do jakiej grupy zaawansowania. Tymczasem Ana i Danny zaczęli się spotykać. Gabi obawiała się, że Ana zajdzie w ciążę z Bolenem. W zamian za obietnicę kariery modelki po skończeniu szkoły, Ana miała nie sypiać z synem Angie. Carlos ich jednak przyłapał, niemalże nagich, na kanapie i zaczął szarpać Danny'ego. Angie, która przez przypadek akurat stała pod oknem, zauważyła to. Wpadła do domu i, zanim wyprowadziła syna, zagroziła śmiercią Carlosowi, gdyby sytuacja się powtórzyła. Solisowie chcieli przeprosić Bolenów, ale przez przypadek podsłuchali kłótnię Angie Bolen i jej męża Nicka. Mieli oni tajemnicę, którą strzegli. Jej wyjawienie miałoby straszliwe konsekwencje.
Gabi wykorzystała Robin Gallagher i dzięki niej, wysłała Anę, która zerwała z Dannym, do Nowego Jorku, do agencji modelek. Gdy Celia dostała ospy wietrznej, Gabi musiała przeprowadzić się do sąsiadów, Boba Huntera i Lee McDermotta. Prowadziła u nich prawdziwe życie singielki. Gdy zobaczyła ich dziecięcy pokój, zrozumiała, że dziecko to największe błogosławieństwo. Wróciła do domu, do córek i męża. Wkrótce odkryła, dzięki Angie, że syn tej drugiej pojechał do Nowego Jorku za jej kuzynką Aną. Obie panie spotkały tam Heidi Klum i Paulinę Porizkovą. Angie dowiedziała się, że Gabi była największą jędzą spośród modelek. Gabi wreszcie zrozumiała dlaczego jej kariera modelki legła w gruzach 12 lat wcześniej. Wraz z Angie odnalazła Anę i Danny'ego na ulicach Nowego Yorku. W rozmowie ze swoją kuzynką przekonała ją, aby nie popełniała takich samych błędów jakich ona dopuściła się w przeszłości. Dodała, że jeśli chce to niech rozwija swą karierę modelki. Kuzynka wzięła sobie jej radę do serca i podziękowała jej. Została też w metropolii aby kontynuować zdjęcia. W samolocie powrotnym do Fairview, Danny, który wracał z matką i sąsiadką na Wisteria Lane poszedł do tylnej kabiny, aby się zdrzemnąć. Chwilę potem Angie wyjawiła Gabrielle część swego sekretu, który tego samego dnia zdradziła własnej matce. Skłoniło to Rose De Luca (Suzanne Costallos), matkę Angie, do wysłania własnego wnuka z powrotem do Fairview. Rose uwierzyła też własnej córce, że nie bez powodu ucieka przed Patrickiem. Danny nie był synem Nicka, lecz Patricka Logana, przed którym razem uciekali.
Między Juanitą a M.J.-em Delfino doszło wkrótce do spięcia. Oboje walczyli o to, kto sprzeda więcej czekolad w corocznym konkursie. Po długiej walce pomiędzy matkami oficjalnie wygrała Juanita, jednak M.J. był się na tyle mądry, że Gabi pogratulowała mu "moralnego zwycięstwa". Sama gospodyni zaoferowała swe jajeczka Bobowi i Lee, którzy od dwóch lat starali się zaadoptować dziecko. Gdy jednak zrozumiała, że będzie to dla niej za trudne emocjonalnie, odmówiła im, a Lee zerwał z Bobem.
Niedługo potem Gabi poprosiła męża o domek w Aspen. Odmówił, a Gabi przez przypadek dowiedziała się, że pieniądze na domek pożyczył Mike'owi i Susan Delfino, którzy byli zadłużeni. Gabi wraz z Susan ukarały mężów, wystawiając ich ego na pośmiewisko, ponieważ Mike nie chciał pieniędzy żony za sprzedaż klubu Karla. Następnie w życie Gabi wróciła sprawa Angie, ponieważ do Fairview przyjechał Patrick. Gabi początkowo go nie poznała, bo przedstawił się jako brat Angie, Anthony. Włoszka powiadomiła o wszystkim Gabi, która ściągnęła Nicka i koniec końców, Patrick zginął na Wisteria Lane. Angie wyjechała do Atlanty. Natomiast Bree, zmuszona sytuacją rodzinną i swym pasierbem Samem, postanowiła wyznać Gabi prawdę o tożsamości tego kto potrącił jej teściową, Juanitę.
Sezon 7.
Bree i Gabi poszły do domu Solis, gdzie Bree wyznała swojej przyjaciółce, że Andrew 11 lat wcześniej potrącił jej teściową, Juanitę. Gabi była wściekła i zamierzała powiedzieć o tym Carlosowi. Zaczęła nawet rozpaczać, ale Karen McCluskey przerwała im i powiedziała, że Paul Young wrócił na Wisteria Lane. Gabi odwiedziła go w jego nowym domu, który wynajął od Susan i Mike'a.
W tym czasie prawnik ze szpitala w Fairview, Jack Pinkham (Kevin Symons) przyjechał na Wisteria Lane by powiedzieć jednej z kobiet o podmianie jej dziecka. Udał się do Carlosa i powiedział mu, że Juanita nie ma w sobie ich DNA. Carlos wpadł w furię, ale wiedział, że prawda bardzo zrani Gabi, dlatego postanowił nie mówić o tym. Zaszantażował też Jacka, że nie wytoczy procesu szpitalowi na milionów dolarów odszkodowania, jeśli placówka zaprzestanie poszukiwań drugiej rodziny. Wieczorem Gabi natomiast powiedziała Bree, że nie powie nic mężowi o incydencie sprzed lat bo ich życie jest idealne. Bree była bardzo wdzięczna, ale nie na długo, ponieważ przez przypadek potrąciła małą Juanitę, która akurat jechała przy podjeździe Bree. W szpitalu pielęgniarka powiedziała Gabi, że dziecko musiało być adoptowane lub urodzić się ze zdrady. Nie miało bowiem takiej samej grupy krwi jak Carlos i Gabi. Gabi wszystkiemu zaprzeczyła. Sama wkrótce pomyślała, że Juanita mogła się począć w okresie kiedy wyjechała z Susan do Aspen. Susan zostawiła bowiem Gabi z pewnym czarującym Francuzem. Gabi wymyśliła więc, że ma ukrytą chorobę seksomnię. Carlos wkrótce wyjawił jej, że to wszystko dlatego, że Juanita została podmieniona.
Gabi była zdruzgotana i zgodziła się nie szukać drugiej rodziny. Podpisała nawet odpowiednie dokumenty w szpitalu, by placówka medyczna też tego nie robiła. Gospodyni udała się z Susan do sklepu, gdzie było pełno dziewczynek z matkami w wieku Juanity. Gabi poszła do Boba Huntera, prawnika i powiedziała mu by jego znajomy, prywatny detektyw, wytropił drugą rodzinę o nazwisku Sanchez. Gabi zrobiła to w tajemnicy przed Carlosem. Gdy on dowiedział się o tym co zrobiła jego żona od sąsiada-geja, nawrzeszczał na nią. Zagroził rozwodem jeśli sprawy pójdą niepomyślnie.
Bardzo kochał żonę i poszedł na spotkanie z rodziną Sanchez: Carmen z Hectorem i nieświadomą niczego Grace. Gabi bardzo się przywiązała do swej biologicznej córki, nie wyjawiając prawdy dziewczynkom. Biologiczni rodzice Juanity musieli jednak wyjechać z kraju, bo okazali się nielegalnymi imigrantami. Wraz z nimi wyjechała Grace i Gabi wpadła w rozpacz. Dzięki radzie Lynette, napisała list, na który przelała swoje emocje. Niestety przeczytała go też Juanita, która była załamana, tak że chciała uciec z domu autem nieświadomych niczego Boba i Lee podczas zamieszek na Wisteria Lane. Na szczęście demonstrujący nie dopuścili do tego, ale zaczęli napierać na ich samochód. Gabi i Carlos uratowali Juanitę z oblężonego auta.
Gabi wkrótce znalazła substytut Grace w sklepie panny Charlotte z drogimi lalkami przeznaczonymi do adopcji. Kobieta za bardzo przywiązała się do lalki, którą posiadała, dlatego bardzo przeżyła to, gdy ją skradziono. Nie pomogły jej słowa Carlosa, że to nie Grace.
Carlos namówił Gabi na terapię. Nie chciała na nią chodzić, ponieważ terapeutka (Patricia Lentz) chciała rozmawiać z nią o dzieciństwie. Oszukiwała męża, że chodzi na terapię, ale ten w końcu się dowiedział i pomógł żonie zmierzyć się z przeszłością. Terapeutka Gabi kazała jej jechać to rodzinnego miasta i przeczytać list opisujący jej odczucia nad grobem ojczyma. Kiedy Gabrielle i Carlos pojechali do rodzinnego miasta Gabi, pani Solis była w centrum uwagi. Gabrielle pojechała do swojej byłej szkoły. Tam spotkała zakonnicę Marthę (Jill Larson), swoją starą nauczycielkę. Zanim Gabi uciekła z domu powiedziała jej o tym, że ojczym ją molestował. Ta w to nie uwierzyła i nadal nie chciała przyjąć tego do wiadomości. Pani Solis powiedziała zakonnicy o tym co czuje. Wtedy wróciła do domu.
Po rywalizacji na temat wychowania z Lee i wiosennym przyjęciu u Renee, mąż Gabi dowiedział się przez zupełny przypadek od Bree, że jej syn zabił jego matkę. Wpadł we wściekłość ale wybaczył mu tylko dlatego, że był dzieckiem. Zakazał jednak Bree i Gabrielle kontaktowania się w jakiejkolwiek formie między sobą. Kobiety kilkukrotnie złamały ten zakaz co zauważył Carlos, przez włos Bree zostawiony na białym płaszczu Gabi. Kazał małżonce wybrać między nią a sąsiadką. Gabi wprowadziła się wraz z córkami do Bree. Wtedy o powodach śmierci babci dowiedziały się Juanita i Celia a w sprawę został nawet wmieszany detektyw Chuck Vance. Na szczęście Carlos umiejętnie oszukał go w tym co sam powiedział córkom. Bree zdecydowała, że nie może rozbijać rodziny przyjaciółki i Solisówny wróciły do swojego domu.
Wyjazd do Las Colinas sprowadził do Fairview Alejandra, domniemanie zmarłego ojczyma Gabi. Kobieta dowiedziała się o tym, że żyje i chciała go zabić ale się powstrzymała. W noc uczczenia powrotu rodziny Delfino na uliczkę, zakradł się do pustego domu Solisów i kłamiąc, że ma jej broń, chciał ją skrzywdzić. Carlos wrócił do domu i zabił mężczyznę świecznikiem. Bree, Susan i Lynette weszły do ich domu sprawdzić na jakim etapie są przygotowania ale, pod naciskiem Bree, zgodziły się ukryć zwłoki w skrzyni w salonie gdy reszta gości kroczyła już ulicą. To pogodziło Carlosa i rudowłosą sąsiadkę.
Sezon 8.
Czwórka kobiet i Carlos zakopali zwłoki w lesie. Zakopując ciało mieli zachować tajemnice na wieki. Miesiąc później Gabi musiała wspierać Carlosa w jego wyrzutach sumienia. Sprowadziła księdza Dugana (Sam McMurray), ale usłyszała, podsłuchując rozmowę męża i duchownego, że nie wie czy kiedykolwiek zazna spokoju wewnętrznego. Po tym jak Susan pochowała klasowego chomika, odwiedziła ją i kazała wziąć się w garść. Wraz z Bree pomogła też ukryć samochód Alejandra, który został zauważony przez Chucka Vance, ale ostatecznie został skradziony przez miejscowego złodzieja (Richard Keith). Stan psychiczny Carlosa przełożył się też na kryzys ich pożycia seksualnego. Solis wynajęła nawet striptizerkę Dakotę (Jillian Nelson) za namową przyjaciółek. Carlos był wściekły, że podzieliła się tym z dziewczynami i nigdy nie będzie już normalnie bo to co zrobił, będzie już z nim zawsze. Ona nie mogła mu pomóc, ale rozmowa z Susan, która też przeżywała śmierć mężczyzny, bardzo mu pomogła. Bree przyszła do Gabi z pierwszym listem dotyczącym szantażu. Latynoska kazała jej pozbyć się swojego chłopaka Chuckiem Vance. Była wściekła, gdy 24 godziny później nie zrobiła tego. Wykradła dla Bree paczkę z napisem "Bree Van de Kamp" z kieszeni marynarki detektywa. W niej był tylko pierścionek zaręczynowy co sprawiło ulgę przyjaciółkom, ale Bree i tak porzuciła detektywa zanim zadał jej ważne pytanie.
Po krótkiej wojnie z Daną (Beth Littleford), przewodniczącą rady rodziców w "Oak Ridge", Gabi stanęła na czele tej szkolnej organizacji. Kobiety były na nią złe bo latynoska była zarozumiała, egoistyczna oraz nie przestrzegała godzin spotkań. Dopiero gdy pijany Carlos przyjechał do szkoły by pomóc żonie z organizacją imprezy z okazji dnia nauczyciela i kobiety to zobaczyły (Jillian Armenante, Melissa Greenspan i Lindsey Stoddart), zmieniły do niej swe nastawienie. Zajęły się wszystkim i kazały Gabi zaopiekować się małżonkiem.
W Halloween Gabrielle, przy stojącej obok Juanicie, usłyszała od Bree o strasznej, lecz zawoalowanej treści. Ben Faulkner zamierzał zbudować dom dla najuboższych na grobie Alejandra. Starała się pomóc Bree w złapaniu zagrożonych wyginięciem żab i poprzez wypuszczenie je na teren budowy, wstrzymać ją. Te uciekły i dlatego zdecydowały się, wraz z Lynette, odkopać ciało. Na miejscu zastały pusty grób a w tym samym czasie Carlos zaczął nadużywać alkoholu.
Solisowie postanowili zapewnić bezpieczeństwo swym córkom poprzez zgodę Boba i Lee na bycie prawnym opiekunem. Próba ta nie za bardzo się udała, głównie z powodu Juanity, a żeby ją uspokoić, zaczęła z nią planować letnie wakacje.
Zwłoki ojczyma Gabi znaleźli pracownicy Bena, który szybko zgodził się je ukryć w innym miejscu na prośbę Bree. Sąsiadka powiedziała o tym przyjaciółkom, lecz Gabi wspomniała przy Susan i Lynette o dotychczas niewzmiankowanym liście z pogróżkami. Lynette i Susan zerwały przyjaźń z Bree, dlatego że ukrywała przed nimi tak istotne szczegóły. Bree spotkała się z Gabrielle, ale nie powiedziała Latynosce, że Chuck zaczął coraz bardziej dokopywać się do prawdy o losie ojczyma Gabi. Doszło do takiej sytuacji, że Bree wraz z Gabi musiały kupić obrazy Susan z galerii, przedstawiające je same nad szkieletem i ubrane w sukienki z czasu przyjęcia na cześć powrotu Susan, tuż po tym jak Chuck je zobaczył. Zrobiły to, ale Susan i Gabi potwierdziły zerwanie przyjaźni z Bree.
Stan Carlosa miał też wpływ na jego firmę w której Geoffrey (Jeremy Glazer) próbował podkraść klientów Carlosa. Jeden z nich (H. Richard Greene) gdy dowiedział się co dolega Carlosowi, przyjechał do jego domu i zaproponował mu miejsce odwykowe, w którym sam się leczył. Mężczyzna zgodził się na wyjazd do ośrodka.
Chuck Vance przesłuchał Gabrielle w sprawie Ramona Sanchez, bo takie były dane Alejandro po tym, jak zmienił dane. Aby zmylić Chucka, wkradła się też do ośrodka odwykowego, do Carlosa by upewnić go, że złożą identyczne zeznania odnoście Ramona. Powiedziała też Bree o tym co zrobił Chuck a sam detektyw przyjechał później do Gabi. Wyciągnął wnioski z jej przesłuchania i reakcji na zdjęcie, no i przywiózł kserokopię artykułu z gazety, sugerujący, że Ramon to jej ojczym, Alejandro Perez. Kazał jej wstawić się na przesłuchanie jutro o 10 rano. Gabi zadzwoniła do ośrodka ale usłyszała, że Carlos sam się wypisał i nie był w nastroju do rozmowy.
W nocy Chuck został potrącony ze skutkiem śmiertelnym a Gabi dowiedziała się tego z wiadomości w ośrodku. Sama sądziła, że mógł to zrobić jej mąż, dlatego wysondowała co policja wie od detektywa Murphy. Znalazła Carlosa w domu, ale jego auta nie było w garażu. Na pogrzebie Chucka, usłyszała od policjanta (Robert Reinis), że Carlos zamierzał się przyznać w nocy do winy, ale wezwanie o śmierci byłego chłopaka Bree przerwało mu to. W nocy Carlos usłyszał od żony, że zabije go i zostanie pochowany w lesie, jeśli jeszcze raz zrobi taki poważny krok bez porozumienia z nią.
Susan natomiast usłyszała od swej przyjaciółki, gdzie mieszkał Alejandro i tam też się ona udała. Carlos był natomiast cały czas w ośrodku, dlatego Gabi przejęła jego obowiązki. Udała się na niezbyt udane szkolenie do Lynette z podstaw biznesu. Pokłóciła się z sąsiadką co zakończyło katastrofą jej negocjacje z brytyjskimi partnerami. Lynette uświadomiła sobie, że nie znosi sprzeciwu a Gabi, że bez Carlosa musi dorosnąć i przestać się wyręczać innymi. Wizyta Susan w Oklahoma city doprowadziła natomiast do krótkich odwiedzin Claudii i Marisy Sanchez na Wisteria Lane.
Po tym zdarzeniu, Gabi otrzymała lekcje od Juanity, dotyczącą jej zauroczenia i tego, że ciągle była okłamywana, co zmusiło obie panie Solis do pojawienia się w ośrodku odwykowym u męża/ojca. Natomiast od Lynette usłyszała o tym, że Bree, dzięki nieświadomej zagrożenia Renee, ponownie popadła w alkoholizm. Przyszła wraz z Lynette i Susan do Bree by jej pomóc, ale w zamian Gabi usłyszała tylko od Bree, że chciała się zabić w motelu i sama była potrzebna jako organizatorka całej maskarady związanej z Alejandro. Odrzuciła pomoc dziewczyn a z dopiero Orson Hodge wyciągnął byłą żonę z otchłani picia i seksu na jedną noc.
W czasie gdy Gabi przyjęła chwilowo do siebie Roya Bendera, u Karen, jego żony, definitywnie wrócił rak. Gdy Carlos miał powrócić do domu, chciała pogodzić małżeństwo staruszków. Przez przypadek dowiedziała się o raku i mimo obietnicy złożonej Karen, powiedziała o tym Royowi, który wrócił do domu żony. Sama uświadomiła sobie jak Carlos jest dla niej ważny.
Bree zdołała tymczasem przejrzeć Orsona, który był nadawcą listów z szantażem i mordercą Chucka. Wyrzuciła go ze swego życia i pogodziła się z dziewczynami, którym wszystko przedłożyła. Natomiast Carlos, po powrocie do domu, zaczął powątpiewać w swą misję jako biznesmena. Zdecydował, że będzie pracował w pomocy społecznej. Gabi odciągała go od tego pomysłu bo sama też dużo wycierpiała, chociażby z powodu jego alkoholizmu. Postanowiła ratować rodzinę i teraz była jego pora by robił to samo.
Śmierć Mike'a tylko upewniła Carlosa w swej decyzji a Gabi zmusiła do poparcia męża. Sama zaczęła szukać pracy ale konsultantka (Molly Hagan) nie miała dla niej ofert. Dopiero szaleństwo zakupów w ekskluzywnym sklepie, po którym musiała zwrócić ubrania dało punkt zwrotny. Lazaro (Matt Winston), kierownik sklepu, zatrudnił Gabi jako osobistą asystentkę zakupów. W pracy, Gabi zaczęła uwodzić mężczyzn by nabywali z jej sklepu drogie przedmioty co powiększało jej prowizję. To spowodowało, że Carlos zaczął być zazdrosny o to, że żona utrzymuje dom i płaci rachunki.
Bree została aresztowana podczas wieczoru panieńskiego Renee Perry, zaręczonej z Benem. Carlos chciał powiedzieć wszystko policji na temat jego udziału w zbrodni. Sama Bree zwolniono do domu a dzięki rekomendacji Boba Huntera, wynajęła rekina wśród adwokatów, Tripa Westona. Gabi pozyskała natomiast męża dla pomysłu by niczego nie mówił policji. Po przygodzie z byłą klientką, Doris Hammond, Gabi przez przypadek wypowiedziała do Bree słowa "zabiłaś Alejandro", co doprowadziło Tripa do prawdziwej tożsamości zmarłego mężczyzny.
Nazajutrz miał rozpocząć się proces Bree. Lynette i Susan wyszły na nocną przechadzkę z powodu bezsenności. Gabi przez przypadek je zauważyła i kobiety oświadczyły jej, że przyznają się do tego co zrobiły. Gabi usiłowała do tego nie dopuścić, ale Lynette była zła na Gabi za to, że nie miała problemu ze snem. W sklepie Solis broniła Bree przed pomówieniami od dwóch plotkar (Victoria Kelleher i Casey Williams) i zeznała w sądzie na korzyść sąsiadki. Dopiero incydent w domu z córkami uświadomił jej jak źle jest zrzucać winę na kogoś innego. Pomimo procesu, czwórka przyjaciółek zaopiekowała się umierającą już Karen by w domu mogła dożyć swoich dni. Sama ukrywała też fakty w gazetach przed mężem. Gdy Lynette sądziła, że Tom chce ogłosić powrót do niej, Gabi zrobiła jej makijaż a podczas procesu była zła z innymi przyjaciółkami na Renee za jej zeznania. Trip wezwał Gabi ponownie na świadka w procesie, wbrew stanowisku Bree, przez co wszyscy zgromadzeni na sali usłyszeli kim naprawdę był Ramon Sanchez. Dopiero aktorskie omdlenie Bree przerwało ten publiczny wywiad. Wieczorem, podczas opieki nad wcale nie śpiącą Karen, Gabi powiedziała mężowi, że przyzna się, iż to ona zabiła swego ojczyma za to co jej zrobił. Ocali tym samym męża, dwukrotnego byłego więźnia, przed kolejnym wyrokiem. Carlos był przeciwny a nazajutrz Karen ubiegła Solisów i przyznała się sędzinie i ławie przysięgłych do nie popełnionej zbrodni. Carlos sam chciał zrobić to co słuszne, ale ochrona w sądzie zatrzymała go zanim wszedł do samego środka sądu, bo wszyła w płaszcz męża nóż, który wyczuł wykrywacz metali.
Karen, ze względu na chorobę i Bree zostały uniewinnione a tego samego wieczora Lynette i Tom, jakby z boku wydarzeń, wrócili do siebie. W domu Bree, gospodyni wyprawiła przyjęcie z tej okazji. Gabi otrzymała awans w pracy. Odtąd była kierownikiem obsługi kluczowych klientów. Zaczęła też stosować stare sztuczki męża sprzed lat, czyli ofiarowywanie drogich prezentów za brak uwagi. Carlos posłużył się fortelem i zatrudnił, w miejsce starego ogrodnika, seksowną Carmen (Roselyn Sánchez). Gabi była wściekła na męża a w międzyczasie pomogła Renee w przygotowaniach do samego ślubu. Gdy jej suknia została poplamiona wodami płodowymi Julie Mayer, zabrała przyszłą pannę młodą do swojego sklepu "Cumberly's", ale nie posiadała legitymacji pracownika. Dlatego ukradła suknię i buty. Musiały też udać się pieszo na miejsce ślubu bo Susan "pożyczyła" limuzynę by zawieść córkę do szpitala. Na weselu Solisowie porozmawiała z mężem. Wstydziła się tego co robiła z Johnem a Carlos, tego, że ją zaniedbał. Zatrudnił Carmen jako ostrzeżenie tego co się stało. Gabi zastanawiała się też dlaczego inne pary przechodzą śpiewająco swe małżeństwo. Carlos odpowiedział jej, że wolą tango.
W trakcie wesela Karen zmarła a Susan Delfino sprzedała swój dom tuż po ślubie Renee i Bena kobiecie o imieniu Jennifer. Sama zamieszkała z synem i wnuczką u Julie. Miesiąc później rodzina Scavo wyprowadziła się do Nowego Jorku z powodu oferty pracy, złożonej Lynette przez Katherine Mayfair. Gabrielle i Carlos Solis opuścili sąsiedztwo następnego roku. Zaraz po tym, gdy Carlos pomógł jej utworzyć oficjalną stronę jako doradcy do spraw ubioru, co doprowadziło do otrzymania przez Gabi jej autorskiego programu w telewizyjnej stacji modowej. Później kupili rezydencję w Kalifornii, gdzie długo i szczęśliwe kłócili się między sobą.
Powiązane z postacią.
Alejandro Perez.
Alejandro Perez, później Ramon Sanchez (Tony Plana) to nieżyjący ojczym Gabrielle i były drugi mąż Lucii Marquez.
Przeszłość
W 1991 roku odwiedził w nocy jej 15 − letnią córkę. Nazajutrz po tym co jej zrobił, Gabi uciekła z domu. Wiedziała, że Lucia nie uwierzyła w to co się stało. Pokrzywdzona Gabrielle nie zgłosiła tego co zrobił ojczym na policję. Mężczyzna następnie wyjechał z Las Colinas i prawdopodobnie sfabrykował własną śmierć, ponieważ Lucia została uznana za wdowę. Już oficjalnie jako Ramon Sanchez, Alejandro pojął za żonę Claudię, która miała już dwie córki. Jedną z nich była Marisa.
Po stracie Grace Sanchez, Gabrielle udała się na terapię. Dowiedziała się, że jej problem jest głębszy i łączy się z jej dzieciństwem. Gabi obwiniała siebie, że nie obroniła Grace tak jak jej nikt nie obronił przed ojczymem. Udała się do Las Colinas, gdzie mieszkała z ojczymem by odczytać nad jego grobem list w którym pozbyła by się żalu. Zamiast tego zmierzyła się z zakonnicą Marthą (Jill Larson), która to przed laty – tak jak matka – nie uwierzyła Gabrielle. Alejandro, zwabiony tą wizytą, pojawił się w Fairview. Zaczął ją śledzić, przez co Gabi spotkała się z nim ze zdobytą legalnie przez siebie bronią w ręku. On wierzył, że zostawił swą przeszłość za sobą, a ona kazała mu wyjechać z miasta. Carlos umieścił broń w sejfie, a Alejandro pojawił się jeszcze raz w jej domu. Oszukał ją, że ma jej broń i gdy zaczął ją szarpać za dłonie, zjawił się Carlos i zabił go świecznikiem. W domu pojawiły się Bree, Lynette i Susan. Była żona Orsona stwierdziła, że nie dopuści by Carlos poszedł do więzienia. Zakryły plamę po krwi dywanikiem a ciało umieściły w skrzyni w salonie.
Po zakończeniu przyjęcia na cześć powrotu Susan i Mike'a do Wisteria Lane, kobiety z Carlosem przewiozły zwłoki do lasu i tam je pochowały. Orson Hodge widział dawne sąsiadki jak wynosiły zwłoki, zza kierownicy swego samochodu. Ten od dłuższego czasu obserwował Bree. Telefon Alejandra zadzwonił gdy ten leżał już w wykopanym dole. To zdradzało, że ktoś go będzie szukać. Miesiąc później Gabi i Bree zdołały pozbyć się auta denata, Forda Focusa. Alejandro został zgłoszony, za osobę zaginioną. Jego akta trafiły na biurko detektywa Chucka Vance. Na kilka dni przed Halloween Bree dowiedziała się, że nad grobem Alejandra pojawi się budynek dla najbiedniejszych, który wybuduje Ben Faulkner. Jego robotnicy ubiegli Gabi i Bree, które chciały przenieść ciało do jeziora. Ben zlecił Mike'owi pozbycie się ciała a ten umieścił je pod betonowymi fundamentami przyszłego budynku. Susan namalowała pogrzeb Alejandra. Umieściła na nim cztery kobiety, ubrane tak jak ona i jej przyjaciółki w tamtą noc. Do tego szkielet na czerwonym tle i narzędzie zbrodni, świecznik. Vance widział obraz i rozpoczął śledztwo w tej sprawie. Został jednak poturbowany przez Orsona ze skutkiem śmiertelnym. Po nieudanej próbie pojednania byłego dentysty z Bree, Orson wysłał list do policjantów Murphy'iego i Heredia (Jose Zuniga). Sam zniknął z jej życia. Funkcjonariusze za to podjęli śledztwo. Wkrótce znaleźli ciało denata i je odkopali, co zakończyło się procesem. Wytoczonym przeciw Bree Van De Kamp. W jej obronę zaangażowano Tripa Weston, prawdziwego „rekina” w tego typu sprawach. Rozprawa sądowa, o której pisały wszystkie gazety w Fairview, zakończyła się niespodziewanie. Schorowana Karen McCluskey przyznała się do zamordowania Alejandra i wspomniała wątek molestowania Gabrielle. Doprowadziło to do uniewinnienia Bree i braku postawienia zarzutów przeciwko umierającej żonie Roya Bendera.
Ashley Bukowski.
Ashley Bukowski (Emily Christine) to sąsiadka Solisów, urodziła się w 1995 roku.
Była świadkiem jak John i Gabi całowali się w jej domu. Potem Latynoska odkryła kim jest dziewczynka i chciała się z nią zaprzyjaźnić. Przekonywała ją, że są różne rodzaje pocałunków. Kupiła jej nawet lalkę, ale Bukowski zażądała roweru. Gabi musiała ją nauczyć jeździć na nim. Ashley żyje ze swoją matką Sheilą (Nealla Gordon). Po jakimś czasie pojawiła się ponownie, mijając tylko dom Gabi na rowerze, który od niej dostała.
Bill Pearce.
Bill Pearce (Mark Deklin) to wdowiec i ojciec Amy (Juliette Goglia), jednej z jej podopiecznych w szkoleniu na „miss śnieżynka 2007”.
Amy straciła matkę. Rok później próbowała zeswatać swego ojca z matką Sherri Maltby (Chloë Moretz) przez co zostałyby przyrodnimi siostrami. Gabi jedynie przeszkadzała by tym zamierzeniom. Eks-modelka zaproponowała Sherri wspólny występ z Amy. Dziewczynka stwierdziła, że Amy jest kiepska i obie pokłóciły się a Gabi miała wolną rękę z Billem. Carlos naśmiewał się z nich gdy zobaczył jak Bill zorganizował dla Gabi piknik, których to nienawidziła. Sądziła też, że były mąż sabotuje jej nowy związek gdyż znalazła kwiaty na werandzie. Wykpił ją, że jest nudny skoro do niego przyszła i nie on je przysłał. Gdy Bill zobaczył jak bardzo Gabi jest zdesperowana by znaleźć dane nadawcy − zamknęła kwiaciarkę (Myra Turley) w chłodni by przejrzeć listę klientów − zerwał z nią.
Carmen i Hector Sanchez.
Carmen Sanchez (Carla Jiminez) i Hector Sanchez (Rolando Molinda) to biologiczni rodzice Juanity oraz nielegalni imigranci. Nie są spokrewnieni/spowinowaceni z Claudią czy Marisą Sanchez.
Sześć i pół roku po urodzeniu córki, rodzina Sanchezów została odszukana przez znajomego prawnika Boba Huntera. Wychowała małą Grace na posłuszną oraz skromną dziewczynkę. Hector zgodził się też by nic nie mówić dziewczynkom a spotkania miały się odbywać raz w miesiącu. Carmen nie chciała później przyjąć torebki Chanel dla Grace od Gabi. Carmen z mężem i Grace zostali zaproszeni do Solisów na tradycyjny obiad w Święto Dziękczynienia. Hector został jednak aresztowany z powodu Gabrielle, która wymusiła na nim jazdę nie tym pasem, przez co policjanci wręczyli im karę oraz przebadały jego przeszłość. Skierowano do deportacji. Miała lecieć samolotem do rodziny w Teksasie. Carmen uległa jednak namowom Gabi by zamieszkali chwilowo u nich. Anonimowy telefon zgłosił jednak Carmen do urzędu, ale Gabi zobaczyła jak Grace jest przywiązana do Carmen i sama się za nią podała. Nazajutrz Gabi i Carmen z Grace pożegnały się. Hector zatrzymał się u kuzyna w mieście Sabinas, w Meksyku. Później miał dołączyć do Grace i Carmen w Teksasie
Charlotte.
Panna Charlotte (Stephanie Faracy) to kobieta, która prowadziła w Fairview sklep z drogimi porcelanowymi lalkami, którzy ludzie mogli adoptować. Sama posiadała lalkę, „panią Humphries” z Ohio. Według niej prowadziła sklep muzyczny oraz uczyła gry na fortepianie a pomimo tego, zawsze na nią czeka. Zastąpiła jej zmarłą siostrę i służyła jako terapię na tę stratę.
Gabi zaadoptowała jedną z lalek po stracie Grace i traktowała ją − po konieczności usunięcia wszystkiego co przypominało by Grace − jako specjalnego członka rodziny. Juanita i Celia odkryły istnienie lalki Gabrielle. Kobieta nakrzyczała na dziewczynki, a Bree skłamała, że to prezent dla Jenny Hunter-McDermott. Charlotte naprawiła ją i zwierzyła się, że sama też ma lalkę, którą traktuje specjalnie. Krótko potem Solisów okradziono z auta i zapiętej w fotelik lalki.
Ellie Leonard.
Ellie Leonard (Justine Bateman) to nieżyjąca była lokatorka w domu Solis. Gdy miała 13 lat, ojciec nakrył jej matkę na romansie i przez to od nich odszedł.
Gabi z Carlosem byli biedni po śmierci Victora i przejściu tornada. Musieli wynająć jeden z pokoi w swoim domu. Ellie przedstawiła im się jako studentka historii sztuki a później, gdy Gabi podejrzewała ją o bycie prostytutką, jako tatuażystka. Była dilerką narkotyków, która przechowywała olbrzymie zyski w pluszowym misiu. Gabielle przez przypadek − alarm przeciwpożarowy aktywowany przez kadzidełka w jej pokoju − odkryła paczki z narkotykami pod łóżkiem. Na policji powiedziano im, że służba pozwalała działać Ellie do czasu gdy schwytają jej szefa. Policjant (Billy Gardell) założył nawet podsłuch w jej pokoju, a Gabi udała, że ma z nim z nim romans gdy Leonard ich nakryła w pokoju. Lokatorka zwierzyła się Gabi ze swej przeszłości bo nie chciała by zdradzała Carlosa. Tymczasem Gabi zauważyła policjantów w oknie i kazała kobiecie uciekać. Ellie zażądała zwrotu misia a Gabi odkryła co w nim jest. Włamała się do domu, by je odzyskać. Panie poszarpały się, Gabi wybiegła i zawołała policję, a Ellie uciekła. Trafiła do domu Katherine Mayfair, gdzie Wayne Davis zabił ją z rewolweru.
Postać pojawiła się milcząco jeszcze raz na Wisteria Lane, ubrana w biel. Była jednym z duchów obserwujących Susan Delfino, gdy opuszczała Wisteria Lane wraz z dziećmi i wnuczką, by rozpocząć nowy rozdział w życiu poza uliczką.
Eugene Beale.
Eugene Beale (John Kapelos) to pośrednik agencji adopcyjnej.
Otrzymał 20 000 dolarów jako dowód desperacji Solisów w zdobyciu dziecka. Zorganizował im spotkanie z Deanne (Jennie Lee Vaughn Campbell), niesamowicie brzydką kobietą, która zgodziła się oddać im swego potomka. Gabi odmówiła zarówno w tej sprawie jak i po tym, gdy Eugene pokazał jej zdjęcia innych nieatrakcyjnych ciężarnych kobiet. Jako ostatnią, przedstawił im Libby Collins. Po tym jak dowiedział się, że Libby dostała pieniądze od nich, podsunął im dokument o zrzeczeniu się praw rodzicielskich. Mieli go wręczyć Frankowi, który uważał się za ojca dziecka Libby.
Frank Helm.
Frank Helm (Eddie McClintock) to ojczym Lily Collins i brat Dale'a (Sam Horrigan), ojca dziewczynki.
Carlos i Gabrielle obdarowali Libby prezentami i w barze poznali jej chłopaka, Franka. Podał się on za ojca dziecka. Podsunęli mu dokument o zrzeczeniu się praw do dziecka, a Libby wyznała, że ktoś inny jest ojcem. W szpitalu dowiedział się, że jest nim Dale. Sąd tymczasowo przyznał opiekę nad Lily, Gabrielle i Carlosowi, do czasu aż biologiczny ojciec zrzeknie się swoich praw. Frank zachęcał Dale'a do porwania córeczki, ale Carlos go powstrzymał. Przekonał więc Libby by zmieniła zdanie i służby odebrały córkę Solisom. Dziewczyna postanowiła wraz z Frankiem założyć rodzinę oraz być rodzicami dla Lily. Frank znalazł pracę w fabryce.
Grace Sanchez.
Grace Sanchez (Cecilia Balagot) to córka Gabrielle i Carlosa Solis. Urodziła się w 2009 roku. Niemal od razu po narodzinach została zamieniona z córką nielegalnych imigrantów Carmen i Hectora Sanchez, Juanitą. Zrobiła to pielęgniarka Teresa Pruitt (Patty McCormack), która sama nadużywała alkoholu. Grace jest lustrzanym odbiciem młodej Gabi, pod względem wyczucia mody, jak i szczupłej sylwetki.
Rodzinę dziewczynki odszukał prawnik, Bob Hunter. Carlos po jej zachowaniu wiedział, że jest to miniwersja Gabrielle. Gabi podarowała jej wisiorek i markową torebkę. Niewtajemniczona Juanita zwróciła prezent matce. Grace została przytulona przez Gabi co zauważyła Juanita przez co obcięła jej włosy z zazdrości. Sanchezowie zostali zaproszeni przez Solisów do siebie na Święto Dziękczynienia, lecz musieli uciekać. Aresztowano Hectora, dlatego Grace i Carmen same musiały się ukryć. Grace z racji urodzenia, była już amerykańską obywatelką. Gabrielle zaczęła obmyślać plan jak zatrzymać dziewczynkę. Grace opuściła miasto wraz z Carmen. Wyjechała do kuzynostwa w Teksasie. Gabi pożegnała ją ze łzami.
Helen Rowland.
Helen Rowland (Kathryn Harrold) to matka Johna. Trenowała drużynę piłkarską swej córki oraz pracowała w urzędzie zajmującym się adopcją dzieci.
Helen usłyszała od Justina, że jej syn spotyka się z gospodynią domową. Sama uczestniczyła w pokazie mody, zrealizowanym by wesprzeć pielęgniarki w lokalnym szpitalu. Z samochodu widziała jak syn rozmawiał z Susan, więc tuż przed pokazem rozdarła jej sukienkę i kazała się jej trzymać z dala od swojego syna. Gabi przyjechała pod jej dom i wyjawiła prawdę Helen a ta uznała, że to nie koniec Helen nie zadzwoniła na policję, ale po jakimś czasie przyjechała do Gabi z mężem Bobem (Mark Harelik). John tydzień wcześniej skończył 18 lat i wyprowadził się. Zrezygnował ze stypendium i porzucił myśl o college'u by etatowo kosić trawniki. Jego rodzice żądali od Gabi by zmieniła jego decyzję. Helen zagroziła jej policją, by wpłynęła na syna. Wieczorem Helen przyjechała do Gabi i Latynoska obiecała, że odda pierścionek jej babci. Bob kazał żonie iść do samochodu i podziękował Gabi za wszystko. John wrócił do domu rodziców.
Rok później, gdy Gabi z Carlosem chcieli zaadoptować dziecko, Helen głośno wyjawiła grzeszki z ich przeszłości swej koleżance (Deborah Theaker) z państwowej placówki adopcyjnej. Uniemożliwiła tym samym Solisom legalne starania o dziecko.
John Rowland.
Jonathan "John" Rowland (Jesse Metcalfe) to były kochanek Gabrielle z czasów jej pierwszego małżeństwa z Carlosem oraz ich były ogrodnik.
PrzeszłośćUrodził się w 1988 roku. W 2004 roku, kilka miesięcy przed niespodziewanym samobójstwem Mary Alice, Gabrielle ostro pokłóciła się z mężem o jego pracę. Zauważyła 16-letniego Johna, którego uwiodła w garażu. Przestał być prawiczkiem, przez co wygrał zakład ze znajomym. Natomiast ona zaznaczyła, że był to jeden raz. Zrobiła to ze złości na Carlosa, która dzięki młodemu ogrodnikowi jej minęła. Według niego miała prawo do tego, bo pan Solis także może romansować. Gabi zaprzeczyła bo całkowicie ufała mężowi. Wiedziała, że on seksem okazuje miłość zamiast wysłuchać i rozmawiać czy poświęcać czas jej, swej żonie.
Związek z Johnem był dla Gabrielle burzliwy. Skosiła za niego trawnik, gdy Carlos zauważył, że jest zaniedbany. Urwała się z bankietu na którym była z mężem by to zrobić, po czym wróciła niezauważona na miejsce. Gdy Carlos przyjechał pod dom przedwcześnie, wybiegli z wanny a sama ubrała ręczniki. Zakryła spodenki Johna na sofie a ogrodnik pojawił się w oknie, z gołą pupą, powiedzieć Carlosowi, ze zajmie się fikusem. Udała się do jego domu i ustaliła zasady, że praca musiała być wykonana i nie mogli uprawiać seksu w jej domu. Kochali się na łóżku Johna a po wszystkim, John wręczył jej różę bez skazy, taką jak ona. Dostrzegła, że chłopak się w niej zakochał. Carlos podarował jej nowy sportowy samochód a Gabi skłamała, że też się cieszy, na oczach Johna. Ashley Bukowski widziała jak się całowali i byli wieczorem, gdy Jonathan Lisco spóźnił się by naprawić telewizję kablową. Podczas próby naprawy poślizgnął się na wodzie i uszkodził kark. Nazajutrz Carlos znalazł męską skarpetkę pod łóżkiem Gabi, zgubioną przez Johna. Gabi kupiła chłopakowi sandały. Carlos wiedział, że ogrodnik pracował do 17:00 i uznał, że Lisco był w domu przez cztery godziny. Wtedy John sprostował, że go nie widział. Spytany przez Carlosa czy Gabi błagała go by skłamał, nie chciał się wtrącać. Carlos mu podziękował i poszedł. Sprowadził za to swą matkę Juanitę „Mamę” Solis by śledziła synową. John był wściekły gdy Gabi nie pojawiła się w motelu ale spotkała się z nim po tym, gdy wmieszała teściową w kradzież sukienek. Na wyprzedaży przedmiotów w domu Young, John usłyszał rozmowę Carlosa z matką, że muszą wykluczyć tych mężczyzn z którymi Gabrielle otwarcie rozmawia. John i Danielle Van De Kamp wstąpili do klubu abstynentów, co zszokowało Gabrielle. Ta nie chciała z rezygnować z kochanka i gdy odkryła sekret Juanity związany z hazardem, spotkała się z ogrodnikiem a ją zostawiła w kasynie. Następnego dnia niezręcznie minęli się a Juanita to zauważyła. Gabi planowała spotkać się z nim w motelu, ale powiedział jej, że spotka się z Danielle i nie podoba mu się, że ona ma męża. Juanita wykonała jeszcze raz połączenie do niego. Odebrał, ale się nie odezwała. Był wściekły, gdy Gabi usiłowała pozbyć się Danielle przez wysłanie jej do szkoły modelek w Nowym Jorku. Obiecała mu piękne pożegnanie ich romansu, co podsłuchała Juanita. Matka Carlosa w końcu nakryła ich razem w łóżku syna. John chciał wyrwać jej aparat, ale powaliła go na ziemię. Potrąciło ją auto, przez co zapadła w śpiączkę. Gabi kazała ogrodnikowi zniknąć a sama zabrała aparat. Rowland odwiedził ich w szpitalu i miał poczucie winy, przez co udał się na pełną spowiedź do księdza Crowley. Chłopak zakończył romans i związał się z Danielle. Helen Rowland wysłała syna by pomógł Gabrielle z jej pokazem mody. Susan zauważyła pod stołem jak ona masuje jego krocze stopą. Sama powiedziała chłopakowi, że ten związek nie ma szans. Zmusiła też Gabi do wyznania prawdy matce Johna o swoim zakończonym związku z jej synem. Później wymogła na niej by porzucił swoje plany kariery w ogrodnictwie i porzuceniu studiów. Wrócił do ich domu rodzinnego po krótkim pobycie na stancji. Bree Van De Kamp wymusiła natomiast na Johnie by brutalnie zerwał z Danielle, skoro nie chce ofiarowanego mu przez nią dziewictwa. Po śmierci Juanity w szpitalu, doszło między Solisami do poważnego konfliktu przez co Gabrielle ponownie udała się do Johna by się z nim przespać. Carlos anulował też jej karty kredytowe, więc John oddał jej swoją, ale została zablokowana przez jego matkę. Gabi zrobiła test ciążowy i odkryła, że jest pozytywny. Powiedziała Johnowi o tym i kazała mu zapomnieć o ich romansie. W końcu chciał wyznać Carlosowi, że możne być ojcem dziecka, ale Gabrielle rzuciła mu w twarz salsę i przekonała by tego nie robił bo tylko on utrzyma dziecko. Gabi odkryła, że to mąż a nie teściowa stał za zamianą jej leków antykoncepcyjnych i udała się do Justina. Carlos pobił go i został aresztowany za agresję przeciwko gejom. Podczas rozprawy John przyznał mu się z kim sypiała Gabrielle. Ten rzucił się w jego kierunku, przewracając po drodze Justina i krzyczał, że go zabije.
Carlosa zamknięto w areszcie a John próbował wprowadzić się do Gabrielle. Ta przestała go lubić od czasu incydentu w sali sądowej i wyrzuciła jego rzeczy. Tęskniła jednak za Johnem, do czasu gdy nakryła go jak sypia z inną gospodynią, 41-letnią Joan (Rende Rae Norman). Wycięła wszystkie kwiaty przed domem kobiety. Gabrielle nie mogła zrozumieć jak John mógł tak szybko związać się z kobietą. Biorąc pod uwagę ich wspólną „głupotę” to dobrze, że między nimi wszystko się skończyło.
John stał się majętnym przedsiębiorcą przez swoją firmę ogrodniczą. Zaręczył się z Tammy Sinclair (Michelle Pierce), córką właściciela sieci hoteli. Mimo to przespał się ponownie z Gabrielle, która była w trakcie rozwodu z Carlosem, o czym Tammy, która przyszła do jego pokoju, się nie dowiedziała. Mężczyzna wyprowadził Gabrielle w walizce, z której sama się wydostała. Nazajutrz zaproponowała by kontynuowali swój romans, ale John odmówił bo nie chciał zniszczyć swojego małżeństwa. Pożegnał się z nią a później Gabi wspomniała w rozmowie z Edie Britt, że Rowland zdążył już się ożenić.
Gabrielle wyszła za mąż za Victora Langa, ale jednocześnie zaczęła romans z pierwszym mężem, Carlosem. Spotkała ponownie Johna z jego żoną, będącą w zaawansowanej ciąży. Carlos ukrył się w szafie gdy przyszedł Rowland, który to teraz był gotowy na ponowny romans i chciał ją odzyskać. Tym razem Gabi odmówiła. Solis słyszał to i później sam przyszedł do niego z informacją, że mu wybaczył, skoro sam nie chciał być jak John.
John rozwiódł się i w ramach ugody, odziedziczył część hotelowego spadku Tammy. Otworzył restaurację, w której spotkał Solisów. Zatrudnił Anę Solis. Dziewczyna chciała się z nim przespać, ale ten pragnął poprzez nią ponownie zbliżyć się do Gabrielle. Ana odkryła ich przeszłość, ale Gabi przekonała swą kuzynkę II stopnia by nie mówiła tego Carlosowi. Sama zwolniła się z pracy w restauracji.
Jonathan Lisco.
Jonathan Lisco (John Haymes Newton) to monter kablówki i homoseksualista.
Spóźnił się z naprawą instalacji sieci kablowej w domu Solisów o trzy godziny. John Rowland sądził, że to Carlos i oboje wyszli z wanny, chlapiąc wodą na posadzkę. Instalator zaczął pracę i poślizgnął się. Doznał wstrząsu mózgu lub nadwerężył kręgosłup, bo gdy Carlos przyjechał, zabierano go właśnie na noszach, z kołnierzem ortopedycznym na szyi. Mąż Gabi zaczął podejrzewać, że ma romans, skoro woda w wannie była jeszcze ciepła i pełna piany, a w łazience unosił się zapach od świeczek. Po znalezieniu męskiej skarpetki pod łóżkiem i rozmowie z Johnem, Carlos pobił Lisco w jego domu. Rozejrzał się po jego mieszkaniu i nasunęło mu to myśl, że mężczyzna jest gejem. Osłupiony Carlos rzekł do niego, iż pobił go bo jest gejem, po czym wyszedł. Niemal rok później mężczyzna był obecny, jako świadek, na procesie Carlosa w sprawie pobicia Justina.
Libby Collins.
Libby Collins Helm (Nichole Hiltz) chciała oddać Solisom swą córkę do adopcji.
Była striptizerką w lokalnym klubie. Podczas trzeciego trymestru ciąży została przedstawiona Carlosowi i Gabrielle Solis przez Eugene'a Beale. Piękną blondynkę najbardziej interesowały pieniądze. Bardzo się spodobała Solisom od strony fizycznej. Collins odrzuciła ofertę Gabrielle i Carlosa, bo byli Meksykanami, ale Gabrielle stwierdziła, że będzie miała jej dziecko. Udała się do baru by porozmawiać z Libby. Dała jej swój diamentowy wisiorek i przekonała się, że Libby jest obojętne to jakiego są pochodzenia. Chciała z nich wycisnąć prezenty i uważała, że powinni to zrobić bez wiedzy prawnika. Okłamała Solisów o tym, kto był ojcem jej dziecka. Libby zaczęła rodzić i Carlos z Gabrielle pojechali do szpitala. Pijany Frank Helm także przyszedł do placówki i dowiedział się, że to jego brat Dale (Sam Horrigan) jest biologicznym ojcem dziewczynki. Libby, po dwóch tygodniach od narodzin, córki zmieniła zdanie co do adopcji. Odebrała swoje dziecko Solisom, a Frank znalazł pracę w fabryce i adoptował Lily.
Lily Collins.
Lily Collins Helm (Faith lub Hope Dever) to córka Dale'a Helma i Libby Collins. Adoptowana przez Gabi i Carlosa. Odebrana następnie im, przez biologiczną matkę.
Lucia Marquez.
Lucia Marquez lub Lucia Marquez−Perez (Maria Conchita Alonso) to matka Gabrielle, urodzona w 1955 roku. Pierwszy mąż Lucii i ojciec Gabrielle zmarł na raka w 1981 roku, gdy Gabi miała 5 lat. W 1991 roku drugi mąż Lucii, Alejandro Perez odwiedził w nocy jej 15 − letnią córkę. Nazajutrz po tym co jej zrobił, Gabi uciekła z domu. Wiedziała, że Lucia nie uwierzyła w to co się stało. Alejandro natomiast uciekł z miasta i prawdopodobnie zainscenizował własną śmierć lub zrobił to po podpisanym rozwodzie bo sam ożenił się po raz drugi. Gabrielle wierzyła natomiast przez 25 lat od ucieczki z domu, że jej ojczym zmarł.
Piętnaście lat później Charles − kolejny chłopak Lucii − rzucił ją. Dlatego przyjechała do swojej córki, na Wisteria Lane. Lucia miała świadomość tego, że nie ma się gdzie zatrzymać i podrzuciła im pomysł zostania ich surogatką. Gabi odrzuciła jej ofertę, w przeciwieństwie do Carlosa. W końcu Gabi wyrzuciła matkę z domu do hotelu. Carlos pojechał do teściowej. Gdy sam usłyszał od niej, że „Gabi rozkochała w sobie Alejandra” zrozumiał dlaczego jego żona nienawidzi własnej matki. Dlatego też odrzucił ofertę teściowej.
Maria Scott.
Maria Scott (Ion Overman) to żona Bradleya, współpracownika Carlosa.
Maria była bogatą żoną i matką dwójki dzieci Bradleya, ale czuła się nieszczęśliwa w małżeństwie. Podczas wspólnej kolacji z Solisami zażądała rozwodu od męża. Ten zatrudnił Carlosa i poświęcił więcej czasu żonie. Udali się na terapię małżeńską i zakończyli rok przerwy od pożycia małżeńskiego. Maria znowu była szczęśliwa i chciała kupić prezent dla męża za to co zrobił. Udała się po poradę do Gabrielle, a później ogłosiła Solisom, ze chce by zostali rodzicami jej przyszłego dziecka, gdyż zaszła w ciążę. Ten etap zakończył się, gdy Bradley wyznał jej, że ma romans z fryzjerką, Shaylą Grove (Megan Hilty). Po słowach, że zakochał się i wreszcie wie co to miłość, Maria wzięła kuchenny nóż i wbiła go w plecy męża, przez co wykrwawił się. Zadzwoniła do Gabrielle, która przyjechała z Carlosem. Zaopiekowali się nią do czasu gdy przyjechała policja, po którą sami zadzwonili.
Milton Lang.
Milton Lang (Mike Farrell) to ojciec Victora, żydowskiego pochodzenia, wart kilkaset milionów dolarów.
Na trzy dni przed ślubem Gabrielle z jego synem, naciskał na Victora by wystartował jako kandydat na gubernatora Eagle State. Gabi kategorycznie się sprzeciwiła i zerwała zaręczyny gdy zobaczyła, że naprawdę się do tego przygotowuje. Nazajutrz, wcześnie rano, Milton bez wiedzy syna przekonał Gabi do powrotu. Powiedział, że był wymagającym ojcem, ale skłamał, że Victor odrzuci 80 000 000 dolarów jeżeli jej nie odzyska. Milton dopiął swego. Był obecny na ślubie, ale nieco później, Gabi podsłuchała rozmowę męża z teściem na temat ich małżeństwa jako inwestycji politycznej oraz planach jego kampanii stanowej.
Ponownie zjawił się, gdy małżeństwo Victora chciała zakończyć synowa. Odsłuchał wiadomość Gabi o jej odejściu. Przyjechał z Waszyngtonu i zaproponował jej dużą sumę dolarów by została z nim, ale tylko na kolejne 13 miesięcy. Datował czek na następny rok. Na pogrzebie syna oznajmił Gabi, że nic nie otrzyma z testamentu Victora bo on wszystko przepisał na ojca. Gabi wyszła z kościoła bo inaczej opowiedział by wszystkim zgromadzonym o jej zdradzie.
Ojciec Crowley.
Ojciec Crowley (Jeff Doucette) to ksiądz lokalnego kościoła katolickiego.
Duchowny wyspowiadał Johna Rowlanda z jego romansu z Gabi. Następnie w szpitalu, przy Juanicie pogrążonej w śpiączce, chciał wymusić na Gabrielle żal za grzechy. Po śmierci matki Carlosa, prowadził jej pogrzeb. Był spowiednikiem Gabi, kiedy ta wyznała mu, że jest w ciąży, ale nie wiedziała czy z Johnem, czy mężem.
Gabrielle skłamała mu, że Carlos i siostra Mary Bernard mają romans. Opowiedziała mu o listach "miłosnych" z więzienia, spotkaniach w cztery oczy na "tematy biblijne" oraz o nocnym wymawianiu imienia zakonnicy. Doprowadził do wysłania jej na Alaskę, ku uciesze Latynoski, ale też do deklaracji wobec męża, że chce mieć dzieci. Po tym jak Xiao Mei uwolniono przez FBI od przetrzymującej ją Maxime Bennet (Jane Lynch), ojciec Crowley powiedział Solisom, że Chinka zostanie u nich. Dopóki Kościół nie zorganizuje jej przejazdu do Chin, do czego ostatecznie nie doszło, bo Xiao Mei zapragnęła służyć Gabrielle.
Po śmierci drugiego męża Gabrielle, ksiądz udzielił ponownego ślubu Carlosowi z Gabi w sali szpitala, gdzie leżał niewidomy Solis.
Gabi chciała, by Juanita, jej córka, pracowała w jadłodajni dla ubogich. Ojciec Crowley był tam wolontariuszem, dlatego spełnił tę prośbę.
Gabi zaoferowała większy zastrzyk gotówki na kościół, w zamian za wpisanie Juanity na czoło listy oczekujących na przyjęcie do szkoły katolickiej. Ksiądz się zgodził, ponieważ jedna rodzina miała wyjechać. Ci byli pracownikami w firmie Carlosa. Ten miał ich wysłać do Miami. Scavo dyskretnie przekonali ich do odrzucenia oferty, więc ich dziecko zostało w szkole, a Gabi dyskretnie zabrała czek z kieszeni księdza. Nieco później Crowley prowadził pogrzeb Karla Mayera, dając nadzieję innym mieszkańcom Wisteria Lane, zgromadzonym na uroczystości.
Pan Steinberg.
Pan Steinberg (Mark L. Taylor) to dyrektor szpitala w Fairview.
Ruth Ann Heisel została przez niego dyskretnie poinstruowana by nie przekazywał Gabrielle okoliczności śmierci Juanity „Mamy” Solis. Później ofiarował Solisom nieco ponad półtora miliona dolarów jako odszkodowanie od szpitala za niewłaściwą opiekę nad zmarłą. W zamian oni nie mieli wyciągać dodatkowych opłat. Gabi zgodziła się, ale nic nie powiedziała mężowi. Ten i tak dowiedział się o jej decyzji, ponieważ Steinberg przyjechał do ich domu.
Ralph.
Ralph (Alejandro Patino) to nieżyjący, drugi ogrodnik Solisów. Był nieco otyły, około 50 lat, żonaty z kobietą o imieniu Bonita.
Razem z Luisem (Albert Garcia), drugim ogrodnikiem, pomogli ciężarnej Gabrielle wbić się w starą sukienkę, która i tak się rozpruła. Bree powiedziała Lynette o romansie Gabi. Lynette z niesmakiem sądziła, że chodzi o Ralpha. Mężczyzna miał problem z erotyką i naprowadził pracodawczynie na Scotta Tollman, który rozprowadzał jej nagie zdjęcia. Carlos chciał by zapłaciła za własne grzechy, ale gdy rozebrała się na werandzie, Ralph uciął palec Luisowi kosiarką od żywopłotu. Gdy Xiao Mei zaczęła pracować u Solisów, zadurzył się w niej. Carlos miał sprzątać autostradę w ramach zwolnienia warunkowego. Zapłacił Ralphowi by udawał go, a ten zginął podczas wykonywania tego zadania.
Samantha Lang.
Samantha Lang (Callen Cates) to pierwsza żona Victora. Traktował ją jak kochankę, odwiedzając kiedy chciał, w wielkim domu, dając jej „kieszonkowe”. Zawsze była przy Victorze, gdy on ją potrzebował a gdy była nieszczęśliwa, kupowała ładną sukienkę. Dzięki temu dorobiła się olbrzymiej garderoby. Rozwiodła się z nim zanim on zaczął ubiegać się o stanowisko burmistrza Fairview. W trakcie przeprowadzania się do swojego nowego domu, zostawiła swoje stroje w domu byłego męża, gdyż jej garderoba była jeszcze nie gotowa.
Spotkała Gabrielle na jednym z wieców wyborczych Victora w jednej ze swych sukienek. Zagroziła użyciem pieprzu w sprayu jeśli jej nie zdejmie. Gabi uległa i pozostała naga w łazience dla kobiet a Victorowi podbiła oko. W końcu opróżniła szafy u ex-męża, zostawiając skradzioną kreację.
Scott Tollman.
Scott Tollman (Robert Cicchini) to fotograf i były chłopak Gabrielle. Stanowili parę do momentu gdy Carlos oświadczył się i ożenił z Gabrielle za jej zgodą. Tollman nigdy się z tym nie pogodził i obiecał nawet zemstę za to.
Dwa i pół roku później zamieścił w internecie jej nagie zdjęcia, gdy jest ubrana tylko w czapkę świętego Mikołaja. Carlos rozważał przez chwile powiadomienie prawników, ale Gabi dała mu te zdjęcia w prezencie. Sama podsunęła mu myśl by go nastraszył, skoro Tollman wedle niej był tchórzem. Carlos odmówił bo wciąż uczył się panowania nad gniewem. Dopiero jej naga sesja na Wisteria Lane wymusiła na nim działanie. Spotkał się z fotografem i ten oddał odbitki z negatywami bo i tak nie przynosiły zysku. Taka uroda nie sprawdzała się w internecie. Gdy Carlos usłyszał, że jego żona nie jest fantazją seksualną bo np. nie ma „krągłości”, wyrzucił fotografa przez okno budynku gdzie pracował.
Vern.
Vern (Alec Mapa) to były stylista Gabi.
Vern pomógł jej dobrać kreacje na spotkanie po latach z jej koleżankami modelkami. Była w ciąży, dlatego zasugerował by kupiła większą. To ją oburzyło oświadczyła, że podda się głodówce byle tylko ubrać wybraną suknię. Vern uznał, że Gabi naprawdę zasługuje na tę kreację.
Vern otworzył nowy interes. Była to firma konsultingowa dla uczestniczek konkursów piękności „Beauty by Vern”. Trenował małe dziewczynki na konkurs "Miss Płatków Śniegu". Było to zajęcie opłacalne i czasochłonne. Chciał by Gabi się z nimi spotkała i dała im jakieś wskazówki. Gabi zaczęło się to podobać. Mimo olbrzymiej wpadki jaką było przywołanie kilku przykładów jak się ekstremalnie odchudzić, matki ją zaakceptowały w zamian za specyfik odchudzający ze Szwajcarii. Była modelka uważała, że wraz z Vernem muszą wyrzucić Amy Pearce (Juliette Goglia), bo dziewczynka obniżała im poziom. Przyjaciele poszli powiedzieć o tym ojcu Amy, owdowiałemu Billowi. Był bardzo przystojnym mężczyzną i Gabi oniemiała na jego widok. Ku zaskoczeniu Verna, oznajmiła Billowi, że Amy potrzebuje korepetycji dlatego ona pojawi się u nich. Wysiłek jaki obydwoje włożyli w szkolenie opłacił się, ponieważ wygrała go ich podopieczna, Sherri Maltby (Chloë Moretz). Vern zabrał ją do fotoreporterów i nauczył, by mówiła im, że wszystko zawdzięcza jego firmie. Gdy Gabi stała się narzeczoną kandydata na stanowisko burmistrza Fairview, Ver widział jak wszczęła kłótnie z policjantem (Brendan Patrick Connor), porwała na strzępy drugi mandat jaki jej wystawił i zagroziła, że każe go zwolnić, przez co została zatrzymana.
Victor Lang.
Victor Lang (John Slattery) to nieżyjący, drugi mąż Gabrielle, żydowskiego pochodzenia.
Przeszłość
Od dziecka zabiegał on o uznanie u swego ojca, której nigdy w pełni nie dostał. Jako dorosły mężczyzna ożenił się z Samanthą, ale małżeństwo rozpadło się po jakimś czasie.
Kandydował na burmistrza Fairview, gdy zauważył Gabrielle. Kazał szoferowi zarysować jej auto po czym wręczył jej czek. Nie podpisał go przez co spotkali się drugi raz. Zjedli razem obiad, ale Gabrielle powiedziała, że to ich ostatnie zejście razem. Victor oznajmił kelnerowi, że ona zostanie jego drugą żoną. Gabi poczuła dużą sympatię do Victora ponieważ otworzył się przed nią, po tym jak poznała Samanthę Lang. Grali w kotka i myszkę, gdy mu się oddała a ten nie dzwonił. Wzbudziła w nim zazdrość i oczekiwaną atencję. Uprawiali seks w windzie co zarejestrowała kamera. Victor oświadczył się Gabi, ale został odrzucony. Dopiero gdy zdjęcia z ich schadzki wyciekły do opinii publicznej, a notowania zaczęły spadać, Gabrielle wyznała publicznie, że tak podziękowała mu za oświadczyny i zostanie „panią Lang”. Poczuła się nieco pewniej, więc doszło do konfliktu jej z policjantem (Brendan Patrick Connor). Dał jej mandat i aresztował gdyż stawiała opór. Wściekły Victor zrobił jej wyrzuty, że niszczy jego wizerunek jako nowo wybranego burmistrza. Gabi pokazała obtarcia na nadgarstkach, jakie doznała od policjanta. W zemście Victor wynajął dwóch bandytów, którzy pobili mężczyznę. Kiedy Gabi podjęła temat wesela, doznała szoku, że na ślubie będzie prasa. Wszystkie pomysły jakie rzucał Victor, miały tylko wpłynąć na jego wizerunek. Dlatego nie chciał by były wiezień Mike Delfino brał ślub z Susan Mayer wraz z nimi, w tym samym dniu. Milton Lang poznał przyszła synową a gdy wypłynął temat kandydowania Victora na gubernatora, Gabrielle postawiła weto i nawet zerwała zaręczyny. Pogodzili się dzięki Miltonowi. Na ich weselu przyznał ojcu, że ślub z Latynoską tylko przybliży go do fotela gubernatora.
Pani Lang skonsumowała małżeństwo, ale nie zgodziła się na sprzedaż swego domu przy 4349 Wisteria Lane. Wkrótce potem, oznajmiła mężowi, że nie czuje się szczęśliwa i nie wie na czym stoi. Zasugerowała, by wyjechali razem na kilka tygodni. Victor się zgodził, ale znalazł w terminarzu 14 wolnych dni dopiero w kwietniu. Na zabawie w kalambury u Mike'a i Susan Delfino, Victor usłyszał o dawnym romansie żony z nastoletnim ogrodnikiem od Katherine Mayfair. Dociekał przy Gabi czy pieniądze uciszą byłego kochanka. Carlos usprawiedliwił byłą żonę, że każdy popełnia błędy. Victor jednak jednoznacznie orzekł, że gdyby Gabrielle kiedykolwiek zrobiła mu coś takiego, ma pieniądze na pozbycie się kochanka. Gabi przeniosła wszy łonowe przez Carlosa z Edie Britt na męża. Zastosowała ten sam preparat co Edie, by je wytępić, a ta go wyczuła zapachem na przyjęciu u Bree. Victor wyjechał do Waszyngtonu a Gabi powiedziała mu przez sekretarkę na jego telefonie komórkowym, że odchodzi. Kilka dni później, gdy chciała wyjechać, w limuzynie znalazł się jej mąż, gdyż wyprowadziła się z ich rezydencji. Powiedziała mu, że chce rozwodu. On nie zgodził się i oświadczył, że nadal ją kocha, przy czym wyrzucił swój terminarz. Nazajutrz, wściekła Edie Britt pokazała Victorowi zdjęcia Carlosa całującego się z jego żoną. Zabrał ją na wielki jacht bez załogi, gdzie chciał naprawić ich małżeństwo. Do czasu gdy Gabi wyrzuciła go za burtę wiosłem. Wiedziała już od Carlosa, że Victor wie i przypłynęła do portu, gdzie z byłym mężem wrócili statkiem na miejsce. Razem wyłowili Victora a ten zaatakował Carlosa nożem do pieczywa, dlatego Gabi znowu wyrzuciła go wiosłem do wody. Szukali go sześć godzin i pozbyli się jego jachtu, uruchamiając go w kierunku oceanu. Lang został wyrzucony na plażę, nieprzytomny i przewieziony do szpitala, gdzie skłamał detektywom Lyons i drugiemu funkcjonariuszowi (Patrick St. Esprit), że nic nie pamięta. Zwrócił się do Gabi, że musi tylko zregenerować siły by się zemścić. Przepisał cały majątek na ojca w swoim testamencie. Podczas tornada, znalazł Carlosa w domu Gabi. Nie chcieli go skrzywdzić, ale ten do niego strzelił. Zaczęli walczyć na zewnątrz i stracił pistolet, przygnieciony autem. Podczas szamotaniny dotarli do byłego domu Youngów. Gdy Victor miał zabić Solisa metalowa rurą, sam został przebity sztachetą od płotu. Pochowano go z honorami ale bez udziału Gabrielle.
Virginia Hildebrand.
Virginia Hildebrand (Frances Conroy) to wdowa i bardzo bogata dama oraz klientka masaży Carlosa.
Virginia była jedną z tych klientek, u których Carlos powodował orgazmy swoim masażem. Zaproponowała mu prywatne sesje przez dwa miesiące w Europie za 100 00 dolarów. Oburzonej Gabrielle, stanowisko asystentki zakupów oraz zabranie dzieci, na co Gabi się zgodziła. Kobieta coraz bardziej chciała wtopić się w rodzinę, ale Gabi uznała, że gdy kazała jej córkom nazywać się "babcią", zdecydowała się na powrót do domu. Virginia wprosiła się na urodziny Celii, ale Solis zdecydowała, że ich nie kupi. Virginia zadzwoniła do szefa Carlosa z prośbą o zwolnienie go, bo dotykał ją niestosownie. Krótko potem przywróciła go do pracy. Hildebrand zapisała ich nawet w testamencie jako jedynych spadkobierców. Gabi znowu odmówiła gdy zasugerowała jej zmianę szkoły dla dziewczyn. Mimo tego spięcia, pomogła wyjść Virginii z baru, gdy zaczął się pożar.
Yao Lin.
Yao Lin (Lucille Soong) to pierwsza, była chińska gosposia Solisów. Gabrielle wspomniała, że ma dorosłe dzieci. Pracowała u Solisów od początku jak tylko się wprowadzili na Wisteria Lane.
Rok później, Pomogła ona Gabrielle, w okłamaniu Carlosa, że wyciera kurze w domu skarpetkami, po tym jak on znalazł jedną, należącą do Johna pod łóżkiem. Następnie Yao Lin została zwolniona z powodu finansowych problemów Solisów. Gdy Gabi podjęła się pracy za ladą jako kosmetyczka, spotkała Yao Lin. Korzystając z okazji, była służąca żądała pełnego makijażu jako perfekcyjnego upokorzenia byłej pracodawczyni.

</doc>
<doc id="947749" url="https://pl.wikipedia.org/wiki?curid=947749" title="Lota lota">
Lota lota



</doc>
<doc id="947753" url="https://pl.wikipedia.org/wiki?curid=947753" title="Primo Conti">
Primo Conti

Primo Conti (ur. 16 października 1900 we Florencji, zm. 12 listopada 1988) – włoski malarz związany z futuryzmem.
Około roku 1917 poznał Giacomo Balla i Filippo Tommaso Marinetti; wkrótce stał się jednym z członków ruchu futurystycznego. W latach trzydziestych wstąpił do Narodowej Partii Faszystowskiej.
Wiele jego prac znajduje się w Muzeum jego imienia w Fiesole, niedaleko Florencji.

</doc>
<doc id="947758" url="https://pl.wikipedia.org/wiki?curid=947758" title="Salvelinus namaycush">
Salvelinus namaycush



</doc>
<doc id="947761" url="https://pl.wikipedia.org/wiki?curid=947761" title="Satisfaction (The Rolling Stones)">
Satisfaction (The Rolling Stones)



</doc>
<doc id="947762" url="https://pl.wikipedia.org/wiki?curid=947762" title="Satisfaction (Rolling Stones)">
Satisfaction (Rolling Stones)



</doc>
<doc id="947773" url="https://pl.wikipedia.org/wiki?curid=947773" title="Illusion">
Illusion



</doc>
<doc id="947779" url="https://pl.wikipedia.org/wiki?curid=947779" title="Dei Verbum">
Dei Verbum

Dei Verbum (pol. Słowo Boże) – konstytucja dogmatyczna o Objawieniu Bożym, jeden z ważniejszych dokumentów soboru watykańskiego II. Została ogłoszona przez papieża Pawła VI 18 listopada 1965 roku przy aprobacie zgromadzenia biskupów (za głosowało 2344, przeciw 6).
Treść.
Konstytucja ma następujący układ:
Pismo święte i Tradycja – przekazywanie Słowa Bożego.
Konstytucja "Dei Verbum" mówi o wydarzeniu objawiającego się Boga. Stąd wiele miejsca zajmuje refleksja nad wieloma aspektami Słowa Bożego. Poprzez ogłoszenie Konstytucji, Sobór dał faktycznie aprobatę odnowionemu rozumieniu znaczenia Słowa Bożego w życiu Kościoła i chrześcijan. Ojcowie Soboru wyrazili nadzieję, że Słowo Boże okaże się dla Kościoła źródłem nowej gorliwości duchowej: 
W Konstytucji Sobór ukazał konieczność zachowania równowagi pomiędzy Pismem Świętym a Tradycją Kościoła w przekazywaniu Słowa Bożego nowym pokoleniom chrześcijan. Zwracano uwagę, że Słowo Boga, jako wydarzenie objawiającego się Boga, jest czymś uprzednim względem słowa pisanego Biblii. Tradycja zaś, dzięki pomocy Ducha Świętego, przekazuje w sposób żywy i wierny to słowo we wspólnotach Kościoła istniejących po zakończeniu objawienia apostolskiego. Razem, Pismo Święte i Tradycja, stanowią nierozerwalną jedność w służbie żywemu Słowu Bożemu:
Konstytucja podkreśliła też, że interpretacja spisanego Słowa Bożego, czyli Biblii, jak również „przekazanego w Tradycji”, została powierzona „samemu tylko żywemu Magisterium Kościoła” ("Dei Verbum" 10).
Pismo Święte a historia zbawienia.
Ważny tematem, na jaki zwrócono uwagę w konstytucji było to, że Pismo Święte jest faktycznie historią zbawienia.
Dokument podkreśla też, że Pismo Święte, a szczególnie Ewangelie, zawierają fakty historyczne:

</doc>
<doc id="947782" url="https://pl.wikipedia.org/wiki?curid=947782" title="Sacrosanctum concilium">
Sacrosanctum concilium

Sacrosanctum concilium – konstytucja o liturgii świętej. Rozpoczynając reformę liturgiczną zakrojoną na ogromną skalę i nadając jej kierunek, była jednym z najbardziej znaczących dokumentów uchwalonych przez Sobór watykański II. Zaaprobowana przez 2147 biskupów (przeciw było 4), została ogłoszona przez papieża Pawła VI 4 grudnia 1963 r. Zgodnie ze zwyczajem przyjętym w odniesieniu do dokumentów watykańskich, nazwa ma brzmienie łacińskie. Tworzą ją dwa pierwsze wyrazy tekstu Konstytucji: "Święty Sobór".
Historia powstania i wcielenia w życie dokumentu.
Jednym z podstawowych źródeł wiedzy o tym, jak Konstytucja powstawała, a następnie jak została wcielona w życie jest książka sekretarza Komisji przygotowawczej arcybiskupa Annibale Bugniniego. Arcybiskup Bugnini został po zakończeniu Soboru sekretarzem "Rady wprowadzającej Konstytucję o liturgii świętej" ("Consilium ad exsequendam constitutionem de Sacra liturgia"). Książka jest świadectwem ścierania się w Kościele różnych postaw wobec liturgii i Kościoła. Książka cytuje m.in. list abpa Bugniniego do historyka Kościoła prof. Huberta Jedina, który w jednym z artykułów krytykował wprowadzenie języków narodowych do liturgii:
Główne idee dokumentu.
Konstytucja miała za cel wskazać drogę odnowy praktyki liturgicznej Kościoła:
Formułując kryteria realizacji reformy liturgii, Sobór wskazał kierunek, jaki należy obrać, dookreślając, że jest on ściśle związany, po pierwsze z naturą hierarchiczną i wspólnotową liturgii chrześcijańskiej (SC 26-32). Po drugie z jej charakterem dydaktycznym i duszpasterskim (SC 33-36). W Konstytucji Ojcowie zwrócili też uwagę na naturalną podatność liturgii na „dostosowanie się do charakteru i tradycji różnych narodów ” (SC 37-39).
Aby spełnić te trzy kryteria należało tak dostosować liturgię, aby umożliwić „aktywne uczestnictwo” wszystkich w obrzędach zrozumiałych i kulturowo znaczących dla współczesnego człowieka. Jak zwrócił uwagę Alceste Catella, w tych postulatach Konstytucji „można uchwycić embrionalne, ale wyraźne znaczenie przypisywane rzeczywistości celebracyjnej”.
A.J. Jungmann SJ komentując wstępne akapity konstytucji, zauważył, że program reformy liturgii był częścią całościowego programu soboru, który Jan XXIII zapowiadał wcześniej wielokrotnie m.in. w encyklice "Ad Petri cathedram" (1959). Zamierzenia ruchu liturgicznego sięgały poza samo ulepszenie przebiegu i sposobu sprawowania liturgii, mszy św. itp. Chodziło o odnowę myśli i życia chrześcijańskiego poprzez sięgnięcie do źródeł, z których liturgia czerpała. Sobór chciał, aby te źródła, poprzez dostosowanie do potrzeb czasów współczesnych, mogły silniej oddziaływać, szczególnie gdy chodzi o działanie na rzecz jedności wyznawców Chrystusa, a także promieniowanie Kościoła na niewierzących. Od samego początku odnowa liturgii szła równolegle z odnową wizji Kościoła. Dotychczasowe ujęcie, wypracowane na potrzeby kontrreformacyjne przez Roberta Bellarmina, przedstawiające Kościół jako strukturę jurydyczną, zostało zastąpione wizją sakramentalną. Wspólnota Kościoła ukazana została jako pierwotny sakrament, będący obrazem Chrystusa, bosko-ludzkiego Oblubieńca. Jego dwoista natura w Kościele przybiera obraz "te-andryczny", "bosko-ludzki" – to co ludzkie i widzialne jest połączone z tym, co boskie i niewidzialne. Ta wizja Kościoła jako sakramentu zbawienia świata została rozwinięta później w konstytucji dogmatycznej o Kościele "Lumen gentium".
Odnowa liturgii Eucharystii.
Dla Ojców soborowych było rzeczą oczywistą, że reforma liturgii powinna objąć w pierwszej kolejności Eucharystię, zwłaszcza jej celebracje niedzielne, do których uczestnictwa wezwani są wszyscy wierni.
Sobór przyjął podstawową linię, promowaną wcześniej przez Ruch liturgiczny, która polegała na tym, by na pierwsze miejsce wśród modlitw Kościoła wysunąć z powrotem samo sprawowanie Eucharystii. Po soborze trydenckim "celebrowanie" Mszy w parafiach zostało usunięte w cień przez "kult" Eucharystii, tzn. adoracje, procesje i błogosławieństwa Najświętszym Sakramentem. Podkreślanie czci dla postaci eucharystycznych jako prawdziwego Ciała i Krwi Chrystusa było potrzebą czasu w okresie, gdy ta prawda wiary była negowana przez Reformację. Ojcowie soboru watykańskiego II uznali, że w zmienionej rzeczywistości, także wobec nowych możliwości dialogu ekumenicznego z protestantami, należy przywrócić pierwotną hierarchię ważności celebracji liturgicznych.
Sprawowanie Eucharystii miało oprócz osoby kapłana na nowo w sposób bardziej odpowiedni uwzględnić obecność wiernych. Mieli oni uczestniczyć w celebracji w sposób:
Konstytucja mówi o tym szczególnie w numerze 48. Bez używania samego terminu, podano w nim teologię "kapłaństwa powszechnego wiernych":
Nowa liturgia i Mszał Rzymski ("Novus Ordo Missae") oficjalnie weszły w życie w 1969 roku.
Wybrane postanowienia "Sacrosantum concilium", mające wpływ na dzisiejszą liturgię:
Misterium paschalne.
Jedną z ważniejszych zmian w podejściu do liturgii było przyswojenie przez dokument soborowy terminu "Misterium paschalne" (Łac. "Mysterium paschale"), pomagającego zrozumieć, jaki jest związek odkupienia z modlitwą liturgiczną Kościoła. Według Konstytucji, w liturgii chrześcijańskiej proklamowana jest i jednocześnie urzeczywistniana w tych, którzy w niej uczestniczą, zbawcza "tajemnica paschalna" męki, śmierci i zmartwychwstania Chrystusa.
Ojcowie soborowi dali pieczęć kościelną owocowi studiów uczonych Ruchu liturgicznego. Do promocji rozumienia zbawienia jako "misterium chrześcijańskiego" w XX w. szczególnie przyczynił się opat benedyktyńskiego opactwa Maria Laach, dom Odo Casel OSB i jego szkoła. Pojęcie to weszło do dokumentu "Sacrosanctum Concilium" nie bez pewnej opozycji i niezrozumienia ze strony niektórych uczestników soboru. Podnosiły się głosy twierdzące, że jest ono niejasne i chimeryczne, jego ortodoksja jest wątpliwa, oraz że jest ono ignorowane przez ortodoksyjną teologię. Sobór jednak postanowił potwierdzić ważność i znaczenie tego terminu, uznając "misterium paschalne" za fundament swego nauczania o liturgii. Na początku pierwszego rozdziału dokument mówi o "misterium paschalnym", które dokonało się w Chrystusie i sprawowane jest w liturgii Eucharystii i w innych sakramentach:
Ocena.
Reformę liturgiczną soboru, zapoczątkowaną przez Konstytucję o Liturgii, pozytywnie ocenili biskupi uczestniczący w synodzie o Eucharystii w 2005 r.:

</doc>
<doc id="947783" url="https://pl.wikipedia.org/wiki?curid=947783" title="Hadrozaury">
Hadrozaury

Hadrozaury (Hadrosauridae) – rodzina ornitopodów z grupy hadrozauroidów (Hadrosauroidea), znana też jako „dinozaury kaczodziobe”.
Hadrozaury są najlepiej poznaną grupą dinozaurów. Ich skamieniałości są często znajdowane i obejmują pozostałości osobników we wszystkich stadiach rozwoju – od niewyklutych z jaj piskląt po dorosłe zwierzęta. Hadrozaury były najbardziej zróżnicowaną i najliczniejszą grupą dużych kręgowców żyjących w kredzie późnej na terenach Laurazji. Był to też ostatni duży klad ornitopodów, który wyewoluował w mezozoiku.
Hadrozaury były dużymi zwierzętami – mierzyły przeważnie od 7 do 12 metrów, a przeciętny osobnik dorosły ważył około trzech ton. Jedną z ich cech charakterystycznych była znacząca liczba zębów tworzących baterie zębowe. Cecha ta została użyta już przez Edwarda Drinkera Cope'a, który wykorzystał ją do zdefiniowania Hadrosauridae w 1869. Najbardziej charakterystyczną cechą morfologiczną hadrozaurów jest budowa czaszki – grupa ta obejmowała zarówno formy o płaskich głowach, jak i grzebieniaste.
Pierwszym naukowcem badającym hadrozaury był Joseph Leidy, który w drugiej połowie lat 50. XIX wieku opisał gatunki: "Trachodon mirabilis", "Thespesius occidentalis" i "Hadrosaurus foulkii". Zajmowali się nimi również inni paleontolodzy: Cope i Othniel Charles Marsh, Lawrence Lambe, Barnum Brown, William Parks, Charles Hazelius i Charles Mortram Sternbergowie. Pierwszą znaczącą syntezę anatomii i filogenezy hadrozaurów przeprowadzili Lull i Wright w 1942 roku.
Filogeneza.
Jack Horner zasugerował w 1990 roku możliwy difiletyzm Hadrosauridae – lambeozaury miałyby pochodzić od ornitopodów podobnych do uranozaura, a hadrozaury płaskogłowe – od przypominających iguanodona. Wszystkie późniejsze analizy kladystyczne – w tym również Hornera z 1992 – potwierdzają jednak monofiletyzm tego taksonu. Pierwsza definicja Hadrosauridae jako nazwy kladu została przedstawiona w 1993 roku przez Davida Weishampela i współpracowników. Wedle niej Hadrosauridae to klad obejmujący wszystkich potomków ostatniego wspólnego przodka telmatozaura i parazaurolofa. Catherine Forster (1997) przedstawiła definicję Hadrosauridae jako nazwy mniej obszernego kladu, obejmującego Hadrosaurinae, Lambeosaurinae i wszystkich potomków ich ostatniego wspólnego przodka – w tym przypadku "Telmatosaurus" nie należałby do hadrozaurów, lecz szerszej grupy hadrozauroidów. Horner, Weishampel i Forster w 2004 roku przedstawili jednak definicję zbieżną z tą Weishampela i współpracowników z 1993 roku – Hadrosauridae "sensu" Forster, 1997 odpowiada w niej Euhadrosauria "sensu" Weishampel "et al.", 1993. "Telmatosaurus" jest według niej bazalnym hadrozaurem będącym grupą siostrzaną Euhadrosauria.
Paul Sereno w 1998 zdefiniował Hadrosauridae jako klad obejmujący wszystkich potomków ostatniego wspólnego przodka zaurolofa i parazaurolofa – taka grupa obejmowałaby identyczne taksony co Hadrosauridae "sensu" Forster, 1997. Prieto-Márquez (2010) podał dwie definicje Hadrosauridae; według pierwszej Hadrosauridae to klad obejmujący ostatniego wspólnego przodka "Hadrosaurus foulkii", "Edmontosaurus regalis", "Saurolophus osborni" i "Lambeosaurus lambei" oraz wszystkich jego potomków, według drugiej - klad obejmujący ostatniego wspólnego przodka "H. foulkii" i "Parasaurolophus walkeri" oraz wszystkich jego potomków. Wyniki przeprowadzonej przez autora analizy kladystycznej sugerują, że gatunki "Claosaurus agilis", "Lophorhothon atopus" i "Telmatosaurus transsylvanicus" mogą być bazalnymi przedstawicielami rodziny pozostającymi w nierozwikłanej politomii z "H. foulkii" oraz z kladem obejmującym wszystkich pozostałych przedstawicieli rodziny (Saurolophidae, tj. kladem obejmujący ostatniego wspólnego przodka "Saurolophus osborni" i "Lambeosaurus lambei" oraz wszystkich jego potomków), lub też być taksonami blisko spokrewnionymi z Hadrosauridae ale nie należącymi do rodziny. Z analizy tej wynika także, że "Hadrosaurus" nie tworzy jednej podrodziny z takimi rodzajami jak "Edmontosaurus" czy "Saurolophus", lecz jest jednym z najbardziej bazalnych lub najbardziej bazalnym przedstawicielem Hadrosauridae; tym samym nie należy on do Saurolophidae, który to klad nie jest młodszym synonimem Hadrosauridae. Saurolophidae "sensu" Prieto-Márquez, 2010 obejmowałyby te same taksony, co Hadrosauridae "sensu" Sereno, 1998; stosowanie definicji Sereno w wypadku potwierdzenia się wynikającej z analizy Prieto-Márqueza pozycji filogenetycznej "H. foulkii" doprowadziłoby do sytuacji, w której "Hadrosaurus" nie należałby do Hadrosauridae.
Kladogram Hadrosauridae za: Horner, Weishampel &amp; Forster, 2004
Drzewo ścisłej zgodności wygenerowane na podstawie 160 najbardziej oszczędnych drzew, uzyskane po usunięciu z macierzy danych gatunków "Claosaurus agilis", "Barsboldia sicinskii" i "Nipponosaurus sachalinensis", za Prieto-Márquezem (2010)

</doc>
<doc id="947784" url="https://pl.wikipedia.org/wiki?curid=947784" title="Hadrosauridae">
Hadrosauridae



</doc>
<doc id="947787" url="https://pl.wikipedia.org/wiki?curid=947787" title="Rukia Kuchiki">
Rukia Kuchiki

 jest jednym z głównych bohaterów mangi i anime "Bleach". To ona wprowadziła Ichigo w świat shinigami czym wywróciła jego dotychczasowe życie do góry nogami. Druga najpopularniejsza postać w Bleach.
Informacje ogólne.
Rukia jest shinigami z 13 Dywizji dowodzonej przez Jūshirō Ukitake. Jest dość kłótliwa, łatwo ją zdenerwować, co szczególnie dobrze wychodzi Ichigo. Jednak dobrze się rozumieją, wzajemnie pocieszają się w trudnych chwilach i ratują z opresji. Z całą pewnością największą wadą Rukii jest rysowanie: zarówno ludzi, shinigami jak i Hollow oraz wszystko inne przedstawia jako króliczki i misie w okularach słonecznych. Najgorsze jest jednak to, że najwyraźniej lubi rysować. Jej ulubionymi zwierzakami są króliki Chappy, kolekcjonuje rzeczy związane z ich wizerunkiem. Oprócz tego Rukia uczy się nowoczesnego japońskiego czytając komiksy. Jej zachowanie zmienia się razem z miejscem i ludźmi, wśród których się znajduje. W szkole staje się nienaturalnie miła i dziwna, na dodatek mówi innym głosem. Gdy jest wśród przyjaciół, wszystko wraca do normy. Czuje się także odpowiedzialna za Ichigo i często martwi się o niego. Chłopak denerwuje się tym i zawsze mówi, by mu zaufała.
Historia.
Podczas swojej pierwszej samotnej wyprawy do świata ludzi przypadkiem spotyka Ichigo Kurosaki. Ichigo zostaje zaatakowany przez potwora – hollowa, który ścigał go pragnąc jego bardzo silnej duszy. Rukia widząc co się dzieje, pozwala chłopakowi obronić siebie i rodzinę i przekazuje mu swoje moce. Tym samym obliguje go do pracy w charakterze substytuta shinigami czyli do walki z hollowami oraz wysyłania dobrych dusz, plusów, do zaświatów.
Rukia zostaje na Ziemi dłużej niż to z początku planowała, czekając aż jej moc się zregeneruje. Jednocześnie czuwa ona nad Ichigo i jego przejętymi od niej obowiązkami "Boga Śmierci", poznając przy tym jak wygląda ludzkie życie. W wyniku wielu wspólnych przeżyć poznaje na Ziemi kilku nowych przyjaciół, do których bardzo szybko się przywiązuje (stara się tego jednak specjalnie nie okazywać). Ku zdziwieniu Rukii pojawiają się poważne trudności z przywróceniem mocy i musi ona zostać na Ziemi kilka miesięcy, o wiele za długo nawet jak na plan awaryjny. Jak się okazuje, nie wolno jej tak długo wizytować świata ludzi bez specjalnego zezwolenia (którego Rukia nie posiada). Ponadto oddała swą moc człowiekowi, co w kodeksie shinigami jest poważnym wykroczeniem. Jej "gigai" nie jest zapisane w oficjalnych rejestrach Soul Society, stąd służby "Bogów Śmierci" przez długi czas mają problem żeby ja namierzyć i ściągnąć z powrotem do domu. Nic jednak nie trwa wiecznie i zostaje ona w końcu zlokalizowana. W celu ściągnięcia jej z powrotem do Soul Society, na Ziemię wyruszają: dowódca 6 dywizji – Kuchiki Byakuya, jej przybrany brat, i jego zastępca – Abarai Renji, dawny przyjaciel. Mimo oporu ze strony Ichigo, Rukia wpada w ich ręce i zostaje doprowadzona przed władze Soul Society, które wydają nań wyrok niewspółmiernie wysoki do wartości przewinienia – karę śmierci. Ichigo i przyjaciele wyruszają jej na ratunek, dając tym początek wielkiej przygody w Soul Society, zakończonej bardzo intrygującym finałem.
Zdolności.
Rukia nie wydaje się na początku silnym shinigami. Jednak gdy odzyska swoje moce dowiadujemy się, że posiada jednak shikai i mogłaby być nawet zastępcą dowódcy oddziału (porucznikiem). Niestety, jej brat Byakuya dopilnował aby do tego nie doszło. Oprócz tego potrafi posługiwać się magią – Kidou. Renji uważa, że jest ona pożyteczna ze względu na swoją szybkość.
Zanpakutou.
Jej zanpakutou nazywa się "Sode no Shirayuki" (袖白雪, Śnieżnobiały Rękaw) i zaliczany jest do najpiękniejszego zanpakutou w całym Soul Society. Po uwolnieniu swojego miecza, staje się on całkowicie biały, a do rękojeści przymocowaną ma długą, białą wstęgę.
Shikai.
Sode no Shirayuki (袖白雪, Śnieżnobiały Rękaw) w zapieczętowanej formie jest zwykłą kataną.
Shikai: Komenda uwalniająca to „Mae, Sode no Shirayuki” (jap. 舞え,袖白雪, Tańcz, Sode no Shirayuki). Sode no Shirayuki jest najpiękniejszym lodowym zanpakutou w Soul Society. Wszystko, co jest związane z tym mieczem jest białe.
Specjalne zdolności shikai: Sode no Shirayuki posiada więcej niż jeden atak. Ma charakter lodowy, tak jak zanpakutou Tōshirō Hitsugayi – Hyōrinmaru. Sode no Shirayuki wykonuje tak zwane „tańce” (舞, taniec).
Bankai.
Hakka no Togame
Odbiór.
Rukia Kuchiki została uznana szóstą najpopularniejszą bohaterką anime w 2004 roku przez miesięcznik Animage. Rok później powtórzyła to osiągnięcie. W sondażach popularności przeprowadzonych przez magazyn wydający mangę – Weekly Shōnen Jump, Rukia Kuchiki zajmowała 2. miejsce w trzech, spośród czterech przeprowadzonych sond.

</doc>
<doc id="947791" url="https://pl.wikipedia.org/wiki?curid=947791" title="A-League">
A-League

A-League – piłkarskie rozgrywki ligowe na najwyższym szczeblu w Australii, które są organizowane i zarządzane przez Football Federation Australia. Liga została założona w 2004, występuje w niej 11 drużyn australijskich oraz 1 drużyna z Nowej Zelandii. Głównym sponsorem ligi jest koncern Hyundai Motor Company stąd oficjalna nazwa ligi to Hyundai A-League.
Historia.
Przed założeniem A-League w latach od 1977 do 2004 istniała liga narodowa National Soccer League (NSL). Liga NSL w ostatnich sezonach przechodziła kryzys. Niektóre kluby miały problemy finansowe, jednak głównym problemem ówczesnej ligi była jej słaba organizacja. Umowa z telewizją Seven Network doprowadziła do tego, że NSL niemal całkowicie znikła z ekranów co w konsekwencji odbiło się brakiem sponsorów i upadkiem ligi. W październiku 2003 Football Federation Australia (FFA) ogłosiła zorganizowanie nowych rozgrywek krajowych, prace nad nową formułą ligi, prowadzone były przez Franka Lőwy (również pionier stworzenia NSL). W porównaniu z NSL liczba drużyn została zmniejszona z 13 do 8 zespołów. Do lipca 2004 otrzymano 12 wniosków zgłoszeniowych na udział w A-League (trzy pochodziły z Melbourne, choć tylko jedno miejsce przypadało na każde miasto). W listopadzie 2004 wybrano ósemkę drużyn, które miały występować od nowego sezonu w A-League. Cztery z wybranych klubów wcześniej występowało w NSL i były to: Adelaide United, Newcastle Jets, Perth Glory i New Zealand Knights FC (obecnie zlikwidowany, założony jako Football Kingz Football Club). W tym samym czasie została podpisana umowa z koncernem Hyundai Motor Company na sponsorowanie ligi oraz umowa telewizyjna z Fox Sports.
Na promocję ligi wydano 3 mln AU$, kapania reklamowa przeprowadzana była głównie na kanałach sportowych. W pierwszym sezonie (2005/06) na stadionach A-League zasiadło niemal milion kibiców. W sezonie 2009/10 liczba drużyn została zwiększona do 10. Od sezonu 2010/11 w lidze występuje drugi zespół z Melbourne - Melbourne Heart FC.
W dniu 13 grudnia 2018 roku zarząd FFA ogłosili rozszerzenie rozgrywek o dwa nowe kluby: Western Melbourne Group i Macarthur South West United FC. Klub Western Melbourne dołączy do rozgrywek od sezonu 2019/2020, natomiast Macarthur South West United FC od sezonu 2020/2021.
Forma rozgrywek.
Sezon zasadniczy.
Regularne rozgrywki ligowe rozpoczynają się w październiku i trwają do kwietnia lub maja. Rozgrywki składają się z 27 kolejek, w trakcie których drużyny trzy razy spotykają się ze sobą. Jeżeli drużyna dwa razy w danym sezonie gra z przeciwnikiem u siebie, w następnym sezonie następuje odwrócenie sytuacji. Zespół z największa liczbą punktów zajmuje najwyższe miejsce. W wypadku gdy liczba punktów jest taka sama, wówczas zespoły układane są zgodnie z następującymi zasadami:
W przeciwieństwie do lig europejskich nie istnieje system degradacji ani awansu do niższej lub wyższej ligi.
Seria finałowa.
W serii finałowej rozgrywek uczestniczy 6 najlepszych drużyn sezonu zasadniczego. Zespoły, które na koniec sezonu zasadniczego zajęły miejsca od 3 do 6 rozpoczynają zmagania od rundy eliminacyjnej. Natomiast drużyny z miejsc 1 i 2 zaczną swój udział od fazy półfinałowej w której to zmierzą się ze zwycięzcami rundy eliminacyjnej (drużyny z miejsc 3–6). Zespoły, które wygrają swoje mecze w fazie półfinałowej awansują do Grand Final.
Składy i wynagrodzenia.
Minimalna liczba piłkarzy w każdej drużynie musi wynosić 20 graczy, a maksymalnie 23. Każdy klub ma pułap wynagrodzeń w wysokości do 2,35 mln AU$ na cały zespół prócz tzw. gracza marquee player. Natomiast gwiazdy (ang. "marquee player") danej drużyny mają większe wynagrodzenie, nie podlegają one pułapowi wynagrodzeń i są dość dobrze opłacane (np. Dwight Yorke w sezonie inauguracyjnym reprezentował Sydney FC). Od sezonu 2008-09 drużyny mogą płacić również wyższe wynagrodzenie tzw. junior marquee, czyli graczowi, który jeszcze nie ukończył 23 lat. Może on otrzymywać do 150 tys. AU$, które nie wchodzi w pułap wynagrodzeń. W każdym zespole musi być co najmniej trzech graczy poniżej 20. roku życia. Maksymalnie może występować 5 zawodników spoza Australii i Nowej Zelandii oraz kluby mogą posiadać dodatkowego gracza, który należy do Azjatyckiej Federacji Piłki Nożnej.
Sędziowie.
Mecze A-League 2022/23 są sędziowane przez arbitrów z Australii i Iranu. Poniżej przedstawiono listę arbitrów głównych
Telewizja.
Hyundai A-League jest stosunkowo niewielką ligą międzynarodową, z małą emisją w porównaniu z dużymi europejskimi ligami (np. Premier League, Serie A). W krajach, w których są nadawane mecze z A-League, żyją większe grupy imigrantów z Australii.
A-League jest bardziej dostępna dla świata dzięki stronie The-Afc.tv, która na żywo relacjonuje mecze. Strona oficjalnie współpracuje z AFC, pokazując mecze na żywo z lig oraz turniejów azjatyckich.

</doc>
<doc id="947793" url="https://pl.wikipedia.org/wiki?curid=947793" title="Ad gentes divinitus">
Ad gentes divinitus

Ad gentes divinitus – dekret soboru watykańskiego II o działalności misyjnej Kościoła. Uchwalony przez zgromadzenie biskupów w głosowaniu (stosunkiem 2394:5), ogłoszony przez Pawła VI 18 listopada 1965.

</doc>
<doc id="947794" url="https://pl.wikipedia.org/wiki?curid=947794" title="Silence (album Sonaty Arctiki)">
Silence (album Sonaty Arctiki)

Silence (ang. "Cisza") – drugi album fińskiej grupy muzycznej Sonata Arctica. Wydany w 2001 roku przez Spinefarm Records. Jest to jedyny album studyjny na którym wystąpił grający na instrumentach klawiszowych Mikko Härkin. Wszystkie utwory napisał Tony Kakko.

</doc>
<doc id="947797" url="https://pl.wikipedia.org/wiki?curid=947797" title="Amerykańscy bogowie (powieść)">
Amerykańscy bogowie (powieść)

Amerykańscy bogowie (ang. "American Gods") – powieść fantasy z elementami horroru angielskiego autora Neila Gaimana, wydana po raz pierwszy w 2001. Polskie wydanie ukazało się rok później nakładem wydawnictwa Mag.
Nagrody.
Zdobyła najważniejsze nagrody w 2002 r.: Hugo, Nebula, Locus oraz Bram Stoker Award, wszystkie w kategorii „Najlepsza Powieść”. Była też nominowana do nagród BSFA, Mythopoeic i World Fantasy Award.
Fabuła.
Cień odsiaduje resztkę wyroku za pobicie. Przez cały pobyt marzy tylko o powrocie do żony i dawnego życia, które sobie niepotrzebnie skomplikował. Tuż przed wyjściem dowiaduje się, że żona zginęła w wypadku samochodowym. Oszołomionego i niewiedzącego co ze sobą robić mężczyznę zatrudnia tajemniczy pan Wednesday. Cień ma być jego ochroniarzem w podróży po Ameryce, podczas której jego szef odwiedza dawno nie widzianych znajomych. Sam pan Wednesday, jak i jego znajomi, to dziwni ludzie. A właściwie nie ludzie. Choć wyglądają na słabowitych staruszków, posiadają nadludzkie moce. Wszyscy są bowiem dawnymi bogami, przywiezionymi z Europy, Afryki i innych kontynentów przez swoich wyznawców, ale obecnie bogami raczej zapomnianymi. Pan Wednesday, a właściwie Odyn, zbiera ich wszystkich na wielką bitwę z nowoczesnymi amerykańskimi bogami – bogami Mediów, Internetu, telewizji, w których upatruje przyczyn upadku dawnych wierzeń. Cień ma tu do odegrania swoistą rolę, okazuje się bowiem synem Odyna. Ale, odkrywszy prawdziwe zamiary Wednesdaya, nie zamierza być marionetką w jego rękach. Z pomocą swojej żony, której nie jest dane, ani do końca umrzeć, ani naprawdę żyć, przechytrza domniemanych przeciwników.
Bohaterowie.
Powieść zawiera liczne wątki i postacie z różnych mitologii.
Powiązane dzieła.
W świecie amerykańskich bogów rozgrywa się także akcja opowiadań tego samego autora:
Serial.
30 kwietnia 2017 roku telewizja Starz rozpoczęła emisję serialu telewizyjnego pod tym samym tytułem. Neil Gaiman jest jednym z producentów wykonawczych serialu. 

</doc>
<doc id="947806" url="https://pl.wikipedia.org/wiki?curid=947806" title="Jezioro Długie (Łyśniewo)">
Jezioro Długie (Łyśniewo)

Jezioro Długie (Łyśniewo) (kaszb. "Jezoro Dłudżé") – wąskie jezioro rynnowe na Pojezierzu Kaszubskim w gminie Sierakowice powiatu kartuskiego (województwo pomorskie). Najbliższymi miejscowościami są Karczewko, Łyśniewo Sierakowickie i Migi, na północny zachód od jeziora znajduje się Jezioro Trzono.
Ogólna powierzchnia: 28 ha

</doc>
<doc id="947807" url="https://pl.wikipedia.org/wiki?curid=947807" title="Rybaki (nietoperze)">
Rybaki (nietoperze)

Rybaki (Noctilionidae) - rodzina ssaków z rzędu nietoperzy, obejmująca 2 gatunki. Jej przedstawiciele żyją w Ameryce Południowej i Środkowej oraz na Antylach.
Opis.
Pomarańczoworude, małe (długość ciała do 10 cm) nietoperze żyjące stadnie. Żywią się owadami, skorupiakami i niewielkimi rybami. Prowadzą nocny tryb życia. Posiadają długie stopy z ostrymi pazurami i rozszczepioną górną wargę.
Systematyka.
Rodzina obejmuje jeden rodzaj "Noctilio" z gatunkami:

</doc>
<doc id="947810" url="https://pl.wikipedia.org/wiki?curid=947810" title="Kołybajiwka">
Kołybajiwka

Kołybajiwka (ukr. Колибаївка) – wieś na Ukrainie, w obwodzie chmielnickim, w rejonie kamienieckim. 
Wspominana w książce "Skarb Watażki" Władysława Łozińskiego. W osadzie znajduje się Parafia Chrystusa Króla Wszechświata.

</doc>
<doc id="947811" url="https://pl.wikipedia.org/wiki?curid=947811" title="Presbyterorum ordinis">
Presbyterorum ordinis

Presbyterorum ordinis – dekret Soboru watykańskiego II o posłudze i życiu kapłanów.
Historia powstania.
Początki dokument sięgają lat 1961–62, kiedy na polecenie Jana XXIII został opracowany pierwszy projekt dokumentu "De Clericis" ("O duchownych") przez Komisję Przygotowawczą Soboru watykańskiego II "De disciplina cleri et populi christiani" ("O dyscyplinie duchowieństwa i ludu chrześcijańskiego"). Ten pierwszy projekt został w czasie Soboru prawie całkowicie przepracowany. Ostateczna wersja została przyjęta 7 grudnia 1965 r. W końcowym głosowaniu Dokument został zatwierdzony decyzją 2390 Ojców przy sprzeciwie 4. Jeszcze na tej samej sesji tekst Dekretu został zatwierdzony przez Pawła VI.
Jak zauważył o. Yves Congar OP, który uczestniczył w obradach Soboru jako ekspert, w tytułowym wyrażeniu "Presbyterorum ordinis" Ojcowie odwołali się do tradycyjnego pojęcia "stanu", wyrażonego łacińskim słowem "ordo". Na to odwołanie wpłynęły bezpośrednio studia na ten temat dom Bernarda Botte OSB (1883 - 1980), jednego z liczących się teologów Ruchu liturgicznego. Sakrament święceń udziela godności kapłańskiej danej osobie, ale jest jednocześnie włączeniem w "ordo", w stan posługi, która ma za zadanie "prowadzić misję Kościoła, przy określonych zadaniach i warunkach, mianowicie we współpracy z biskupami, w pozycji podporządkowanej".
Zawartość.
Dokument przywraca odniesienie prezbiteratu do posługi biskupów. Było ono zaciemnione przez teologię scholastyczną, która akcentowała powiązanie zarówno prezbitera jak i biskupa z władzą sprawowania eucharystii, bez właściwego rozróżnienia stanów. Drugim ważnym tematem Dekretu jest pojednanie dwóch, nieraz w historii przeciwstawianych, ujęć roli prezbitera: z jednej strony jego konsekracji do sprawowania kultu Bożego i adoracji Boga, z drugiej strony jego misji ewangelizacji świata. Dekret pokazuje, wpisując się w eklezjologię Soboru, że obydwa wymiary są ważne i uzupełniają się. Są one bowiem przedłużeniem, we współpracy z biskupami, misji Apostołów (por. PO 1 i 10). Zarówno posługa Słowa Bożego, jak i przewodniczenie celebracji eucharystycznej było w sercu urzędu i misji apostolskiej i są nadal w centrum prezbiteratu (por PO 3 i4).
Dekret ma następujące rozdziały: 

</doc>
<doc id="947812" url="https://pl.wikipedia.org/wiki?curid=947812" title="Isabel Pantoja">
Isabel Pantoja

Isabel Pantoja, ur. 2 sierpnia 1956 w Sewilli – piosenkarka hiszpańska, śpiewa folklor copla. Zamieszana w skandal finansowy.

</doc>
<doc id="947814" url="https://pl.wikipedia.org/wiki?curid=947814" title="Elżbieta Bednarek">
Elżbieta Bednarek



</doc>
<doc id="947827" url="https://pl.wikipedia.org/wiki?curid=947827" title="Fabryka cygar w Sewilli">
Fabryka cygar w Sewilli

Królewska Fabryka Cygar (hiszp. "Real Fábrica de Tabacos") – budynek zbudowany w latach 1728–1771 w Sewilli przez Sebastiana van der Brochta, znany z opery "Carmen", o wymiarach 185 na 147 m. Jest drugim co do wielkości w Hiszpanii po madryckim Eskurialu (207 x 162 m). Od połowy XX wieku jest siedzibą rektoratu Uniwersytetu w Sewilli, a także niektórych wydziałów. 
W okresie największego rozwoju fabryka zatrudniała tysiące kobiet skręcających z liści tytoniowych cygara. Kompleks składał się z wielu hal, spichrzów, na których tarasach rozkładano liście tytoniowe przed poddaniem ich procesowi suszenia w specjalnych piecach. Ponadto fabryka posiadała własną policję, sąd i więzienie.

</doc>
<doc id="947831" url="https://pl.wikipedia.org/wiki?curid=947831" title="Iwo z Bretanii">
Iwo z Bretanii

Iwo z Bretanii OFS, Iwo z Kermartin, właśc. "Yves Hélory" (ur. 17 października 1253 na dworze Kermartin w pobliżu Tréguier, zm. 19 maja 1303 w Louannec w Bretanii) − francuski prezbiter, tercjarz franciszkański, święty Kościoła katolickiego.
Życiorys.
Iwo urodził się w Bretanii, jako syn Hélorego, pana Kermartin i Azo du Kenquis.
W 1267, jako Iwo Hélory, rozpoczął naukę na Uniwersytecie Paryskim, gdzie następnie ukończył wyższe studia z prawa cywilnego. W 1277 rozpoczął studia z prawa kanonicznego na uniwersytecie w Orleanie. Po powrocie do Bretanii został wyznaczony w roku 1280 przez archidiakona Rennes na stanowisko diecezjalnego sędziego duchownego. W 1284 został zaproszony przez biskupa Tréguier do pełnienia obowiązków oficjała sądu biskupiego. Jako kościelny prawnik nie wahał się opierać niesprawiedliwej władzy państwowej, która ingerowała w prawa Kościoła. Przez całe dorosłe życie otaczał opieką ludzi ubogich, dlatego też nadano mu miano „adwokata biedaków”. Żył bardzo skromnie służąc innym ludziom. W swoim domu urządził szpital, łaźnię, sierociniec i przytułek dla najuboższych. Iwo był członkiem III Zakonu Braci Mniejszych.
Iwo Hélory zmarł w rodzinnej Bretanii. Został pochowany w miejscowości Tréguier, gdzie znajdują się również jego relikwie (w Katedrze św. Tugduala).
Na jego grobie wyryto inskrypcję:"Sanctus Ivo erat Brito/ Advocatus et non latro/ Res miranda populo – Święty Iwo był Bretończykiem, adwokatem a nie bandytą – rzecz zadziwiająca dla ludzi."
Kult.
W czerwcu 1347 papież Klemens VI ogłosił Iwona świętym.
Patronuje Bretanii i prawnikom. Uznawany jest również za opiekuna ludzi biednych, patrona wdów i sierot.
W ikonografii święty przedstawiany jest, jako sędzia w todze i birecie, czasami jako diakon w dalmatyce.
Atrybutami św. Iwona są m.in.: księga, zwój pergaminu i pióro.
Wspomnienie liturgiczne w Kościele katolickim obchodzone jest 19 maja.
Każdego roku prawnicy z całego świata spotykają się w Tréguier na odpuście św. Iwona, odprowadzając w procesji relikwiarz z czaszką świętego, z "Katedry św. Tugduala" do "Kościoła NMP w Minihy-Trég".
Kościoły i kaplice.
We współczesnej Polsce z kultem Św. Iwona łączy się nazwa miejscowości Iwonicz oraz Iwonicz-Zdrój, gdzie w roku 1464 poświęcony został pierwszy drewniany kościół. Pod koniec XVIII wieku uzdrowisko iwonickie znalazło się w dobrach rodziny Załuskich, którzy w roku 1838 ufundowali tam ponownie kaplicę Św. Iwo. W latach 1894-1895 wybudowano nowy kościół pw. Św. Iwona. W roku 1952 dzięki badaniom archiwalnym ks. dr Jana Rąba ostatecznie ustalono, że patronem iwonickiej świątyni jest "Św. Iwon Hélory z Kermatin w Bretanii".

</doc>
<doc id="947834" url="https://pl.wikipedia.org/wiki?curid=947834" title="76 mm armata kazamatowa wz. 1902/30">
76 mm armata kazamatowa wz. 1902/30

76 mm armata kazamatowa wz. 1902/30 – radziecka armata forteczna kalibru 76,2 mm. Armata wz. 1902/30 miała łoże ambrazurowe i była zasilana amunicją scaloną.

</doc>
<doc id="947839" url="https://pl.wikipedia.org/wiki?curid=947839" title="Malva sylvestris">
Malva sylvestris



</doc>
<doc id="947843" url="https://pl.wikipedia.org/wiki?curid=947843" title="Franciszek Hiacynt">
Franciszek Hiacynt

Franciszek Hiacynt, wł. Francesco Giacinto di Savoia (ur. 14 września 1632, zm. 4 października 1638) – książę Sabaudii w latach 1637–1638 (regencję w tym czasie sprawowała jego matka Krystyna Maria Burbon). Markiz Saluzzo, hrabia Aosty, Moriany i Nicei, tytularny król Królestwa Jerozolimskiego. Nazywano go również "Rajskim Kwiatem" (fr. "Fleur de Paradis", ang. "Flower of Paradise").
Życiorys.
Był drugim synem Wiktora Amadeusza I, księcia Sabaudii, i Krystyny Marii Burbon, jego starszy brat Ludwik Amadeusz zmarł, jeszcze zanim Franciszek Hiacynt się urodził. Kiedy zmarł jego ojciec, Franciszek Hiacynt miał zaledwie 5 lat, a zmarł rok później, więc przez całe jego panowanie to jego matka była faktyczną władczynią (była ona francuską księżniczką, córką króla Henryka IV i jego drugiej żony Marii Medycejskiej). Zmarł zaś w zamku Valentino w Turynie. Jego następcą został jego młodszy brat Karol Emanuel II.
Ordery.
 Najwyższy Order Zwiastowania Najświętszej Marii Panny (Order Annuncjaty) od 1637 Wielki Mistrz

</doc>
<doc id="947845" url="https://pl.wikipedia.org/wiki?curid=947845" title="Święty Iwon">
Święty Iwon



</doc>
<doc id="947846" url="https://pl.wikipedia.org/wiki?curid=947846" title="Technat">
Technat



</doc>
<doc id="947848" url="https://pl.wikipedia.org/wiki?curid=947848" title="Joanna Kapturska">
Joanna Kapturska

Joanna Marta Kapturska z d. Frąckowiak (ur. 4 lipca 1986 w Poznaniu) – polska siatkarka, grająca na pozycji przyjmującej lub atakującej, reprezentantka Polski. 
Sukcesy klubowe.
juniorskie.
Mistrzostwa Polski Juniorek:
seniorskie.
Puchar Polski:
Mistrzostwa Polski:
Superpuchar Polski:

</doc>
<doc id="947852" url="https://pl.wikipedia.org/wiki?curid=947852" title="Vernor Vinge">
Vernor Vinge

Vernor Steffen Vinge (czyt. /ˈvɪndʒi/; ur. 2 października 1944 r. w Waukesha, Wisconsin), amerykański pisarz science fiction, emerytowany profesor matematyki i nauk informatycznych . Trzykrotny laureat Nagrody Hugo, twórca pojęcia osobliwości technologicznej.
Debiutował w magazynie "Analog Science Fiction" w marcu 1966 r. opowiadaniem "Bookworm, Run!"
Jego żoną w latach 1972–1979 była pisarka Joan D. Vinge.

</doc>
<doc id="947855" url="https://pl.wikipedia.org/wiki?curid=947855" title="Paczyński">
Paczyński

Paczyński (Paczyńska):

</doc>
<doc id="947857" url="https://pl.wikipedia.org/wiki?curid=947857" title="Katastrofa lotu Garuda Indonesia 152">
Katastrofa lotu Garuda Indonesia 152

Katastrofa lotu Garuda Indonesia 152 – katastrofa z udziałem samolotu indonezyjskich linii Garuda Indonesia, do której doszło 26 września 1997. Katastrofa ta plasuje się na osiemnastym miejscu wśród największych katastrof lotniczych i jednocześnie najtragiczniejszych katastrof z udziałem jednego samolotu w historii Indonezji. Śmierć poniosły w niej 234 osoby.
Przebieg lotu.
Popołudniem – w piątek 26 września 1997, rejs nr 152 (GA152) z Dżakarty zbliżał się do portu lotniczego Polonia w sumatrzańskim mieście Medan. Na pokładzie dwusilnikowego Airbusa A-300B4-220 (nr rejestracyjny: PK-GAI) znajdowało się 222 pasażerów i dwunastoosobowa załoga.
W trakcie naprowadzania systemem ILS na kierunek 05, korytarzem powietrznym 585/W12, piloci kierowali maszyną w niesprzyjających warunkach pogodowych: pokrywający okolicę smog, powstały z pożarów okolicznego buszu, spowodował ograniczenie widoczności do 600-800 m. Toteż lądowanie wspomagane było urządzeniami ILS-u. 
O godzinie 13.28, załodze polecono kontynuowanie podejścia na drogę startową pod kątem 215 stopni i dalsze schodzenie do sześciuset metrów. W dwie minuty później, kontrola ruchu lotniczego z Medan nakazała pilotom skręt w prawo i zawiadomić o ustaleniu tzw. „localizera” – nadajnika kierunku podejścia – wspomagającego naprowadzanie samolotu na środek pasa. 
W dziesięć sekund po potwierdzeniu ostatniego komunikatu, samolot runął na zalesione okolice w pobliżu wioski Pancur Batu, na wysokości dziewięciuset metrów nad poziomem morza. Siły uderzenia rozrzuciły szczątki maszyny na przestrzeni 11 250 m². Natychmiastową śmierć ponieśli wszyscy na pokładzie – 234 ludzi. Od drogi startowej 05 dzieliło ich trzydzieści kilometrów.
Ostatnie słowa, zarejestrowane przez rejestrator rozmów w kokpicie (ang.: "Cockpit Voice Recorder", "CVR"), brzmiały: „Allah-Akbar!” ("ang. „God Is Great!”, pol. „Bóg jest wielki!”")
Przyczyny.
Katastrofa lotu Garuda Indonesia 152 jest przykładem dość częstego i niebezpiecznego zjawiska, zwanego „kontrolowanym lotem ku ziemi” (ang.: "controlled flight into terrain", "CFIT"). Ma on miejsce wówczas, gdy załoga – z różnych powodów – powoduje rozbicie się całkowicie sprawnego technicznie samolotu. 
W tym przypadku można sądzić, iż o rozbiciu się maszyny o wzgórze zadecydowały: ograniczona widoczność i problemy językowe pomiędzy wieżą kontrolną w Medan a załogą. W ostatnich chwilach przed katastrofą, piloci nie mogli się upewnić, jaki właściwie mają wykonać skręt: w prawo, czy w lewo. Jak stwierdza oficjalny raport, winę za tragedię ponoszą kontrolerzy, którzy polecili pilotom wykonać skręt w niewłaściwą, prawą stronę.
Narodowości ofiar katastrofy.
Ciała 48 ofiar katastrofy były zmasakrowane w takim stopniu, że nie udało się ich zidentyfikować. Zostały pochowane w zbiorowej mogile, nieopodal lotniska w Medan. 

</doc>
<doc id="947858" url="https://pl.wikipedia.org/wiki?curid=947858" title="Te Busqué">
Te Busqué

Te Busqué – piosenka pop autorstwa kanadyjskiej piosenkarki Nelly Furtado, kolumbijskiego muzyka Juanesa oraz Lestera Mendeza, na trzeci studyjny album Furtado, "Loose" (2006). Utwór wykonywany jest z Juanesem i został wydany jako pierwszy singel w Hiszpanii i jako czwarty w Ameryce Łacińskiej oraz Niemczech i Holandii. W dwóch ostatnich krajach singel ukazał się dnia 20 lipca 2007.
Historia.
Nelly Furtado tekst piosenki napisała do utworu stworzonego przez Lestera Mendeza, jednak artystce nie spodobała się melodia przyszłego singla i jego wersy napisane w języku angielskim oraz zwrotki stworzone w języku hiszpańskim. Furtado po skonsultowaniu się ze swoim przyjacielem Juanesem wynegocjowała, aby ten razem z wokalistką zmienili tekst utworu. Mężczyzna zgodził się i razem wylecieli z Meksyku do Toronto, gdzie nowy tekst stworzyli w ciągu dwóch dni. W utworze Juanes gra na gitarze akustycznej i elektrycznej.
Singel został wydany dnia 8 lipca 2006 w Hiszpanii na tamtejszej wersji strony internetowej iTunes Store jako pierwszy singel z albumu "Loose" (2006) w Hiszpanii. Główną przyczyną wydania piosenki „Te Busqué” w Hiszpanii było niewydanie w tamtym kraju dwóch poprzednich singli Furtado „Maneater” i „Promiscuous”, które zostały nagrane w tonacji rytmicznej R&amp;B oraz hip-hop i odniosły sukces w Europie i Stanach Zjednoczonych. W Chile utwór został wydany jako drugi singel z krążka "Loose" (2006), po No Hay Igual, gdzie zajął miejsce w pierwszej dwudziestce tamtejszej listy przebojów. Piosenka nieoficjalnie ukazała się w Stanach Zjednoczonych zajmując miejsce #24 na liście przebojów Billboard Latin Pop Airplay.

</doc>
<doc id="947860" url="https://pl.wikipedia.org/wiki?curid=947860" title="Ferenc Fékétehalmy-Czeydner">
Ferenc Fékétehalmy-Czeydner

Ferenc Feketehalmy-Czeydner, właściwie Franz Zeydner (ur. 22 listopada 1890 w miejscowości Piski na Węgrzech, zm. 5 listopada 1946 w Jugosławii) – węgierski oficer zawodowy, wykładowca wojskowy, zbrodniarz wojenny, dowódca węgierskiej 6 Dywizji Piechoty i V Korpusu Armijnego oraz XVII Korpusu Armijnego SS (węgierskiego).
Pochodził z niemieckiej rodziny. W latach 1904-1905 uczył się w szkole kadetów artylerii w miejscowości Traiskirchen, a w latach 1906-1907 w technicznej akademii wojskowej w Mödling. Następnie służył w 12 pułku haubic polowych stacjonującym w Nagyszeben, a potem 8 pułku artylerii polowej w Lugos. Od 1913 do 1914 r. przechodził kurs oficerski, uzyskując stopień porucznika. Brał udział w I wojnie światowej w armii austro-węgierskiej, walcząc początkowo z macierzystym pułkiem na froncie rosyjskim; był ranny. Od 22 czerwca 1915 r. szkolił się w szkole wojennej w Belgradzie. 1 maja 1917 r. przeszedł do sztabu II Korpusu Armijnego w stopniu kapitana. 11 lutego 1918 r. został ciężko ranny.
Po zakończeniu działań wojennych wstąpił do armii węgierskiej. Od 1 października 1920 r. przechodził szkolenie w Akademii Wojskowej w Wiedniu. W latach 1921-1922 służył w sztabie 7 Brygady Mieszanej w Miszkolcu, a do 1925 r. w ministerstwie Honvédów. 1 maja tego roku awansował na majora. Jednocześnie został profesorem taktyki w Akademii Wojskowej Honvédów w Budapeszcie. W latach 1927-1938 ponownie służył w ministerstwie Honvédów, od 1934 r. w szefostwie sił powietrznych jako szef sztabu. 1 maja 1929 r. otrzymał awans do stopnia podpułkownika, a 1 listopada 1934 r. – pułkownika. 1 maja 1938 r. powrócił do służby liniowej, obejmując dowództwo 6 Brygady Piechoty Honvédów w miejscowości Komárom.
1 listopada 1939 r. awansował do stopnia generała. 1 marca 1940 r. został szefem sztabu 1 Armii Honvédów w Szolnoku. Od 1 sierpnia 1941 r. do 20 sierpnia 1942 r. dowodził V Korpusem Armijnym w Szegedzie w stopniu generała porucznika. Odszedł z tego stanowiska z powodu współuczestniczenia w podjęciu decyzji o przeprowadzeniu rajdu okupacyjnych wojsk węgierskich po południowej Baczce w styczniu 1942 r., w wyniku którego zostało zamordowanych ok. 3,8 tys. serbskich i żydowskich cywilów. Od grudnia tego roku leczył się w sanatorium wojskowym. W latach 1943-1944 był zatrudniony jako kierownik na podbudapesztańskim lotnisku Mátyásföld. Z powodu oskarżenia go o zbrodnie wojenne w Baczce w styczniu 1944 r. wyjechał do Niemiec. 1 marca wstąpił do Waffen-SS w stopniu SS-Gruppenführera. Służył w XIII lazarecie wojskowym SS w Wiedniu, a następnie w lazarecie w Semmering. Jednocześnie wystąpił do Reichsführera SS Heinricha Himmlera z pomysłem utworzenia węgierskich jednostek Waffen-SS. W rezultacie Niemcy rozpoczęli formowanie 25 Dywizji Grenadierów SS „Hunyadi” i 26 Dywizja Grenadierów SS „Hungaria” oraz XVII Korpusu Armijnego SS (węgierskiego). Natomiast Ferenc Fékétehalmy-Czeydner od 1 lipca 1944 r. był przydzielony do sztabu II Korpusu Pancernego SS. Przywrócony do węgierskiego wojska 1 listopada został zastępcą szefa sztabu w ministerstwie obrony. W marcu 1945 r. stanął na czele stopniowo formowanego XVII Korpusu Armijnego SS w stopniu SS-Obergruppenführera, zdając 4 maja dowództwo SS-Obergruppenführerowi Jenő Ruszkay-Ranzenbergerowi. Po kapitulacji Niemiec dostał się do niewoli amerykańskiej.
W lipcu przeniesiono go do Norymbergi, a następnie przekazano władzom węgierskim. 22 maja 1946 r. po procesie został skazany na karę śmierci. Jako zbrodniarza wojennego oddano go Jugosłowianom, którzy powiesili go 5 listopada.
Ciekawostką jest fakt, że w okresie międzywojennym został odznaczony przez polskie władze Orderem Odrodzenia Polski.

</doc>
<doc id="947861" url="https://pl.wikipedia.org/wiki?curid=947861" title="Welk">
Welk

Welk (dodatkowa nazwa w j. kaszub. Welk) – wieś w Polsce, położona w województwie pomorskim, w powiecie kartuskim, w gminie Sierakowice.
Wieś wchodzi w skład sołectwa Sierakowska Huta.
W latach 1975–1998 Welk administracyjnie należał do województwa gdańskiego.
Przed 2023 r. miejscowość była częścią wsi Sierakowska Huta.

</doc>
<doc id="947862" url="https://pl.wikipedia.org/wiki?curid=947862" title="Promiscuous (singel)">
Promiscuous (singel)

Promiscuous, także znana jako Promiscuous Girl – piosenka pop/R&amp;B stworzona przez Nelly Furtado, Timbaland, Nate Hills, Timothy Clayton na trzeci studyjny album Nelly Furtado, "Loose" (2006). Utwór wykonuje artystka w duecie z Timbalandem. Piosenka to konwersacja pomiędzy kobietą a mężyczyzną na temat promiskuityzmu.
„Promiscuous” został wydany jako pierwszy singel z albumu "Loose" (2006) w Ameryce Północnej w kwietniu 2006 roku. W pozostałych częściach świata jako drugi, oprócz Ameryki Łacińskiej, gdzie został wydany jako trzeci singel z albumu. Utwór spotkał się z wieloma pozytywnymi opiniami; zajął pierwsze miejsce na amerykańskiej liście przebojów Billboard Hot 100 i kanadyjskiej. Piosenka zdobyła również tytuł „Najlepszej Piosenki Pop” w roku 2006 magazynu "Billboard", a była nominowana jako „Najlepsza Piosenka Pop Wykonywana w Duecie” podczas gali Grammy Awards i jako „Najlepszy Singel roku 2006” podczas gali Juno Awards.
Wideoklip.
Teledysk do singla reżyserowany był przez Little X. W obiektywie kamery można zobaczyć takie gwiazdy muzyki jak Justin Timberlake, Keri Hilson, czy modelkę Bria Myles.
Klip miał premierę dnia 3 maja 2006 roku w telewizji MTV podczas programu "TRL". Na liście przebojów tego programu utwór przez dwa tygodnie okupował szczyt zestawienia. Teledysk ukazuje kobiety i mężczyzn dyskutujących przez telefon komórkowy o promiskuityzmie w różnych miejscach klubu. W czasie trwania klipu pojawiają się tancerze, tańcząc głównie wokół Furtado.

</doc>
<doc id="947868" url="https://pl.wikipedia.org/wiki?curid=947868" title="Kościół Marii Panny Śnieżnej w Ołomuńcu">
Kościół Marii Panny Śnieżnej w Ołomuńcu

Kościół Marii Panny Śnieżnej w Ołomuńcu - barokowy obiekt sakralny znajdujący się w Ołomuńcu, na Morawach w Czechach. 
Zbudowany przez jezuitów w latach 1712-1719 w miejscu znajdującego się tu wcześniej klasztoru franciszkanów. Początkowo pełnił funkcję kościoła uniwersyteckiego. Jednak już w 1778 został przekształcony w kościół garnizonowy i pozostał nim aż do roku 1952, kiedy to stał się kościołem parafialnym.
Autorem projektu kościoła jest Michael Jozef Klein z Nysy. Frontowy portal wykonał Wacław Render. Natomiast wnętrze kościoła zostało udekorowane m.in. pracami malarzy: Josepha Franza Wickarta, Johanna Georga Schmidta oraz Johanna Christopha Handke.
Zwracają uwagę m.in. barokowe malowidła zdobiące sklepienie nawy głównej ("Cud Panny Marii Śnieżnej") oraz prezbiterium ("Apoteoza Panny Marii").

</doc>
<doc id="947872" url="https://pl.wikipedia.org/wiki?curid=947872" title="Nabatea">
Nabatea



</doc>
<doc id="947877" url="https://pl.wikipedia.org/wiki?curid=947877" title="Nakło nad Notecią (stacja kolejowa)">
Nakło nad Notecią (stacja kolejowa)

Nakło nad Notecią – stacja kolejowa w Nakle nad Notecią, w województwie kujawsko-pomorskim, w Polsce. Według klasyfikacji PKP ma kategorię dworca regionalnego. 
W roku 2017 stacja obsługiwała 500–699 pasażerów na dobę.
Na stacji zatrzymują się pociągi Regio i TLK. Obecnie na linii kolejowej nr 281 (odcinek z Gniezna do Chojnic) ruch pasażerski został wstrzymany, jednak w ostatnim czasie rozważane jest wznowienie ruchu pociągów na odcinku Gniezno – Nakło jako jeden z wariantów połączenia kolejowego z Bydgoszczy do Kcyni.

</doc>
<doc id="947878" url="https://pl.wikipedia.org/wiki?curid=947878" title="Timbaland Presents Shock Value">
Timbaland Presents Shock Value

Timbaland Presents Shock Value – drugi solowy album Timbalanda, amerykańskiego producenta i rapera, wydany w 2007 roku.
Album zadebiutował na miejscu 5 w U.S. Billboard 200 z 138,000 sprzedanymi kopiami. W Wielkiej Brytanii zadebiutował na miejscu 10, a we Francji na 15. Piosenki nie będące singlami "Release" i "Apologize", zadebiutowały na miejscu 91 i 95 w Billboard Hot 100.
W Polsce nagrania uzyskały status dwukrotnej platynowej płyty.
Pierwszym singlem promującym płytę była piosenka "Give It to Me", którą Timbaland śpiewa z Justinem Timberlakiem i Nelly Furtado. Znalazł się on na pierwszym miejscu listy "Billboard Hot 100", oraz był singlem numer jeden w Wielkiej Brytanii. 
Kolejnym singlem z płyty Timbalanda był "The Way I Are", którą Timbaland wykonał z Keri Hilson i raperem D.O.E. Trzecim singlem została produkcja "Apologize" wraz z zespołem One Republic. Ostatnim utworem promującym albumem został "Scream" wykonywany z Keri Hilson i Nicole Scherzinger.

</doc>
<doc id="947880" url="https://pl.wikipedia.org/wiki?curid=947880" title="Narasimha">
Narasimha



</doc>
<doc id="947882" url="https://pl.wikipedia.org/wiki?curid=947882" title="Andhra">
Andhra



</doc>
<doc id="947885" url="https://pl.wikipedia.org/wiki?curid=947885" title="Kościoły feministyczne">
Kościoły feministyczne

Kościoły feministyczne to Kościoły, grupy i związki religijne chrześcijańskie (głównie protestanckie i pochodzące z katolicyzmu) oraz neopogańskie i spirytualistyczne, które głoszą równouprawnienie w sprawowaniu kapłaństwa oraz w życiu religijnym i społecznym, (nierzadko z tendencją do wyróżniania kobiet) od początku swojego istnienia jako część doktryny wiary. 
Kościoły chrześcijańskie swój feminizm opierają na tzw. chrześcijaństwie feministycznym i często głoszą także inne radykalne reformy społeczne, np. dawniej abolicjonizm, a obecnie równouprawnienie mniejszości seksualnych i etnicznych oraz pacyfizm chrześcijański. 
Poszczególne Kościoły feministyczne.
Do Kościołów feministycznych należą:
Nurt chrześcijański.
Kościoły feministyczne wyrosły na gruncie kultu maryjnego, powszechnego w katolicyzmie i prawosławiu, a także tendencji do równouprawnienia płci w protestanckich Kościołach reformowanych. Wielu teologów uważało za nierozwiązywalny dylemat łączenie kultu Maryi (lub jej roli jako matki Zbawiciela) z jednoczesnym pozbawieniem kobiet prawa do kapłaństwa oraz z określaniem ich jako gorsze i z natury podporządkowane mężczyznom. Wyraźne tendencje feministyczne pojawiły się wśród angielskich i amerykańskich kwakrów w XVIII w. Wówczas Matka Ann Lee utworzyła protestancki Kościół szejkersów, głoszący równouprawnienie kobiet także w kapłaństwie i określający swoją założycielkę jako "kobiecą manifestację Boga".
Polska (wówczas pod zaborami) była jednym z pierwszych krajów, w których pojawiło się chrześcijaństwo feministyczne. W 1893 katolicka wówczas "Mateczka" Feliksa Kozłowska, młoda zakonnica i mistyczka, zaczęła głosić swoje objawienia, w wyniku których powstało Dzieło Wielkiego Miłosierdzia. Gdy Stolica Apostolska uznała objawienia za fałszywe i ekskomunikowała Kozłowską, powstał odrębny Kościół Mariawitów (nazwany od łacińskich słów "Mariae Vita" czyli "Życie Maryi"). Lider Kościoła Mariawitów, bp Jan Maria Michał Kowalski, wprowadził liczne reformy, m.in. kapłaństwo kobiet (już w 1929), małżeństwa księży z zakonnicami czy uznanie Feliksy Kozłowskiej za wcielenie Ducha Świętego. Doprowadziło to do rozłamu w ramach mariawityzmu. Kościół Starokatolicki Mariawitów odrzucił te "nowinki", a zwolennicy reform zawiązali w 1935 r. Kościół Katolicki Mariawitów, który szczególnie akcentuje "kobiecy aspekt" Boga (Maryja jest Bogiem Wcielonym) i kult założycielki jako "wcielenia Ducha Świętego" oraz kapłaństwo kobiet. Ten odłam mariawitów uznaje Trójcę Świętą jako Maryję-Boga Wszechmogącego, jej syna Jezusa oraz "Mateczkę"-Ducha Świętego. Obecnie (2011) ma około 2000 wiernych, kierowanych przez 3 biskupki i 8 kapłanek.
W latach 70. pojawiło się współczesne chrześcijaństwo feministyczne, inspirowane feminizmem II fali (np. ruch Kościół Kobiet), obecne wśród wyznawców wszystkich większych wyznań chrześcijańskich, które domaga się równouprawnienia kobiet w życiu Kościołów (uważanych za patriarchalne) i w wielu Kościołach protestanckich już wprowadziło kapłaństwo kobiet. Tę formę oficjalnie przyjął także Kościół Episkopalny w USA (jeden z członków Wspólnoty Anglikańskiej) i na jego czele stoi obecnie pani prymas Katherine Shori-Jefferts.
Nurt neopogański.
W XX w. ożywił się nurt neopogański, który podkreśla wyjątkowość kobiet w kapłaństwie i magii, opierając się na neolitycznych kultach matriarchalnych oraz tradycji szamanek i czarownic. 
Nurt spirytualistyczny.
Spirytualizm religijny, zapoczątkowany przez siostry Fox w połowie XIX w. od początku przyznawał wyjątkową rolę kobietom, które do dziś stanowią większość mediów-pośredniczek, przywołujących podczas nabożeństw duchy zmarłych.

</doc>
<doc id="947895" url="https://pl.wikipedia.org/wiki?curid=947895" title="Dipturus">
Dipturus

Dipturus – rodzaj ryb chrzęstnoszkieletowych z rodziny rajowatych (Rajidae).
Klasyfikacja.
Gatunki zaliczane do tego rodzaju:

</doc>
<doc id="947896" url="https://pl.wikipedia.org/wiki?curid=947896" title="Przylesie (Szklana)">
Przylesie (Szklana)

Przylesie (dodatkowa nazwa w j. kaszub. Przëlesé) – część wsi Szklana w Polsce, położona w województwie pomorskim, w powiecie kartuskim, w gminie Sierakowice, na Pojezierzu Kaszubskim. Wchodzi w skład sołectwa Szklana.
W latach 1975–1998 Przylesie położone było w województwie gdańskim.

</doc>
<doc id="947898" url="https://pl.wikipedia.org/wiki?curid=947898" title="Joseph Knauer">
Joseph Knauer

Józef Knauer (ur. 1 grudnia 1764 w Czerwonym Strumieniu, zm. 16 maja 1844 we Wrocławiu) – wielki dziekan kłodzki w latach 1808–1843, biskup wrocławski w latach 1843–1844.
Życiorys.
Dzieciństwo i młodość.
Urodził się w rodzinie ubogich chałupników z Czerwonego Strumienia. Jego rodzicami byli Jan Knauer i Teresa z domu Lux. Po ukończeniu szkoły elementarnej w Międzylesiu kontynuował naukę w katolickim gimnazjum we Wrocławiu. Następnie studiował filozofię i teologie na wrocławskiej Leopoldinie. 
Praca duszpasterska w hrabstwie kłodzkim.
7 marca 1789 r. otrzymał święcenia kapłańskie, po których został skierowany do Międzylesia, gdzie pełnił funkcje kapelana. W 1794 r. został mianowany proboszczem w sanktuarium maryjnym w Wambierzycach. W 1814 r. otrzymał nominację na proboszcza bogatszej parafii w Bystrzycy Kłodzkiej. 
Wielki dziekan kłodzki.
Jeszcze jako proboszcz wambierzycki w 1808 r. został nominowany przez króla pruskiego "wielkim dziekanem hrabstwa kłodzkiego" 16 stycznia 1809 r. decyzję tę zaakceptował arcybiskup metropolita praski Vilém Florentin Salm, który mianował go wikariuszem książęco-arcybiskupim hrabstwa kłodzkiego.
W czasie jego rządów papież Pius VII bullą "De salute animarum" z 16 lipca 1821 r. potwierdził przynależność ziemi kłodzkiej do arcybiskupstwa praskiego, ale jednocześnie wprowadził ściślejsze powiązanie dekanatu z diecezją wrocławską: każdorazowy wielki dziekan miał automatycznie zostawać honorowym kanonikiem wrocławskim. Wybierać go miano spośród proboszczów ziemi kłodzkiej.
W 1837 r. wydział teologiczny Śląskiego Uniwersytetu im. Fryderyka Wilhelma we Wrocławiu nadał mu tytuł doktora honoris causa. 27 sierpnia 1841 r. został członkiem wrocławskiej kapituły katedralnej. 6 lutego 1843 r. papież mianował go biskupem wrocławskim.
Biskup wrocławski.
Jego uroczysty ingres miał miejsce 23 kwietnia 1843 r., święceń biskupich udzielił mu biskup pomocniczy Daniel Latussek. Knauer był już wtedy w bardzo podeszłym wieku. W czasie swych krótkich rządów występował przeciwko niemieckiemu Kościołowi narodowemu założonemu przez ks. Johannesa Rongego. Zmarł 16 maja 1844 r. i został pochowany w podziemiach katedry św. Jana Chrzciciela

</doc>
<doc id="947901" url="https://pl.wikipedia.org/wiki?curid=947901" title="Melchior von Diepenbrock">
Melchior von Diepenbrock

Melchior von Diepenbrock (ur. 6 stycznia 1798 r. w Bocholt (Westfalia), zm. 20 stycznia 1853 w Javorníku) – biskup wrocławski w latach 1845-1853, kardynał.
Życiorys.
Diepenbrock urodził się w rodzinie patrycjuszowskiej. W 1823 r. przyjął święcenia kapłańskie. W 1830 r. został kanonikiem w Ratyzbonie, w 1835 r. dziekanem kapituły katedralnej, a w 1842 r. wikariuszem generalnym diecezji ratyzbońskiej. Po dwóch latach złożył urząd wikariusza. W 1845 roku został biskupem wrocławskim. Energicznie zarządzał diecezją przyczyniając się do pogłębienia życia religijnego. Bronił niezależności Kościoła wobec państwa. Wspierał ubogich i poszkodowanych przez los. Zwalczał ruch niemiecko-katolicki, ekskomunikował jego przywódców. Uporządkował sprawy administracyjne w diecezji. Dbał o solidne wykształcenie katechetyczne i pedagogiczne alumnów. W okresie Wiosny Ludów przestrzegał przed używaniem przemocy. Wspierał zakony, popierał polskie misje ludowe na Górnym Śląsku. W 1850 r. został kardynałem.

</doc>
<doc id="947905" url="https://pl.wikipedia.org/wiki?curid=947905" title="Heinrich Förster">
Heinrich Förster

bp Heinrich Ernst Karl Förster (ur. 24 listopada 1799 w Głogowie – zm. 20 października 1881 w Javorníku) – niemiecki duchowny rzymskokatolicki, biskup wrocławski w latach 1853-1881.
Życiorys.
Był synem malarza Jana Kaspra i Marianny z Rittlerów. W 1821–1824 studiował filozofię i teologię na Uniwersytecie Wrocławskim. 17 kwietnia 1825 przyjął święcenia kapłańskie. 1825–1828 wikariusz w Brzeźnicy i Legnicy, 1828–1837 proboszcz parafii Świętych Apostołów Piotra i Pawła w Kamiennej Górze (niem. "Landeshut").
Oprócz kościoła Świętych Apostołów Piotra i Pawła obsługiwał Kościół Bożego Ciała oraz kościoły wygasłych parafii, przekształcone w świątynie filialne. Dojeżdżał do Marciszowa, Wieściszowic, Pisarzowic i Raszowa. Kamienna Góra i okoliczne wioski należące wówczas do parafii były zaledwie w jednej trzeciej katolickie.
W 1837 został kanonikiem kapituły, a w 1853 wikariuszem generalnym i kapitulnym. Sprzeciwiał się biskupowi Leopoldowi Sedlnickiemu w sporze o małżeństwa mieszane i doprowadził do jego rezygnacji. Został przyjacielem i współpracownikiem biskupa Melchiora Diepenbrocka – przyczynił się do jego wyboru na biskupa wrocławskiego. W 1853 został ordynariuszem wrocławskim. Kontynuował politykę poprzednika dążąc do odnowy religijno-moralnej. Był uczestnikiem Soboru Watykańskiego I.
Sprzeciwiał się ogłoszeniu dogmatu ("non placet") o nieomylności papieskiej – jako jeden z 88 przeciwnych. Po soborze zrzekł się biskupstwa wrocławskiego. Rezygnacja nie została przyjęta. Förster był przeciwnikiem starokatolicyzmu.
Z okazji 50-lecia kapłaństwa papież Pius IX w 1875 nadał mu paliusz arcybiskupi.
W czasie kulturkampfu za obronę praw Kościoła katolickiego pozbawiony w 1875 przez władze pruskie urzędu, musiał rezydować w letniej rezydencji biskupów wrocławskich – w Javorníku w austriackiej części diecezji.
W czasie nieobecności ordynariusza diecezją zarządzał biskup pomocniczy Hermann Gleich.
Stworzył kolekcję dzieł sztuki, którą po jego śmierci przekazano do różnych śląskich kościołów.
Zmarł w Javorniku. Pochowany został w katedrze wrocławskiej.

</doc>
<doc id="947906" url="https://pl.wikipedia.org/wiki?curid=947906" title="Robert Herzog">
Robert Herzog

Robert Herzog (ur. 17 lutego 1823 w Budzowie, zm. 26 grudnia 1886 we Wrocławiu) – duchowny rzymskokatolicki, biskup diecezjalny wrocławski w latach 1882–1886.
Życiorys.
Urodził się jako najstarszy syn rolnika Josefa Herzoga i jego żony Barbary Herold. W 1844 zdał maturę w gimnazjum w Kłodzku. Trzy lata później ukończył teologię na Uniwersytecie Wrocławskim. W 1848 przyjął święcenia kapłańskie.
Został wówczas wikariuszem i nauczycielem religii w Brzegu. W październiku 1850 został przeniesiony do Berlina jako wikariusz, a następnie kuratus parafii św. Jadwigi. W 1857 został początkowo kuratusem, a potem administratorem parafii św. Wojciecha we Wrocławiu. W 1862 mianowano go administratorem, a rok później proboszczem, dziekanem i inspektorem szkolnym w Brzegu. W 1870 na mocy królewskiego prawa prezenty powrócił do parafii św. Jadwigi w Berlinie, pełniąc równocześnie obowiązki delegata biskupiego wrocławskiego na Brandenburgię i Pomorze. Wówczas otrzymał także we Wrocławiu godność honorowego kanonika.
Na życzenie władz pruskich papież Leon XIII mianował go w 1882 biskupem diecezjalnym diecezji wrocławskiej. Jako biskup Herzog usunął proboszczów państwowych, którzy w czasie kulturkampfu bez zgody biskupa objęli swoje stanowiska. Niechętny wobec aspiracji polskich, był jednak za nauką religii w języku ojczystym.

</doc>
<doc id="947908" url="https://pl.wikipedia.org/wiki?curid=947908" title="Kolumna św. Trójcy">
Kolumna św. Trójcy



</doc>
<doc id="947911" url="https://pl.wikipedia.org/wiki?curid=947911" title="Bogdan Grzeloński">
Bogdan Grzeloński

Bogdan Kazimierz Grzeloński (ur. 1941 w Łodzi) – polski dyplomata i historyk, doktor habilitowany nauk humanistycznych, w latach 1997–2000 ambasador RP w Kanadzie.
Życiorys.
Ukończył historię na Uniwersytecie Warszawskim, specjalizując się w historii politycznej Stanów Zjednoczonych Ameryki. Doktorat i habilitację (1996) zdobył w zakresie historii dyplomacji. Odbywał studia naukowe i prowadził badania m.in. w USA (Columbia University), Londynie, Moskwie, Budapeszcie. Od 1972 pracownik Szkoły Głównej Handlowej.
Od 1991 do 1993 dyrektor Szkoły Polskiej przy Ambasadzie RP w Londynie. Specjalista w Kancelarii Prezydenta RP (1995–1996), dyrektor Kanadyjsko-Polskiego Programu (1996–1997). W latach 1997–2000 ambasador RP w Kanadzie.
W latach 2000–2007 rektor Szkoły Wyższej im. Pawła Włodkowica w Płocku.
Od 2009 wykładowca Wydziału Prawa Uniwersytetu SWPS w Warszawie
Współautor książki "Polacy w wojnach amerykańskich, 1775–1783, 1861–1865" (1973).

</doc>
<doc id="947914" url="https://pl.wikipedia.org/wiki?curid=947914" title="Hey You">
Hey You

Hey You – ballada napisana i wyprodukowana przez Madonnę oraz Pharrella Williamsa na potrzeby koncertu Live Earth. 
Piosenka miała swoją premierę 17 maja 2007 na stronie MSN, gdzie została udostępniona w formatach MP3 oraz WMA do darmowego ściągnięcia. Microsoft zadeklarował wpłatę 0,25$ na konto "Alliance for Climate Protection" za każde z pierwszego miliona pobrań piosenki. Następnie, piosenka znalazła się też w serwisie iTunes, gdzie można było ją nabyć odpłatnie jako nagranie lepszej jakości w formacie MP3 lub AAC.
Madonna wykonała piosenkę "Hey You" na żywo na stadionie Wembley podczas koncertu Live Earth w Londynie 7 lipca 2007.
Teledysk.
Teledysk do piosenki wyreżyserowany został przez Szwedów Marcusa Lindkvista i Johana Söderberga, a jego premiera miała miejsce 15 lipca 2007 na stronie Live Earth oraz w kilku narodowych stacjach MTV. Jest to montaż różnego rodzaju scen ukazujących współczesny świat: ludzi rozmaitych ras i z różnych kręgów kulturowych, przywódców narodowych, klęski żywiołowe, itp. W teledysku nie pojawiły się żadne sceny z udziałem Madonny.

</doc>
<doc id="947919" url="https://pl.wikipedia.org/wiki?curid=947919" title="Speedrower">
Speedrower

Speedrower (ang. "cycle speedway"), w Polsce potocznie "żużel na rowerach" – sport kolarski wzorowany na sporcie żużlowy, w którym zawodnicy ścigają się ze startu wspólnego po owalnym torze z sypką nawierzchnią. Czynnie uprawiany jest w Wielkiej Brytanii, Polsce i Australii. Zawody speedrowerowe rozgrywano także w Stanach Zjednoczonych i Holandii, a pierwsze kroki w speedrowerze stawiano też w Szwecji oraz Japonii.
Historia speedrowera.
Speedrower narodził się w Wielkiej Brytanii po zakończeniu II wojny światowej, choć pierwsze wyścigi rowerowe rozgrywano tam już w latach 20. Kolebką speedrowera był Londyn, skąd dyscyplina to rozprzestrzeniła się po całych wyspach brytyjskich. Pierwszy brytyjski związek speedrowerowy, National Amateur Cycle Speedway Association powstał 14 stycznia 1950 roku.
Pierwsze mistrzostwa świata rozegrano w konkurencji indywidualnej, odbyły się 1958 roku w holenderskim Hilversum, mistrzem świata został reprezentant gospodarzy Martin van der Brakel. Kolejne edycje odbyły się w 1960 i 1962 roku, również w konkurencji indywidualnej. Na kolejne mistrzostwa trzeba było czekać aż do 1981 roku, kiedy to ponownie rozegrano indywidualne mistrzostwa świata. 
Pierwszą edycję drużynowych mistrzostw świata w speedrowerze rozegrano w 1983 roku. W angielskim Grays triumfowali gospodarze przed Walijczykami, Szkotami i Australijczykami. W konkurencji parowej o mistrzostwo świata po raz pierwszy rywalizowano 2003 roku w Częstochowie. Mistrzami zostali wówczas Polacy przed Anglikami i Australijczykami. Juniorzy o tytuły mistrzów świata zaczęli rywalizować w 1991, weterani i kobiety od 2011, a chłopcy i dziewczynki do lat 16 w 2017. Największe, pod względem ilości konkurencji i kategorii, rozegrano w 2019 na polskich torach.
Rywalizacja o mistrzostwo Starego Kontynentu rozpoczęła się 1994 roku w holenderskim Almere, seniorzy rywalizowali wówczas indywidualnie i drużynowo, juniorzy i weterani indywidualnie. Dwa lata później mistrzostwa Europy rozegrano w Polsce, a program imprezy wzbogaciły drużynowe zmagania juniorów. Rywalizacja kobiet weszła w program mistrzostw w 2012 roku.
W Polsce speedrower narodził się niezależnie w miastach z silnymi ośrodkami żużlowymi. Podwalinami dla rozgrywek ogólnopolskich były liczne ligi miejskie m.in. w Lesznie, Toruniu czy Zielonej Górze. Kluczowy impuls dla rozwoju speedrowera jako oficjalnej dyscypliny wyszedł z Leszna, kiedy tamtejsi działacze wysłali zapytanie za pośrednictwem Tygodnika Żużlowego do innych miast w sprawie rozegrania spotkań międzymiastowych. Niedługo potem zespół z Rawicza zaczął występować w leszczyńskiej lidze. To właśnie w Rawiczu powstał pierwszy w Polsce profesjonalny tor do speedrowera. W 1995 odbyła się I edycja Drużynowych Mistrzostw Polski, gdzie oprócz drużyn z Rawicza i Leszna startowali zawodnicy z Wrocławia, Piły, Grudziądza, Częstochowy i Gniezna. Pierwszym mistrzem została drużyna z Leszna. W roku 1995 Polacy zadebiutowali też w rozgrywkach międzynarodowych, w Drużynowych Mistrzostwach Świata Juniorów reprezentacja Polski zdobyła brązowy medal. Rok później Rawicz został gospodarzem mistrzostw Europy. 
Od 1995 działa w Polsce PTS, Polskie Towarszystwo Speedrowera, którego siedzibą do 1999 roku był Rawicz. Następnie siedziba władz polskiego speedrowera została przeniesiona do Częstochowy, gdzie mieściła się do 2009 roku. W międzyczasie speedrower znalazł się w wykazie dyscyplin ministerstwa sportu. Pod koniec 2005 roku towarzystwo zmieniało nazwę na obecną, Polską Federację Klubów Speedrowerowych (PFKS). W 2009 siedziba federacji została przeniesiona do Bydgoszczy, gdzie znajduje się do dzisiaj.
Zasady.
Wyścig.
Wyścig speedrowerowy, zwany również biegiem, składa się z czterech okrążeń i bierze w nim udział czterech zawodników (ilość zawodników może się różnić jeśli nie ma wystarczającej ilości zawodników w turnieju lub regulamin imprezy przewiduje inaczej). Na polecenie sędziego, wykonywane za pomocą gwizdka, zawodnicy ustawiają się na polach startowych. Pola znajdują się na specjalnie utwardzonej części toru, wykorzystuje się do tego najczęściej kostkę brukową, ma to zapewnić odpowiednie oparcie zawodnikowi przy starcie. Pola startowe mają formę wąskich pasów, oddalonych od siebie w równych odległościach. Sędzia, znajdujący się wewnątrz toru, wypowiada komendy: 
Po upływie 2-5 sekund kierownik startu zwalnia maszynę startową, która może mieć formę działającej elektrycznie lub mechanicznie maszyny startowej albo zwykłej gumki. Sędzia ze środka toru obserwuje wyścig, przerwanie wyścigu sygnalizuje za pomocą gwizdka, nie jest to jednak konieczne przy wykluczaniu zawodnika z biegu.
Zawodnik może zostać wykluczony, jeśli w opinii sędziego dopuścił się następujących przewinień: 
Rozpoczęcie ostatniego okrążenia sygnalizowane jest żółtą flagą, a jego zakończenie czaro-białą szachownicą. Jeśli osoba sygnalizująca ilość okrążeń pomyli się i pokaże szachownicę po piątym okrążeniu zaliczony zostanie stan biegu po czwartym okrążeniu, jeśli wyniku pomyłki sygnalizacja zakończenia biegu pojawi się po trzecim okrążeniu wyścig zostanie powtórzony. Jeśli bieg zostanie zakończony poprawnie zwycięzca otrzymuje 4 punkty, drugi zawodnik 3, trzeci 2, ostatni 1, 0 punktów otrzymują zawodnicy, którzy nie ukończyli biegu lub zostali z niego wykluczeni.
Ilość wyścigów w pojedynczych zawodach speedrowerowych jest uzależniona od ilość zawodników lub drużyn biorących udział w imprezie. Do najpowszechniejszych wariantów należą indywidualne zawody 20-biegowe dla 16 zawodników i 16-biegowy mecz, według których rozgrywa się zawody m.in. o odpowiednio Indywidualne Mistrzostwo Polski i Drużynowe Mistrzostwo Polski. 
Konkurencje i kategorie.
W speerowerze rywalizuje się w trzech konkurencjach, są to:
Kategorie płciowe i wiekowe, ustalane na podstawie roku urodzenia, według których rozgrywa się zawody w Polsce: 
Kategorie wiekowe i płciowe według których rozgrywa się zawody międzynarodowe ustalane na podstawie roku urodzenia:
Speedrower kobiet.
Speedrower jest na razie sportem typowo męskim, z uwagi na to w Polsce nie ma wielu dedykowanych rozgrywek kobiecych. Wszystkie kategorie wiekowe są jednak otwarte dla kobiet. W sezonie 2019 mistrzem Polski do lat 12 została Zuzanna Klett. W tym samym sezonie, podczas trzeciej odsłony Indywidualnych Mistrzostw Polski Kobiet, została mistrzynią Polski. Wcześniej zawody te rozegrano w 2010 i 2011 roku, w obu turniejach wygrała Żaneta Siemianowska, najbardziej utytułowana polska zawodniczka speedrowerowa, mistrzyni Europy z 2014 roku i mistrzyni świata z 2017. Pierwszą polską zawodniczką speedrowera była Anita Włodarczyk, która w 1998 zdobyła z reprezentacją Polski tytuł drużynowych mistrzów Europy juniorów. 
Kobiecy speedrower najlepiej ma się w Wielkiej Brytanii, gdzie od 2006 roku rozgrywane są indywidualne i drużynowe mistrzostwa kraju kobiet. W rozgrywkach międzynarodowych zmagania pań zadebiutowały podczas mistrzostwa świata w USA w 2011 w konkurencji indywidualnej. Rok później indywidualny turniej pań wszedł też w skład mistrzostw Europy. Od 2017 roku rozgrywane są też Indywidualne Mistrzostwa Świata dziewcząt do lat 16, a od 2019 Drużynowe Mistrzostwa Świata Kobiet. Wraz ze wzrostem ilości zawodniczek, wzrasta też ilość dedykowanych im turniejów.
Sprzęt.
Rower.
Rower do speedrowera jest pozbawiony hamulców, przerzutek i innych wystających elementów, które nie są potrzebne do prawidłowego działania roweru. Niedozwolone są też pedały metalowe i zatrzaskowe. Kierownica jest wygięta do wewnątrz, co ułatwia start. Zawodnicy mają pełną dowolność w wybieraniu przełożeń, które mogą być zmieniane między wyścigami. Rama roweru do speedrowera musi być lekka, żeby zawodnik mógł osiągnąć jak największą prędkość, oraz wytrzymała, żeby nie zniszczyć się z powodu częstych upadków. Opony nie mogą posiadać żadnych wystających elementów oprócz fabrycznego bieżnika, najczęściej wykorzystywane są opony do rowerów górskich. Przeciętny rower do speedrowera waży około 10 kg.
Ubiór.
Zawodnik w trakcie wyścigu musi być osłonięty od nasady szyi aż do stóp, na strój zawodnika musi składać się klubowa bluza, która umożliwia przyczepienie numeru startowego. Rodzaj spodni, butów i rękawiczek zależy od indywidualnych preferencji zawodnika, nie mogą jedynie odsłaniać żadnego kawałka ciała. Obowiązkowy jest też atestowany kask rowerowy, którego brak lub zdjęcie podczas wyścigu równoznaczne jest z wykluczeniem.
Tory.
Tory do speedrowera mają kształt owalu o równoległych prostych, szerokość prostych może wynosić między 4,25 – 7 metrów, a szerokość w szczycie łuku nie może być mniejsza niż na prostych. Długość całkowita toru powinna mieścić się przedziale 60 – 92 metry. Granicami toru są dwa krawężniki o wysokości w przedziale 5- 10 cm. Nachylenie toru do środkowej krawędzi powinno wynosić między 5 – 15 stopni na łukach i do 5 stopni na prostych. Ogrodzenie znajdujące się kilkadziesiąt centymetrów od zewnętrznego krawężnika może być wykonana z foliowej taśmy, ale najczęściej spotykane są stałe bandy. Nawierzchnia toru wykonana jest z drobnego, sypkiego materiału, który zapewnia jak największą przyczepność, cały tor pokryty jest jednakową nawierzchnią z wyjątkiem pól startowych, które jako jedyne muszą być wykonane z twardego materiału. Czynne tory do speedrowera znajdują się m.in. w Bydgoszczy, Częstochowie, Gnieźnie, Lesznie, Ostrowie, Świętochłowicach, Toruniu, Wrocławiu i Zielonej Górze.

</doc>
<doc id="947920" url="https://pl.wikipedia.org/wiki?curid=947920" title="Czerwony Rynek w Łodzi">
Czerwony Rynek w Łodzi

Czerwony Rynek w Łodzi – teren bogaty w punkty handlowe i usługowe oraz dwa place targowe. Położony po wschodniej stronie ulicy Rzgowskiej, między ulicami Leczniczą a Broniewskiego. Rynek (a także bardzo liczne sklepy, bary, banki, apteki i punkty usługowe) służy jako miejsce zakupów dla mieszkańców osiedli, pośród których jest położony.
Historia.
Królestwo Polskie.
Pod koniec XIX wieku Dąbrowa – wówczas podłódzka wieś – zaczęła się niezmiernie intensywnie urbanizować. Powstały zakłady przemysłowe, zaczęła się parcelacja lasów i pól oraz ziem należących do chłopów. W jej rezultacie powstało drugie co do wielkości przedmieście Łodzi, którego centralnym placem był Czerwony Rynek.
Sam rynek powstał około roku 1900, kiedy osada Nowe Chojny (zwana też przez ówczesnych tradycjonalistów Dąbrówką) zaczęła szybko się rozbudowywać, dzięki czemu wzrosła liczba jej ludności. W 1909 roku przy ulicy Rzgowskiej 74 otwarto kinematograf Orion. Charakterystyczna architektura budynku zachowała się do dziś.
Jeden z właścicieli działek przy ul. Rzgowskiej, nazwiskiem Hüttman, wydzielił część swojego gruntu i zorganizował tam targowisko, pobierając opłaty od sprzedających. Granice obszaru tego rynku wyznaczają zachowane do dziś domy: narożny przy ul. Rzgowskiej 68 i przy ul. Łącznej 32. Obecnie w miejscu tego targowiska znajduje się stacja benzynowa oraz wysoki blok przy ul. Łącznej 28.
II Rzeczpospolita.
Targowisko nosiło nazwę Rynku Hittmana (od spolszczonego nazwiska Hüttman) jeszcze na planach miasta sprzed 1923 roku. Na planach z 1923 i 1925 oznaczone już było tylko jako Rynek (bez nazwy).W 1933 pojawiła się już nazwa Rynek Czerwony. Jedna z wersji mówi, że nazwa nadana została z inicjatywy radnych PPS-u, dla podkreślenia robotniczego, proletariackiego charakteru dzielnicy Chojny. Wśród miejskich legend spotyka się i taką, że nazwa „Czerwony” pochodzi od koloru krwi i związana jest z pacyfikacją manifestacji robotniczej dokonaną w 1905 przez carskich kozaków, którzy ponoć «zostawili na rynku zwłoki pięciu bojowców, żeby zastraszyć łodzian».
Polska Ludowa.
W latach 1955–1970 w soboty na rynku odbywał się tzw. perski jarmark, na którym można było kupić, sprzedać lub wymienić monety i odznaki, znaczki pocztowe, stare książki i mapy, klamki, krany, wyłączniki elektryczne, części do motocykli i rowerów, a także kanarki, gołębie, rybki, chomiki.Do 1970 Rynek był w znacznej części niebrukowany, więc w porach deszczowych liczne kałuże i błoto utrudniały handel.
Po 1972 zaczęła się wielka przebudowa Chojen, niegdyś „Nowych”, a wtedy nazwanych „Starymi”. Zakazano handlu, rynek rozkopano, wyburzono wiele starych domów, wzniesiono pierwsze bloki przy ul. Lelewela i równoległych uliczkach. Z braku lepszego pomysłu osiedle nazwano od istniejącego tu wcześniej rynku – przeważyła siła tradycji.
III Rzeczpospolita.
Wiosną 2008 rozpoczęto przebudowę północnej części Czerwonego Rynku („Starego Czerwonego Rynku”). 6 grudnia otwarto nową halę targową przy ul. Rzgowskiej 64/66. Prace wykończeniowe i porządkowe prowadzono jeszcze w nocy. Trwająca 7 miesięcy inwestycja sfinansowana została w pełni ze środków stowarzyszenia kupców. Powierzchnia obiektu wynosi 640 m2. Klienci mogą robić zakupy na 24 stanowiskach handlowych o powierzchniach 14,5 m2 i 19,5 m2. Hala targowa spełnia wszystkie wymogi europejskie.
Obok hali targowej wybudowano drugi, niewiele mniejszy pawilon – mieści się w nim drogeria. Budynek ten został oddany do użytku w marcu 2009. Obydwie budowle nawiązują kolorystyką do nazwy rynku.
Dojazd.
Do Czerwonego Rynku można dojechać następującymi środkami komunikacji miejskiej:

</doc>
<doc id="947922" url="https://pl.wikipedia.org/wiki?curid=947922" title="Port lotniczy Tijuana">
Port lotniczy Tijuana

Port lotniczy Tijuana – międzynarodowy port lotniczy położony w pobliżu Tijuany. Jest jednym z największych portów lotniczych Meksyku. W 2006 obsłużył 3 759 247 pasażerów.

</doc>
<doc id="947923" url="https://pl.wikipedia.org/wiki?curid=947923" title="Nadwyżka rynkowa">
Nadwyżka rynkowa

Nadwyżka rynkowa – sytuacja na dowolnym rynku, gdy cena określonego dobra przewyższa cenę równowagi rynkowej, a wielkość jego podaży jest większa od wielkości popytu. Efektem tego zjawiska jest powstanie konkurencji między dostawcami danego dobra, a układ dąży do równowagi rynkowej. Zmiany takie występują cyklicznie.

</doc>
<doc id="947925" url="https://pl.wikipedia.org/wiki?curid=947925" title="Koryto (Kamienica Królewska)">
Koryto (Kamienica Królewska)

Koryto (dodatkowa nazwa w j. kaszub. "Kòrëto") – część wsi Kamienica Królewska w Polsce, położona w województwie pomorskim, w powiecie kartuskim, w gminie Sierakowice, na obszarze Pojezierza Kaszubskiego w obrębie Kaszubskiego Parku Krajobrazowego. Na wschód od miejscowości, w kompleksie Lasów Mirachowskich znajdują się rezerwaty Jezioro Turzycowe i Kurze Grzędy. Wchodzi w skład sołectwa Kamienica Królewska.
W latach 1975–1998 Koryto administracyjnie należało do województwa gdańskiego.

</doc>
<doc id="947926" url="https://pl.wikipedia.org/wiki?curid=947926" title="Dan Eggen">
Dan Eggen

Dan Eggen (ur. 13 stycznia 1970 w Oslo) – piłkarz norweski grający na pozycji środkowego obrońcy.
Kariera klubowa.
Eggen piłkarską karierę rozpoczął w małym klubie Årvol Oslo, a następnie grywał w innym amatoskim Ready Oslo. Pierwszym profesjonalnym zespołem w karierze Eggena był duński BK Frem, w barwach którego zadebiutował w 1990 roku. Grał tam przez trzy sezony, a największym sukcesem było wywalczenie 3. miejsca w lidze w 1992 roku. W 1993 Eggen przeszedł do Brøndby IF. Także i w tym klubie grał w wyjściowej jedenatsce i był filarem linii obrony. Przez cztery lata dwukrotnie wywalczył mistrzostwo kraju w 1996 i 1997 roku, a w 1994 roku dołożył do tych sukcesów zdobycie Pucharu Danii.
Latem 1997 Eggen przeszedł do Celty Vigo. W Primera División zadebiutował 6 sierpnia w przegranym 1:2 wyjazdowym meczu z Realem Sociedad. W Celcie spędził dwa sezony i zajął z nią odpowiednio 5. i 6. miejsce w lidze, ale nie miał pewnego miejsca w składzie. W 1999 roku Dan przeszedł do Deportivo Alavés i zajął z nim 6. miejsce w La Liga. Natomiast w sezonie 2000/2001 doszedł z tym klubem do finału Pucharu UEFA i wystąpił w nim przez 23 minuty, ale hiszpański klub przegrał z Liverpoolem 4:5. W sezonie 2001/2002 ani razu nie pojawił się na boisku z powodu kontuzji, a na sezon 2002/2003 trafił do Rangers, gdzie również ani razu nie zagrał w Scottish Premier League. W sezonie 2003/2004 Eggen grał we francuskim Le Mans FC, a w 2004 roku w wieku 34 lat zakończył piłkarską karierę.
Obecnie Eggen jest menedżerem zespołu rockowego, El Caco i rozpoczął starania o licencję trenerską w szkole Wang Idrettsgymnas.
Kariera reprezentacyjna.
W reprezentacji Norwegii Eggen zadebiutował w 1993 roku. W 1994 roku został powołany przez Egila Olsena do kadry na Mistrzostwa Świata w USA, jednak nie zagrał na nich ani minuty. Natomiast na Mistrzostwach Świata we Francji był już podstawowym zawodnikiem drużyny i doszedł z nią do 1/8 finału, a w grupowym meczu z Marokiem (2:2) zdobył gola. Także na Euro 2000 Eggen był podstawowym zawodnikiem i wystąpił we wszystkich trzech grupowych meczach. Ogółem w kadrze Norwegii wystąpił w 25 meczach i zdobył 2 gole.

</doc>
<doc id="947928" url="https://pl.wikipedia.org/wiki?curid=947928" title="Dawid Chrystian Beicht">
Dawid Chrystian Beicht

Dawid Chrystian Beicht (właściwie: David Christian, ur. ok. 1765 w Głogowie - zm. 9 listopada 1811 w Warszawie) – pedagog niemiecki działający pod koniec życia w Polsce.
Początkowo pracował jako nauczyciel licealny w rodzinnym Głogowie. Studiował prawdopodobnie w Berlinie lub na Uniwersytecie we Frankfurcie nad Odrą. Po inauguracji (1804) działalności Liceum Warszawskiego - otrzymał tam posadę profesora historii powszechnej i geografii, później wykładał także język niemiecki w wyższych klasach oraz zajmował się biblioteką Liceum, którą po jego śmierci przejął Feliks Bentkowski.
Po wygnaniu Prusaków z Warszawy Beicht nie powrócił do Niemiec, lecz pozostał w polskiej stolicy i kontynuował swą działalność nauczycielską. W kwietniu roku 1810 został powołany do Towarzystwa Ksiąg Elementarnych Księstwa Warszawskiego. By się utrzymać na swych posadach, musiał zdać egzamin z języka polskiego, co Kazimierz Władysław Wóycicki opisał następująco: "choć już w późnym był wieku, zaczął się uczyć języka polskiego i wspólnie ze Stefazyjuszem, profesorem literatury greckiej i łacińskiej, łącznie z uczniami pierwszych klas tegoż liceum, zdawali egzamin z nauki języka polskiego na publicznym popisie przed ówczesną Izbą Edukacyjną w roku 1810 i 1811".
Beicht był żonaty z Marią Katarzyną nieznanego nazwiska (zm. 1842), pochodzącą również z Głogowa. Pochowany został na cmentarzu ewangelickim w Warszawie (Al. 12 nr 4).

</doc>
<doc id="947934" url="https://pl.wikipedia.org/wiki?curid=947934" title="Wiktor Amadeusz I">
Wiktor Amadeusz I

Wiktor Amadeusz I, wł. Vittorio Amedeo I di Savoia (ur. 8 maja 1587 w Turynie, zm. 7 października 1637) – książę Sabaudii w latach 1630-1637, tytularny król Cypru i Jerozolimy. Znany był również jako "Lew z Suzy".
Życiorys.
Urodził się w Turynie jako drugi syn Karola Emanuela I, księcia Sabaudii i Katarzyny Michaliny Habsburg, księżniczki hiszpańskiej (córki Filipa II Habsburga). Większość swojego dzieciństwa spędził na dworze królewskim, w Madrycie. Kiedy zmarł jego starszy brat – książę Filip Emanuel, Wiktor Amadeusz stał się oficjalnym następcą tronu księstwa i złożył królewską przysięgę na dworze w Racconigi (21 stycznia 1607). Jego ojciec zmarł w 1630 i wtedy Wiktor Amadeusz został księciem Sabaudii. Musiał poprawić stosunki Sabaudii z Hiszpanią i Francją oraz wzmocnić obronę wojskową księstwa. Podpisał traktat pokojowy z Hiszpanią – traktat z Cherasco, na jego mocy Sabaudia otrzymała z powrotem Pinerolo, jednak oddała je Francji w zamian za Genewę.
25 września 1637 Wiktor Amadeusz poczuł się źle po obiedzie zjedzonym z księciem Créqui. Został zawieziony do Turynu i zmarł tam 7 października 1637.
Rodzina.
Po zażegnaniu kryzysu z Hiszpanią, Wiktor Amadeusz został ożeniony z córką króla Francji – Henryka IV Burbona i jego drugiej żony – Marii Medycejskiej, Krystyną Marią (1606-1663), która po śmierci męża została regentką księstwa w latach 1637-1663. Para miała kilkoro dzieci:
Ordery.
 Najwyższy Order Zwiastowania Najświętszej Marii Panny (Order Annuncjaty) w 1602, a od 1630 Wielki Mistrz

</doc>
<doc id="947936" url="https://pl.wikipedia.org/wiki?curid=947936" title="Anders Arborelius">
Anders Arborelius

Lars Anders Arborelius (wym. []; ur. 24 września 1949 w Sorengo) – szwedzki duchowny rzymskokatolicki, karmelita bosy, konwertyta, biskup diecezjalny sztokholmski od 1998, przewodniczący Konferencji Episkopatu Skandynawii w latach 2005-2015, kardynał prezbiter od 2017.
W wieku 20 lat przeszedł na wiarę katolicką, a dwa lata później wstąpił do klasztoru. Studiował filozofię w Brugii i Rzymie. 8 września 1979 przyjął święcenia kapłańskie. Mianowany przez papieża Jana Pawła II biskupem Sztokholmu, sakrę przyjął 29 grudnia 1998.
Życiorys.
Młodość, kapłaństwo.
Urodził się 24 września 1949 w Sorengo w Szwajcarii, w szwedzkiej rodzinie, a dorastał w Lund. Wychowywał się jako luteranin i zawsze wykazywał duże zainteresowanie życiem kontemplacyjnym, mówiąc: „Zawsze tęskniłem za życiem modlitwy i cichej adoracji”. Po półtora roku zauważył, że „prawda została mi dana przez wiarę katolicką" i nawrócił się na katolicyzm w wieku 20 lat. Początkowo, po nawróceniu, chciał zostać księdzem diecezjalnym, ale po przeczytaniu autobiografii św. Teresy z Lisieux, w 1971 roku wstąpił do zakonu karmelitów bosych. W 1977 złożył śluby wieczyste w Brugii w Belgii, gdzie następnie uzyskał stopień naukowy z filozofii i teologii. Studiował również języki nowożytne (angielski, hiszpański i niemiecki) na Uniwersytecie w Lund.
Po uzyskaniu stopnia doktora na Papieskim Wydziale Teologicznym Teresianum w Rzymie, przyjął święcenia kapłańskie w Malmö 8 września 1979.
Biskup.
17 listopada 1998 papież Jan Paweł II mianował go na biskupa Sztokholmu, a konsekrację przyjął z rąk Huberta Brandenburga 29 grudnia 1998 w katedrze św. Eryka w Sztokholmie. Jak mówił, decyzja Jana Pawła II o udzieleniu święceń zdziwiła go, ale poddał się jej, ponieważ śluby zakonne nakazują posłuszeństwo. Współkonsekratorami byli William Kenney oraz Alfons Nossol. Jako dewizę wybrał "In Laudem Gloriae" ("Ku chwale Majestatu"). Według niego „jest wyrazem wszystkiego, czym jest. W naszych czasach często zapomina się, że nasz obowiązek - i nasz przywilej - to czcić i chwalić Boga. Człowiek nie jest przez to ograniczony, wręcz przeciwnie, rośnie, staje się bardziej wolny i szczęśliwszy”.
Zastąpił Brandenburga na stanowisku katolickiego biskupa Sztokholmu, obecnie jedynej katolickiej diecezji w Szwecji, pokrywającej obszar całego kraju. Został pierwszym etnicznym Szwedem i drugim skandynawskim biskupem katolickim od czasów reformacji protestanckiej. W październiku 2005 został przewodniczącym Konferencji Episkopatu Skandynawii i piastował to stanowisko do 9 września 2015, kiedy przewodniczącym został Czesław Kozon, a on sam został wiceprzewodniczącym.
W 2006 roku głosił rekolekcje dla brygidek, których zapis wydano później pt. „Świętowanie chwały”. Wykładał prawdy teologiczne, opierając się na życiorysie Elżbiety od Trójcy Przenajświętszej.
W 2007 roku wystosował apel do rządu, aby nie czynił Szwecji „rajem aborcyjnym”, po propozycji otwarcia szpitali dla kobiet z krajów, w których obowiązują surowsze ograniczenia aborcyjne: „Czujemy się zobowiązani do rekomendowania naszym chrześcijańskim wyborcom, aby nie głosowali na Sojusz w następnych wyborach w 2010 roku. Jako chrześcijanie mamy obowiązek bronić nienaruszalności życia ludzkiego”.
W 2011 roku, potwierdzono, że w latach 1940-1970 trzech księży katolickich wykorzystywało seksualnie dzieci. Jeden z nich nie żyje, drugi nie jest już księdzem, a trzeciego nie zidentyfikowano. Ponieważ sprawa przedawniła się, nie można ich już ścigać, a Kościół nie planował podejmowania dalszych kroków prawnych. Arborelius skomentował sytuację tymi słowami:
26 maja 2012 podczas kazania o Maryi przedstawił przykład zwiastowania oraz narodzenia Jezusa.
W 2015 roku wziął udział w filmie dokumentalnym "The Indian Priest", o indyjskim księdzu misjonarzu.
21 maja 2017 papież Franciszek ogłosił, że uczyni Arboreliusa pierwszym szwedzkim kardynałem. Tuż po ogłoszeniu mówił, że przypuszcza, iż decyzja papieża jest konsekwencją jego ubiegłorocznej wizyty w Szwecji, choć trwała zaledwie dwa dni. Przyznał też, że nikt go nie uprzedził o nominacji. Kiedy mu o niej powiedział jeden z księży, nie chciał wierzyć, bo Szwecja nie miała dotąd kardynałów.
Kardynał.
Podczas konsystorza z 28 czerwca 2017 został kreowany kardynałem prezbiterem z kościółem tytularnym Santa Maria degli Angeli e dei Martiri. Powiedział, że myśli, że Franciszek uznaje rolę Szwecji w przyjmowaniu imigrantów i promowaniu dialogu międzywyznaniowego. W swoich wypowiedziach często opowiadał się za przyjmowaniem imigrantów, twierdząc, że dzięki nim Kościół się rozwija:
Latem 2017 roku zaproponował papieżowi utworzenie specjalnego organu doradczego złożonego z kobiet, mówiąc, że „bardzo ważne jest, aby znaleźć szerszy sposób zaangażowania kobiet na różnych poziomach w kościele. Rola kobiet jest bardzo, bardzo ważna w społeczeństwie, w ekonomii, ale w kościele czasami jesteśmy nieco w tyle”. 26 października 2017 odwiedził Centrum Matki Bożej Pokoju, ośrodek poświęcony opiece nad niepełnosprawnymi dziećmi. Podczas wizyty spotkał się z pacjentami i personelem. Zatrzymał się szczególnie na oddziale protez i ortotyki, który oferuje bezpłatne usługi, zwłaszcza dla ofiar wojny w Syrii lub Iraku, które straciły część ciała. 23 grudnia 2017 papież uczynił go członkiem Papieskiej Rady ds. Popierania Jedności Chrześcijan, a 6 sierpnia 2019 członkiem Kongregacji ds. Kościołów Wschodnich. 13 lipca 2022 został mianowany członkiem Dykasterii ds. Biskupów. 
W 2017 roku szwedzki magazyn informacyjny Fokus nazwał go „Szwedem Roku”. Komentując, Arborelius powiedział Radiu Watykańskiemu, że ludzie czasami pytają go, czy naprawdę jest Szwedem: „Cieszę się z nominacji i myślę, że Fokus wykazał się odwagą, wybierając mnie. To znak, że Kościół katolicki staje się coraz bardziej rzeczywistością w Szwecji i częścią szwedzkiej kultury. To część procesu integracji, że można być Szwedem i jednocześnie kardynałem”.
W 2020 roku, w obliczu pandemii COVID-19 powiedział, że działania diecezji sztokholmskiej były „nieco bardziej surowe”, niż te rządowe: „Wielu imigrantów jest również katolikami i stracili pracę, stracili mieszkanie”. W liście do premiera Stefana Löfvena, Arborelius wraz z innymi duchownymi chrześcijańskimi wezwał rząd do ochrony migrantów i bezdomnych, którzy są najbardziej narażeni na zakażenie lub cierpią z powodu skutków ekonomicznych: „Prawa człowieka muszą mieć zastosowanie do wszystkich ludzi żyjących w naszym kraju bez różnicy. Kościoły i większość społeczeństwa obywatelskiego robi, co w ich mocy. Kościoły, podobnie jak wirus, nie rozróżniają obywateli i obcokrajowców”.
Publikacje.
Autor książek dotyczących tematyki karmelitańskiej, religijnej, mistycznej, w tym:

</doc>
<doc id="947939" url="https://pl.wikipedia.org/wiki?curid=947939" title="7,5 cm Gebirgsgeschütz 36">
7,5 cm Gebirgsgeschütz 36

7,5 cm Gebirgsgeschütz 36 (7,5 cm Geb.G.36) – niemieckie działo górskie. Działo było zasilane amunicją składaną. Geb.G.36 miał łoże dwuogonowe, rozstawne. Trakcja juczna (8 juków).

</doc>
<doc id="947943" url="https://pl.wikipedia.org/wiki?curid=947943" title="7.5 cm GebG 36">
7.5 cm GebG 36



</doc>
<doc id="947950" url="https://pl.wikipedia.org/wiki?curid=947950" title="Raja (rodzaj)">
Raja (rodzaj)

 
Raja – rodzaj ryb chrzęstnoszkieletowych z rodziny rajowatych (Rajidae).
Klasyfikacja.
Gatunki zaliczane do tego rodzaju:

</doc>
<doc id="947955" url="https://pl.wikipedia.org/wiki?curid=947955" title="Aušra Augustinavičiūtė">
Aušra Augustinavičiūtė

Aušra Augustinavičiūtė (ur. 4 kwietnia 1927, zm. 19 września 2005) – litewska psycholog, autorka licznych teorii naukowych i odkryć w dziedzinie psychologii, twórczyni socjoniki. 
Życiorys.
Aušra Augustinavičiūtė urodziła się niedaleko Kowna. W 1956 ukończyła ekonomię na Uniwersytecie Wileńskim. Pracowała w Ministerstwie Finansów Litewskiej Socjalistycznej Republiki Radzieckiej oraz jako wykładowca ekonomii politycznej w wileńskich placówkach edukacyjnych. 
W latach 60. XX wieku jako jedna z pierwszych w ówczesnym ZSRR zaczęła studiować socjologię, która wówczas z powodów politycznych była traktowana w ZSRR bardziej jako paranauka niż przedmiot akademicki. W latach 70. XX wieku zaznajomiła się z teoriami Carla Junga i w oparciu o nie zaczęła rozwijać własne teorie. 
Jej prace naukowe z dziedziny psychologii, z wyjątkiem kilku, nie były publikowane w czasach sowieckich, jednakże znalazły uznanie oraz kontynuatorów i naśladowców w latach 90. XX wieku.

</doc>
<doc id="947956" url="https://pl.wikipedia.org/wiki?curid=947956" title="Ryg Weda">
Ryg Weda



</doc>
<doc id="947957" url="https://pl.wikipedia.org/wiki?curid=947957" title="Aushra Augustinavichute">
Aushra Augustinavichute



</doc>
<doc id="947959" url="https://pl.wikipedia.org/wiki?curid=947959" title="Jadźur Weda">
Jadźur Weda



</doc>
<doc id="947961" url="https://pl.wikipedia.org/wiki?curid=947961" title="Atharwa Weda">
Atharwa Weda



</doc>
<doc id="947962" url="https://pl.wikipedia.org/wiki?curid=947962" title="Kościół Narodzenia Najświętszej Maryi Panny w Złotoryi">
Kościół Narodzenia Najświętszej Maryi Panny w Złotoryi

Kościół Narodzenia NMP w Złotoryi – rzymskokatolicka świątynia pod wezwaniem Narodzenia Najświętszej Maryi Panny w Złotoryi. Kościół zajmuje w historii i architekturze Złotoryi miejsce szczególne. Należy do zaledwie około dwudziestu miejskich kościołów parafialnych na Śląsku, których początki sięgają pierwszej połowy XIII wieku. Bardzo prawdopodobne, że jeszcze przed 1211 r., a więc w pierwszym dziesięcioleciu XIII wieku mieszkańcy złotej osady zaczęli budować w jej centrum kościół. Tu najwcześniej w Polsce zastosowano kilka elementów architektury, np. maswerki. Budowę świątyni patronował Henryk Brodaty, który w 1211 roku nadał Złotoryi prawa miejskie. Potężny kształt kościół zawdzięcza rycerskiemu zakonowi joannitów. Zwracają uwagę m.in.: portale (gotycki i romański), renesansowa ambona, epitafia oraz empory i ołtarz z XVII w. i XVIII w. Ze szczytu wieży podziwiać można panoramę miasta, Pogórza Kaczawskiego, Gór Kaczawskich i Karkonoszy, stąd rozlega się hejnał miejski. Do wnętrza zaprasza także wystawa o dziejach kościoła i renesansowym gimnazjum Valentina Trozendorfa. Symboliczny nagrobek tego najwybitniejszego złotoryjanina (pochowanego w Legnicy) znajduje się w prezbiterium.
Architektura kościoła.
Kościół zbudowany jest z kamienia – drobnoziarnistego piaskowca górnokredowego. Jest on usytuowany na płaszczyźnie wznoszącej się od 231,50 do 232,30 m n.p.m. Od wczesnego średniowiecza rozciągał się wokół niego obwiedziony murem cmentarz. Świątynia była otoczona fosą. Po 1945 roku teren wokół kościoła nosił nazwę Placu Zwycięzców. W średniowieczu kościoły chrześcijańskie budowane były wzdłuż osi wschód-zachód, zaś kościół złotoryjski usytuowany jest na osi północny wschód (prezbiterium) – południowy zachód (portal główny). Górująca nad miastem budowla jest efektem wybitnych umiejętności budowniczych średniowiecza.
Kościoły średniowieczne, określane jako miasta lub domy boże, są modlitwą w kamieniu. Według średniowiecznych wyobrażeń na zewnątrz kościoła mieszkało zło oraz rozpościerał się świat grzechu i chaosu. Czyhające za murami zło symbolizowały maski, które umieszczano na zewnętrznych ścianach, obok wejść. Znajdują się one w głowicach północnego transeptu.
Świątynię budowano etapowo i jak podają źródła koncepcję całości oraz fragmentów zmieniano przynajmniej dwa razy. Najpierw powstały fundamenty części wschodniej tj. prezbiterium i nawy poprzecznej (transeptu), które planowano zakończyć do wschodu trzema półkolistymi apsydami, lecz gdy fundamenty podniosły się powyżej poziom terenu, koncepcja została zmieniona i nadano absydzie prezbiterium formę pięciokątną. Taka zmiana nastąpiła również w kolegiacie głogowskiej. Pozostałe dwie absydy u ramion transeptu nabrały półkolistych kształtów. Prezbiterium przykryto sześciodzielnym sklepieniem żebrowym. Niskie arkady, świadczą o tym, że początkowo planowano wznieść kościół typu bazylikowego.
W planach uwzględniono jeszcze budowę dwóch wież, ale jak pokazują nam karty historii nie doszło do tego. Wierni mogli korzystać ze świątyni, do której prowadziły dwa portale w transepcie. Takie wejście było bardzo oryginalnym rozwiązaniem. W polskiej architekturze romańskiej nie było tego typu zastosowań. Dzięki temu wierni mieli łatwy dostęp do kościoła. Można wywnioskować, że już w I połowie XIII wieku znaczna część mieszkańców Złotoryi uczestniczyła w nabożeństwach. Około roku 1270 patronat nad kościołem objął rycerski zakon Joannitów, którzy przez wieki mieli ogromny wpływ na rozbudowę i renowację kościoła.
Od początku istnienia kościoła patronką jego była Święta Maria. Prawdopodobnie w średniowieczu świątynia otrzymała, dzięki Joannitom, drugiego patrona, którym został św. Michał. Wzmianka na jego temat znajduje się w przekazach z XII wieku, lecz nie ustalono czy obie te postacie patronowały świątyni. W kościele możemy zobaczyć, jedyny wizerunek patronki, który znajduje się na sklepieniu kościoła.
Prace związane z drugiem etapem budowy wznowiono zgodnie z nową koncepcją, w której planowano wznieść kościół halowy.
W budowli widoczne są wpływy westfalskie (np. rozeta w transepcie), jak również wpływy turyngijsko- saskie lub heskie. Można zauważyć, iż w kościele są niejednakowe kształty maswerków (laskowań) w oknach elewacji.
Trzeci etap budowy wiązał się z dostawieniem pozostałych przęseł i filarów korpusu, wzniesieniu portalu głównego oraz jednej zachodniej wieży, której kształt nie jest znany. Świątynię przykryto sklepieniem krzyżowo-żebrowym. W epoce renesansu i reformacji wykonano istotne zmiany architektoniczne w świątyni.
Portal południowy.
Kolumny jego trójuskokowych ościeży posiadają kielichowe głowice, podtrzymujące gzyms, na których umieszczona jest półkolista archiwolta. Bazy kolumn, o talerzowatych kształtach, są podobne do baz filarów skrzyżowania naw we wnętrzu kościoła. Najniższe fragmenty wejścia, czyli bazy kolumn, są bardzo zniszczone. Słabo zarysowane ostre liście u nasad łuków archiwolty oraz nikłych pozostałości żabek o roślinnych kształtach na bazach kolumn. Brak ornamentyki. Powyżej romańskiego portalu znajduje się ogromne okno (7 metrów wysokości, 2,6 metrów szerokości) z czwórdzielnym maswerkiem w kształcie czteroliścia i innych wzorów geometrycznych. Układ ciosów w ościeżach okna odbiega od linii ciosów całej ściany - jeszcze wyżej widać rozety o kamiennych ościeżach z półwałkiem na ich krawędziach.
Prezbiterium.
Wzmocnienia prezbiterium to dwie XV-wieczne przypory, z których zachodnia ma większy przekrój i jest trójuskokowa. Pomiędzy wschodnią ścianą transeptu a przyporą prezbiterium znajdowało się w XVIII wieku do 1917 roku zewnętrzne wejście na emporę szewców, która zawieszona była w tym czasie w prezbiterium.
Prezbiterium oświetlają dwa ostrołukowe okna (7,5 metra wysokości, 1,25 metrów szerokości) z dwudzielnymi maswerkami zakończonymi ostrołukami i rozetą. Ościeże okien ozdobione są przez półwałki. Ściana pomiędzy wschodnią przyporą a przyporą wieży jest cofnięta i ograniczona od góry łukiem. U góry widoczna jest piaskowana głowica służki z motywem akantu, która wieńczyła niegdyś kolumienkę stojącą na narożach wielobocznej apsydy, rozebranej w końcu XV wieku.
Wieża wschodnia.
Zbudowana na planie kwadratu o boku ok. 8,90 metrów. Czubek iglicy ma 67 metrów wysokości. Wybudowana z bloków piaskowca, gdzieniegdzie wypełniona cegłą. Ciężar wieży podtrzymywany jest przez sześć ośmiouskokowych przypór o wysokości 35 metrów.
Poniżej znajduje się kręcona klatka schodowa. Wieżyczka ta przylega do jednej z przypór południowych. W najniższym poziomie wieży, od północy znajduje się na wysokości 4 metrów małe okratowane okienko, przylegające do tzw. Krypty Helmrichów.
Elewacja północna.
Zakrystię odbudowano po usunięciu północnej apsydy transeptu. Wschodnia ściana zakrystii została dostawiona do przypory wieży, zaś jako dwie następne wykorzystano mury prezbiterium i transeptu. Zakrystia pokryta jest jednospadowym dachem, krytym blachą i posiada stryszek, do którego prowadziły kiedyś wewnętrzne schody. Dzisiaj dostać się tam można jedynie przez zewnętrzne okienko, które mieści się kilka metrów nad ulicą.
Trzy ostrołukowe okna ozdobione są skromnymi maswerkami z liściastymi motywami.
Do zakrystii przylega zejście do kotłowni. Ta część wykonana została z cegieł i otynkowana. Ciosy piaskowca użyto jedynie do wykonania narożnych lizen z półwałkiem oraz ościeży dwóch rozetowych okien. Dolna rozeta (ok. 4,10 metrów) ma ościeża z półwałkiem na krawędzi, a wypełnia ją kamienny maswerk z rysunkiem promieniście ułożonych dziesięciu liści. Druga z rozet, położona nieco wyżej ma średnicę 1,80 metrów. Jest to największe rozetowe okno kościoła. W średniowiecznej architekturze, rozeta była wyobrażeniem koła kosmicznego i przeważnie miała 12 promieni, które symbolizowały znaki zodiaku; jej genezę wiąże się również z monogramem Chrystusa wpisanym w koło.
Portal północny jest nieco wysunięty w stosunku do lica ściany. Trójuskokowa archiwolta jest ostrołukowa i niezbyt ostra. W ościeżach trójuskokowych stoją kolumny z kielichowymi głowicami, ozdobionymi bogatym ornamentem roślinnym. Motywy są niesymetryczne, gdyż zachodnia strona ma kształty stosunkowo prostych liści, ułożonych w koła, lub półkola. Wschodnia zaś ma liście większe i wyrastają jak gdyby z grubszych łodyg. Nasady wałków archiwolty opierają się na tzw. zakrępowanym gzymsie, urozmaicone lancetowymi liśćmi (8 po każdej stronie). Ponad archiwoltą znajdują się jeszcze wimperga profilowana, lecz bez ozdób.
Fasada.
Wzniesiona została w XIII wieku, lecz dzisiejszy wygląd uzyskała w latach 1914-1917 2 gzymsy przechodzące także przez przypory dzielą się na 3 poziome pasy. W południowej części fasady, wysuniętej naprzód, tworzy się tzw. ryzalit. Powyżej znajduje się duże okno (8,25 metrów wysokości i 1,10 metrów szerokości). Zakończone ostrołukiem; dwudzielny maswerk okna tworzą m.in. trójliście i ostrołuki. Cokół tej części fasady jest podobny do cokołu północnego ramienia transeptu. Środkową część elewacji zachodniej wypełnia ostrołukowy portal z czwóruskokowymi ościeżami. Wałki ościeży oparte na wysokich cokołach. Po bokach portalu wkomponowano półfilary zakończone sterczynami i żabkami.
W tympanonie widoczny jest maswerk z motywami rybich pęcherzy, kół i półkoli. Całość zwieńczona jest wimpergą, czyli dekoracyjnym wysmukłym trójkątnym szczytem z kamiennymi żabkami w kształcie liści z kwiatonem. W polu wimpergi znajduje się ślepy maswerk z elementami trójliści i łuków. Portal zrekonstruowany został w latach 1872-1874.
Na przyporze po lewej stronie portalu z trudem można dostrzec datę 1553, wyrytą na pamiątkę okrutnej zarazy. Tuż nad wejściem znajduje się szerokie okno z XIX-wiecznym czwórdzielnym maswerkiem w kształcie czwórliści, łuków i kół. Na ościeży okna widnieje zagadkowa inskrypcja: 1661 PK.

</doc>
<doc id="947963" url="https://pl.wikipedia.org/wiki?curid=947963" title="Hiszpania w Konkursie Piosenki Eurowizji">
Hiszpania w Konkursie Piosenki Eurowizji

Hiszpania uczestniczy w Konkursie Piosenki Eurowizji od 1961 roku. Od czasu debiutu konkursem w kraju zajmuje się hiszpański nadawca publiczny Radiotelevisión Española (RTVE). 
Hiszpania dwukrotnie wygrała konkurs: w 1968 (Massiel z utworem „La, la, la”) oraz w 1969 (Salomé z utworem „Vivo Cantando”).
Od czasu zmiany regulaminu podczas 44. Konkursu Piosenki Eurowizji w 1999 roku, Hiszpania jest jednym z krajów tzw. "Wielkiej Czwórki" (obok Francji, Niemiec i Wielkiej Brytanii), które mają zapewnione miejsce w finale ze względu na płacenie największych składek na organizację imprezy. Od 2011 roku, czyli od czasu powrotu Włoch do stawki konkursowej, "Wielka Czwórka" została przemianowana na tzw. "Wielką Piątkę".
Uczestnictwo.
Hiszpania uczestniczy w Konkursie Piosenki Eurowizji od 1961. Poniższa tabela uwzględnia nazwiska wszystkich hiszpańskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (1961-2022).
Poniższe tabele pokazują, którym krajom Hiszpania przyznaje w finale najwięcej punktów oraz od których państw hiszpańscy reprezentanci otrzymują najwyższe noty.
Kraje, którym Hiszpania "przyznała" najwięcej punktów:
Kraje, od których Hiszpania "otrzymała" najwięcej punktów:
Legenda:
Konkursy Piosenki Eurowizji zorganizowane w Hiszpanii.
Hiszpania była gospodarzem konkursu w 1969 roku, który odbył się wówczas w Teatro Real w Madrycie. W tym samym roku reprezentantka kraju została jedną z czterech zwyciężczyń rundy finałowej, jednak kolejny konkurs został zorganizowany w Holandii.
Nagrody im. Marcela Bezençona.
Nagrody im. Marcela Bezençona – trofea dla najlepszych konkurencyjnych piosenek w finale, które zostały po raz pierwszy rozdane podczas 47. Konkursu Piosenki Eurowizji zorganizowanego w Tallinnie w Estonii. Pomysłodawcami nagrody byli: Christer Björkman (reprezentant Szwecji w 1992 roku, obecny Szef Delegacji Szwecji) oraz Richard Herrey (członek szwedzkiego zespołu Herreys, który wygrał Konkurs Piosenki Eurowizji 1984). Statuetka nosi nazwisko twórcy Konkursu Piosenki Eurowizji – Marcela Bezençona.
Nagrody przyznawane są w trzech kategoriach: 
"Gratulacje: 50 lat Konkursu Piosenki Eurowizji".
W październiku 2005 roku odbył się specjalny koncert jubileuszowy , który został zorganizowany przez Europejską Unię Nadawców (EBU) z okazji 50-lecia Konkursu Piosenki Eurowizji. W trakcie koncertu odbył się plebiscyt na najlepszą piosenkę w całej historii imprezy. W stawce konkursowej znalazła się m.in. hiszpańska propozycja „Eres tú” zespołu Mocedades, który zajął drugie podczas 18. Konkursu Piosenki Eurowizji w 1973 roku. Utwór zajął ostatecznie jedenaste miejsce z 90 punktami na koncie.

</doc>
<doc id="947965" url="https://pl.wikipedia.org/wiki?curid=947965" title="Amblyraja">
Amblyraja

Amblyraja – rodzaj ryb chrzęstnoszkieletowych z rodziny rajowatych (Rajidae).
Klasyfikacja.
Gatunki zaliczane do tego rodzaju:

</doc>
<doc id="947967" url="https://pl.wikipedia.org/wiki?curid=947967" title="Malacoraja">
Malacoraja

Malacoraja – rodzaj ryb chrzęstnoszkieletowych z rodziny rajowatych (Rajidae).
Klasyfikacja.
Gatunki zaliczane do tego rodzaju:

</doc>
<doc id="947970" url="https://pl.wikipedia.org/wiki?curid=947970" title="Miejscowości wspólnoty autonomicznej Madrytu">
Miejscowości wspólnoty autonomicznej Madrytu

Madryt (wspólnota autonomiczna) składa się ze 179 miejscowości:

</doc>
<doc id="947974" url="https://pl.wikipedia.org/wiki?curid=947974" title="Wielosiarczki">
Wielosiarczki

Wielosiarczki (nadsiarczki) – grupa związków chemicznych, soli kwasów wielosiarkowodorowych. Zawierają aniony o wzorze (n = 2–8), charakteryzujące się budową liniową: −SSn−2S−. Termin "nadsiarczki" często stosuje się tylko w odniesieniu do disiarczków, zawierających jon .
Wielosiarczki jako sole.
Wielosiarczki uzyskuje się przez rozpuszczenie siarki w roztworach siarczków amonu, metali alkalicznych i metali ziem alkalicznych, np.:
Inną metodą otrzymywania wielosiarczków jest utlenianie siarczków:
Roztwory wielosiarczków mają barwę żółtą. Wielosiarczki ulegają łatwo rozkładowi z wydzieleniem siarkowodoru i siarki, szczególnie w warunkach zasadowych. Z roztworów kwaśnych można wyizolować nietrwałe wielosiarczki wodoru, np. .
Znane są także wielosiarczki, w których rolę kationu pełni związek organiczny, np. "N"-metyloimidazol.
Wielosiarczki wykorzystuje się do produkcji barwników oraz w garbarstwie. Wielosiarczek wapnia stosowany jest jako fungicyd pod nazwą ciecz kalifornijska (ang. "lime sulfur"). 
Wielosiarczkowe związki kompleksowe.
Wielosiarczki są częstymi ligandami w chemii koordynacyjnej, np. . Kompleksy tego typu tworzą zarówno metale przejściowe, jak i metale grup głównych.
Polimery wielosiarczkowe.
Polimery wielosiarczkowe zbudowane są z łańcuchów zawierających naprzemiennie reszty węglowodorową i wielosiarczkową: –[(CH2)m-Sx]n–, gdzie x oznacza liczbę atomów siarki w jednostce, a n – liczbę merów. Polimery takie można otrzymać przez kondensację dihalogenku alkilu z wielosiarczkiem nieorganicznym:
Polimery wielosiarczkowe są nierozpuszczalne w wodzie, olejach i wielu rozpuszczalnikach organicznych. Dzięki tej odporności stosowane są jako uszczelniacze nawierzchni, szyb pojazdów i samolotów.
Polisiarczki w produktach wulkanizowanych.
Wiele elastomerów zawiera mostki wielosiarczkowe wprowadzane w procesie wulkanizacji w celu usztywnienia i wzmocnienia materiału (gumy). W trakcie procesu łańcuchy siarkowe łączą ze sobą węgle allilowe (tzn. sąsiadujące z wiązaniem podwójnym C=C) sąsiadujących łańcuchów polimeru.
Podobne związki.
Inne pierwiastki 16 grupy układu okresowego również tworzą związki łańcuchowe. Tlen tworzy jony dwuatomowe np. (nadtlenki i ponadtlenki ), istnieją także jego trójatomowe jony ozonkowe, . Selen i tellur tworzą analogiczne do wielosiarczków wieloselenki i wielotellurki.

</doc>
<doc id="947977" url="https://pl.wikipedia.org/wiki?curid=947977" title="Krystyna Maria de France">
Krystyna Maria de France

Krystyna Maria de France, fr. "Christine de France", "Chrétienne", wł. "Maria Cristina di Francia", "Madama Reale" (ur. 10 lutego 1606, zm. 27 grudnia 1663) – regentka Sabaudii w latach 1637-1663.
Życiorys.
Urodziła się w Paryżu jako córka króla Francji – Henryka IV i jego drugiej żony – Marii Medycejskiej. Była młodszą siostrą króla Ludwika XIII i Elżbiety, królowej Hiszpanii. Była starszą siostrą Mikołaja i Gastona, książąt Orleanu oraz Hernyki Marii, królowej Anglii.
10 lutego 1619 w Paryżu poślubiła Wiktora Amadeusza I, księcia Sabaudii (syna Karola Emanuela I, księcia Sabaudii, i Katarzyny Michaliny Habsburg, księżniczki hiszpańskiej). Wiktor Amadeusz został księciem po śmierci swojego ojca, w 1630, ale zmarł już w 1637. Krystyna Maria była mocną, śmiałą kobietą i dlatego udało jej się zostać regentką podczas rządów jej dwóch kolejnych synów; najpierw Franciszka Hiacynta, następnie Karola Emanuela II.
Bracia jej zmarłego męża – Maurycy Sabaudzki i jego młodszy brat Tomasz byli przeciwnikami regentki, jako Francuzki z pochodzenia. Kiedy w 1638 zmarł mały Franciszek Hiacynt, obaj bracia rozpoczęli piemoncką wojnę domową i uzyskali wsparcie Hiszpanii. Powstały dwie partie: "principisti" (sojusznicy książąt) i "madamisti" (sojusznicy "Madama Reale"). Po 4 latach walk, Krystyna Maria wygrała dzięki wsparciu Francji. Udało jej się zatrzymać księstwo dla jej syna, ale również ograniczyć wpływy francuskie w księstwie. Kiedy podpisano pokój w 1642 Maurycy zrezygnował z tytułu kardynała i poślubił swoją 14-letnią siostrzenicę – Ludwikę Krystynę, prosząc najpierw o dyspensę papieża Pawła V. Maurycy został później gubernatorem Nicei. Krystyna Maria zmarła w 1663, w Turynie.

</doc>
<doc id="947980" url="https://pl.wikipedia.org/wiki?curid=947980" title="Railroad Tycoon 3">
Railroad Tycoon 3

Railroad Tycoon 3 – gra komputerowa z gatunku gier strategiczno-ekonomicznych, wydana przez firmę Take-Two Interactive w 2003 roku. Do dyspozycji użytkownika oddano 47 różnych lokomotyw począwszy od parowych, przez elektryczne aż do spalinowych, 28 kampanii i scenariuszy odwzorowujących historię kolejnictwa. Oprócz tego gra wyposażona jest w tryb wieloosobowy do gry w sieci lokalnej lub internecie i edytor map.
Fabuła.
Gracz wciela się w rolę magnata kolejowego, który zakłada swoje linie w Europie i USA. Może także inwestować w wiele gałęzi przemysłu (plantacje, kopalnie, fabryki) w zmiennym systemie gospodarczym.
Cel gry.
Celem gry jest zbudowanie trasy kolejowej do danego punktu oraz (nie w każdej planszy) wyeliminowanie swoich konkurentów i zdobycie jak największej sumy pieniędzy.

</doc>
<doc id="947982" url="https://pl.wikipedia.org/wiki?curid=947982" title="Leucoraja">
Leucoraja

Leucoraja – rodzaj ryb chrzęstnoszkieletowych z rodziny rajowatych (Rajidae).
Klasyfikacja.
Gatunki zaliczane do tego rodzaju:

</doc>
<doc id="947983" url="https://pl.wikipedia.org/wiki?curid=947983" title="Tylko jedno życie">
Tylko jedno życie

Tylko jedno życie (ang. "One Life to Live", w skrócie "OLTL") – amerykańska opera mydlana, emitowana przez stację ABC od 15 lipca 1968 do 13 stycznia 2012 oraz w internecie od 29 kwietnia do 19 sierpnia 2013.
Pomysłodawczynią serialu jest Agnes Nixon. Opowiada on losy mieszkańców fikcyjnego miasta Llanview w Pensylwanii. 
Emisja.
W USA.
Serial emitowany był przez stację ABC przez niemal 44 lata – od 15 lipca 1968 do 13 stycznia 2012. Wyemitowano na jej antenie 11105 odcinków. Była to ostatnia opera mydlana w USA emitowana w standardowej rozdzielczości obrazu. Stacja ABC w 2012 zrezygnowała z serialu na rzecz nowego talk-show "The Revolution", natomiast prawa do serialu przekazała firmie Prospect Park, która po rocznej przerwie wznowiła jego produkcję. Serial udostępniany był jednak już tylko w internecie (Hulu, iTunes oraz The Online Network) w postaci 30-minutowych odcinków. Od 29 kwietnia do 19 sierpnia 2013 pokazano ich 40. Emisję zawieszono m.in. w związku ze sporem prawnym ze stacją ABC, która po zakończeniu emisji na swojej antenie, przeniosła część bohaterów do innej swojej produkcji "Szpital miejski", gdzie stworzona została ich dalsza, wykluczająca się z kontynuacją historia. Emisja pozostaje zawieszona do czasu rozstrzygnięcia sądowego.
W Polsce.
Serial zadebiutował w niedzielę 13 września 1998 o 15.30 na kanale Nasza TV. Pokazano wówczas odcinek pilotowy. Następnie przez trzy tygodnie od 14 września do 3 października 1998 serial był emitowany od poniedziałku do piątku o godz. 18.00. Od 5 października emisję przesunięto na godz. 14.00, a od 17 października 1998 serial był pokazywany także w soboty. Ostatni odcinek wyemitowano w sobotę 20 lutego 1999. Łącznie pokazano 128 odcinków z roku 1993.

</doc>
<doc id="947984" url="https://pl.wikipedia.org/wiki?curid=947984" title="Rudolf Lehmann">
Rudolf Lehmann

Rudolf Lehmann (ur. 16 września 1891 w Staßfurt, zm. 14 stycznia 1984 w Marburgu) - niemiecki archiwista i historyk.

</doc>
<doc id="947988" url="https://pl.wikipedia.org/wiki?curid=947988" title="Adam Holender">
Adam Holender

Adam Holender (ur. 13 listopada 1937 w Krakowie) – polski operator filmowy, od lat pracujący za granicą, głównie w Hollywood.
Życiorys.
Po wybuchu II wojny światowej i wkroczeniu Armii Czerwonej do Polski został wraz z rodziną wywieziony na Syberię. Do kraju wrócili po jej zakończeniu. 
Studiował architekturę, a w 1964 ukończył studia na wydziale operatorskim łódzkiej filmówki. Współpracował przy etiudach Krzysztofa Zanussiego i Romana Polańskiego, a po ukończeniu Szkoły Filmowej w Łodzi w 1966 został członkiem Zjednoczonych Zespołów Filmowych przy ul. Puławskiej 61. Jego ostatnią pracą operatorską w Polsce było szwenkowanie na planie "Czterech pancernych i psa", kultowego serialu tamtej epoki.
W 1966 opuścił Polskę i przez Kanadę udał się do Stanów Zjednoczonych. Pracuje także jako autor zdjęć do filmów reklamowych. W 2007 roku Laureat Nagrody dla Polskiego Operatora za Szczególny Wkład w Sztukę Filmową na 15. Międzynarodowym Festiwalu Autorów Zdjęć Filmowych "Camerimage" w Łodzi
Uznanie w świecie filmu zdobył na przełomie lat 60. i 70. dzięki zdjęciom do Oscarowego "Nocnego kowboja" Johna Schlesingera (1969), "Narkomanów" z Alem Pacino w roli głównej (1971) oraz "Bezbronnych nagietków" Paula Newmana (1972).

</doc>
<doc id="947990" url="https://pl.wikipedia.org/wiki?curid=947990" title="Topielnica">
Topielnica



</doc>
<doc id="947991" url="https://pl.wikipedia.org/wiki?curid=947991" title="Whispering Pines (singel The Band)">
Whispering Pines (singel The Band)

Whispering Pines - utwór kanadyjskiej grupy rockowej The Band, który znalazł się w albumie "The Band" (znanym także jako "Brązowy album") w roku 1969.
Rolę wokalisty i głównego klawiszowca przejął w nim Richard Manuel.
Tematem utworu jest poczucie samotności i wewnętrznej pustki ("Inside my lonely room, there is no between") bohatera czekającego na miłość. Podmiot nie mówi o konkretnej osobie, raczej nakreśla subtelny wizerunek oczekiwanej miłości ("If you find me in a gloom, or catch me in a dream"). Samotność i kreacja idealnego uczucia znajdują ekwiwalenty w rozmaitych obrazach ("Let the waves rush in, let the seagulls cry" etc). Bohater utworu nieustannie waha się między dającą siłę nadzieją, pochwałą życia i (wyniszczających skądinąd) uczuć a dekadenckim nastrojem. Wpierw słyszymy bowiem: "Reaching for the clouds, for nothing else remains" (Wyciągając w górę rękę, by wycisnąć chmury z ostatnich kropel deszczu) - a potem: "Try looking through a haze at an empty house, in the cold, cold sun" (Próbuję spojrzeć przez opary na pusty dom w zimnym słońcu). "Opary" można tu również odczytywać jako aluzję stosowania narkotyków.

</doc>
<doc id="947994" url="https://pl.wikipedia.org/wiki?curid=947994" title="Brama Kaszubska">
Brama Kaszubska

Brama Kaszubska - to wąski przesmyk na Pojezierzu Kaszubskim pomiędzy jeziorami Raduńskim Dolnym i Raduńskim Górnym leżący na końcu leśnego wąwozu prowadzącego z Kartuz (trasa drogi wojewódzkiej nr 228). W sąsiedztwie "Bramy Kaszubskiej" znajduje się stacja limnologiczna Uniwersytetu Gdańskiego w Borucinie i ośrodki wypoczynkowe nad jeziorami Raduńskimi. Prowadzi tędy również turystyczny Szlak Wzgórz Szymbarskich.

</doc>
<doc id="947995" url="https://pl.wikipedia.org/wiki?curid=947995" title="Live!! +one">
Live!! +one

Live!! +one – EP z zapisem koncertu brytyjskiej heavymetalowej grupy Iron Maiden. Pierwotnie album został wydany tylko w Japonii w listopadzie 1980. Wszystkie ścieżki z wersji japońskich pochodziły z 4 lipca 1980 z występu zespołu w Marquee Club w Londynie.
Także w 1980 w Niemczech wytwórnia Electrola wypuściła na rynek muzyczny album "Special Live", który zawierał trzy spośród czterech ścieżek "Live!! +one" (nie zamieszczono "Sanctuary").
W 1984 "Live!! +one" zostało wydane również w Grecji z rozszerzoną listą utworów. Dodano "I've Got the Fire" nagrany podczas wyżej wymienionego koncertu. Utwór "Prowler" został zamieszczony w wersji z płyty "Iron Maiden", zaś pozostałe trzy ścieżki pochodzą z innego EP – Maiden Japan.

</doc>
<doc id="947998" url="https://pl.wikipedia.org/wiki?curid=947998" title="7,5 cm leichtes Gebirgsinfanteriegeschütz 18">
7,5 cm leichtes Gebirgsinfanteriegeschütz 18

7,5 cm leichtes Gebirgsinfanteriegeschütz 18 (7,5 cm le.Geb.I.G.18) - niemieckie lekkie górskie działo piechoty kalibru 75 mm. Była to odmiana 7.5 cm le.I.G.18 z nowym, dwuogonowym łożem. le.Geb.I.G.18 mógł być szybko rozłożony na 10 części i przenoszony w jukach.

</doc>
<doc id="948002" url="https://pl.wikipedia.org/wiki?curid=948002" title="Kręczynka jesienna">
Kręczynka jesienna

Kręczynka jesienna ("Spiranthes spiralis" (L.) Chevall.) – gatunek byliny z rodziny storczykowatych ("Orchidaceae").
Rozmieszczenie geograficzne.
Zwarty zasięg występowania obejmuje całą niemal Europę (bez Szkocji, Islandii i Półwyspu Skandynawskiego). Na południowym wschodzie sięga po Kaukaz i Azję Mniejszą. Występuje również na oderwanych od głównego zasięgu stanowiskach w górach na pobrzeżu Algierii, Sycylii, Krety i Cypru. W Polsce opisano jego występowanie na ponad 100 stanowiskach, jednakże większość z nich jest już historyczna. W latach 2000-2006 potwierdzono jego występowanie tylko na kilkunastu stanowiskach i wszystkie znajdują się w Karpatach. Są to stanowiska: w rejonie Cisownicy i w Lesznej Górnej, dwa stanowiska na pograniczu Beskidu Makowskiego i Pasma Policy koło Juszczyna, w Beskidzie Wyspowym koło Tęgoborza, 8 stanowisk na zachodnim końcu Beskidu Niskiego w miejscowościach Binczarowa, Bogusza, Kamionka Wielka i Nawojowa. W latach 2007-2008 znaleziono nowe stanowisko koło Piwnicznej w Beskidzie Sądeckim.
Biologia i ekologia.
Bylina, geofit. W Polsce kwitnie od lipca do sierpnia, czasami do pierwszych dni października. Jej przedsłupne kwiaty zapylane są głównie przez trzmiele i gatunki z rodzaju "Lasioglossum". Roślina zwabia je zapachem kwiatów oraz nektarem. Współczynnik zawiązywania nasion jest wysoki. Liczba chromosomów 2n = 30. 
Rośnie głównie na łąkach, szczególnie wilgotnych. Preferuje stanowiska słoneczne i otwarte, gleby świeże, gliniaste, o odczynie obojętnym lub lekko kwaśnym. W Polsce jej stanowiska obecnie znajdują się na wysokości 380 – 560 m n.p.m., w Europie dochodzi do 1640 m.
Zagrożenia i ochrona.
Roślina objęta jest w Polsce ścisłą ochroną gatunkową. Jest rośliną niezwykle rzadką. W Polsce rośnie na zaledwie kilkunastu stanowiskach. Również na poszczególnych stanowiskach występuje w niewielkiej ilości osobników i na niewielkim terenie. W ostatnich dziesięcioleciach obserwowany jest duży spadek liczby stanowisk. Przyczyną jest zaniechanie tradycyjnych metod gospodarowania łąkami, co powoduje zmiany ich składu gatunkowego i wzrost liczby roślin zagłuszających kręczynkę jesienną, szczególnie zaś wysokich traw rozłogowych (przy eutrofizacji łąk). Wszystkie znane obecnie stanowiska tego gatunku znajdują się poza obszarami chronionymi. W związku z tym dla ochrony tego gatunku wskazane byłoby objęcie jego stanowisk ochroną, np. w postaci użytków ekologicznych oraz ochroną czynną na stanowisk, gdzie jest zagłuszany przez inne rośliny.
Kategorie zagrożenia gatunku:

</doc>
<doc id="948004" url="https://pl.wikipedia.org/wiki?curid=948004" title="Pável Pardo">
Pável Pardo

Pável Pardo Segura (ur. 26 lipca 1976 w Guadalajarze) – meksykański piłkarz występujący najczęściej na pozycji środkowego obrońcy lub defensywnego pomocnika.
Kariera klubowa.
Pardo pochodzi z miasta Guadalajara, w którym to rozpoczął piłkarską karierę w klubie Atlas. W jego barwach zadebiutował w 1993 roku jako 17-latek i już wtedy wywalczył miejsce w wyjściowej jedenastce tego zespołu. W Atlasie szybko stał się jednym z najlepszych obrońców w lidze meksykańskiej, ale przez pięć lat gry nie osiągnął z tym klubem znaczących sukcesów. W 1998 roku przeszedł do Tecos UAG, rywala Atlasu zza miedzy. W UAG spędził rok i już w 1999 roku został piłkarzem jednego z najbardziej utytułowanych klubów Meksyku, Amériki. Wraz z przejściem do tej drużyny Pardo zaczął w końcu osiągać sukcesy zarówno na arenie krajowej jak i międzynarodowej. W 2001 roku wygrał Puchar Gigantów CONCACAF (América pokonała w finale D.C. United 2:0). W 2002 roku wywalczył swoje pierwsze mistrzostwo Meksyku fazy Verano, a w 2005 roku fazy Clausura. Rok później América z Pardo w składzie okazała się najlepszym zespołem w Ameryce Północnej i Środkowej zwyciężając w Pucharze Mistrzów CONCACAF (wygrana w finale z Deportivo Toluca).
Latem 2006 za milion euro Pardo przeszedł do niemieckiego VfB Stuttgart. W Bundeslidze zadebiutował 12 sierpnia w przegranym 0:3 meczu z 1. FC Nürnberg. W klubie ze Stuttgartu od początku sezonu grał w pierwszym składzie i stał się filarem linii defensywnej. W czwartej kolejce ligowej w meczu z Werderem Brema zdobył wyrównującego gola, a Stuttgart ostatecznie wygrał 3:2. Ogółem w całym sezonie zagrał w 33 meczach i walnie przyczynił się do zdobycia pierwszego od piętnastu lat mistrzostwa Niemiec przez VfB.
W styczniu 2009 Pardo powrócił do Amériki za sumę pół miliona euro. W stołecznym klubie pełnił funkcję kapitana drużyny, jednak nie osiągnął z nim większych sukcesów. Po ponad dwóch latach i rozegraniu 86 ligowych spotkań dla Amériki 26 lipca 2011, w swoje 35. urodziny, Pardo odszedł na zasadzie wolnego transferu do amerykańskiego zespołu Chicago Fire. W 2012 roku zakończył karierę.
Kariera reprezentacyjna.
W reprezentacji Meksyku Pardo zadebiutował 16 czerwca 1996 roku w zremisowanym 2:2 meczu z USA. W 1997 roku wziął udział w Pucharze Konfederacji, ale z Meksykiem nie wyszedł z grupy. Natomiast na początku 1998 roku wygrał z Meksykiem Złoty Puchar CONCACAF (1:0 w finale z USA). W tym samym roku wystąpił także w Mistrzostwach Świata we Francji. Zagrał w grupowych meczach z Koreą Południową (3:1) i z Belgią (2:2), w którym to otrzymał czerwoną kartkę. Do gry wrócił w 1/8 finału, ale Meksyk przegrał 1:2 z Niemcami.
W 1999 roku Pardo wziął udział w Pucharze Konfederacji, wystąpił we wszystkich meczach, także w wygranym 4:3 finale z Brazylią. 2 lata później znów zagrał w tym turnieju, ale Meksyk nie wyszedł wówczas z grupy. W 2003 roku natomiast osiągnął kolejny sukces z reprezentacją wygrywając swój drugi Meksykiem Złoty Puchar CONCACAF.
W 2006 roku Pardo został powołany do kadry na Mistrzostwa Świata w Niemczech. Był podstawowym zawodnikiem drużyny i uznany jednym z lepszych w niej. Zagrał we wszystkich trzech grupowych meczach, a także w przegranym 1:2 po dogrywce z Argentyną meczu 1/8 finału.

</doc>
<doc id="948005" url="https://pl.wikipedia.org/wiki?curid=948005" title="Pavel Pardo">
Pavel Pardo



</doc>
<doc id="948009" url="https://pl.wikipedia.org/wiki?curid=948009" title="Fuleren">
Fuleren



</doc>
<doc id="948010" url="https://pl.wikipedia.org/wiki?curid=948010" title="Fullereny">
Fullereny



</doc>
<doc id="948013" url="https://pl.wikipedia.org/wiki?curid=948013" title="Orest Popow">
Orest Popow

Orest Sergeewicz Popow (ur. 11 stycznia 1934 w Leningradzie, zm. 28 lipca 2011 w Szczecinie) - rosyjski matematyk. Pracował w Leningradzie oraz Szczecinie.
Był profesorem doktorem habilitowanym inżynierem. Nauczał matematyki stosowanej, teorii systemów, teorii sterowania, modelowania i symulacji, sztucznej inteligencji, sterowania obiektami ruchomymi, systemów adaptacyjnych, identyfikacji systemów oraz mechaniki analitycznej.
Życiorys.
Edukacja.
Studiował w Leningradzkim Instytucie Elektrotechnicznym (obecnie Petersburski Państwowy Uniwersytet Elektrotechniczny) na kierunku "automatyzacja" oraz na Wydziale Matematyczno-Mechanicznym Leningradzkiego Uniwersytetu (studium podnoszenia kwalifikacji na kierunku "mechanika analityczna"). Zdał doktorat w Leningradzkim Instytucie Elektrotechnicznym w 1963 roku. Zdał habilitację w zakresie teorii systemów, teorii sterowania i analizy systemowej w Leningradzkim Instytucie Elektrotechnicznym w 1978 roku. Otrzymał tytuł profesora w 1983 roku.
Kariera.
W latach 1987-1997 był kierownikiem Katedry Sterowania i Informatyki w Systemach Technicznych na Petersburskim Państwowym Uniwersytecie Urządzeń Aerokosmicznych. W latach 1985-1997 był członkiem rad naukowo-metodycznych Ministerstwa Wyższej Edukacji Federacji Rosyjskiej ds. specjalności: "sterowanie i informatyka w systemach technicznych", "systemy automatycznego sterowania aparatami latającymi", "automatyzacja i sterowanie".
Od 1991 roku był profesorem zwyczajnym, kierownikiem Zakładu Metod Matematycznych, następnie kierownikiem Katedry Metod Matematycznych i dyrektorem Instytutu Sztucznej Inteligencji i Metod Matematycznych Wydziału Informatyki Politechniki Szczecińskiej. Przed śmiercią był kierownikiem Zakładu Metod Matematycznych Politechniki Szczecińskiej.
W latach 2000-2003 był kierownikiem Projektu Międzynarodowego (ze strony Polski) "Aero-user-friendly SIMulator-based distance learning" (ASIMIL) 5. Programu Ramowego Komisji Europejskiej UE.
Miał na koncie ponad 220 publikacji, w tym 6 książek. Wypromował 20 doktorów (15 w Rosji, 5 w Polsce).
Był członkiem rzeczywistym Międzynarodowej Akademii Nawigacji i Sterowania Ruchem (International Academy of Navigation &amp; Motion Control). Był członkiem Rosyjskiej Akademii Nauk Przyrodniczych. Był zasłużonym Działaczem Nauki Federacji Rosyjskiej.

</doc>
<doc id="948014" url="https://pl.wikipedia.org/wiki?curid=948014" title="Gołek białawy">
Gołek białawy

Gołek białawy ("Pseudorchis albida") – gatunek byliny z rodziny storczykowatych ("Orchidaceae"). Jeden z dwóch przedstawicieli rodzaju gołek ("Pseudorchis"). Występuje w znacznej części Europy oraz w północnej Azji. W Polsce wyłącznie w Karpatach, rzadko na Podkarpaciu, pojedynczo w Sudetach.
Ekologia.
Rośnie na naskalnych murawach i halach, zarówno na podłożu wapiennym, jak i bezwapiennym. W Tatrach występuje głównie w piętrze kosówki i turniowym, ale z rzadka można go spotkać w reglach. Geofit. W klasyfikacji zbiorowisk roślinnych gatunek charakterystyczny dla All. "Nardion".
Zagrożenia i ochrona.
W Polsce gatunek objęty ścisłą ochroną gatunkową. Umieszczony na polskiej czerwonej liście w kategorii NT (bliski zagrożenia).

</doc>
<doc id="948017" url="https://pl.wikipedia.org/wiki?curid=948017" title="Winterheart’s Guild">
Winterheart’s Guild

Winterheart's Guild – trzeci album fińskiej grupy Sonata Arctica. Wydany w 2003 roku przez Spinefarm Records. Autorem wszystkich utworów jest Tony Kakko. Na podstawie albumu powstaje gra action RPG o tym samym tytule. Jest ona tworzona przez firmę Zelian Games we współpracy z zespołem.

</doc>
<doc id="948018" url="https://pl.wikipedia.org/wiki?curid=948018" title="Laminat">
Laminat



</doc>
<doc id="948021" url="https://pl.wikipedia.org/wiki?curid=948021" title="Poliwęglan">
Poliwęglan



</doc>
<doc id="948026" url="https://pl.wikipedia.org/wiki?curid=948026" title="Klaus Bischoff">
Klaus Bischoff

Klaus Bischoff (ur. 9 czerwca 1961 w Ulmie) – niemiecki szachista, arcymistrz od 1990 roku.
Kariera szachowa.
W szachy gra do jedenastego roku życia. Pierwszy międzynarodowy sukces osiągnął w roku 1980, dzieląc III-V miejsce (za Garrim Kasaprowem i Nigelem Shortem) w mistrzostwach świata juniorów do lat 20, rozegranych w Dortmundzie. W kolejnych latach zwyciężył bądź podzielił I miejsca w m.in. Südlohn (1981), Tirschenreuth (1982), Budapeszcie (1985, wspólnie z Ralfem Lau), Kecskemét (1988, wspólnie z Julianem Hodgsonem), Arosie (1996, wspólnie z Wiktorem Gawrikowem i Lotharem Vogtem), Böblingen (1996, wspólnie z Lwem Gutmanem, Karenem Movsziszianem, Giorgim Bagaturowem i Rustemem Dautowem), Recklinghausen (1997), St. Ingbert (1998, wspólnie z Michaelem Feyginem), Recklinghausen (1999, wspólnie z Konstantinem Lernerem), Essen (2000, wspólnie z Wadimem Zwiagincewem oraz Aleksiejem Driejewem), Saarlouis (2000), Paignton (2000, wspólnie z Johnem Nunnem), Hamburgu (2001), Bad Zwesten (2003, wspólnie z Lwem Gutmanem), Senden (2003) oraz ponownie w Bad Zwesten (2005).
W 2013 r. zdobył złoty medal indywidualnych mistrzostw Niemiec.
Jest jednym z najlepszych niemieckich szachistów w grze w przyspieszonym tempem. Pomiędzy 1981 a 2009 r. zdobył 11 złotych medali w mistrzostwach swojego kraju w grze błyskawicznej, jest również czterokrotnym złotym medalistą w szachach szybkich.
Wielokrotnie reprezentował Niemcy w turniejach drużynowych, m.in.:
Najwyższy ranking w dotychczasowej karierze osiągnął 1 listopada 2009 r., z wynikiem 2569 punktów zajmował wówczas 14. wśród niemieckich szachistów.

</doc>
<doc id="948028" url="https://pl.wikipedia.org/wiki?curid=948028" title="Blasfemia">
Blasfemia



</doc>
<doc id="948030" url="https://pl.wikipedia.org/wiki?curid=948030" title="Antagonista (osoba)">
Antagonista (osoba)

Antagonista (dosł. „oponent, przeciwnik, adwersarz”) – postać literacka, istotna dla fabuły utworu, która jest przeciwnikiem głównego bohatera, określanego mianem protagonisty.
W teatrze greckim był to aktor, który w tragedii grał drugą co do ważności rolę.
W sztukach teatralnych, filmach, komiksach, grach jest to zwykle postać negatywna, często będąca czarnym charakterem.

</doc>
<doc id="948031" url="https://pl.wikipedia.org/wiki?curid=948031" title="Reckoning Night">
Reckoning Night

Reckoning Night – czwarty album studyjny fińskiego zespołu power metalowego Sonata Arctica, wydany w 2004 roku przez Nuclear Blast.

</doc>
<doc id="948032" url="https://pl.wikipedia.org/wiki?curid=948032" title="Alkoholan">
Alkoholan



</doc>
<doc id="948033" url="https://pl.wikipedia.org/wiki?curid=948033" title="Związek kompleksowy">
Związek kompleksowy



</doc>
<doc id="948037" url="https://pl.wikipedia.org/wiki?curid=948037" title="Alkoksylany">
Alkoksylany



</doc>
<doc id="948042" url="https://pl.wikipedia.org/wiki?curid=948042" title="Cyjanek">
Cyjanek



</doc>
<doc id="948045" url="https://pl.wikipedia.org/wiki?curid=948045" title="Pamięć komorowa">
Pamięć komorowa



</doc>
<doc id="948050" url="https://pl.wikipedia.org/wiki?curid=948050" title="Zaginiona Kolonia">
Zaginiona Kolonia



</doc>
<doc id="948053" url="https://pl.wikipedia.org/wiki?curid=948053" title="Leo Brouwer">
Leo Brouwer

Leo Brouwer, właśc. Juan Leovigildo Brouwer Mezquida (ur. 1 marca 1939 w Hawanie) – kubański kompozytor, gitarzysta, dyrygent.
Dzięki jego muzyce wiele kubańskich filmów stało się sławnych na świecie. Jako gitarzysta nagrał ponad 100 płyt. Nieraz występował na polskiej scenie m.in. we Wrocławiu, Tychach. Jego twórczość to nie tylko utwory dla zaawansowanych gitarzystów. Skomponował również cykle etiud dla początkujących.

</doc>
<doc id="948071" url="https://pl.wikipedia.org/wiki?curid=948071" title="DerbyDB">
DerbyDB



</doc>
<doc id="948074" url="https://pl.wikipedia.org/wiki?curid=948074" title="Mesut Özil">
Mesut Özil

Mesut Özil (niemiecka wymowa: , turecka wymowa: ; ur. 15 października 1988 w Gelsenkirchen) – niemiecki piłkarz tureckiego pochodzenia, który występował na pozycji pomocnika. W latach 2009–2018 reprezentant Niemiec w piłce nożnej.
Kariera klubowa.
Początki kariery.
Karierę piłkarską rozpoczął w wieku 7 lat w klubie DJK Westfalia 04 Gelsenkirchen. 3 lata później przeniósł się do DJK Teutonia Schalke-Nord, by po roku zostać zawodnikiem DJK Falke Gelsenkirchen. W wieku 12 lat Özil trafił do Rot-Weiss Essen, gdzie występował przez kolejne pięć sezonów.
Schalke 04.
W 2005 podpisał kontrakt z FC Schalke 04. Pierwszy rok spędził w zespole rezerw, zaś latem 2006 roku został włączony do kadry pierwszej drużyny. W barwach Schalke zadebiutował 29 lipca 2006 roku w wygranym po rzutach karnych meczu Pucharu Niemiec z Bayerem 04 Leverkusen. W Bundeslidze zadebiutował 12 sierpnia 2006 roku w zremisowanym 1:1 spotkaniu z Eintrachtem Frankfurt. Ostatecznie w sezonie 2006/2007 Özil dziewiętnaście razy wystąpił w lidze, a także wywalczył z klubem wicemistrzostwo Niemiec. W następnych rozgrywkach grał wraz z Schalke w fazie grupowej Ligi Mistrzów.
Werder Brema.
31 stycznia 2008 przeszedł do Werderu Brema, który zapłacił za niego 4,3 mln euro. W nowym klubie zadebiutował 10 lutego 2008 w zremisowanym 1:1 meczu z Bayernem Monachium. Po krótkim czasie Özil wywalczył sobie miejsce w podstawowym składzie, tworząc wraz z Diego duet środkowych pomocników. 26 kwietnia 2008 w zremisowanym 3:3 meczu z Karlsruher Özil strzelił pierwszego gola w Bundeslidze. W sezonie 2007/08 wywalczył z Werderem wicemistrzostwo Niemiec. W 2009 zdobył z klubem swoje pierwsze klubowe trofeum, Puchar Niemiec. Z Werderem wziął także udział w Pucharze UEFA, z którego jednak klub odpadł po porażce 1:2 z Szachtarem Donieck.
Real Madryt.
17 sierpnia 2010 Real Madryt potwierdził podpisanie kontraktu z Özilem. Kwota transferu wyniosła około 15 milionów euro, a sam zawodnik podpisał kontrakt do 2016 roku. W barwach Realu zadebiutował 29 sierpnia 2010 roku w wyjazdowym spotkaniu z Mallorcą, zmieniając w 62. minucie Sergio Canalesa. 3 października 2010 roku podczas domowego spotkania z Deportivo La Coruña Özil zdobył swoją debiutancką bramkę, zaś Real wygrał 6:1. Pierwszy sezon zakończył z dorobkiem 6 goli i 17 asyst w lidze. Wraz z drużyną zdobył wicemistrzostwo Hiszpanii, Puchar Hiszpanii, a także dotarł do półfinału Ligi Mistrzów. Otrzymał także nagrodę dla Najlepiej Asystującego Zawodnika Ligi Mistrzów oraz został wybrany do jedenastki sezonu tych rozgrywek. Następne rozgrywki rozpoczął zdobywając bramkę na 1:0 w zremisowanym 2:2 pierwszym meczu o Superpuchar Hiszpanii z Barceloną. W przegranym 2:3 meczu rewanżowym Özil został w 78. minucie zmieniony przez Kakę, jednak w doliczonym czasie gry został ukarany czerwoną kartką. W lidze Özil w znacznym stopniu przyczynił się do zdobycia przez Real mistrzostwa Hiszpanii, a także otrzymał nagrodę dla Najlepszego Asystenta Ligi.
Arsenal.
2 września 2013 podpisał długoterminowy kontrakt z angielskim Arsenalem. 14 września zadebiutował w nowym klubie podczas wygranego 3:1 spotkania z Sunderlandem, w którym zanotował asystę przy golu Oliviera Giroud. 1 października w spotkaniu fazy grupowej Ligi Mistrzów z SSC Napoli zdobył swoją pierwszą bramkę w barwach Arsenalu, a także zanotował asystę przy bramce Giroud. W swoim pierwszym sezonie w ekipie Kanonierów, zdobył Puchar Anglii, kiedy to Arsenal po dogrywce pokonał Hull City 3:2.
Kariera reprezentacyjna.
We wrześniu 2006 Özil otrzymał powołanie do reprezentacji Niemiec do lat 19, w której rozegrał w sumie 11 spotkań i zdobył 4 gole. W 2006 wziął udział w młodzieżowych Mistrzostwach Europy. W wieku 18 lat Özil zadebiutował w kadrze do lat 21. W 2009 otrzymał powołanie na młodzieżowe Mistrzostwa Europy. Wraz z reprezentacją zdobył złoty medal, a w wygranym 4:0 w finałowym spotkaniu z Anglią zdobył bramkę.
W listopadzie 2007 zrzekł się tureckiego obywatelstwa i od tego czasu posługuje się jedynie niemieckim paszportem.
W seniorskiej reprezentacji zadebiutował 11 lutego 2009 w przegranym 0:1 towarzyskim meczu z Norwegią. Wszedł wówczas na boisko w 78. minucie meczu, zmieniając Torstena Fringsa.
W 2010 otrzymał powołanie na Mistrzostwa Świata w Południowej Afryce. Podczas turnieju został razem z Kaką najlepiej asystującym zawodnikiem. W ostatnim spotkaniu fazy grupowej z Ghaną zdobył bramkę dającą Niemcom zwycięstwo. Reprezentacja Niemiec zdobyła ostatecznie brązowy medal, pokonując w meczu o 3. miejsce Urugwaj 3:2. Po turnieju Özil otrzymał nominację do wielu nagród, m.in. do Złotej Piłki, FIFPro, Złotej Piłki Adidasa oraz Najlepszego Młodego Zawodnika Roku.
W 2012 Özil został powołany do kadry na Mistrzostwa Europy 2012. Ostatecznie Niemcy dotarli do półfinału, gdzie przegrali 1:2 z Włochami. Özil został najlepszym asystującym mistrzostw, a także wybrano go do najlepszej jedenastki całego turnieju.

</doc>
<doc id="948075" url="https://pl.wikipedia.org/wiki?curid=948075" title="Mesut Ozil">
Mesut Ozil



</doc>
<doc id="948081" url="https://pl.wikipedia.org/wiki?curid=948081" title="Garapan">
Garapan

Garapan – census-designated place (miejscowość spisowa) w Marianach Północnych, na wyspie Saipan. Według danych szacunkowych na rok 2009 liczyła 4414 mieszkańców. Ośrodek turystyczny. Piąta co do wielkości miejscowość kraju. Siedziba oddziałów urzędów federalnych Stanów Zjednoczonych.

</doc>
<doc id="948107" url="https://pl.wikipedia.org/wiki?curid=948107" title="Olivier Tebily">
Olivier Tebily



</doc>
<doc id="948118" url="https://pl.wikipedia.org/wiki?curid=948118" title="Pneumokoki">
Pneumokoki



</doc>
<doc id="948120" url="https://pl.wikipedia.org/wiki?curid=948120" title="Port Elizabeth (Saint Vincent i Grenadyny)">
Port Elizabeth (Saint Vincent i Grenadyny)

Port Elizabeth – miasto w Saint Vincent i Grenadynach; na wyspie Bequia, wchodzącej w skład Grenadyn; 856 mieszkańców (2006). Miasto jest stolicą parafii Grenadyn

</doc>
<doc id="948123" url="https://pl.wikipedia.org/wiki?curid=948123" title="Amerie">
Amerie

Amerie, właśc. Amerie Mi Marie Rogers (ur. 12 stycznia 1980) w Fitchburgu) – amerykańska piosenkarka R&amp;B, autorka tekstów muzycznych, producentka muzyczna, tancerka, aktorka oraz modelka.
Życiorys.
Dzieciństwo.
Urodziła się w Fitchburgu, w Massachusetts. Jej ojciec to Afrykańczyk a matka Koreanka. Z racji tego, że ojciec artystki należał do Sił Zbrojnych Stanów Zjednoczonych, Amerie często podróżowała i mieszkała w różnych miejscach na świecie, takich jak Alaska, Teksas, Niemcy, czy Korea Południowa. Obecnie mieszka w Waszyngtonie, gdzie spędziła większość dzieciństwa. W roku 1996 rozpoczęła naukę na Uniwersytecie Georgetown na kierunkach język angielski oraz sztuka. W roku 2000 opuściła szkołę.
Głównym językiem, którym posługuje się jest koreański, jednak po tym jak rodzina artystki wyprowadziła się z Korei Południowej, matka wokalistki nakazała swoim dzieciom naukę języka angielskiego. W wywiadzie dla czasopisma "KoreAm Journal", Amerie wyznała, że w swoim rodzinnym domu używa języka koreańskiego.
Kariera muzyczna.
"All I Have".
Amerie zaistniała w roku 2002, kiedy to wydała swój debiutancki album "All I Have" (2002). Artystka rok wcześniej pojawiła się gościnnie na longplayu Nasa "Stillmatic" w utworze "Rule".
Na początku 2002 roku wokalistka wydała swój pierwszy singel z albumu, "Why Don't We Fall in Love" jedynie dla stacji radiowych w Stanach Zjednoczonych. Utwór cieszył się umiarkowanym sukcesem zajmując pozycje #23 w USA oraz #40 w UK. Drugim singlem z albumu był utwór "Talkin' to Me", który nie odniósł sukcesu w Stanach Zjednoczonych. Mimo iż kawałki promujące krążek nie zajmowały pożądanych miejsc na "Billboard Hot 100", sam album odniósł sukces sprzedając się w postaci 623 000 egzemplarzy, plasując się na pozycji #9 na "Billboard 200" oraz otrzymując certyfikat złotej płyty.
Pod koniec roku 2002 artystka kontynuowała karierę solową wydając singel "I'm Coming Out", cover Diany Ross, który znalazł się na ścieżce dźwiękowej do filmu "Pokojówka na Manhattanie". W roku 2003 Amerie powróciła do udzielania się w utworach znanych raperów; pierwszy singel nagrany z LL Cool J to "Paradise" (pozycja w Top 20 na notowaniu UK Singles Chart oraz w Top 40 "Billboard Hot 100"), drugi – "Too Much for Me" nagrany z DJ Kayslay. Do obydwóch utworów nagrane zostały teledyski, popularne i rozpowszechnione w internecie.
"Touch".
Dnia 26 kwietnia 2002 roku Amerie wydała swój drugi, studyjny album zatytułowany "Touch". Krążek po raz kolejny wyprodukowany został przez Richa Harrisona, który w całości stworzył oraz wyprodukował siedem utworów. W porównaniu z pierwszym albumem, na krążku Amerie również udzielała się jako songwriter, współtworząc większość utworów. "Touch" zadebiutował na pozycji #5 notowania "Billboard 200" oraz #3 na "Top R&amp;B/Hip-Hop Albums", były to najwyższe miejsca jakie osiągnął album. W sierpniu tego samego roku, RIAA odznaczyła krążek "Touch" certyfikatem złotej płyty. Album zdobył również dwie nominacje do nagrody Grammy w roku 2006.
Pierwszym singlem z krążka okazał się utwór "1 Thing", który znalazł się również na soundtracku do komedii romantycznej "Hitch", gdzie główne role odgrywali Will Smith oraz Eva Mendes. Piosenka zawiera również sample z kawałka "Oh! Calcutta!", który nagrała funkowa grupa The Meters w latach 70. "1 Thing" sprzedał się w ilości ponad 200.000 egzemplarzy (jedynie Download) i został odznaczony platyną. Utwór stał się pierwszym, wydanym przez Amerie, który znalazł się w pierwszej dziesiątce notowania "Billboard Hot 100", zajmując pozycję #8 natomiast #1 na liście Hot R&amp;B/Hip-Hop Singles &amp; Tracks. Piosenka uzyskała również kilka nagród oraz nominacji m.in. MTV Video Music Award, czy Soul Train Lady of Soul Awards.
Pod koniec 2005 roku Amerie wydała drugi singel z albumu – "Touch" oraz "I Don't Care", główny singel z albumu Ricky'iego Martina "Life", nagrany wspólnie z raperem Fat Joe. Ostatni z dwóch wcześniej wspomnaianych utworów znalazł się na pozycjach Top 20 w kilku krajach europejskich i Australii. Trzecim singlem z albumu okazał się utwór "Talkin' About", który został wydany promocyjnie.
"Because I Love It".
Trzeci, studyjny album Amerie "Because I Love It" jest pierwszym, który nie został w całości wyprodukowany przez długiego współpracownika, przyjaciela oraz producenta Richa Harissona. Producentami krążka zostali m.in. Bryan Michael Cox, The Buchanans, Tim &amp; Bob i DJ Premier.
Pierwszym singlem z krążka okazał się utwór "Take Control" wyprodukowany przez Mike’a Carena oraz wydany w Stanach Zjednoczonych w grudniu 2006 roku nie odnosząc sukcesu. Piosenka zadebiutowała jedynie na liście Hot R&amp;B/Hip-Hop Songs. Mimo iż "Take Control" nie był popularny w rodzimym kraju Amerie, na europejskich notowaniach utwór utrzymywał się na dość wysokich pozycjach, dlatego też album "Because I Love It" ukazał się w Europie w maju 2007 roku.
Do tej pory nieznana jest data premiery krążka w Stanach Zjednoczonych.

</doc>
<doc id="948124" url="https://pl.wikipedia.org/wiki?curid=948124" title="Streptococcus pneumoniae">
Streptococcus pneumoniae



</doc>
<doc id="948127" url="https://pl.wikipedia.org/wiki?curid=948127" title="Wakans">
Wakans

Wakans, wakancja, wakansja (z łac. "vacat" 'jest puste', od "vacare" 'być wolnym, pustym') – rodzaj defektu punktowego sieci krystalicznej, węzeł sieci nieobsadzony atomem lub jonem. 
Energię tworzenia wakansu (Ev) wyraża się jako pracę potrzebną do przeniesienia atomu lub jonu z węzła na powierzchnię kryształu. Od tej wartości zależy równowagowa koncentracja wakansów, wyrażana przez stosunek liczby węzłów (n) do liczby atomów (N); zależność n/N od temperatury (T) opisuje równanie (k – stała Boltzmanna): 
Poza wakansami pojedynczymi w sieciach krystalicznych – głównie w kryształach jonowych – występują pary wakansów, czyli wakanse podwójne (biwakanse), na przykład:
Obecność wakansów wpływa na właściwości materiałów, przykładowo plastyczność – sprzyja wspinaniu się dyslokacji krawędziowych (np. w czasie odkształcania), ułatwia dyfuzję (np. w czasie obróbki chemicznej stopów).

</doc>
<doc id="948128" url="https://pl.wikipedia.org/wiki?curid=948128" title="Jarosław Budnik">
Jarosław Budnik

Jarosław Budnik (ur. 16 lutego 1973 w Świętochłowicach) – polski lektor, aktor, dziennikarz telewizyjny i radiowy.
Życiorys.
W 1996 ukończył studia na warszawskiej PWST. Pracował m.in. w Atomic TV, Radiu Wawa, Polsacie i RTL 7.
Wraz z Markiem Starybratem prowadził w latach 2004–2009 poranny program Radia ZET, "Dzień dobry bardzo". Od grudnia 2009 był związany z Radiem Złote Przeboje, gdzie początkowo był gospodarzem pasma popołudniowego. Od marca 2011 współprowadził poranny program "Złote Przeboje na Dzień Dobry", najpierw w duecie z Moniką Zamachowską, następnie z Piotrem Jaworskim i Odetą Moro, a od września 2016 do czerwca 2017 z Agnieszką Kasprzyk. Od października 2017 pracuje w Meloradiu, gdzie najpierw prowadził weekendowy program "Leniwy poranek", a od września 2019 jest gospodarzem porannego pasma w dni powszednie "Dzień dobry wszystkim". Był jednym z gospodarzy porannego programu TVP2 – "Pytanie na śniadanie".
Wystąpił w teledysku zespołu Power Play – Jaki Ty naprawdę jesteś.
Mąż aktorki Jowity Budnik.

</doc>
<doc id="948133" url="https://pl.wikipedia.org/wiki?curid=948133" title="Sąsiedztwo Moore’a">
Sąsiedztwo Moore’a

Sąsiedztwo Moore’a lub otoczenie Moore’a – zbiór ośmiu komórek automatu komórkowego, które otaczają komórkę centralną, czyli sąsiadem jest każda komórka, która z centralną graniczy krawędzią lub wierzchołkiem. Centralna komórka nie należy do tego sąsiedztwa. Nazwa jego pochodzi od Edwarda F. Moore’a.
Sąsiedztwo Moore’a jest wykorzystane w automacie komórkowym Life (z ang. "gra w życie") i w automacie wireworld.

</doc>
<doc id="948137" url="https://pl.wikipedia.org/wiki?curid=948137" title="Jezioro Długie (Skorzewo)">
Jezioro Długie (Skorzewo)

Długie Jezioro (kaszb. "Jezoro Dłudżé") – jezioro wytopiskowe na Pojezierzu Kaszubskim w gminie Kościerzyna powiatu kościerskiego (województwo pomorskie). Najbliższą miejscowością jest znajdujące się na zachód od jeziora Skorzewo. W pobliżu zachodniej krawędzi brzegów jeziora przebiega linia kolejowa nr 201 Nowa Wieś Wielka – Gdynia Port. 
Dane morfometryczne.
Powierzchnia zwierciadła wody według różnych źródeł wynosi od 18,5 ha do 19,51 ha.
Zwierciadło wody położone jest na wysokości 168,3 m n.p.m. lub 168,4 m n.p.m. Średnia głębokość jeziora wynosi 3 m, natomiast głębokość maksymalna 10 m.

</doc>
<doc id="948144" url="https://pl.wikipedia.org/wiki?curid=948144" title="Barbossa">
Barbossa



</doc>
<doc id="948148" url="https://pl.wikipedia.org/wiki?curid=948148" title="Potters Village">
Potters Village

Potters Village - miasto w Antigui i Barbudzie, na wyspie Antigua (Saint John), niedaleko All Saints; 3471 mieszkańców (2013). Trzecie co do wielkości miasto kraju.

</doc>
<doc id="948159" url="https://pl.wikipedia.org/wiki?curid=948159" title="Medresa Bu Inania">
Medresa Bu Inania



</doc>
<doc id="948162" url="https://pl.wikipedia.org/wiki?curid=948162" title="Bu Inania">
Bu Inania



</doc>
<doc id="948164" url="https://pl.wikipedia.org/wiki?curid=948164" title="Coopers Town">
Coopers Town

Coopers Town – miasto na Bahamach, stolica wyspy Wielkie Abaco; 8888 mieszkańców (2008) Czwarte co do wielkości miasto kraju.

</doc>
<doc id="948168" url="https://pl.wikipedia.org/wiki?curid=948168" title="Bou Inania">
Bou Inania



</doc>
<doc id="948169" url="https://pl.wikipedia.org/wiki?curid=948169" title="Zazie">
Zazie

Zazie, właściwie "Isabelle de Truchis de Varennes" (ur. 18 kwietnia 1964 w Boulogne-Billancourt) – francuska piosenkarka, autorka tekstów, kompozytorka muzyki, a także była modelka. Jej pseudonim artystyczny „Zazie” pochodzi od bohaterki powieści francuskiej "Zazie dans le metro" ("Zazi w metrze"). 
Oficer Orderu Sztuki i Literatury (2021).

</doc>
<doc id="948170" url="https://pl.wikipedia.org/wiki?curid=948170" title="Medresa Bou Inania">
Medresa Bou Inania



</doc>
<doc id="948173" url="https://pl.wikipedia.org/wiki?curid=948173" title="Tetrastych">
Tetrastych

Tetrastych, także kwartyna, kwarten, quatrain, czterowiersz, czterowers – typ strofy, zwłaszcza w poezji lirycznej. Składa się z czterech wersów, najczęściej izosylabicznych i połączonych rymami (parzystymi, okalającymi lub krzyżowymi). Typowy dla tetrastychu jest ośmio-, jedenasto- lub trzynastozgłoskowiec. Strofa tego typu jest często elementem składowym całych układów stroficznych, na przykład sonetu. Tetrastych często pojawia się w liryce polskiej.
Strofy czterowersowe pojawiają się w licznych utworach. Z kwartyn zbudowane są na przykład "Pieśń o Nibelungach" i "Rycerz w tygrysiej skórze" Szoty Rustawelego.
Strofa czterowersowa może być równowersowa lub różnowersowa. Różnowersowa jest strofa stanisławowska, stosowana między innymi przez Adama Mickiewicza.
Równowersowa jest natomiast napisana jambicznym pentametrem zwrotka wiersza Thomasa Graya:
Zazwyczaj zwrotki czterowersowe mają dwa rymy ("aabb", "abab", "abba"). Monorymowa jest strofa użyta w "Modlitwie Kunhuty", dziele zaliczanym do czeskiej liryki średniowiecznej:

</doc>
<doc id="948182" url="https://pl.wikipedia.org/wiki?curid=948182" title="Hypowolemia">
Hypowolemia



</doc>
<doc id="948183" url="https://pl.wikipedia.org/wiki?curid=948183" title="Ryś cętkowany">
Ryś cętkowany



</doc>
<doc id="948184" url="https://pl.wikipedia.org/wiki?curid=948184" title="Carl Gustaf Löwenhielm">
Carl Gustaf Löwenhielm

Karl Gustaf Löwenhielm (ur. 5 stycznia 1701, zm. 7 marca 1768 w Sztokholmie) – szwedzki kanclerz rady królewskiej i jurysta. Był przewodniczącym Szwedzkiej Rady Królewskiej od roku 1765 do swej śmierci.
Od 1719 studiował prawo. W roku 1747 został kanclerzem sprawiedliwości.

</doc>
<doc id="948187" url="https://pl.wikipedia.org/wiki?curid=948187" title="Volaticotheria">
Volaticotheria



</doc>
<doc id="948188" url="https://pl.wikipedia.org/wiki?curid=948188" title="Marta Kuehn-Jarek">
Marta Kuehn-Jarek

Marta Kuehn-Jarek (ur. 11 grudnia 1981 w Kaliszu) – polska siatkarka, grająca na pozycji libero.
Kluby.
Zakończyła karierę w 2017

</doc>
<doc id="948191" url="https://pl.wikipedia.org/wiki?curid=948191" title="Wiaczasłau Kebicz">
Wiaczasłau Kebicz



</doc>
<doc id="948196" url="https://pl.wikipedia.org/wiki?curid=948196" title="Lynx canadensis">
Lynx canadensis



</doc>
<doc id="948204" url="https://pl.wikipedia.org/wiki?curid=948204" title="Fabrice Maieco">
Fabrice Maieco



</doc>
<doc id="948207" url="https://pl.wikipedia.org/wiki?curid=948207" title="The Dawn Of Battle">
The Dawn Of Battle



</doc>
<doc id="948213" url="https://pl.wikipedia.org/wiki?curid=948213" title="Richard Marx">
Richard Marx

Richard Noel Marx (ur. 16 września 1963 w Chicago) – amerykański wokalista, kompozytor, twórca tekstów i producent płytowy. W późnych latach 80. i latach 90. wydał całą serię wielkich przebojów, do których zaliczyć można m.in. „Endless Summer Nights”, „Right Here Waiting” czy „Hazard”. Pomimo iż większość jego znaczących piosenek, włączając wcześniej wymienione, było romantycznymi balladami, to wiele z jego utworów reprezentowało klasycznego rocka – można w tym miejscu wymienić takie przeboje, jak: „Don't Mean Nothing”, „Should've Known Better”, „Satisfied” czy też „Too Late to Say Goodbye”. Wokalista zapisał się trwale w kanonie muzyki popularnej jako pierwszy wykonawca solowy, który umieścił 7 swoich singli w pierwszej piątce (Top 5) Listy Billboardu.
Życiorys.
Wczesne lata.
Urodził się w Chicago w Illinois jako jedyne dziecko Ruth (z domu Guildoo), byłej wokalistki, i Richarda Henry’ego „Dicka” Marxa (ur. 12 kwietnia 1924, zm. 12 sierpnia 1997), muzyka jazzowego i twórcy dżingli początku lat 60. Miał trójkę przyrodniego rodzeństwa z poprzedniego małżeństwa ojca.
Swoją karierę muzyczną rozpoczął w wieku 5 lat, śpiewając dżingle zrealizowane przez firmę handlową ojca; jego lista przebojów reklamowych obejmowała „Arm &amp; Hammer”, „Ken-L Ration” i „Nestlé Crunch”. Jako 17-latek mieszkał w Highland Park w Illinois, gdy kaseta z jego piosenkami znalazła się w rękach Lionela Richie. Po ukończeniu North Shore Country Day School w Winnetka w Illinois, Marx przeniósł się do Los Angeles i nagrał tło wokalne do utworu Lionela Richie „You Are”, a także „Running with the Night” i „All Night Long (All Night)”, które trafiły na płytę "Can’t Slow Down" (1983).
W tych wczesnych latach, Marx nagrywał w studiu jako chórek dla takich artystów jak: Madonna, Whitney Houston, Barbra Streisand i Luther Vandross.
Kariera.
W czerwcu 1987 ukazał się debiutancki album "Richard Marx", który sprzedano w ilości prawie 4 miliony egzemplarzy w USA i przyniósł cztery single: „Don't Mean Nothing”, „Should’ve Known Better”, „Endless Summer Nights” i „Hold On to the Nights”. W maju 1989 wydana została druga płyta długogrająca "Repeat Offender", która stała się potrójną platyną w ciągu kilku miesięcy i ostatecznie sprzedała się w ponad 5 mln sztuk w samych Stanach Zjednoczonych, za sprawą singli „Satisfied” i „Angelia”, a szczególnie „Right Here Waiting”. W 1991 Marx z udziałem takich artystów jak Luther Vandross i Billy Joel nagrał swój trzeci album "Rush Street", który promowały single: „Keep Coming Back”, „Hazard” i „Take This Heart”.
Latem 2006 Marx koncertował z Ringo Starrem i jego zespołem All-Starr. Współpracował też przy tworzeniu utworu Ringo Starra „Mystery of the Night” (2010).
W komedii Michaela Rosenbauma "Powrót do młodości" ("Back in the Day", 2014) u boku Moreny Baccarin, Kristoffera Polahy i Harlanda Williamsa zagrał postać sąsiada.
Życie prywatne.
8 stycznia 1989 poślubił tancerkę i aktorkę Cynthię Rhodes, znaną z roli Penny Johnson w melodramacie muzycznym "Dirty Dancing". Mają trzech synów: Brandona Caleba (ur. 11 września 1990), Lucasa Connera (ur. 14 września 1992) i Jessego Taylora (ur. 4 stycznia 1994). Po 25 latach małżeństwa, 4 kwietnia 2014 para ogłosiła rozwód. 23 grudnia 2015 ożenił się z modelką i aktorką Daisy Fuentes.

</doc>
<doc id="948216" url="https://pl.wikipedia.org/wiki?curid=948216" title="Kraj Kłajpedzki">
Kraj Kłajpedzki



</doc>
<doc id="948217" url="https://pl.wikipedia.org/wiki?curid=948217" title="Fredrik von Friesendorff">
Fredrik von Friesendorff

Fredrik von Friesendorff - (ur. 15 listopada 1707, zm. 26 sierpnia 1770) – szwedzki polityk i jurysta z XVIII wieku. 
Jego ojcem był polityk i dyplomata Carl Gustaf Friesendorff (1663-1715).
Był marszałkiem dwory następcy tronu Adolfa Fryderyka. 
W roku 1765 został kanclerzem Królestwa Szwecji ("rikskansliråd").
Był przewodniczącym Szwedzkiej Rady Królewskiej w latach 1768-1769.
Jego żona była Katarina Elisabet Stjerndal. 

</doc>
<doc id="948219" url="https://pl.wikipedia.org/wiki?curid=948219" title="Jeziora Raduńskie">
Jeziora Raduńskie

Jeziora Raduńskie – zespół jezior rynnowych na Pojezierzu Kaszubskim, w powiecie kartuskim (województwo pomorskie), położony na obszarze Kaszubskiego Parku Krajobrazowego. Jeziora Raduńskie zajmują obszar głębokiej rynny polodowcowej przez którą przepływa rzeka Radunia. W szerokim aspekcie pod hasłem tym rozumie się wszystkie jeziora "Kółka Raduńskiego", w węższym natomiast jedynie akwen dwóch największych: Raduńskiego Dolnego i Raduńskiego Górnego – przedzielonych Bramą Kaszubską. Połączony akwen jezior Raduńskich wespół z okolicznymi Wzgórzami Szymbarskimi jest nazywany również Szwajcarią Kaszubską.

</doc>
<doc id="948220" url="https://pl.wikipedia.org/wiki?curid=948220" title="Ulrik Scheffer">
Ulrik Scheffer

Ulrik Scheffer (ur. 5 sierpnia 1716, zm. 4 marca 1799) - szwedzki polityk, kanclerz. Był przewodniczącym Szwedzkiej Rady Królewskiej w latach 1771-1772 i następnie od sierpnia 1772 do 1783. Odznaczony Królewskim Orderem Serafinów.

</doc>
<doc id="948224" url="https://pl.wikipedia.org/wiki?curid=948224" title="Eva Marie Saint">
Eva Marie Saint

Eva Marie Saint (ur. 4 lipca 1924 w Newark) – amerykańska aktorka filmowa, teatralna i telewizyjna, której kariera obejmuje ponad siedem dekad. Jest laureatką Oscara za drugoplanową rolę w filmie "Na nabrzeżach" (1954).
Życiorys.
Saint urodziła się w Newark w stanie New Jersey, jako córka Evy Marie (z domu Rice) i Johna Merle’a Sainta. Uczęszczała do Bethlehem Central High School w Delmar, którą ukończyła w 1942 (W 2006 aktorka została wpisana na listę honorową osób, które ukończyły tę szkołę). Studiowała aktorstwo na Bowling Green State University, gdzie była członkiem Delta Gamma Sorority. Na terenie kampusu Uniwersytetu Bowling Green jest teatr, nazwany jej imieniem. Była aktywnym członkiem w teatrze braterstwa Theta Alpha Phi.
Kariera.
Karierę rozpoczęła pod koniec lat 40., grywając w serialach telewizyjnych i na deskach broadwayowskich teatrów. W 1953 otrzymała nagrodę Drama Critics Award za występ w sztuce Hortona Foote’a "The Trip to Bountiful", gdzie grała u boku Lillian Gish i Jo Van Fleet.
W filmie zadebiutowała w 1954, rolą w obrazie "Na nabrzeżach" w reżyserii Elia Kazana. Na planie aktorka partnerowała Marlonowi Brando i Karlowi Maldenowi. Za swój debiut Saint otrzymała Oscara dla najlepszej aktorki drugoplanowej. Rola Edie Doyle, siostry zamordowanego pracownika doków nowojorskich, otworzyła jej drzwi do kariery filmowej.
Po sukcesie jaki odniósł film "Na nabrzeżach", aktorka wystąpiła w boku Dona Murraya w obrazie Freda Zinnemanna "Kapelusz pełen deszczu". Opowiadał on historię żołnierza, który po traumie wojny, coraz bardziej uzależnia się od narkotyków. Następnym jej filmem był melodramat Edwarda Dmytryka "W poszukiwaniu deszczowego drzewa", gdzie Saint partnerowała Elizabeth Taylor i Montgomery’emu Cliftowi.
Reżyser Alfred Hitchcock zaskoczył wielu, wybierając Saint spośród dziesiątek innych kandydatek do roli femme fatale w swoim klasycznym filmie sensacyjnym "Północ, północny zachód" (1959) z Carym Grantem i Jamesem Masonem. Obraz według scenariusza Ernesta Lehmana stał się hitem box-office’u i miał istotny wpływ na późniejsze filmy tego gatunku. Obraz zajął 40. miejsce na liście Amerykańskiego Instytutu Filmowego (AFI) „100 najlepszych filmów wszech czasów”.
Obraz Hitchcocka, chociaż mógł być jej napędem do pierwszej ligi amerykańskiego aktorstwa, sama Saint ograniczyła pracę w filmie, aby więcej czasu spędzać z mężem, aktorem Jeffreyem Haydenem, oraz dwójką swoich dzieci. Niemniej jednak, w latach 60., zagrała w dwóch głośnych i niekonwencjonalnych obrazach. U boku Paula Newmana wystąpiła w historycznym dramacie o założeniu Izraela, filmie "Exodus" (1960), w reżyserii Otto Premingera. Drugim obrazem był dramat "Wszystkie mu ulegają" z Warrenem Beatty, Karlem Maldenem i Angelą Lansbury na podstawie powieści Jamesa Leo Herlihy’ego i w reżyserii Johna Frankenheimera.
W 1965 wystąpiła w melodramacie "Brodziec" z Elizabeth Taylor i Richardem Burtonem, a wraz z Jamesem Garnerem zagrała w dreszczowcu o II wojnie światowej "36 godzin" w reżyserii George’a Seatona. Saint dołączyła również do gwiazdorskiej obsady komediowej satyry "Rosjanie nadchodzą", w reżyserii Normana Jewisona oraz ponownie współpracowała z reżyserem Frankenheimerem przy dramacie sportowym "Grand Prix" (1966).
Po 1970 Saint powróciła do |telewizji, gdzie grywała w serialach, takich jak "Statek miłości" czy "Na wariackich papierach". Za rolę w filmie telewizyjnym "Taxi!!!", otrzymała nominację do nagrody Emmy. Do filmu kinowego powróciła blisko po dekadzie nieobecności, grając matkę Toma Hanksa w komedii Garry’ego Marshalla "Nic ich nie łączy", jednak Saint wolała ograniczyć się do pracy w telewizji. W 1990 otrzymała nagrodę Emmy dla najlepszej aktorki drugoplanowej w miniserialu lub filmie telewizyjnym za rolę w filmie "People Like Us".
W 2000 powróciła do grania w filmach występując w "Marzyłam o Afryce" z Kim Basinger. W 2005 zagrała z Jessicą Lange i Samem Sheppardem w "Nie wracaj w te strony". W tym samym roku pojawiła się w filmie familijnym "Dzięki tobie, Winn-Dixie", gdzie zagrała gościnnie u boku AnnySophie Robb, Jeffa Danielsa i Cicely Tyson.
W 2006, Saint zagrała w swoim ostatnim filmie "", jako Martha Kent, przybrana matka Supermana. Na planie aktorka partnerowała Brandonowi Routhowi, Kevinowi Spaceyowi, Kate Bosworth, i komputerowo wygenerowanemu Marlonowi Brando. W 2009 pojawiła się na 81. ceremonii wręczenia Oscarów, podczas której prezentowała nominacje w kategorii najlepszej aktorki drugoplanowej.
Aktorka ma dwie gwiazdy w Hollywood Walk of Fame, pierwsza to gwiazda filmowa znajdująca się przy 6624 Hollywood Boulevard, druga natomiast to gwiazda telewizyjna, znajdująca się przy 6730 Hollywood Boulevard.

</doc>
<doc id="948226" url="https://pl.wikipedia.org/wiki?curid=948226" title="Synagoga w Mouansie">
Synagoga w Mouansie

Synagoga w Mouansie (arab. معبد موانسة) – sefardyjska synagoga znajdująca się w małej wsi Mouansie, znajdującej się na zachód od Dżardżisu.
Dokładna budowa synagogi nie jest znana. Synagoga, jak i pobliski cmentarz żydowski od lat 70. XX wieku stoją opuszczone ze względu na likwidację lokalnej gminy żydowskiej i opuszczenie wsi przez ostatnich Żydów. Wnętrze synagogi jest obecnie bardzo zniszczone.

</doc>
<doc id="948232" url="https://pl.wikipedia.org/wiki?curid=948232" title="Pałac w Jędrzychowicach">
Pałac w Jędrzychowicach

Pałac w Jędrzychowicach, tzw. Czerwony Róg – zbudowany został w 1776 r. w Jędrzychowicach.
Gmach murowany, piętrowy z użytkowym poddaszem, założony na planie prostokąta, od frontu ma dwie cylindryczne wieże. Na początku XX wieku przebudowany i powiększony o neobarokowe skrzydło zachodnie – także prostokątne, z dwiema cylindrycznymi wieżami. Budowla ma mansardowy dach z neobarokowymi lukarnami. Pałac jest otoczony zielenią, od strony bocznego wejścia przylega do ogrodu, a także rozległego parku ze starymi drzewami.
Najstarsza część ma około 800 lat, jest zamkiem typu obronnego – zbudowanym w trzech etapach, przez trzy pokolenia. Wiek zamku potwierdzają znalezione tu stare, gotyckie cegły typu klasztornego, być może wykorzystane tu ponownie.
Pałac obecnie jest odbudowywany, wiele pomieszczeń odremontowano ze zniszczeń dokonanych po II wojnie światowej. W latach 1995-2009 właścicielką była baronowa Sigrun von Schlichting, mieszkająca w pałacu od 1995.

</doc>
<doc id="948233" url="https://pl.wikipedia.org/wiki?curid=948233" title="Ołów (jezioro)">
Ołów (jezioro)

Ołów – jezioro polodowcowe, położone na północnych obrzeżach miasta Ryn (województwo warmińsko-mazurskie, powiat giżycki, gmina Ryn), u podnóża ryńskiego zamku.
Zbiornik o słabo rozwiniętej linii brzegowej o długości 3800 m, brzegach pagórkowatych, miejscami stromych, otoczonych polami, łąkami, a w północno-wschodniej części lasem, po części podmokłym. Południowe krańce jeziora stykają się z zabudowaniami Rynu. Jezioro ma kształt owalny, wydłużony w kierunku północno-południowym. Średnia głębokość jeziora wynosi 13 m, natomiast maksymalna 40,1m. Długość maksymalna zbiornika wynosi 1640 m, a szerokość 530 m.
Ławica brzegowa wąska (jedynie w południowej części rozległa), dość gwałtownie opadająca ku zagłębieniom. Zbiornik posiada trzy głęboczki, najgłębszy punkt (40,1 m) znajduje się w północnym krańcu zbiornika. W części północnej znajduje się połączenie z Jeziorem Orło, a w południowo-zachodniej zlokalizowany jest odpływ do Jeziora Ryńskiego. W okresie letnim w jeziorze wykształca się układ stratyfikacji termicznej. Podczas stagnacji letniej na głębokości 40 m zawartość tlenu wynosiła około 2 mg/O2. Jezioro posiada I klasę czystości wód. Przezroczystość wody wynosi około 2,5-3,5 m. Jezioro objęte jest strefą ciszy.
Roślinność wynurzona porasta przerywanym pasem prawie całą linie brzegową (85% długości), co stanowi około 6% powierzchni jeziora. Jedynie w części południowej, w okolicy Rynu, zasięg roślinności jest ograniczony. Wśród roślin dominującymi gatunkami są: trzcina pospolita, pałka wąskolistna. Roślinność zanurzona porasta wzdłuż całej linii brzegowej i zajmuje powierzchnię około 9 ha, co stanowi 15% powierzchni zbiornika. Dominantami są: mech wodny, wywłócznik kłosowy, rdestnica połyskująca i przeszyta oraz rogatek.
Jezioro jest udostępnione do wędkowania. Występuje tam sielawa, sieja, leszcz, szczupak, okoń, węgorz, lin, płoć. Zbiornik zarybiany węgorzem, szczupakiem oraz sielawą. Wraz z Jeziorem Orło wchodzi w skład obwodu rybackiego nr 21.
W obrębie akwenu można spotkać raka pręgowatego oraz kormorana.
Na południowym krańcu znajduje się miejskie kąpielisko oraz amfiteatr (położony na stoku dawnej, krzyżackiej winnicy). Wokół jeziora prowadzi malowniczy szlak, doskonały zarówno na wędrówki piesze, jak i przejażdżki rowerowe (ok. 5 km).

</doc>
<doc id="948234" url="https://pl.wikipedia.org/wiki?curid=948234" title="Fas">
Fas



</doc>
<doc id="948239" url="https://pl.wikipedia.org/wiki?curid=948239" title="Joachim von Düben">
Joachim von Düben

Joachim von Düben młodszy (ur. 21 października 1708, zm. 27 stycznia 1786) – szwedzki baron, ambasador i polityk. 
Jego ojcem był Joachim von Düben starszy (1671-1730). Został sekretarzem stanu ("statssekreterare") w 1759. Był przewodniczącym Szwedzkiej Rady Królewskiej od 22 kwietnia 1772 do 22 sierpnia 1772. Zwycięski zamach stanu, jaki przeprowadził Gustaw III w sierpniu 1772, spowodował odwołanie ze stanowiska powiązanego z prorosyjską frakcją Mösspartiet von Dübena. Odznaczony Orderem Gwiazdy Polarnej.

</doc>
<doc id="948240" url="https://pl.wikipedia.org/wiki?curid=948240" title="Felis chaus">
Felis chaus



</doc>
<doc id="948244" url="https://pl.wikipedia.org/wiki?curid=948244" title="Edward F. Moore">
Edward F. Moore

Edward Forrest Moore (ur. 23 listopada 1925 w Baltimore, Maryland, zm. 14 czerwca 2003 w Madison, Wisconsin) – amerykański matematyk, jeden z twórców teorii automatów.
Życiorys.
Podczas II wojny światowej zaciągnął się do marynarki wojennej.
W 1947 roku uzyskał tytuł licencjata na Virginia Polytechnic Institute, a w 1950 doktorat z matematyki na Brown University. W latach 1950–1951 pracował nad projektem komputera elektronicznego (ILIAC) na Uniwersytecie Illinois. Od 1951 do 1956 roku pracował w Bell Telephone Laboratories w Chatham w stanie New Jersey. Był również profesorem wizytującym na Massachusetts Institute of Technology (MIT) i wykładowcą wizytującym na Uniwersytecie Harvarda w latach 1961–1962. W 1966 roku Moore, wraz z rodziną, przeprowadził się do Madison, gdzie pracował jako profesor matematyki i informatyki na Uniwersytecie Wisconsin do czasu przejścia na emeryturę w 1985 roku.
29 lipca 1950 roku ożenił się z Elinor Constance Martin. Miał trzy córki, Nancy, Shirley i Marthę.
Praca naukowa.
Był jednym z twórców teorii automatów. Wprowadził Automaty Moore’a, rodzaj automatu skończonego. Jego artykuł „Gedanken”, który ukazał się w Annals of Mathematics w 1956 roku, wraz z jego pracą nad teorią obwodów, dał początek nowemu obszarowi badawczemu. Zaproponował też inną formę uniwersalnej maszyny Turinga.

</doc>
<doc id="948248" url="https://pl.wikipedia.org/wiki?curid=948248" title="Fort Luneta w Głogowie">
Fort Luneta w Głogowie

Fort Luneta nad jeziorem Zamkowym w Głogowie (niem. "Lünette am Schloss See") jest fortyfikacją o narysie pięciobocznym. Termin luneta jest historycznym określeniem oznaczającym niewielkie, wysunięte dzieło obronne: fort o narysie bastionu ze stanowiskami artyleryjskimi. 
Historia.
Fort zbudowany został w latach 1857-1860 przez głogowskie jednostki saperów fortecznych przy współudziale prywatnych firm budowlanych. W okresie tym zbudowano połączenie kolejowe Głogów - Leszno. Fort zlokalizowano na północnym przedpolu Głogowa w pobliżu mostu kolejowego i wału przeciwpowodziowego, jako jedno z wysuniętych dzieł artyleryjskich twierdzy głogowskiej - miał za zadanie bronić podejścia do umocnionego przyczółka mostowego (Brückenkopf) oraz samego mostu kolejowego. 
Wały są ziemne, otoczone fosą wodną, szyja fortu zamknięta murem ze strzelnicami ukształtowanymi przy wjeździe w dwie basteje (zwane dziś "kocimi uszami", choć do uszu kota podobne nie są), wejście zamknięte bramą i mostem zwodzonym (niezachowanymi). Na dziedzińcu mieści się prostokątny środszaniec (Reduit) ceglany dla załogi. W 1914 roku został zbudowany drugi schron dla piechoty, pięciokomorowy, ze sklepieniami na blasze falistej. Z tyłu lunety przepływa Odrzyca (niem. "Schloss See"). Prawidłowa polska nazwa powinna brzmieć: Luneta przy Jeziorze Zamkowym lub Luneta Odrzycka. 

</doc>
<doc id="948251" url="https://pl.wikipedia.org/wiki?curid=948251" title="Synagoga Al-Hara as-Saghira w Ar-Rijadzie">
Synagoga Al-Hara as-Saghira w Ar-Rijadzie

Synagoga Al-Hara as-Saghira w Ar-Rijadzie (arab. معبد حارة صغيرة, fr. "Hara Sghira") – sefardyjska synagoga znajdująca się w Ar-Rijadzie, na tunezyjskiej wyspie Dżerba, przy ulicy Moktar Attia, w dawnej dzielnicy żydowskiej zwanej Hara Saghira. 
Synagoga pozostaje obecnie opuszczona ze względu na upadek lokalnej gminy żydowskiej. Obecna żydowska populacja miasta wynosi około 80 osób i uczęszcza do synagogi Al-Ghariba. Obecnie wnętrze synagogi jest bardzo zaniedbane i coraz bardziej popada w ruinę. 

</doc>
<doc id="948253" url="https://pl.wikipedia.org/wiki?curid=948253" title="Jeffrey Hayden">
Jeffrey Hayden

Jeffrey Hayden (ur. 15 października 1926 w Nowym Jorku, zm. 24 grudnia 2016 w Los Angeles) – amerykański reżyser i producent telewizyjny. Jego żoną była aktorka Eva Marie Saint.

</doc>
<doc id="948258" url="https://pl.wikipedia.org/wiki?curid=948258" title="Poszukiwany Chudy">
Poszukiwany Chudy

Poszukiwany Chudy (ang. "Good Wilt Hunting") – średniometrażowy film (około 45-minutowy), dwa odcinki serialu animowanego "Dom dla zmyślonych przyjaciół pani Foster" autorstwa Craiga McCackena, tworzące jedną całość. Są to dwa ostatnie odcinki czwartej serii (ogólnie 51 i 52). Polska premiera odbyła się 21 i 22 maja 2007 roku o godz. 15:30. W USA premiera pierwszej części była 23 listopada 2006, a drugiej dzień później. Oryginalna nazwa nawiązuje do tytułu filmu Buntownik z wyboru (ang. "Good Will Hunting").
Po raz pierwszy w Polsce film został wyemitowany w całości 28 września 2008 roku, w ramach Kina Cartoon Network o godz. 18:00.
Opis.
Część pierwsza.
Pani Foster co pięć lat organizuje Zjazd Twórców Zmyślonych Przyjaciół. Zjawia się twórca każdego przyjaciela z wyjątkiem Chudego. W nocy Bloo widzi, jak Chudy wychodzi z domu. Rano okazuje się, że go nie ma. Maks, Bloo, Franka, Eduardo, jego twórczyni – policjantka Nina Valerosa, Koko i dwójka chłopaków, którzy ją znaleźli – Adam i Douglas, wyruszają na poszukiwania przyjaciela. Tymczasem Chudy przeżywa po drodze wiele przygód. Zaś Brygada Poszukiwawcza wciąż rusza jego śladem.
Część druga.
Chudy zostaje wrobiony, przez co trafia do więzienia. Potem się wydostaje, a Brygada Poszukiwawcza wciąż go goni. W końcu, chcąc się poddać, przyjaciele odkrywają, że Chudy chce się zobaczyć ze swym twórcą. Wyruszają do jego domu w Japonii. Ten tymczasem musi się w domu Jordana Michaelsa, swojego twórcy, zmierzyć w meczu koszykówki z największym wrogiem z przeszłości, Larrym, również zmyślonym przyjacielem. Przegrywa, i wtedy zjawiają się Jordan i przyjaciele z domu pani Foster. Razem jadą do domu.
Wersja polska.
Opracowanie i udźwiękowienie wersji polskiej: Studio Sonica
Reżyseria: Miriam Aleksandrowicz
Dialogi polskie: Barbara Robaczewska
Dźwięk i montaż: Agnieszka Stankowska
Kierownik produkcji: Aleksandra Dobrowolska
Wystąpili:
Lektor: Radosław Popłonikowski
Nagrody.
W 2007 r. otrzymał nagrodę Emmy w kategorii „Outstanding Individual Achievement in Animation” oraz Annie w kategorii „Best Production Design in an Animated Television Production”. W tym samym roku był również nominowany do Emmy w kategorii „Outstanding Animated Program (For Programming One Hour or More)”.

</doc>
<doc id="948268" url="https://pl.wikipedia.org/wiki?curid=948268" title="+">
+



</doc>
<doc id="948269" url="https://pl.wikipedia.org/wiki?curid=948269" title="Aszú">
Aszú



</doc>
<doc id="948275" url="https://pl.wikipedia.org/wiki?curid=948275" title="Riksmarsk">
Riksmarsk

Riksmarsk – urząd i stanowisko królewskiego marszałka (Riksmarskalk), szwedzki odpowiednik konetabla francuskiego, dowódca wojsk lądowych.

</doc>
<doc id="948277" url="https://pl.wikipedia.org/wiki?curid=948277" title="Associação Atlética Internacional">
Associação Atlética Internacional



</doc>
<doc id="948282" url="https://pl.wikipedia.org/wiki?curid=948282" title="Riksmarskalk">
Riksmarskalk



</doc>
<doc id="948292" url="https://pl.wikipedia.org/wiki?curid=948292" title="Paysandu SC">
Paysandu SC

Paysandu Sport Club – brazylijski klub piłkarski z siedzibą w mieście Belém, stolicy stanu Pará.
Historia.
Członkowie klubu Norte Club 2 lutego 1914 roku zakończyili działalność tego klubu i powołali do życia nowy klub – Paysandu Foot-Ball Club. Miało to być protestem przeciwko wspieraniu przez federację stanu Pará klubu Remo. W 1920 roku klub Paysandu zdobył pierwszy tytuł mistrza stanu Pará (Campeonato Paraense). W latach 1920–1923 klub był mistrzem stanu cztery razy z rzędu, a w latach 1927–1929 trzy razy z rzędu.
Po zdobyciu mistrzostwa stanu w roku 1939 klub zyskał sobie przydomek "Esquadrão de Aço" (co znaczy Stalowa Eskadra). W latach 1942–1945 klub ponownie cztery razy z rzędu został mistrzem stanu Pará.
W roku 1948 klub za sprawą dziennikarza Everanda Guilhona otrzymał przydomek "Papão da Curuzu" (siedziba klubu mieściła się przy ulicy "Rua Curuzu"). W latach 1961–1963 oraz 1965-67 klub trzy razy z rzędu zdobywał stanowe mistrzostwo.
W roku 1991 Paysandu został mistrzem drugiej ligi brazylijskiej (Campeonato Brasileiro Série B). Sukces ten udało się powtórzyć w 2001 roku.
W roku 2002 klub wygrał puchar północnej Brazylii (Copa Norte), a w następnym roku dzięki zwycięstwu w Copa dos Campeões wystąpił w Copa Libertadores 2003, gdzie w drugiej rundzie wyeliminowany został przez Boca Juniors Buenos Aires.
W roku 2005 po słabej grze klub zajął 21 miejsce i spadł do drugiej ligi. W 2006 roku 17 miejsce w drugiej lidze spowodowało spadek do trzeciej ligi brazylijskiej (Campeonato Brasileiro Série C).

</doc>
<doc id="948293" url="https://pl.wikipedia.org/wiki?curid=948293" title="Figowiec bengalski">
Figowiec bengalski

Figowiec bengalski ("Ficus benghalensis" L.), zwany też banianem – gatunek rośliny z rodziny morwowatych. Pochodzi z Indii i Pakistanu. 

</doc>
<doc id="948296" url="https://pl.wikipedia.org/wiki?curid=948296" title="Paysandu Belem">
Paysandu Belem



</doc>
<doc id="948297" url="https://pl.wikipedia.org/wiki?curid=948297" title="Johan Gabriel Oxenstierna">
Johan Gabriel Oxenstierna

Johan Gabriel Oxenstierna (ur. 19 lipca 1750, zm. 29 lipca 1818) – szwedzki arystokrata, polityk i poeta. Był przewodniczącym (kanclerzem) Szwedzkiej Rady Królewskiej w latach 1787–1789.
Życiorys.
Jego ojcem był generał-major Göran Oxenstierna, a matką hrabina Sara Gyllenborg (jej ojcem był radca stanu Johan Gyllenborg).
W kancelarii królewskiej Johan Gabriel Oxenstierna pracował od roku 1767. W latach 1770–1774 sekretarz ambasady Szwecji w Wiedniu. Szyfrowanie tekstów dyplomatycznych jednak niezbyt mu odpowiadało. Podczas pobytu na placówce w Austrii napisał poematy "Skördarne", "Morgonen" („Poranek”) i "Natten" („Noc”). W 1774 został pokojowcem ("Kammarherre") króla Gustawa III.
Gdy wybuchła wojna z Rosją, którą Oxenstierna jako szczery patriota mocno popierał, towarzyszył królowi na front (1788).
W 1790 roku otrzymał Królewski Order Serafinów. Oxenstierna pełnił też funkcję marszałka wszystkich wojsk szwedzkich ("Riksmarskalk") w latach 1792–1801. W latach 1786–1818 piastował fotel 8 w Akademii Szwedzkiej, do której został przyjęty ze względu na swoje poezje.
Poeta i osoba prywatna.
Jego żoną została Lovisa Christina Wachschlager, córka najbogatszego wówczas człowieka w Szwecji marszałka dworu Gustafa Wachschlagera. Razem z Lovisą mieli jednego syna Gustafa Görana Gabriela (1793-1860).
Autor poematów; "Skördarne" i "Dagens Stunder" („Godziny Dnia”). Pisał wiersze ku czci króla Gustawa III i Gustawa Adolfa. Przetłumaczył „Raj Utracony” Johna Miltona na język szwedzki. Wiersz: "Du Gamla Lind" Oxenstierny zainspirował Gustafa Filipa Creutza do napisania jego "Atis och Camilla".
Interesował się teorią „religii naturalnej”, deizmem i teoriami Rousseau.

</doc>
<doc id="948300" url="https://pl.wikipedia.org/wiki?curid=948300" title="Rajella">
Rajella

Rajella – rodzaj ryb chrzęstnoszkieletowych z rodziny rajowatych (Rajidae).
Klasyfikacja.
Gatunki zaliczane do tego rodzaju:

</doc>
<doc id="948303" url="https://pl.wikipedia.org/wiki?curid=948303" title="Ekumeniczny Chór Kameralny Kościoła Ewangelicko-Reformowanego w Warszawie">
Ekumeniczny Chór Kameralny Kościoła Ewangelicko-Reformowanego w Warszawie

Ekumeniczny Chór Kameralny Kościoła Ewangelicko-Reformowanego w Warszawie – chór działający w ramach Parafii Ewangelicko-Reformowanej w Warszawie. Jest członkiem Oddziału Mazowieckiego Polskiego Związku Chórów i Orkiestr oraz Ogólnopolskiego Związku Chórów Kościelnych Caecilianum. Chórem od początku dyrygował Paweł Hruszwicki, a od grudnia 2020 – Zbigniew Szablewski. Stylowość interpretacji, dbałość o stronę wyrazową i literacką oraz wysoka kultura brzmienia zjednały chórowi słuchaczy i uznanie środowisk muzycznych. Chór jest znany z wykorzystania znanej na świecie koncepcji muzyczno-pedagogicznej Zoltána Kodálego.
Historia.
Został założony w 1991 r. przez dyrygenta Pawła Hruszwickiego. W 2012 roku przyjął nazwę Ekumeniczny Chór Kameralny Kościoła Ewangelicko-Reformowanego w Warszawie.
Repertuar.
Repertuar zespołu obejmuje ponad 400 utworów religijnych i świeckich kompozytorów od epoki średniowiecza po współczesność.

</doc>
<doc id="948317" url="https://pl.wikipedia.org/wiki?curid=948317" title="Swami Vivekananda">
Swami Vivekananda



</doc>
<doc id="948318" url="https://pl.wikipedia.org/wiki?curid=948318" title="Dei verbum">
Dei verbum



</doc>
<doc id="948319" url="https://pl.wikipedia.org/wiki?curid=948319" title="Duża Synagoga w Łęcznej">
Duża Synagoga w Łęcznej

Duża Synagoga w Łęcznej – synagoga znajdująca się w Łęcznej, przy ulicy Bożniczej 19. Jest obecnie jedną z najlepiej zachowanych synagog w województwie lubelskim.
Historia.
Budowa synagogi w Łęcznej została rozpoczęta w 1648, za zgodą udzieloną przez ówczesnego biskupa krakowskiego Piotra Gembickiego i właścicielki miasta Katarzyny z Firlejów Noskowskiej. Budowlę ukończono w 1655. W 1846 synagogę strawił pożar, po którym została gruntownie wyremontowana i prawdopodobnie rozbudowana o babiniec i sień. W 1881 uległa zniszczeniu w kolejnym pożarze miasta. Po ponownej odbudowie używana była aż do 1939. Podczas II wojny światowej hitlerowcy zdewastowali synagogę i urządzili w niej magazyn.
Po zakończeniu wojny budynek synagogi przez wiele lat stał opuszczony i stopniowo popadał w ruinę. W międzyczasie okoliczna ludność wyniosła z synagogi wiele elementów wyposażenia, rozebrano podłogę oraz zniszczono drzwi i okna. W 1952 władze miejskie, za zgodą Kongregacji Wyznania Mojżeszowego w Lublinie, podjęły decyzję o rozbiórce synagogi. Wkrótce jednak wobec braku pieniędzy zmieniono decyzję. W 1953 rozpoczęto remont, który trwał do 1964.
W trakcie tych prac m.in. zastąpiono drewniany strop głównej sali modlitewnej kasetonowym stropem żelbetowym, odrestaurowano również bimę i Aron ha-kodesz. Rozebrano wówczas zniszczoną dobudówkę mieszczącą sień i babiniec, a w jej miejscu wzniesiono nowy dwukondygnacyjny budynek. Po zakończeniu remontu, w 1966 synagoga została przeznaczona na siedzibę Muzeum Lubelskiego Zagłębia Węglowego. Do 2014 mieściło się tutaj Muzeum Judaistyczne.
W latach 1991-1992 remontowi poddano dach, wymieniono jego pokrycie i dokonano rozbiórki części skarpy w narożniku północno-zachodnim. W 1993 poddano renowacji kolumny bimy. W 1994 odsłonięto i zakonserwowano polichromie na bimie i Aron ha-kodesz. W 1996 zrekonstruowano podium przy arce.
W latach 1966–2014 budynek synagogi stanowił siedzibę Muzeum Regionalnego, posiadającego bogate zbiory judaików: w głównej sali modlitewnej znajdowała się stała ekspozycja unikatowych judaików, sprzętu liturgicznego, lichtarzy, chanukij, naczyń na etrog i seder, przedmiotów codziennego użytku, butelek po żydowskim alkoholu, wizytówek, zaproszeń i innych. Wielkim unikatem był zachowany kobiecy strój żydowski z Ostrowca Świętokrzyskiego. 
Na ścianie synagogi znajduje się tablica pamiątkowa z czarnego marmuru poświęcona 1046 Żydom, którzy zginęli z rąk hitlerowców w latach 1940-1942 na skarpie obok synagogi. Obok synagogi znajduje się również małe lapidarium z macewami ze zdobieniami i inskrypcjami w języku hebrajskim.
Obecnie synagoga stanowi własność Fundacji Ochrony Dziedzictwa Żydowskiego.
Architektura.
Murowany z kamienia wapiennego i częściowo cegły budynek synagogi wzniesiono na planie prostokąta o wymiarach 9,4 na 15,8 metra, w stylu renesansowym. Liczne przebudowy częściowo nadały zewnętrznemu wystrojowi synagogi charakter barokowy. Mury budynku mają grubość do 2,4 metra i są wsparte w narożach i wzdłuż murów przyporami. Przypory te miały zwiększać wytrzymałość ścian, wzniesionych z miękkiego wapienia, oraz przeciwdziałać ich osuwaniu, gdyż bożnica położona jest na pochyłym terenie.
Elewacje południowa i północna są trójosiowe, natomiast wschodnia posiada dwie osie wyznaczane otworami okiennymi. W głębokich wnękach arkadowych znajdują się półkoliście sklepione okna. Budowla przykryta jest czterospadowym łamanym dachem krytym gontem. Dach w obecnym kształcie powstał w czasie remontu w latach 50. XX w. i wzorowany jest na podobnych bożnicach powstałych w XVIII w. Według pomiarów z lat powojennych synagoga posiadała wówczas niski naczółkowy dach dwuspadowy, prawdopodobnie połączony konstrukcyjnie z drewnianym stropem sali głównejw głę.
Wewnątrz, na środku głównej sali modlitewnej w połowie odległości między drzwiami wejściowymi a początkiem schodów do aron ha-kodesz zachowała się unikatowa w skali kraju, dwukondygnacyjna, bogato dekorowana późnorenesansowymi sztukateriami i polichromiami bima o wymiarach poziomych 4,0 x 4,0 m. Posiada ona cztery narożne, niskie kolumny, wzorowane na stylu toskańskim, które podpierają strop sali. Kolumny te ustawione są na wysokich, czworobocznych cokołach, które być może stanowiły dawniej naroża podwyższonego podium bimy. Powyżej kolumny połączone są arkadami, a wnętrze bimy zwieńczone jest kopułką. Synagoga nie posiadała sklepienia, umieszczony na wysokości 8,8 metrów strop wykonany był z drewna. W czasie powojennych remontów zastąpiono go żelbetowym stropem kasetonowym.
Na wschodniej ścianie w głębokiej wnęce zachował się rzeźbiony dwukondygnacyjny i dwukolumnowy Aron ha-kodesz, ze stiukową dekoracją z połowy XVII wieku, wykonaną w stylu późnorenesansowym. Na podwyższenie do niego prowadzą cztery stopnie. Zachowana inskrypcja hebrajska na aron ha-kodesz, w prostokątnej płycinie ponad gzymsem brzmi następująco: "Da lifnej mi ata omed – lifnej Melech Melchej ha-Mlachim; ha-Kadosz baruch Hu" (Wiedz przed kim stoisz – przed Królem Królów nad Królami; Święty, błogosławiony On). Tekst ten pochodzi z Talmudu. Obecnie jest zasłonięty bogato haftowanym parochetem.
Ściany sali głównej są obecnie pomalowane na biało, jednakże oryginalnie były pokryte polichromiami. W schowku znajduje się rytualna umywalnia do oczyszczania rąk. Na ścianie zachodniej znajduje się sześć małych, częściowo przymurowanych okien, zamkniętych łukiem odcinkowym, które pozwalały kobietom spoglądać na przebieg nabożeństwa z babińca.
Dawna dobudówka, w której mieściły się pierwotnie babiniec i sień, została w czasie remontu w latach 50. XX w. rozebrana i odbudowana w zmienionej formie. Dobudówka, jako budynek współczesny, nie posiada wartości zabytkowej.

</doc>
<doc id="948320" url="https://pl.wikipedia.org/wiki?curid=948320" title="Vivekananda">
Vivekananda



</doc>
<doc id="948321" url="https://pl.wikipedia.org/wiki?curid=948321" title="Ulica Długa">
Ulica Długa

Ulica Długa – popularna nazwa ulic w Polsce.
Ulice:
Pozostałe:

</doc>
<doc id="948322" url="https://pl.wikipedia.org/wiki?curid=948322" title="Mika Špiljak">
Mika Špiljak

Mika Špiljak (ur. 28 listopada 1916 w Sisaku, zm. 18 maja 2007 w Zagrzebiu) – polityk jugosłowiański narodowości chorwackiej.
Życiorys.
Od czerwca 1963 r. do maja 1967 r. był premierem Chorwacji, a następnie – do maja 1969 r. – był premierem Jugosławii. W okresie od 15 maja 1983 r. do 15 maja 1984 r. był przewodniczącym Prezydium Jugosławii, a następnie – do maja 1986 r. – był przewodniczącym Związku Komunistów Chorwacji.

</doc>
<doc id="948326" url="https://pl.wikipedia.org/wiki?curid=948326" title="Wasyl Kowpak">
Wasyl Kowpak

Wasyl Kowpak FSSJK, ukr. Васил Ковпак (ur. 11 stycznia 1967 w Jaśniskach) – ukraiński duchowny, założyciel Bractwa Świętego Jozafata, które odrzuca część reform Soboru Watykańskiego II i niektóre formy ekumenizmu praktykowane przez papieża Benedykta XVI.
Wasyl Kowpak należał do Bractwa Kapłańskiego Świętego Piusa X powstałego z inicjatywy Marcela Lefebvre’a; był administratorem kościoła św. Piotra i Pawła we Lwowie 28 września 2000 roku założył Bractwo Świętego Jozafata i jest jego przeorem.

</doc>
<doc id="948338" url="https://pl.wikipedia.org/wiki?curid=948338" title="Raja siwa">
Raja siwa

Raja siwa ("Rostroraja alba") – gatunek drapieżnej, morskiej ryby chrzęstnoszkieletowej z rodziny rajowatych (Rajidae), jedyny przedstawiciel rodzaju "Rostroraja". Poławiana na niewielką skalę lokalnie oraz w wędkarstwie.
Zasięg występowania.
Wschodni Ocean Atlantycki wzdłuż wybrzeży Europy i Afryki oraz zachodnia część Morza Śródziemnego, na głębokościach od 30–600 m p.p.m. na dnie piaszczystym i kamienistym. 
Charakterystyka.
Duża płaszczka o romboidalnym obrysie płetw piersiowych. Dorosłe osobniki szaro ubarwione z jasnymi plamami na grzbietowej części ciała. Część brzuszna biała. Żywi się rybami, krabami i krewetkami. Gatunek jajorodny.

</doc>
<doc id="948340" url="https://pl.wikipedia.org/wiki?curid=948340" title="Rostroraja alba">
Rostroraja alba



</doc>
<doc id="948342" url="https://pl.wikipedia.org/wiki?curid=948342" title="Rostroraja">
Rostroraja



</doc>
<doc id="948344" url="https://pl.wikipedia.org/wiki?curid=948344" title="Polaryzacja elektrod">
Polaryzacja elektrod

Polaryzacja elektrody – zjawisko fizyczne związane ze zmianą potencjału elektrody w stosunku do jej potencjału równowagowego wywołanym przez przyłożenie zewnętrznego źródła prądu. Miarą polaryzacji elektrody jest nadnapięcie.
Po zanurzeniu elektrody w elektrolicie ustala się stan równowagi dynamicznej polegający na wyrównaniu się szybkości procesów utleniania i redukcji zachodzących na granicy faz. Każdemu z tych procesów towarzyszy odpowiedni prąd, tj. prąd utleniania formula_1 i prąd redukcji formula_2 W stanie równowagi prądy te są równe co do wartości bezwzględnej (różnią się tylko znakiem) i określane są mianem prądu wymiany formula_3
Elektroda natomiast osiąga pewien potencjał nazywany równowagowym. W niektórych przypadkach potencjał ten jest równy potencjałowi jaki można obliczyć z równania Nernsta.
Jeżeli układ elektroda–elektrolit zostanie wytrącony ze stanu równowagi przez płynący przez granicę faz prąd, to procesy utleniania i redukcji będą przebiegać z różną prędkością, a prądy im odpowiadające przestaną się równoważyć, elektroda ulegnie polaryzacji, czyli jej potencjał zmieni się w stosunku do potencjału równowagowego. Możliwe są dwa rodzaje polaryzacji elektrody:
Polaryzacja stężeniowa.
Polaryzacja stężeniowa jest zjawiskiem polaryzacji elektrody spowodowanej przez zbyt wolny transport masy do elektrody. Poza elektrochemią pojęcie to stosowane jest również w opisie procesów membranowych.

</doc>
<doc id="948346" url="https://pl.wikipedia.org/wiki?curid=948346" title="Johan Henric Kellgren">
Johan Henric Kellgren

Johan Henric Kellgren (ur. 1 grudnia 1751 w Floby, zm. 20 kwietnia 1795 w Sztokholmie) – szwedzki poeta i krytyk literacki.
Studiował na Uniwersytecie w Åbo (Turku), W roku 1774 otrzymał stopień świadczący o wiedzy krytycznej o literaturze. W roku 1777 przeprowadził się do Sztokholmu, gdzie razem z asesorem Carlem Lenngrenem rozpoczął w roku 1778 publikację gazety "Stockholmsposten", której został jedynym wydawcą od roku 1788. Jeszcze w roku 1780 Kellgrena zatrudnił król Gustaw III jako bibliotekarza królewskiego, a od roku 1785 jako swego prywatnego sekretarza. Gdy w roku 1786 została utworzona Akademia Szwedzka został jednym z jej pierwszych członków. Napisał libretti do oper: "Gustaf Vasa", "Gustaf Adolf och Ebba Brahe", "Aeneas i Carthago", i "Drottning Kristina".

</doc>
<doc id="948347" url="https://pl.wikipedia.org/wiki?curid=948347" title="David Vychodil">
David Vychodil

David Vychodil (ur. 25 marca 1980 w Ostrawie) – czeski hokeista, trener.
Jego brat Filip (ur. 1984) także został hokeistą.
Kariera zawodnicza.
Przed sezonem 2007/2008 podpisał kontrakt z Podhalem Nowy Targ, jednak przed rozpoczęciem rozgrywek zrezygnowano z niego.

</doc>
<doc id="948351" url="https://pl.wikipedia.org/wiki?curid=948351" title="Stockholmsposten">
Stockholmsposten

Stockholmsposten lub "Stockholms-Posten" – Gazeta, którą założyli w roku 1778 w Sztokholmie poeta Johan Henric Kellgren (1751-1795) i asesor Carl Peter Lenngren (1750–1827). Podejmowała tematy zarówno polityczne, jak i zagadnienia związane z krytyką literacką. Pierwszy numer gazety ukazał się 29 października 1778 a ostatni w 1833 roku.

</doc>
<doc id="948362" url="https://pl.wikipedia.org/wiki?curid=948362" title="Johan Henrik Kellgren">
Johan Henrik Kellgren



</doc>
<doc id="948368" url="https://pl.wikipedia.org/wiki?curid=948368" title="Mistrzostwa Europy w Piłce Siatkowej Kobiet 2007">
Mistrzostwa Europy w Piłce Siatkowej Kobiet 2007

XXV Mistrzostwa Europy w piłce siatkowej kobiet 2007 odbyły się w Belgii i Luksemburgu w dniach 20 - 30 września 2007.
Tytułu sprzed dwóch lat nie udało się obronić reprezentacji Polski, która zajęła ostatecznie 4. miejsce, przegrywając w półfinale z Serbią 0:3, a w meczu o 3. miejsce z Rosją 1:3.
System rozgrywek.
W turnieju wzięło udział 16 reprezentacji, które podzielone zostały na 4 grupy: A, B, C, D. 
Zespoły, które zajęły ostatnie miejsce w grupie ukończyły rozgrywki odpowiednio na 13., 14., 15. i 16. miejscu.
Do fazy play-off awansowały drużyny z pierwszych 3 miejsc w grupie.
Zostały one rozmieszczone w grupie E (zespoły z grup A i C) i F (zespoły z grup B i D).
Pierwsze dwa zespoły z grupy E i F awansowały do półfinałów.
Pierwsza faza grupowa.
Grupa A.
 Charleroi
Tabela
Grupa B.
Hasselt 
Tabela
Grupa C.
Charleroi 
Tabela
Grupa D.
Hasselt 
Tabela
Druga faza grupowa.
Grupa E.
 Charleroi
Tabela
Grupa F.
 Hasselt
Tabela
Faza finałowa.
Półfinały.
29 września 2007
Mecz o 3. miejsce.
30 września 2007
Finał.
30 września 2007

</doc>
<doc id="948372" url="https://pl.wikipedia.org/wiki?curid=948372" title="Nobby Stiles">
Nobby Stiles

Nobby Stiles, właśc. Norbert Peter Stiles (ur. 18 maja 1942 w Manchesterze, zm. 30 października 2020) – angielski piłkarz, który grał na pozycji pomocnika lub obrońcy, mistrz świata z roku 1966.
W latach 1960–1971 był piłkarzem Manchesteru United. W pierwszym zespole debiutował w październiku 1960 i w następnych latach w 311 ligowych meczach zdobył 17 bramek. W 1965 i 1967 zostawał mistrzem Anglii, a w 1968 wywalczył Puchar Europy. W MU pełnił funkcję zawodnika od czarnej roboty, pracującego na największe gwiazdy zespołu, Bobby’ego Charltona i George’a Besta. Na boisku imponował zawziętością i nieustępliwością. Słynął też z tego, że przed meczem zostawiał w szatni swoją sztuczną szczękę (w starciach na boisku stracił przednie zęby) i okulary. Grał w szkłach kontaktowych.
Od 1971, przez dwa sezony, był piłkarzem Middlesbrough. W 1973 odszedł do Preston North End, gdzie był grającym trenerem. Karierę zakończył w 1975.
W reprezentacji Anglii zagrał 28 razy i strzelił 1 bramkę. Debiutował w kwietniu 1965 w meczu ze Szkocją. Był ważną częścią zespołu mistrzów świata. W 1968 mógł świętować zdobycie brązowego medalu mistrzostw Europy. Znajdował się w kadrze na MŚ 70.
W latach 1977–1981 był trenerem Preston, następnie pracował w kanadyjskim Vancouver Whitecaps i był krótko szkoleniowcem West Bromwich Albion. Trenował również juniorskie zespoły MU.

</doc>
<doc id="948373" url="https://pl.wikipedia.org/wiki?curid=948373" title="Herman von Salza">
Herman von Salza



</doc>
<doc id="948379" url="https://pl.wikipedia.org/wiki?curid=948379" title="Kuczoby">
Kuczoby



</doc>
<doc id="948385" url="https://pl.wikipedia.org/wiki?curid=948385" title="Robert Philip Hanssen">
Robert Philip Hanssen



</doc>
<doc id="948387" url="https://pl.wikipedia.org/wiki?curid=948387" title="Fort pancerny pomocniczy 34 &quot;Bielany&quot;">
Fort pancerny pomocniczy 34 &quot;Bielany&quot;



</doc>
<doc id="948389" url="https://pl.wikipedia.org/wiki?curid=948389" title="Millencolin/Midtown Split">
Millencolin/Midtown Split

Millencolin/Midtown Split – split EP szwedzkiego punkrockowego zespołu Millencolin i amerykańskiego poppunkowego zespołu Midtown.

</doc>
<doc id="948391" url="https://pl.wikipedia.org/wiki?curid=948391" title="VPro">
VPro

Intel vPro - technologia wprowadzona przez firmę Intel, przeznaczona do pomocy serwisom komputerowym lub serwisantom.
Jest to zestaw funkcji wbudowanych w płytę główną komputera i innych podzespołów zgodnych z vPro. Stanowi kombinację technologii zawartych w procesorze, usprawnień sprzętowych, funkcji zarządzających i zabezpieczających. Technologia pozwala na udostępnianie informacji o komputerze, czyli jego podzespołach i oprogramowaniu. Możliwy jest zdalny dostęp do komputera wliczając monitoring, sterowanie nim, konserwację niezależnie od stanu systemu operacyjnego nawet wtedy, gdy komputer jest wyłączony. Jedynym tego warunkiem jest podłączenie do sieci komputerowej oraz do zasilania.

</doc>
<doc id="948392" url="https://pl.wikipedia.org/wiki?curid=948392" title="Julian Dziedzina">
Julian Dziedzina

Julian Dziedzina (ur. 21 października 1930 w Lesku, zm. 21 maja 2007 w Łodzi) – polski reżyser, krytyk filmowy, wieloletni wykładowca łódzkiej filmówki.
Życiorys.
W 1956 roku ukończył studia na wydziale reżyserii PWSF w Łodzi. Zaczynał od teatru marionetek i amatorskiej sceny w Wałbrzychu. Zajmował się też krytyką filmową. Jako reżyser zadebiutował filmem "Koniec nocy "(1956), w którym zagrali m.in. Zbigniew Cybulski i Roman Polański.
Najbardziej znanym jego dziełem jest "Bokser" (1966) z Danielem Olbrychskim w roli głównej. Za film ten Dziedzina otrzymał trzy nagrody na Międzynarodowym Festiwalu Filmowym Dla Młodzieży w Wenecji.
Pochowany na Starym Cmentarzu w Łodzi.

</doc>
<doc id="948393" url="https://pl.wikipedia.org/wiki?curid=948393" title="Eddie Rabbit">
Eddie Rabbit



</doc>
<doc id="948396" url="https://pl.wikipedia.org/wiki?curid=948396" title="Styloidy">
Styloidy

Styloidy – pojedyncze kryształy szczawianu wapnia odkładane jako metabolit wtórny w komórkach niektórych roślin. Mają postać regularnych brył zbliżonych do graniastosłupów, co w obrazie mikroskopowym wygląda zwykle jako prostokąty.
Porównaj: jedyńce

</doc>
<doc id="948402" url="https://pl.wikipedia.org/wiki?curid=948402" title="The Remnant">
The Remnant

The Remnant - jedna z najstarszych gazet tradycjonalistów katolickich w USA, ukazuje się dwa razy w miesiącu. Nieoficjalnie związana z FSSPX. Ukazuje się od 1967. Obecnie redaktorem naczelnym jest Michael J. Matt.

</doc>
<doc id="948407" url="https://pl.wikipedia.org/wiki?curid=948407" title="Stanisław Jankowski-Agaton">
Stanisław Jankowski-Agaton



</doc>
<doc id="948410" url="https://pl.wikipedia.org/wiki?curid=948410" title="Alexandre Comisetti">
Alexandre Comisetti

Alexandre Comisetti (ur. 21 lipca 1973 w Saint-Loup) – piłkarz szwajcarski grający na pozycji lewego pomocnika.
Kariera klubowa.
Comisetti jest wychowankiem klubu Bercher, a następnie trenował w Yverdon-Sport. W 1987 roku przeszedł do Lausanne Sports. W jego barwach zadebiutował w 1991 roku w pierwszej lidze szwajcarskiej. Po dwóch latach przeniósł się do grającego w drugiej lidze Yverdon-Sport FC i w barwach tego klubu zdobył aż 20 goli w sezonie. Na sezon 1993/1994 Comisetti wrócił do drużyny z Lozanny, jednak nie sprawdził się i ponowne na rok został wypożyczony do Yverdonu, dla którego strzelił 18 bramek. Latem 1995 Alexandre przeszedł do Grasshopper Club. Już w 1996 roku wywalczył swoje pierwsze mistrzostwo Szwajcarii, a w 1998 roku dołożył do tego drugi tytuł.
Latem 1999 Comisetti przeszedł do francuskiego AJ Auxerre, prowadzonego przez słynnego Guy Roux. W pierwszym sezonie zajął z Auxerre 8. miejsce, a w kolejnym dopiero 13. W AJA nie sprawdził się jednak i w 2001 roku wrócił do Szwajcarii. Przez 3 lata Alexandre grał w Servette FC, a największym sukcesem w tym okresie było zajęcie 3. miejsca w sezonie 2003/2004. Na sezon 2004/2005 Comisetti przeszedł do Le Mans FC, któremu pomógł w awansie do Ligue 1. Od lata 2005 roku do 2007 roku był zawodnikiem Lausanne Sports, z którym grał w rozgrywkach drugiej ligi Szwajcarii.
Kariera reprezentacyjna.
W reprezentacji Szwajcarii Comisetti zadebiutował w 13 marca 1996 roku w zremisowanym 1:1 meczu z Luksemburgiem. W tym samym roku został członkiem kadry na Euro 96. Zagrał tam w dwóch grupowych meczach jako rezerwowy: przegranym 0:2 z Holandią i zremisowanym 1:1 z Anglią. W reprezentacji występował w eliminacjach do MŚ 1998 oraz Euro 2000. Karierę reprezentacyjną zakończył w 2000 roku. W kadrze wystąpił łącznie w 30 meczach i strzelił 4 gole.

</doc>
<doc id="948414" url="https://pl.wikipedia.org/wiki?curid=948414" title="H2O">
H2O

inne:

</doc>
<doc id="948415" url="https://pl.wikipedia.org/wiki?curid=948415" title="Vitoria Bahia">
Vitoria Bahia



</doc>
<doc id="948416" url="https://pl.wikipedia.org/wiki?curid=948416" title="Wiatr (film 1992)">
Wiatr (film 1992)

Wiatr (tytuł oryginalny ang. "Wind") – amerykański film fabularny z roku 1992 roku w reżyserii Carrolla Ballarda. W rolach głównych wystąpili Matthew Modine i Jennifer Grey.
Opis fabuły.
Film opisuje historię Willa Parkera – młodego żeglarza, który dostaje się do załogi obrońcy Pucharu Ameryki. W decydującym wyścigu Will popełnia błąd, w wyniku którego jego załoga przegrywa, a Puchar po raz pierwszy w historii opuszcza Amerykę i trafia w ręce Australijczyków.
Will podejmuje decyzję o odzyskaniu Pucharu. Z pomocą swojej partnerki - Kate Bass i grupy zapaleńców, bez wsparcia bogatych syndykatów rozpoczyna na pustyni budowę jachtu. Ostatecznie mimo wielu trudności udaje mu się zwodować jacht i wystartować w kolejnych regatach o Puchar Ameryki. Ponownie w decydujących momentach wyścigów następują zwroty akcji – łamią się maszty, narastają napięcia interpersonalne, do gry wraca kapitan Morgan Weld, w ostatnim wyścigu w obliczu niemal pewnej porażki załoga używa prototypowego żagla zaprojektowanego przez Kate. Ostatecznie po bohaterskiej, ale uczciwej walce Puchar powraca w amerykańskie ręce.

</doc>
<doc id="948426" url="https://pl.wikipedia.org/wiki?curid=948426" title="Mikołaj Kempf">
Mikołaj Kempf

Mikołaj Kempf (ur. ok. 1415 w Strasburgu, zm. 20 października 1497 w Gaming) – niemiecki teolog i mistyk. Był synem bednarza. Od 1433 studiował na Uniwersytecie Wiedeńskim, gdzie 1437 roku uzyskał doktorat z filozofii. Następnie był wykładowcą na wydziale arcium. W 1440 wstąpił do zakonu Kartuzów w Gaming. W latach 1447-1490 był przeorem w Gairach, Gaming i Pleterje.
Autor okołu 30 dzieł z zakresu filozofii, mistyki, dydaktyki i życia zakonnego, w których wykazywał się szeroką erudycją i głęboką religijnością.

</doc>
<doc id="948429" url="https://pl.wikipedia.org/wiki?curid=948429" title="EC Vitoria Bahia">
EC Vitoria Bahia



</doc>
<doc id="948440" url="https://pl.wikipedia.org/wiki?curid=948440" title="Davide Chiumento">
Davide Chiumento



</doc>
<doc id="948451" url="https://pl.wikipedia.org/wiki?curid=948451" title="Siekierki Małe">
Siekierki Małe

Siekierki Małe – wieś w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948453" url="https://pl.wikipedia.org/wiki?curid=948453" title="Bielecki">
Bielecki

Bielecki (forma żeńska: Bielecka; liczba mnoga: Bieleccy) – polskie nazwisko. Na początku lat 90. XX wieku w Polsce nosiło je 18230 osób.

</doc>
<doc id="948458" url="https://pl.wikipedia.org/wiki?curid=948458" title="Trzcinica Wołowska">
Trzcinica Wołowska

Trzcinica Wołowska (przed 1945 r. niem. "Klein Strenz") – wieś w Polsce położona w województwie dolnośląskim, w powiecie wołowskim, w gminie Wińsko.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Strenecz".
Obecnie na należących do tej wsi łąkach realizowany jest program przywracania faunie Polski susła moręgowanego.
Zabytki.
Obiektem zabytkowym jest barokowa kaplica pomocnicza pw. Matki Boskiej Bolesnej, wybudowana w 1701 r. jako kaplica pw. Św. Krzyża przez karmelitów z pobliskiego klasztoru w Głębowicach. Wieńczy ciąg 7 kapliczek przydrożnych pomiędzy Głębowicami a Trzcinicą obrazujących 7 Boleści Matki Bożej.

</doc>
<doc id="948459" url="https://pl.wikipedia.org/wiki?curid=948459" title="Skra Częstochowa">
Skra Częstochowa

Skra Częstochowa – polski klub piłkarski (dawniej wielosekcyjny) z siedzibą w Częstochowie, utworzony w 1926 r.
Historia.
Historia klubu sięga 1925 r., gdy doszło do rozmów o fuzji pomiędzy kilkoma amatorskimi drużynami piłkarskimi z częstochowskiego Ostatniego Grosza, co zaowocowało założeniem RKS (Robotniczego Klubu Sportowego) Skra Częstochowa w 1926 r. Zespół utworzono przy komitetach Polskiej Partii Socjalistycznej oraz Towarzystwa Uniwersytetów Robotniczych, a w jego skład weszli zawodnicy klubów Virginia i Olszynka. Twórcami klubu byli Edmund Suda, Władysław Borucki i Franciszek Witkowski, a pierwszym prezesem wiceprezydent miasta Józef Dziuba, którego wsparcie pomogło przezwyciężyć opór starostwa częstochowskiego. Pierwszymi barwami klubu były kolory czerwony i czarny. W pierwszych latach istnienia klub odnosił liczne sukcesy, awansując z klasy C, przez klasę B do częstochowsko-zagłębiowskiej klasy A, reprezentującej wysoki poziom rozgrywek. Od 1930 r. zespół piłki nożnej należał do czołowych drużyn w rozgrywkach klasy A podokręgu częstochowskiego. W 1936 r. piłkarz „Skry” Stanisław Kołodziejczyk wszedł do kadry olimpijskiej zgrupowanej przed Igrzyskami w Berlinie. 6 września 1936 r. z okazji 10-lecia klubu rozegrano towarzyski mecz z drużyną Skry Warszawa, przegrany 2:4 (0:1). Obok piłki nożnej w latach 30. XX wieku RKS prowadził sekcję piłki siatkowej i kolarstwa. Prezesami byli: Józef Dziuba, Leon Goldman, Mieczysław Brzozowicz, Bolesław Jaszczurski. Klub działał do wybuchu II wojny światowej.
W czasie działań wojennych zginął zawodnik Antas, 13 sierpnia 1940 r. Niemcy rozstrzelali pod wsią Apolonka zawodników Mariana Niemeczka i Zdzisława Biernackiego.
W latach 1945–1960 Skra odnosiła bardzo dobre rezultaty kolejno w lidze okręgowej, III lidze łódzkiej i zagłębiowskiej i mistrzostwach Polski, awansując do II ligi. W 1946 r. Skra została mistrzem okręgu częstochowskiego, przez co awansowała do rozgrywek mistrzostw Polski granych systemem pucharowym. W 1/8 finału drużyna przegrała w Częstochowie z drużyną Tęczy Kielce 3:5. W sezonie 1947 roku Skra nadal występowała w rozgrywkach centralnych w walce o tytuł Mistrza Polski oraz kwalifikację do Ligi w sezonie 1948. Zespół zajął 7 miejsce w grupie, nie awansując do Ligi.
W latach 1950–1954 klub występował jako Ogniwo Częstochowa. Był to wówczas branżowy klub rzemieślników. W grudniu 1954 r. klub zmienił nazwę na Sparta Częstochowa, a w marcu 1955 powrócił do nazwy Skra. W latach 1953–1966 Skra występowała w rozgrywkach o mistrzostwo III ligi.
3 lutego 1974 r. doszło do fuzji Skry i Barbary i do 17 grudnia 1978 r. funkcjonował Międzyzakładowy Robotniczy Klub Sportowy Skra-Barbara Częstochowa. Patronami klubu był wówczas Zakład Energetyczny oraz Częstochowska Fabryka Urządzeń Mechanicznych. W latach 1978-1983 klub sponsorowała firma Komobex..
Do 1994 r. klub brał udział w rozgrywkach III i IV ligi. W czerwcu 2001 r. drużyna seniorów została ponownie zgłoszona do rozgrywek. 25 marca 2010 roku założono spółkę Akcyjną Klub Sportowy Skra Częstochowa. W sezonie 2010/2011 drużyna wygrała Puchar Polski w podokręgu Częstochowa. 3 sierpnia 2011 doszło do fuzji Skry Częstochowa z LKS Orzeł Psary Babienica. Na mocy zawartego porozumienia Skrze przekazano sekcję piłki nożnej Orła składającą się z dwóch drużyn seniorskich i dwóch drużyn młodzieżowych. Ponadto zajęła ona miejsce Orła w III lidze. W następnym sezonie 2011/2012 zespół Orła Babienica wystąpił w rozgrywkach lublinieckiej A klasy.
W sezonie 2013/14 drużyna rezerw Skry wywalczyła Puchar Polski na szczeblu województwa śląskiego. Zespół doszedł do 1/32 finału Pucharu Polski, gdzie odpadł po przegranym meczu 0:2 z Olimpią Grudziądz. Od sezonu 2014/2015 trenerem klubu został Piotr Mrozek, który zastąpił Jana Wosia. W sezonie 2015/16 stanowisko trenera przypadło Jakubowi Dziółce, który sprawował stanowisko drugiego trenera przy Piotrze Mrozku.
W sezonie 2017/2018 klub awansował do II ligi, po raz pierwszy od 67 lat wchodząc do rozgrywek na szczeblu ogólnokrajowym. W lipcu 2018 r. podpisano z Rakowem Częstochowa umowę o współpracy m.in. w zakresie rozwoju zawodników i budowy nowego stadionu piłkarskiego w Częstochowie. W tym sezonie drużyna wygrała Puchar Polski na szczeblu podokręgu Częstochowa.
W przerwie zimowej sezonu 2018/2019 Skra przejęła od Stradomia Częstochowa żeńską sekcję piłkarską. Drużyna kobiet awansowała w tym sezonie do II ligi. 16 maja 2021 wygrywając 4:1 z Bielawianką Bielawa Skra Ladies pod kierownictwem Marty Miki zapewniła sobie awans do I ligi.
W ostatniej kolejce sezonu 2020/2021 drużyna zremisowała na wyjeździe 4:4 z Garbarnią Kraków, przez co zajęła 6. miejsce w II lidze zapewniające udział w barażach o awans do I ligi. W półfinałowym meczu barażowym Skra w Chojnicach wygrała 1:0 z Chojniczanką Chojnice, zapewniając sobie udział w meczu finałowym. 19 czerwca 2021 na stadionie miejskim w Kaliszu Skra wygrała 3:0 z KKS 1925 Kalisz, po 69 latach awansując na drugi poziom rozgrywek piłkarskich. Zawodnik klubu Kamil Wojtyra został królem strzelców II ligi, zdobywając w sezonie 24 gole.
W sezonie 2021/2022 Skra odpadła w 1/32 finału Pucharu Polski przegrywając 0:3 z Lechem Poznań. Formalnym gospodarzem spotkania była Skra, jednak mecz odbył się na Stadionie w Poznaniu. Mecz nie mógł odbyć się na stadionie przy ul. Loretańskiej, ponieważ nie spełniał on wymogów I ligi, w której występowała Skra, co jednocześnie wykluczyło możliwość rozegrania na nim meczu pucharowego.
Zawodnicy.
W kadrach narodowych występowali wychowankowie i byli zawodnicy klubu Jerzy Orłowski, Romuald Chojnacki i Titas Milašius. Zawodnikami klubu byli Celestyn Dzięciołowski oraz Zdzisław Łyszczarz, na przełomie lat 40 i 50 XX w. występujący w barwach warszawskiej Legii. W sekcji bokserskiej klubu trenował żużlowiec Bronisław Idzikowski. Zawodnicy sekcji szachów zdobyli srebrny medal na drużynowych mistrzostwach Polski w 1983 r., złoty medal na drużynowych mistrzostwach Polski w szachach błyskawicznych w 1982 r. oraz dwa brązowe medale na drużynowych mistrzostwach Polski w szachach błyskawicznych w latach 1983 i 1984.
Stadion.
Przed II wojną światową Skra rozgrywała mecze na "I Miejskim Boisku" na Zawodziu, położonym między ulicami Strażacką i Olsztyńską oraz na Stadionie Miejskim im. Marszałka Józefa Piłsudskiego. Od pierwszych lat powojennych klub został głównym użytkownikiem stadionu przy ul. Pułaskiego. W 1973 roku decyzją Prezydium Miejskiej Rady Narodowej obiekt został przekazany klubowi w użytkowanie wieczyste. Na początku lat 80. XX wieku Wojewódzkie Przedsiębiorstwo Turystyczne „Jura” otrzymało na mocy decyzji Rady Narodowej trzy pokoje w budynku Skry. Kiedy na początku lat 90. XX wieku „Jura” popadła w długi, likwidator wystawił cały obiekt na sprzedaż. Nieruchomość została nabyta przez spółkę Educator, a ta przekazała ją Wyższej Szkole Języków Obcych i Ekonomii (obecnie Akademia Polonijna). Stadion użytkowany był do roku 1991, ostatni mecz piłki nożnej odbył się na nim 14 lipca 1995 roku. W jego miejscu powstały następnie budynki ww. uczelni. W 2001 roku Naczelny Sąd Administracyjny stwierdził, że wydziedziczenie klubu Skra było bezprawne, a w roku 2016 Sąd Okręgowy w Katowicach zasądził na rzecz Skry odszkodowanie od Skarbu Państwa. Skra grała na boisku Politechniki Częstochowskiej i przy ul. Olsztyńskiej, a następnie na dawnym stadionie KS Barbara przy ul. Loretańskiej. W 2011 r. na obiekcie oddano do użytku boisko ze sztuczną murawą, nowe trybuny i oświetlenie. Stadion nie spełniał wymogów licencyjnych I ligi, m.in. w zakresie podgrzewanej murawy, ilości miejsc na trybunach i mocy oświetlenia. Z tego powodu w sezonie 2021/2022 drużyna Skry rozgrywała swoje mecze domowe na stadionach przeciwników, a od 7 kwietnia 2022 r. na stadionie zastępczym GIEKSA Arena w Bełchatowie. 
Sukcesy.
Drużynowe.
Piłkarze
Piłkarki
Indywidualne.
Plebiscyt PZP:
Baza sportowa.
42-200 Częstochowa ul. Powstańców 34
Z powodu niespełnienia wymogów I-ligowych Skra rozgrywa mecze w roli gospodarza na stadionie GKS-u Bełchatów.
Sztab szkoleniowy drużyny mężczyzn.
Skład sztabu szkoleniowego na 06.11.2022 r.:
Obecny skład drużyny mężczyzn.
"Stan na 03.02.2022 r."
Statystyki drużyny mężczyzn.
"Stan na 19 marca 2023"
Drużynowe.
Skra zajmuje 129. miejsce w tabeli wszech czasów I ligi mając następujący bilans:

</doc>
<doc id="948462" url="https://pl.wikipedia.org/wiki?curid=948462" title="Glinka Szlachecka">
Glinka Szlachecka

Glinka Szlachecka – wieś w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948465" url="https://pl.wikipedia.org/wiki?curid=948465" title="Rujsca">
Rujsca

Rujsca – osada w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948468" url="https://pl.wikipedia.org/wiki?curid=948468" title="Viola organista">
Viola organista

Viola organista – instrument muzyczny wymyślony przez Leonarda da Vinci. Był pierwszym instrumentem strunowo-smyczkowym, którego opis przetrwał do czasów współczesnych.
Pomysł Leonarda zachował się w jego notatnikach z 1488–1489 oraz w rysunkach w Kodeksie Alanticus. Projekt zakładał wykorzystanie jednego lub kilku kół zębatych nachodzących na siebie. Każde koło pociągało smyczek ulokowany prostopadle do innych strun instrumentu. Struny były kierowane w dół w stronę smyczka, podobnie jak ruch klucza, powodując przesunięcie smyczka, a przez to wydanie dźwięku struny.
W jednym z projektów struny mogły stykać się, co dawało więcej kombinacji dźwięku, np. C i cis można było zagrać na jednej strunie. W innych notatkach Leonarda każda ze stron dotyczyła opisu osobnej struny.
Leonardo da Vinci nigdy nie zbudował instrumentu. Pierwszym podobnym instrumentem była konstrukcja Geigenwerk z 1575 zaprojektowana przez niemieckiego wynalazcę instrumentów Hansa Haidena.
Nowoczesna rekonstrukcja viola organista została zbudowana i użyta przez Akio Obuchi na koncercie w Genui we Włoszech w roku 2004.
Instrument o możliwościach koncertowych, oparty na rozwiązaniach Hansa Haidena, zbudował w 2012 roku polski pianista i kompozytor Sławomir Zubrzycki. Instrument wzbudził wówczas zainteresowanie mediów w kraju i za granicą, a krakowski muzyk otrzymał propozycję współpracy między innymi od islandzkiej wokalistki, Björk.

</doc>
<doc id="948471" url="https://pl.wikipedia.org/wiki?curid=948471" title="Telefon z klapką">
Telefon z klapką

Telefon z klapką, telefon składany, telefon typu clamshell (w tłum. z ang. „muszla małża” lub „skorupa małża”) – rodzaj telefonu komórkowego.
Urządzenie takie składa się z dwóch głównych elementów połączonych zawiasem umożliwiającym ich ruch względny (wokół jego osi), który pozwala na składanie i rozkładanie urządzenia. Na jednej części znajduje się wyświetlacz i głośnik, na drugiej klawiatura. Używanie złożonego telefonu jest najczęściej niemożliwe, ze względu na brak dostępu do wyświetlacza i klawiatury. Niektóre telefony mają dwa wyświetlacze – ten dodatkowy jest mniejszy i umieszczony po drugiej stronie klapki.
Uważa się, że pomysł nadania telefonowi komórkowemu takiego kształtu był inspirowany komunikatorem obecnym w serialu "". Pierwszy taki terminal wyprodukowała Motorola i był to zaprezentowany w 1996 model StarTAC.
Przykładami telefonów tego typu są Sony Ericsson Z1010, Nokia 9300i, Samsung SGH-Z107.

</doc>
<doc id="948472" url="https://pl.wikipedia.org/wiki?curid=948472" title="LVIII Korpus Pancerny (III Rzesza)">
LVIII Korpus Pancerny (III Rzesza)

LVIII Korpus Pancerny (rezerowowy), niem. "LVIII. Reserve-Panzerkorps", "LVIII. Panzerkorps" – jeden z niemieckich korpusów pancernych. 
Utworzony w lipcu 1943 roku jako korpus rezerwowy w V Okręgu Wojskowym. Rok później przemianowany w liniowy korpus pancerny. Na froncie od sierpnia 1944, walczył w Normandii, o Lunéville, w górach Eifel. Na przełomie 1944 i 1945 brał udział w ofensywie w Ardenach, wojnę zakończył w Zagłębiu Ruhry. Podlegał głównie 5 Armii Pancernej i 7 Armii Polowej (najczęściej Grupie Armii B).
Jednostki korpuśne.
Skład (grudzień 1943)
Skład (marzec 1945)

</doc>
<doc id="948473" url="https://pl.wikipedia.org/wiki?curid=948473" title="Antonin (powiat poznański)">
Antonin (powiat poznański)

Antonin – osada w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948478" url="https://pl.wikipedia.org/wiki?curid=948478" title="LVIII Rezerwowy Korpus Pancerny (III Rzesza)">
LVIII Rezerwowy Korpus Pancerny (III Rzesza)



</doc>
<doc id="948479" url="https://pl.wikipedia.org/wiki?curid=948479" title="Buszkówiec">
Buszkówiec

Buszkówiec – wieś w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948481" url="https://pl.wikipedia.org/wiki?curid=948481" title="International Affairs">
International Affairs

International Affairs – renomowane brytyjskie czasopismo naukowe z dziedziny stosunków międzynarodowych. Ukazuje się od 1924 roku, zaś jego redakcja jest częścią znanego ośrodka badawczego Chatham House. Wśród autorów tradycyjnie dominują badacze i praktycy stosunków międzynarodowych i polityki zagranicznej z krajów anglosaskich, ale na łamy zapraszani są także przedstawiciele innych kręgów kulturowych. 
W początkowym okresie wydawcą pisma od strony technicznej było Oxford University Press. Obecnie rolę tę pełni wydawnictwo Blackwell. Rocznie ukazuje się sześć numerów.

</doc>
<doc id="948482" url="https://pl.wikipedia.org/wiki?curid=948482" title="Chorzałki">
Chorzałki

Chorzałki – osada leśna w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948483" url="https://pl.wikipedia.org/wiki?curid=948483" title="Ectropion">
Ectropion



</doc>
<doc id="948485" url="https://pl.wikipedia.org/wiki?curid=948485" title="Leśna Grobla">
Leśna Grobla

Leśna Grobla – osada w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948490" url="https://pl.wikipedia.org/wiki?curid=948490" title="Ługowiny">
Ługowiny

Ługowiny – wieś w Polsce położona w województwie wielkopolskim, w powiecie poznańskim, w gminie Kostrzyn.
W latach 1975–1998 miejscowość administracyjnie należała do województwa poznańskiego.

</doc>
<doc id="948493" url="https://pl.wikipedia.org/wiki?curid=948493" title="Docklands Light Railway">
Docklands Light Railway

Docklands Light Railway (DLR) – system automatycznie sterowanych pociągów obsługujących obszar wschodniego Londynu. W 2006 roku przewiózł 60 milionów pasażerów. DLR należy do systemu komunikacji miejskiej Londynu (co przekłada się m.in. na bilety – wspólne dla metra i DLR), zaś jego linie są zaznaczane na wszystkich schematach sieci metra. Organizacyjnie system stanowi jednak niezależną jednostkę, zarządzaną w imieniu miasta przez prywatną firmę działającą na zasadzie ajenta. W skład DLR wchodzi obecnie 45 stacji i 34 kilometry tras.
Pierwszy odcinek DLR został otwarty w 1987. Jego budowa miała związek z prowadzonym na terenie dawnych londyńskich portów (Docklands) programem gruntownej rewitalizacji. Początkowo planowano przedłużyć na ich obszar należącą do metra Jubilee Line, jednak zarzucono ten pomysł z powodów finansowych. Zamiast tego wybudowano DLR. Jak na owe czasy była to inwestycja niezwykle nowoczesna. W pociągach nie ma maszynistów, każdy skład posiada jednego pracownika obsługi, który pełni przede wszystkim rolę konduktora, a w wyjątkowych sytuacjach może przejąć kierowanie składem. Również stacje są maksymalnie zautomatyzowane. Od początku wszystkie stacje i pociągi przystosowane są do potrzeb osób poruszających się na wózkach inwalidzkich. System DLR kilkakrotnie był przedłużany: do stacji Bank w 1991, do Beckton w 1994, Lewisham w 1999, King George V w 2005, Woolwich Arsenal w 2009, i Stratford International w 2011 r.
Sieć.
Układ sieci DLR pozwala na dość swobodne ustalanie tras przejazdu pociągów. Obecnie kursują one na poniższych głównych trasach:

</doc>
<doc id="948495" url="https://pl.wikipedia.org/wiki?curid=948495" title="Mała Synagoga w Łęcznej">
Mała Synagoga w Łęcznej

Mała Synagoga w Łecznej – synagoga znajdująca się w Łęcznej, przy ulicy Bożniczej 21.
Historia.
Synagoga została zbudowana na początku XIX wieku. W 1848 roku synagoga spłonęła podczas pożaru i dopiero w 1859 roku została gruntownie wyremontowana. W 1881 roku budynek ponownie spłonął i został wkrótce odbudowany.
Podczas II wojny światowej hitlerowcy zdewastowali synagogę. Po zakończeniu wojny Zarząd Nieruchomości w Łęcznej wydzierżawił zachowany w dobrym stanie budynek prywatnym osobom na młyn i kaszarnię. W 1950 roku została przebudowana, rozebrano bimę, Aron ha-kodesz, zamalowano polichromie oraz zamurowano ścienne nisze.
Po 1954 roku przejęta przez filię Spółdzielni Pracy Drewno, następnie przeznaczona na zakład krawiecki. W latach 1992-1993 budynek synagogi przebudowano na potrzeby Miejsko-Gminnej Biblioteki Publicznej.
Architektura.
Murowany z cegły budynek synagogi wzniesiono na planie prostokąta. Elewacja frontowa jest pięcioosiowa, z ryzalitami. Ryzalit środkowy zwieńczony attyką. Prostokątne otwory okienne wydłużone, z podokiennikami.
Całość przykryta jest dwuspadowym dachem, krytym blachą. Wewnątrz, z pierwotnego wyposażenia zachowała się jedynie kamienna rytualna umywalnia do oczyszczania rąk, w ścianie zachodniej.

</doc>
<doc id="948497" url="https://pl.wikipedia.org/wiki?curid=948497" title="12 Dywizja Grenadierów Ludowych">
12 Dywizja Grenadierów Ludowych

12 Dywizja Grenadierów Ludowych () – jedna z niemieckich dywizji grenadierów ludowych. Utworzona w październiku 1944 roku z 12 Dywizji Piechoty. Walczyła pod Akwizgranem w składzie LXXXI Korpusu Armijnego, brała udział w ofensywie w Ardenach w rezerwie 6 Armii Pancernej. Od lutego 1945 roku w składzie LVIII Korpusu Pancernego z Grupy Armii B, operowała na terenie gór Eifel i Zagłębia Ruhry. Skapitulowała w kwietniu 1945 roku w Wuppertalu. 

</doc>
<doc id="948503" url="https://pl.wikipedia.org/wiki?curid=948503" title="Kurowski (nazwisko)">
Kurowski (nazwisko)

Kurowski (forma żeńska: Kurowska; liczba mnoga: Kurowscy) – polskie nazwisko szlacheckie.
Jan Stanisław Bystroń w swojej publikacji – "Nazwiska Polskie", wykazuje odherbową genezę tego nazwiska – od proklamy herbu „Kur”. Nazwisko Kurowski jest więc formą dzierżawczą od tej proklamy. Równolegle przybierano je od nazw wsi Kurów i Kurowo, których to etymologia podobnie wywodziła się od wyrazu „Kur”.
W wyniku prowadzonych badań z dziedziny: antroponimii i toponimii, Edward Breza wskazuje najdawniejsze tereny występowania nazwiska Kur-Kurowski, wywodząc je z Pomorza, z regionu Kaszub.
Wyniki tych badań, znajdują swoje potwierdzenie w książce Tomasza Rembalskiego – "Właściciele wolnego sołectwa i karczmy w Gdyni (1362-1928)", będącej studium genealogiczno-historycznym kaszubskich rodów: Blumhoffowów, Kur-Kurowskich, Wojewódków, Ciskowskich, Skwierczów.
Z terenów Pomorza, nazwisko w XIII wieku, rozprzestrzeniało się na terytorium Mazowsza i kolejnych dzielnic Polski. W dorzecze Liwca docierały grupy osadników, kierując się w górę rzeki traktem pierwotnym przez Kamieńczyk.
Na terenie dawnego powiatu kamieńczykowskiego, znajdujemy ślad tego osadnictwa, w nazwach wsi Kury, i w nazwiskach jej mieszkańców oraz okolicznych jej przysiółków. Te nazwiska to: Kurowie, Kurowscy, oraz kilka ich fleksji posiadających wspólny rdzeń "Kur".
Na początku lat 90. XX wieku, nazwisko Kurowski nosiło w Polsce 15559 osób.
Dodatkowe informacje.
Jedna z rodzin, noszących nazwisko Kurowski, osiadła w Rosji i została wpisana tam w poczet szlachty Rosyjskiego Imperium, wraz z przyznaniem jej nowego herbu. Jego wizerunek i opis, jest zamieszczony w części XIII s.62 Herbarza Imperium Rosyjskiego.

</doc>
<doc id="948504" url="https://pl.wikipedia.org/wiki?curid=948504" title="Sebastes">
Sebastes

Sebastes – rodzaj morskich ryb zaliczanych do skorpenokształtnych z rodziny Sebastidae, czasami klasyfikowanej jako podrodzina Sebastinae w obrębie skorpenowatych (Scorpaenidae). Obejmuje około 110 gatunków. Niektóre z nich należą do najdłużej żyjących kręgowców na Ziemi. Wiele gatunków ma duże znaczenie gospodarcze.
Systematyka.
Rodzaj "Sebastes" został ustalony przez Cuviera w 1829 dla "Perca norvegica" i prowizorycznie zaliczony do skorpenokształtnych. Jego pozycja w systematyce ryb nie jest pewna, ponieważ łączy wiele cech z okoniokształtnymi, a filogeneza skorpenokształtnych jest słabo poznana.
Występowanie.
Większość ryb z tego rodzaju zasiedla chłodne wody północno-wschodniego Pacyfiku (ponad 65 gatunków), część występuje w północno-zachodnim Pacyfiku (27 gatunków), 7 w Zatoce Kalifornijskiej, 4 gatunki rozsiedliły się poprzez Arktykę do północnego Oceanu Atlantyckiego, a 2 znane są z półkuli południowej. 
Są to zarówno ryby głębokowodne (do 3000 m p.p.m.) oraz przebywające w wodach przybrzeżnych.
Charakterystyka.
Budową ciała przypominają okoniokształtne, z którymi skorpenokształtne są blisko spokrewnione. Ciało krępe, dość wysokie, płetwa grzbietowa dwudzielna, z przednią częścią ciernistą. Trzy pierwsze promienie płetwy odbytowej tworzą ostre kolce. Na pokrywach skrzelowych obecne liczne zadziory. Najmniejsze gatunki ("Sebastes viviparus") osiągają ok. 35 cm, największe ("Sebastes norvegicus") do około 1 m długości. 
Są rybami długowiecznymi, "Sebastes aleutianus" może dożyć do 200 lat. 
Żywią się skorupiakami i drobnymi rybami. Są jajożyworodne. 
Zagrożenia.
Ze względu na wysoko cenione mięso ryby z rodzaju "Sebastes" są poławiane w dużych ilościach gospodarczo i przez wędkarzy. Ponieważ rosną wolno i późno osiągają dojrzałość płciową populacja wielu gatunków drastycznie się zmniejsza. 
Klasyfikacja.
Gatunki zaliczane do tego rodzaju:
Gatunkiem typowym jest "Perca norvegica" (="S. norvegicus").

</doc>
<doc id="948505" url="https://pl.wikipedia.org/wiki?curid=948505" title="Anna Szyszka">
Anna Szyszka

Anna Szyszka (ur. 16 września 1949 w Elblągu) – polska prawnik, działaczka społeczna i samorządowa, w 2007 wojewoda warmińsko-mazurski.
Życiorys.
W 1977 ukończyła studia na Wydziale Prawa i Administracji Uniwersytetu Gdańskiego. Odbyła też studia podyplomowe w Centrum Kształcenia Podyplomowego Kadr Medycznych w Warszawie, uzyskując I i II stopień specjalizacji w zakresie organizacji pomocy społecznej.
Była wicedyrektorem elbląskiego szpitala wojewódzkiego, a także od 1990 dyrektorem Wojewódzkiego Zespołu Pomocy Społecznej w tym mieście. Pracowała także w wydziale polityki społecznej w Warmińsko-Mazurskim Urzędzie Wojewódzkim w Olsztynie, a później w delegaturze elbląskiej Urzędu Wojewódzkiego.
Przez dwie kadencje w latach 90. sprawowała mandat radnej rady miasta w Elblągu. W pierwszej pełniła jednocześnie funkcję przewodniczącej Komisji Zdrowia i Pomocy Społecznej, w drugiej była członkiem Komisji Prawa i Praworządności oraz Komisji Polityki Społecznej.
19 stycznia 2006 powołano ją na stanowisko wicewojewody warmińsko-mazurskiego. 18 stycznia 2007 została pełniącą obowiązki wojewody warmińsko-mazurskiego po zdymisjonowaniu wojewody Adama Supła. 2 kwietnia 2007 premier Jarosław Kaczyński mianował ją wojewodą warmińsko-mazurskim. Funkcję tę pełniła do 29 listopada 2007.
W 1999 została prezesem Elbląskiego Stowarzyszenia Organizatorów Pomocy Społecznej.
Jest mężatką, ma dwóch synów.
Odznaczenia i wyróżnienia.
W 2009 prezydent RP Lech Kaczyński odznaczył ją Krzyżem Kawalerskim Orderu Odrodzenia Polski. W 2008 otrzymała nagrodę przyznaną przez ministra pracy i polityki społecznej za zaangażowanie w realizację programów dotyczących przeciwdziałania wykluczeniu społecznemu.

</doc>
<doc id="948508" url="https://pl.wikipedia.org/wiki?curid=948508" title="Wskakuj!">
Wskakuj!

Wskakuj! (ang. "Jump In!") – amerykański film, należący do kategorii Disney Channel Original Movie. Światowa premiera odbyła się 12 stycznia 2007 roku na Disney Channel.
W Polsce film pojawił się 4 maja 2007 roku także na antenie Disney Channel.
Główną rolę gra Corbin Bleu, znany głównie z ról w serialu Zagubieni z lotu 29 i w filmie High School Musical, oraz Keke Palmer znana z głównej roli w filmie Akeelah i jej nauczyciel. Film był kręcony w Toronto w Kanadzie.
30 grudnia 2009 roku Disney XD wyemitował film do przerwy reklamowej, po przerwie film miał zostać kontynuowany w tej samej wersji, lecz z przyczyn technicznych został kontynuowany przez pomyłkę w wersji lektorskiej, która nie mogła być dopuszczona do emisji. W całości z dubbingiem film został wyemitowany 27 lutego 2010 roku na Disney Channel.
Fabuła.
Film opowiada o najsławniejszym chłopaku w szkole – Izzym Danielsie (Corbin Bleu), który trenuje boks i dąży do zdobycia "Golden Gloves". Kiedy jego przyjaciółka Mary (Keke Palmer) proponuje mu, aby przyłączył się do jej drużyny Joy Jumpers, jego życie zaczyna obierać inny kierunek. Zaczynają się nieporozumienia z jego ojcem i opuszczanie treningów. Izzy pokazuje dziewczynom z drużyny dzieci które świetnie skaczą Double Dutch. Mary ćwiczy nad nowymi układami wraz z Izzym z dziewczynami w sali treningowej do boksu. Rodney, który parę dni wcześniej został pogromiony przez Izzy’ego dowiaduje się o jego hobby mówi to wszystkim kolegom. Gdy w szkole dowiadują się o jego nowym hobby, wyśmiewają go i rozwieszają w szkole jego zdjęcia jako baletnicy. Izzy załamuje się, znów na siłę zaczyna trenować boks. Dopiero po rozmowie z Tami – Najlepszą dziewczyną bokserem w mieście, która mówi: „Czy myślisz, że zostałabym najlepszą dziewczyną bokserem w mieście, gdybym słuchała tych wszystkich waszych żartów i docinków na temat kobiety boksera?”. Po tych słowach Izzy przychodzi na zawody w Double Dutch.
W tym czasie Mary i reszta dziewczyn z drużyny szukają kogoś w zastępstwie za Izzy’ego. Wybierają kuzynkę jednej z nich, cierpi ona jednak na krótkowzroczność, przez co dziewczyny są właściwie skazane na przegraną.
Hot chilli Steppers wygrywa skoki podstawowe, drugą konkurencję, czyli skoki na czas wygrywa drużyna przeciwna Dutch dragons. Freestyle wygrywa Mary, Izzy wraz z dziewczynami. Wygrywają całe zawody. Jadą na mistrzostwa stanów – „jednak nie wygrywają, aż do następnego roku”. Wszystko kończy się dobrze.
Wersja polska.
Lektor: Andrzej Chudy

</doc>
<doc id="948517" url="https://pl.wikipedia.org/wiki?curid=948517" title="Carolyna">
Carolyna

Carolyna – piosenka pop-rockowa stworzona przez Paula Gendlera, Steve’a Maca i Melanie Chisholm na czwarty album studyjny Melanie C, "This Time" (2007). Wyprodukowany przez Maca oraz Richarda Flacka, utwór wydany został jako trzeci międzynarodowy singel promujący krążek dnia 8 czerwca 2007.
Informacje o singlu.
Piosenka opowiada o dziewczynie, która pragnie rozpocząć nowe życie stając się wolną i szczęśliwą. W jednym z wywiadów Melanie C wyznała, iż pomysł na utwór zrodził się w jej głowie po obejrzeniu przez nią amerykańskiego filmu dokumentalnego o dzieciach żyjących na ulicy, „zagrożenie wiążące się z byciem bezdomnym to coś co zawsze przerażało mnie w dzieciństwie”.
„Carolyna” wydany został jako drugi singel promujący wydawnictwo "This Time" w Wielkiej Brytanii dnia 18 czerwca 2007 w formatach CD singel oraz digital download, natomiast w pozostałych krajach Europy jako trzeci utwór prezentujący krążek dziesięć dni wcześniej, dnia 8 czerwca 2007. Kompozycja z powodu braku promocji, nie zyskała na sukcesie w rodzimym kraju wokalistki. Na oficjalnych notowaniach w pozostałych krajach europejskich singel zajął pozycje w Top 40. Rok po wydaniu „Carolyna” w Europie, wytwórnia płytowa artystki zdecydowała się na wydanie piosenki jako pierwszego singla promującego album w Kanadzie. Teledysk promowany był na tamtejszych kanałach muzycznych oraz dodany został na oficjalną stronę internetową kanadyjskiego oddziału kanału MTV.
Wydanie singla.
Singel zadebiutował na oficjalnym brytyjskim notowaniu najpopularniejszych singli dnia 24 czerwca 2007 na pozycji #49. Następnego tygodnia utwór opuścił listę stając się pierwszym singlem wokalistki, który nie zajął miejsca w Top 40 zestawienia. 22 czerwca 2007 „Carolyna” zadebiutował na pozycji #37 w Niemczech szczytowe miejsce osiągając w czwartym tygodniu od debiutu. Na liście piosenka spędziła w sumie dziesięć tygodni. W Austrii singel debiutował na pozycji #74, dziewięć tygodni później osiągając, jako najwyższe miejsce #42 spędzając w zestawieniu dziesięć tygodni. Dnia 15 lipca 2007 kompozycja zadebiutowała w Szwajcarii na pozycji #66, trzy tygodnie później osiągając szczytowe miejsce #31 na notowaniu spędzając w sumie jedenaście tygodni.
Teledysk.
Teledysk do singla reżyserowany był przez Tima Roysa i premierę miał dnia 16 maja 2007 za pośrednictwem oficjalnej strony internetowej artystki.
Klip ukazuje tytułową dziewczynę, która zmaga się z samotnością i jako jedyna uwięziona jest w swoim własnym domu. Pomieszczenia, w których przebywa są zdewastowane i wymagają oczyszczenia. Podczas trwania videoclipu ukazana jest wokalistka, która tańczy i śpiewa w pokoju pełnym ludzi oraz jako odbicie w lustrze, w którym przegląda się bohaterka. W finalnym ujęciu teledysku Melanie ukazuje się przed dziewczyną, z którą powiązana jest fabuła teledysku wyciągając do niej dłonie w geście pomocy i zrozumienia.

</doc>
<doc id="948519" url="https://pl.wikipedia.org/wiki?curid=948519" title="Zaknafein">
Zaknafein



</doc>
<doc id="948522" url="https://pl.wikipedia.org/wiki?curid=948522" title="563 Dywizja Grenadierów Ludowych">
563 Dywizja Grenadierów Ludowych

563 Dywizja Grenadierów Ludowych (niem. "563. Volks-Grenadier-Division") – jedna z niemieckich dywizji grenadierów. Utworzona w październiku 1944 roku z przekształcenia 563 Dywizji Grenadierów, wzmocniona Szkolną Dywizją Grenadierów, jako dywizja 32 fali mobilizacyjnej. Dywizja walczyła w składzie Grupy Armii Północ (potem Kurlandia) na froncie wschodnim, podlegała głównie 18 Armii i dostała się do niewoli radzieckiej w rejonie Lipawy.

</doc>
<doc id="948526" url="https://pl.wikipedia.org/wiki?curid=948526" title="Saddlers">
Saddlers

Saddlers, miasto w Saint Kitts i Nevis, na wyspie Saint Kitts; 980 mieszkańców (2006).

</doc>
<doc id="948527" url="https://pl.wikipedia.org/wiki?curid=948527" title="Sadlers">
Sadlers



</doc>
<doc id="948529" url="https://pl.wikipedia.org/wiki?curid=948529" title="Grand Prix Monako 2007">
Grand Prix Monako 2007

Wyniki Grand Prix Monako, piątej rundy Mistrzostw Świata Formuły 1 w sezonie 2007.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="948532" url="https://pl.wikipedia.org/wiki?curid=948532" title="Kołłątaj">
Kołłątaj

Kołłątaj, polskie nazwisko (liczba mnoga: Kołłątajowie). Na początku lat 90. XX wieku w Polsce nosiły je 274 osoby. Pod wpływem języka rosyjskiego może być zapisywane jako Kołłontaj.
Znani Kołłątajowie.
Zobacz też

</doc>
<doc id="948543" url="https://pl.wikipedia.org/wiki?curid=948543" title="Thayeria obliqua">
Thayeria obliqua



</doc>
<doc id="948544" url="https://pl.wikipedia.org/wiki?curid=948544" title="Dretyniec">
Dretyniec

Dretyniec (kaszb. "Dretińsczi Młin", dawniej: niem. "Tretener" i "Tretener Mühle") – niestandaryzowana nazwa osady przymłyńska i leśniczówki w Polsce położona w województwie pomorskim, w powiecie bytowskim, w gminie Trzebielino.
Miejscowość położona jest w pobliżu drogi krajowej nr 21.
Formalnie jest to nienazwana część miejscowości Bożanka.
W latach 1975–1998 miejscowość administracyjnie należała do województwa słupskiego.

</doc>
<doc id="948545" url="https://pl.wikipedia.org/wiki?curid=948545" title="Soufrière (Saint Lucia)">
Soufrière (Saint Lucia)

Soufière – miasto w Saint Lucia. Według danych szacunkowych na rok 2013 liczy 1302 mieszkańców. Miasto jest stolicą dystryktu Soufrière.

</doc>
<doc id="948553" url="https://pl.wikipedia.org/wiki?curid=948553" title="Gandak">
Gandak



</doc>
<doc id="948556" url="https://pl.wikipedia.org/wiki?curid=948556" title="I Want Candy">
I Want Candy

I Want Candy – piosenka rockowa napisana w 1965 roku przez Berta Russella, Boba Feldmana, Geralda Goldsteina i Richarda Gottehrera. Utwór w wykonywaniu zespołu The Strangeloves, wydany został na singlu w maju 1965 roku, który w na amerykańskiej liście przebojów Billboard Hot 100 dotarł do miejsca #11.
Wersja Melanie C.
W roku 2007 utwór został nagrany przez brytyjską wokalistkę pop Melanie C. Piosenka, która promowała film o tym samym tytule i umieszczona została na albumie piosenkarki "This Time" (2007), wydana została jako pierwszy singel prezentujący krążek w Wielkiej Brytanii oraz jako drugi międzynarodowy.
Informacje o singlu.
„I Want Candy” ukazał się jako pierwszy singel w Wielkiej Brytanii dnia 26 marca 2007 w formatach CD singel oraz digital download, jednak nie zyskała na wysokiej popularności ze względu na zaawansowaną promocją krążka "This Time" w pozostałych krajach europejskich przez Melanie C. W Europie kompozycja wydana została jako drugi singel promujący album, gdzie zdobyła umiarkowany sukces zajmując pozycje w oficjalnych zestawieniach w Danii, Polsce i Włoszech.
Po raz pierwszy artystka zaprezentowała utwór w programie "Al Murray’s Happy Hour" brytyjskiej stacji ITV1 dnia 24 lutego 2007. By promować singel we Włoszech wokalistka wykonała piosenkę podczas koncertu na gali "2007 TRL Awards" zorganizowanej przez MTV. „I Want Candy” został również umieszczony na soundtracku brytyjskiej komedii romantycznej o tytule "Słodka jak cukierek", który w języku angielskim odpowiada nazwie singla.
Popularność singla.
W Wielkiej Brytanii singel nie zyskał na popularności, debiutując dnia 1 kwietnia 2007 na notowaniu UK Singles Chart, na pozycji #24. Było to zarazem najwyższe miejsce jakie utwór uzyskał, tydzień później notując wysoki spadek na pozycję #53. Dwa tygodnie od debiutu kompozycja zniknęła z Top 75 oficjalnego zestawienia najchętniej kupowanych singli w Wielkiej Brytanii. Wyższe pozycje „I Want Candy” zyskał w Danii oraz we Włoszech, gdzie w obydwu krajach znalazł się na pozycji #9. W oficjalnym duńskim zestawieniu kompozycja spędziła miesiąc, osiągając najwyższe miejsce w trzecim tygodniu od debiutu, natomiast na oficjalnej włoskiej liście przebojów utwór zajmował pozycje przez dwa tygodnie najwyższą osiągając w dniu debiutu.
Teledysk.
Teledysk do singla reżyserowany był przez Tima Roysa i miał premierę dnia 2 marca 2007 na antenach brytyjskich stacji muzycznych. Klip nagrywany był w przeddzień zdjęć do videoclipu promującego poprzedni singel wokalistki, utwór „The Moment You Believe”.
Teledysk utrzymany jest w dziewczęcym, cukierkowym klimacie i ukazuje wokalistkę śpiewającą oraz tańczącą na różowym tle, wśród reflektorów. W klipie wokalistka ubrana jest w obcisły, czarny kostium, w którym wraz z tancerzami podobnie odzianymi wykonuje układ taneczny. W czasie trwania videoclipu pojawiają się kadry z filmu "Słodka jak cukierek", który kompozycja promuje.

</doc>
<doc id="948559" url="https://pl.wikipedia.org/wiki?curid=948559" title="Ryś (nazwisko)">
Ryś (nazwisko)

Ryś (liczba mnoga: Rysiowie) – polskie nazwisko. Na początku lat 90. XX wieku w Polsce nosiło je 5587 osób.

</doc>
<doc id="948561" url="https://pl.wikipedia.org/wiki?curid=948561" title="John Manat Chuabsamai">
John Manat Chuabsamai

John Bosco Manat Chuabsamai (ur. 31 października 1935 w Bang Nok Khwaek, zm. 21 października 2011) – tajlandzki duchowny rzymskokatolicki, biskup Ratchaburi w latach 1986-2003.
Studiował filozofię i teologię w Madrasie. Święcenia kapłańskie przyjął 10 maja 1961 r. Był duchownym tajlandzkiej diecezji Ratchaburi. W latach 1976-1977 uzupełniał studia filozoficzne na Katolickim Uniwersytecie Ameryki w Waszyngtonie. Później był wykładowcą akademickim. Od 1984 r. pełnił funkcję rektora seminarium duchownego diecezji Ratchaburi.
W listopadzie 1985 r. został mianowany biskupem Ratchaburi. 6 stycznia 1986 r. przyjął sakrę biskupią w Rzymie z rąk papieża Jana Pawła II.
W maju 1993 r. podczas wizyty w Manili spotkał się z biskupem Salvadorem Lazo pod wpływem którego zaczął interesować się nadzwyczajną formą rytu rzymskiego i powrócił do odprawiania w nim mszy. Utrzymywał w tym czasie żywe kontakty z Bractwem Kapłańskim Świętego Piusa X. W kwietniu 2000 r. spotkał się z przełożonym generalnym Bractwa Świętego Piusa X, biskupem Bernardem Fellayem. W 2001 r. odbył wiele spotkań z księżmi i klerykami lefebrystami podczas swojej podróży zagranicznej po Stanach Zjednoczonych Ameryki.
W 2003 r. zrezygnował z funkcji biskupa ordynariusza Ratchaburi.

</doc>
<doc id="948562" url="https://pl.wikipedia.org/wiki?curid=948562" title="Saint David’s (Grenada)">
Saint David’s (Grenada)

Saint David’s – miasto w Grenadzie; w południowo-wschodniej części wyspy Grenada. 1343 mieszkańców (2013). Miasto jest stolicą parafii Saint David.

</doc>
<doc id="948565" url="https://pl.wikipedia.org/wiki?curid=948565" title="Barbillus">
Barbillus

Barbillus ("Tiberius Claudius Balbilus") (ur. 2-3 r. n.e., zm. 79 n.e.) - rzymski astrolog, działający za czasów panowania Wespazjana. W Efezie odbyły się igrzyska na jego cześć.

</doc>
<doc id="948575" url="https://pl.wikipedia.org/wiki?curid=948575" title="Chaguanas">
Chaguanas

Chaguanas − miasto i gmina (Korporacja) w Trynidadzie i Tobago, leżące na wyspie Trynidad. Według danych z 2008 roku miasto ma 83 516 mieszkańców. Jest to największe miasto państwa. Obecnym burmistrzem miasta jest Orlando Nagessar. Prócz w Chaguanas obrębie gminy znajduje się miejscowość Cunupia

</doc>
<doc id="948578" url="https://pl.wikipedia.org/wiki?curid=948578" title="Trachurus">
Trachurus

Trachurus – rodzaj ryb okoniokształtnych z rodziny ostrobokowatych (Carangidae). W języku polskim określane są nazwą ostroboki.
Klasyfikacja.
Gatunki zaliczane do tego rodzaju:

</doc>
<doc id="948581" url="https://pl.wikipedia.org/wiki?curid=948581" title="Bella ciao">
Bella ciao

Bella ciao (IPA: , pol. "Żegnaj, piękna") – pieśń włoskich partyzantów antyfaszystowskich z początku XIX wieku. Melodię zapożyczono z pieśni ludowej śpiewanej przez najemnych robotników rolnych, autor słów pozostaje nieznany. Obecnie "Bella ciao" należy do najbardziej znanych na świecie pieśni antyfaszystowskich. Jest również często śpiewana w parlamencie włoskim przez deputowanych partii.
Pieśń jest motywem muzycznym serialu Dom z papieru.
Historia.
Pieśń „Bella Ciao” była pierwotnie śpiewana jako „Alla mattina appena alzata” przez pracowników sezonowych na polach ryżowych, zwłaszcza we włoskiej dolinie rzeki Pad od końca XIX wieku do pierwszej połowy XX wieku, z różnymi tekstami.
Pielili oni chwasty na pola ryżowe w północnych Włoszech. Miało to miejsce podczas zalewania pól, od końca kwietnia do początku czerwca każdego roku, kiedy delikatne pędy wymagały ochrony w pierwszych fazach ich rozwoju przed różnicami temperatur między dniem a nocą. Ich praca składała się z dwóch części: przesadzania roślin i przycinania chwastów.
Monda (pielenia chwastów) była niezwykle męczącym zadaniem, wykonywanym głównie przez kobiety zwane mondinas z najuboższych warstw społecznych. Spędzali całe dni w pracy z bosymi stopami w wodzie po kolana i zgiętymi plecami. Okropne warunki pracy, długie godziny pracy i bardzo niskie płace prowadziły do ciągłego niezadowolenia, a niekiedy do buntowniczych ruchów i zamieszek we wczesnych latach dwudziestego wieku. Walki z nadzorującymi były jeszcze trudniejsze, a wielu robotników gotowych było jeszcze bardziej pójść na kompromis i tak niskie płace tylko po to, by dostać pracę. Oprócz "Bella ciao", do podobnych piosenek robotników należały i .
Inne podobne wersje do „Bella ciao” pojawiły się na przestrzeni lat. Była to na przykład pieśń „Alla mattina appena alzata”, która powstałą w drugiej połowie XIX wieku. Najwcześniejsza pisemna wersja pochodzi z 1906 roku i pochodzi z okolic Vercelli w Piemoncie.
„Bella ciao” została wskrzeszona przez antyfaszystowski ruch oporu we Włoszech w latach 1943-1945. W tym okresie został zmieniony także tekst utworu, jednak jego autor pozostaje nieznany.
Szersza publiczność usłyszała pieśń dopiero w 1947 roku w Pradze, kiedy to włoska delegacja zaprezentowała ją w Światowego Festiwalu Młodzieży i Studentów.
W kolejnych latach była śpiewana między innymi przez kubańskich rewolucjonistów (którzy zamienili włoskie słowo "partigiano" na hiszpańskie "guerrillero"), a także w Związku Socjalistycznych Republik Radzieckich, jako "Proszczaj krasawica."
Po II wojnie światowej „Bella ciao” stała się popularna na terenie Jugosławii. Pieśń śpiewano podczas zajść w Iranie, występuje jako hymn kurdyjskich partyzantów. Znana jest także na terenie Turcji, pod tytułem „Çav bella”"".
Najbardziej popularna stała się jednak dopiero w 2018 roku, kiedy została użyta jako motyw muzyczny w hiszpańskim serialu "Dom z papieru" (hiszp. "La casa de papel"), gdzie śpiewał ją Profesor (Álvaro Morte) oraz Berlin (Pedro Alonso). Następnie została zremiksowana przez francuskiego DJ pod pseudonimem Hugel. Obie wersje dostały się na światowe listy przebojów.
Melodia.
Włoska piosenkarka ludowa Giovanna Daffini nagrała pieśń w 1962 roku.
Wersje.
Wersja Yves'a Montanda (1964).
Jednym z pierwszych wersji „Bella ciao” był, wydany w 1964 roku, singel francuskiego aktora i piosenkarza Yves'a Montanda o tym samym tytule. Utwór zdobył dużą popularność, opublikowany w 2018 roku na serwisie YouTube ma prawie milion wyświetleń.
Notowania
Wersja do serialu "Dom z papieru" (2018).
W 2018 roku, wraz z powstaniem 2. sezonu serialu "Dom z papieru" ("La casa de papel"), został opublikowany utwór „Bella ciao” w wydaniu Manu Pilara. Wersja ta nie dostała się do oficjalnych list przebojów, jednak zajęła wysokie miejsca w listach mediów streamingowych, m.in. Spotify.
W wielu państwach, m.in. w Polsce czy Niemczech szczególnie popularny stał się remiks niemieckiego DJ Hugla.
Notowania

</doc>
<doc id="948584" url="https://pl.wikipedia.org/wiki?curid=948584" title="Roszkowski">
Roszkowski

Roszkowski (forma żeńska: Roszkowska; liczba mnoga: Roszkowscy) – polskie nazwisko. Na początku lat 90. XX wieku w Polsce nosiło je 5645 osób. W dniu 30 stycznia 2023 roku w rejestrze PESEL figurowało 3066 mężczyzn o nazwisku Roszkowski i 3177 kobiet o nazwisku Roszkowska. Ponadto 36 kobiet nosiło to nazwisko w formie męskiej (Roszkowski), a 63 osoby używały podwójnego nazwiska, w którym "Roszkowski" to pierwszy lub drugi człon.

</doc>
<doc id="948586" url="https://pl.wikipedia.org/wiki?curid=948586" title="San Juan (Trynidad i Tobago)">
San Juan (Trynidad i Tobago)

San Juan − miasto w Trynidadzie i Tobago, na wyspie Trynidad.
Miasto zamieszkuje około 56,7 tys. mieszkańców (styczeń 2013). Trzecie co do wielkości miasto kraju.

</doc>
<doc id="948589" url="https://pl.wikipedia.org/wiki?curid=948589" title="VI Korpus Flak">
VI Korpus Flak

VI Korpus Artylerii Przeciwlotniczej () – jedna z niemieckich związków taktycznych Luftwaffe. Utworzony w lutym 1945 roku ze sztabu 16 Dywizji Flak na północnym odcinku frontu zachodniego. Wojnę zakończył kapitulacją w maju 1945 roku w Hamburgu. Korpusem dowodził generał porucznik Ludwig Schliffarth.
Skład w lutym 1945:
Skład w kwietniu 1945:

</doc>
<doc id="948595" url="https://pl.wikipedia.org/wiki?curid=948595" title="Szlak Saara-Śląsk">
Szlak Saara-Śląsk

Szlak Saara – Śląsk (niem. "Saar-Schlesien Weg"), długodystansowy szlak turystyczny wytyczony w latach 30. XX w. łączący Zagłębie Saary z Górnym Śląskiem.
Zarys dziejów.
W 1933 r. Związek Rzeszy Niemieckich Towarzystw Górskich i Wędrownych skupiający większość działających wówczas w Niemczech organizacji turystycznych zaproponował wytyczenie szlaku turystycznego łączącego zachodnie i wschodnie Niemcy. Początek i koniec szlaku wybrano nieprzypadkowo. Chodziło o połączenie dwóch niemieckich prowincji, do których po I wojnie światowej roszczenia terytorialne wysuwali sąsiedzi: Francja i Polska. Polityczny kontekst szlaku wzmacniało umieszczenie punktu końcowego na Górze Świętej Anny miejscu polsko-niemieckich walk podczas III powstania śląskiego. Szlak był oznaczony niebieskim krzyżem świętego Andrzeja na białym tle. Znakowaniem zajmowały się niemieckie towarzystwa górskie. Odcinki na Śląsku powstały w latach 1935–1937. Po II wojnie światowej szlak przestał istnieć. W 1954 r. Związek Rzeszy Niemieckich Towarzystw Górskich i Wędrownych postanowił go odnowić na terenie RFN w jego ówczesnych granicach. Na tym terenie istnieje on do dziś.
Przebieg szlaku na Śląsku z podziałem na odcinki wyznakowane przez poszczególne organizacje.
Towarzystwo Karkonoskie: Wilka – Zawidów – Miedziane – Grabiszyce – Leśna – Kolonia Świecie – Wolimierz – Pobiedna – Czerniawa-Zdrój – Smrek – Stóg Izerski – Hala Izerska – Wysoki Kamień – Szklarska Poręba Górna – Wodospad Kamieńczyka – Szrenica – główny grzbiet Karkonoszy – Przełęcz Okraj – Jarkowice – Bukówka – Lubawka – Ulanowice (Lubawka) – Chełmsko Śląskie – Mieroszów.
Wałbrzyska Federacja Górska: Mieroszów – Jatki – Sokołowsko – schronisko Andrzejówka – Rybnica Leśna – Przełęcz pod Borową – Jedlina-Zdrój – Niedźwiedzica – Zagórze Śląskie
Świdnickie Towarzystwo Górskie: Zagórze Śląskie – Zamek Grodno – zapora w Lubachowie – Glinno – Przełęcz Walimska
Federacja Towarzystw Górskich przy Sowie: Przełęcz Walimska – Wielka Sowa – grzbiet Gór Sowich – Srebrna Góra
Kłodzkie Towarzystwo Górskie: Srebrna Góra – Czeski Las – Nowa Wieś Kłodzka – Dębówka – Słupiec – Góra Wszystkich Świętych – Góra Świętej Anny – Sarny – Radków – Szczeliniec Wielki – Karłów – Błędne Skały – Leśna – Zamek Homole – Kozia Hala – Orlica – Zieleniec – Lasówka – Spalona – Przełęcz nad Porębą – Jedlnik – Długopole-Zdrój – Wilkanów – Maria Śnieżna – Międzygórze – Śnieżnik – Bolesławów – Goszów – Lądek-Zdrój – Borówkowa.
Śląskie Sudeckie Towarzystwo Górskie: Borówkowa – Jawornik Wielki – Złoty Jar – Złoty Stok – Paczków – Jasienica Dolna – Jezioro Otmuchowskie – Otmuchów – Wójcice – Głębinów – Nysa – Biała Nyska – Morów – Kamienna Góra – Biskupów – Głuchołazy – Góra Parkowa – Konradów – Jarnołtówek – Pokrzywna – Biskupia Kopa – Dębowiec – Prudnik.
W Prudniku następowała przerwa w szlaku aż do Kędzierzyna. Ostatni odcinek miał przebieg: Kędzierzyn – Łąki Kozielskie – Leśnica – Góra Świętej Anny.
Oprócz głównego szlaku wyznaczono także szlaki dojściowe oznaczone czerwonym krzyżem św. Andrzeja:

</doc>
<doc id="948597" url="https://pl.wikipedia.org/wiki?curid=948597" title="Stade Chaban-Delmas">
Stade Chaban-Delmas

Stade Chaban-Delmas – stadion piłkarski, położony w mieście Bordeaux, Francja. Oddany został do użytku w 1924 roku. Od tego czasu swoje mecze na tym obiekcie rozgrywa zespół Ligue 1 Girondins Bordeaux. Jego pojemność wynosi 34 327 miejsc. Rekordową frekwencję, wynoszącą 40 200 osób, odnotowano w 1985 roku podczas meczu pucharowego pomiędzy Girondins Bordeaux a Juventusem.

</doc>
<doc id="948598" url="https://pl.wikipedia.org/wiki?curid=948598" title="Korpus Flak do zadań specjalnych">
Korpus Flak do zadań specjalnych

Korpus Artylerii Przeciwlotniczej do zadań specjalnych ("niem. Flakkorps z.b.V.") – jedna z niemieckich formacji polowych Luftwaffe. 
Utworzona w kwietniu 1945 roku w północnych Niemczech. Dowodził nią generał August Schmidt, składała się z 2 i 16 Brygady Flak.

</doc>
<doc id="948599" url="https://pl.wikipedia.org/wiki?curid=948599" title="Arima (Trynidad i Tobago)">
Arima (Trynidad i Tobago)

Arima − miasto i gmina w Trynidadzie i Tobago, leżące na wyspie Trynidad. Według danych z 2006 posiada ono 34 389 mieszkańców. Położone jest 26 kilometrów na wschód od stolicy kraju - Port-of-Spain. Piąte co do wielkość miasto w państwie.

</doc>
<doc id="948601" url="https://pl.wikipedia.org/wiki?curid=948601" title="Turowski">
Turowski

Turowski (forma żeńska: Turowska; liczba mnoga: Turowscy) – polskie nazwisko. Na początku lat 90. XX wieku w Polsce nosiło je 5565 osób.

</doc>
<doc id="948603" url="https://pl.wikipedia.org/wiki?curid=948603" title="Stade Chaban Delmas">
Stade Chaban Delmas



</doc>
<doc id="948608" url="https://pl.wikipedia.org/wiki?curid=948608" title="I Korpus Polowy Luftwaffe">
I Korpus Polowy Luftwaffe

I Korpus Polowy Luftwaffe ("niem. I. Luftwaffen-Feld-Korps") – jeden z niemieckich korpusów polowych Luftwaffe. Planowane utworzenie miało mieć miejsce podczas zimy 1942/1943 z dowództwa XIII Korpusu Lotniczego, jednak do niego nie doszło.

</doc>
<doc id="948611" url="https://pl.wikipedia.org/wiki?curid=948611" title="Trepczykowo">
Trepczykowo

Trepczykowo (kaszb. "Jezoro Trepczëkowsczé") – jezioro wytopiskowe na Pojezierzu Kaszubskim w gminie Linia, w powiecie wejherowskim (województwo pomorskie) na północ od Niepoczołowic. Do 1 września 1939 roku na zachód od jeziora przebiegała granica polsko-niemiecka.
Ogólna powierzchnia: 13,1 ha

</doc>
<doc id="948613" url="https://pl.wikipedia.org/wiki?curid=948613" title="Dracaena fragrans">
Dracaena fragrans



</doc>
<doc id="948622" url="https://pl.wikipedia.org/wiki?curid=948622" title="III Korpus Polowy Luftwaffe">
III Korpus Polowy Luftwaffe

III Korpus Polowy Luftwaffe ("niem. III. Luftwaffen-Feld-Korps") – jedna z niemieckich jednostek lądowych Luftwaffe. Utworzona w styczniu 1943 roku przy Grupie Armii Północ. W listopadzie tego roku wycofana z frontu i przekształcona w II Korpus Flak. Korpus podlegał 18 Armii, dowodził nim generał artylerii przeciwlotniczej Job Odebrecht.
Jednostki korpuśne:
Podległe dywizje – lipiec 1943:

</doc>
<doc id="948632" url="https://pl.wikipedia.org/wiki?curid=948632" title="Dracaena deremensis">
Dracaena deremensis



</doc>
<doc id="948636" url="https://pl.wikipedia.org/wiki?curid=948636" title="Bractwo świętego Jozafata">
Bractwo świętego Jozafata



</doc>
<doc id="948637" url="https://pl.wikipedia.org/wiki?curid=948637" title="Dracaena draco">
Dracaena draco



</doc>
<doc id="948638" url="https://pl.wikipedia.org/wiki?curid=948638" title="Pelikan (województwo wielkopolskie)">
Pelikan (województwo wielkopolskie)

Pelikan – przysiółek w Polsce, położony w województwie wielkopolskim, w powiecie kościańskim, w gminie Kościan, na zachód od miasta Kościan. Przecina go droga powiatowa nr 3942P Kościan – Kokorzyn.
W 1793 Pelikan stanowił karczmę w dobrach kokorzyńskich Ksawerego Zaremby. Pod koniec XIX wieku osada liczyła 4 domostwa i 37 mieszkańców. W latach 1975–1998 miejscowość administracyjnie należała do województwa leszczyńskiego.
W rejestrze zabytków figuruje wiatrak z XIX wieku.
Przez Pelikan przebiegają dwa znakowane szlaki piesze:

</doc>
<doc id="948639" url="https://pl.wikipedia.org/wiki?curid=948639" title="B.S.M.">
B.S.M.



</doc>
<doc id="948648" url="https://pl.wikipedia.org/wiki?curid=948648" title="Gryżynka">
Gryżynka

Gryżynka – osada leśna w Polsce położona w województwie wielkopolskim, w powiecie kościańskim, w gminie Kościan.
W okresie Wielkiego Księstwa Poznańskiego (1815-1848) miejscowość wzmiankowana jako Gryżynka należała do wsi mniejszych w ówczesnym powiecie Kosten rejencji poznańskiej. Gryżynka należała do okręgu kościańskiego tego powiatu i stanowiła część majątku Gryżyna, który należał wówczas do Lossowa. Według spisu urzędowego z 1837 roku Gryżynka liczyła 28 mieszkańców, którzy zamieszkiwali 6 dymów (domostw).
W latach 1975–1998 miejscowość administracyjnie należała do województwa leszczyńskiego.

</doc>
<doc id="948649" url="https://pl.wikipedia.org/wiki?curid=948649" title="Skrzydlice (ujednoznacznienie)">
Skrzydlice (ujednoznacznienie)



</doc>
<doc id="948651" url="https://pl.wikipedia.org/wiki?curid=948651" title="Gurostwo">
Gurostwo

Gurostwo – osada w Polsce położona w województwie wielkopolskim, w powiecie kościańskim, w gminie Kościan. Pod tą samą nazwą, lecz innym identyfikatorem jest zarejestrowana część miasta Kościan.
Istniał tu folwark królewski "Grodztowo", należący do starostwa kościańskiego, pod koniec XVI wieku leżał w powiecie kościańskim województwa poznańskiego.
W okresie Wielkiego Księstwa Poznańskiego (1815–1848) miejscowość wzmiankowana jako Gurostowo należała do wsi większych w ówczesnym powiecie Kosten rejencji poznańskiej. Gurostowo należało do okręgu kościańskiego tego powiatu i stanowiło część majątku Bonikowo, który należał wówczas do Anzelma Chłapowskiego. Według spisu urzędowego z 1837 roku Gurostowo liczyło 102 mieszkańców, którzy zamieszkiwali 14 dymów (domostw).
W latach 1975–1998 osada administracyjnie należała do województwa leszczyńskiego.

</doc>
<doc id="948660" url="https://pl.wikipedia.org/wiki?curid=948660" title="Ignacewo (powiat kościański)">
Ignacewo (powiat kościański)

Ignacewo – przysiółek w Polsce położony w województwie wielkopolskim, w powiecie kościańskim, w gminie Kościan.
Ignacewo leży na Równinie Kościańskiej, na północ od drogi wojewódzkiej nr 308, na południowy wschód od Kościana. Na północ od miejscowości przebiega linia kolejowa z Kościana do Miejskiej Górki oraz przepływa Rów Wyskoć. Wieś leży na terenie Parku Krajobrazowego im. gen. Dezyderego Chłapowskiego.
Pod koniec XIX wieku osada Ignacewo liczyła 29 mieszkańców, wyznania katolickiego i 4 dymy (domostwa). W latach 1975–1998 miejscowość administracyjnie należała do województwa leszczyńskiego.
Przez przysiółek przebiega zielony szlak pieszy łączący miejscowości na terenie parku krajobrazowego.

</doc>
<doc id="948666" url="https://pl.wikipedia.org/wiki?curid=948666" title="Stade Brestois 29">
Stade Brestois 29

Stade brestois 29 – francuski klub piłkarski mający siedzibę w mieście Brest. Obecnie występuje w Ligue 1.
Historia.
W 1903 został założony klub "Armoricaine Brest". W 1950 doszło do fuzji tego klubu z 5 innymi drużynami ("Armoricaine Saint-Louis", "Avenir Saint-Martin", "Flamme du Pilier Rouge", "Milice Saint-Michel" oraz "Jeunes Saint-Marc"). W ten sposób powstał nowy klub o nazwie "Stade Brestois". Największym sukcesem klubu jest mistrzostwo Division 2 w 1981. Przez kilka sezonów "Stade Brestois" grał w Ligue 1, lecz później powrócił do Division 2. W sezonie 2009/2010 klub wywalczył awans do najwyższej klasy rozgrywkowej zajmując drugie miejsce w Ligue 2.

</doc>
<doc id="948667" url="https://pl.wikipedia.org/wiki?curid=948667" title="Paweł Król">
Paweł Król

Paweł Król (ur. 10 października 1960 w Zawadzkiem) – polski piłkarz grający na pozycji obrońcy, reprezentant kraju. W barwach Śląska zdobył Puchar Polski w 1987 roku.
Reprezentacja Polski.
W 1979 roku wystąpił na Mistrzostwach Świata Juniorów w Japonii (Polska zajęła 4. miejsce).
W reprezentacji Polski debiutował 27 stycznia 1981 roku w wygranym 4:2 meczu z Japonią. Łącznie w barwach narodowych wystąpił 22 razy i strzelił trzy gole.

</doc>
<doc id="948669" url="https://pl.wikipedia.org/wiki?curid=948669" title="Maputsoe">
Maputsoe

Maputsoe albo Maputsoa – miasto w Lesotho, w Dystrykcie Leribe.
Ludność wynosi ok. 48 tys. mieszkańców (2011).

</doc>
<doc id="948670" url="https://pl.wikipedia.org/wiki?curid=948670" title="Tamborowo">
Tamborowo

Tamborowo – osada leśna w Polsce położona w województwie wielkopolskim, w powiecie kościańskim, w gminie Kościan.
Leśniczówka leży na wschód od Kanału Mosińskiego, przy żółtym szlaku pieszym ze Starego Bojanowa do Piotrowa.
Folwark o nazwie Tamborowa powstał po 1845 roku i podlegał Bonikowu. Pod koniec XIX wieku liczył dwa dymy (domostwa) i 27 mieszkańców. W latach 1975–1998 miejscowość administracyjnie należała do województwa leszczyńskiego.

</doc>
<doc id="948672" url="https://pl.wikipedia.org/wiki?curid=948672" title="Stade Brestois">
Stade Brestois



</doc>
<doc id="948674" url="https://pl.wikipedia.org/wiki?curid=948674" title="Stade Brest 29">
Stade Brest 29



</doc>
<doc id="948677" url="https://pl.wikipedia.org/wiki?curid=948677" title="Zmrocznik gładysz">
Zmrocznik gładysz

Zmrocznik gladysz ("Deilephila elpenor") – motyl nocny z rodziny zawisakowatych. 
Wygląd.
Zmrocznik gładysz jest zawisakiem średnich rozmiarów (do 32 mm). Przednie skrzydła i ciało oliwkowe z czerwonym rysunkiem, tylne skrzydła czerwone, u nasady czarne.
Tryb życia.
Zmrocznik gładysz jest motylem dość pospolitym, często lata o zmierzchu, szczególnie chętnie odwiedza kwiaty wiciokrzewów. Gąsienice żerują głównie na wierzbówkach, przytuliach, fuksjach i winoroślach. Zwykle są brązowe i mają wyraźne "oczka", a róg na końcu odwłoka dość krótki. Przepoczwarczają się w ziemi, poczwarki zimują.

</doc>
<doc id="948679" url="https://pl.wikipedia.org/wiki?curid=948679" title="Maputsoa">
Maputsoa



</doc>
<doc id="948681" url="https://pl.wikipedia.org/wiki?curid=948681" title="Piggs Peak">
Piggs Peak

Piggs Peak – miasto Eswatini, położone na północnym zachodzie kraju w dystrykcie Hhohho.
Liczba ludności w 2006 roku wynosiła 8 tysięcy.

</doc>
<doc id="948684" url="https://pl.wikipedia.org/wiki?curid=948684" title="Rezerwat przyrody Smoleń">
Rezerwat przyrody Smoleń

Rezerwat przyrody Smoleń – rezerwat przyrody położony na Górze Zamkowej w województwie śląskim, w powiecie zawierciańskim, w gminie Pilica. Znajduje się na terenie wsi Smoleń i zajmuje powierzchnię 4,32 ha. Leży w granicach Parku Krajobrazowego Orlich Gniazd. Został utworzony zarządzeniem Ministra Leśnictwa i Przemysłu Drzewnego z 25 listopada 1959 roku. Obszar rezerwatu podlega ochronie ścisłej.
Przyroda.
Obejmuje wzgórze zbudowane z wapieni jurajskich z ruinami zamku w Smoleniu. Znajdują się tu liczne ostańce, szczeliny i wgłębienia. Zbocza wzniesienia porośnięte są lasem bukowo-grabowo-modrzewiowym z przewagą buczyny sudeckiej.
W rezerwacie występuje około 160 gatunków roślin naczyniowych i około 60 gatunków mchów. Z cenniejszych gatunków roślin występują tutaj: bluszcz pospolity, kokoryczka okółkowa, kopytnik pospolity, miodownik melisowaty, obuwik pospolity, marzanka wonna, porzeczka alpejska, śnieżyczka przebiśnieg, wawrzynek wilczełyko, żywiec dziewięciolistny oraz paprocie zanokcica zielona, paprotnik kolczysty.
Ze wzgórza zamkowego widoczne są pomniki przyrody ożywionej: lipa drobnolistna o obwodzie w pierśnicy ponad 3 m, dorodny jesion wyniosły oraz wielogatunkowa aleja złożona z lip, jaworów i jesionów, których obwód w pierśnicy wynosi około 3 m. Pomnikami przyrody są także wapienne ostańce: Wypaleniec, Zawisza, Skała Gaj, Symulowa Skała w Złożeńcu, Pośrednica w Smoleniu.
W obrębie rezerwatu wykonano chodnik spacerowy w postaci zamkniętej pętli okrążający całą Górę Zamkową. Zamontowano przy nim wiele tablic informacyjnych.

</doc>
<doc id="948689" url="https://pl.wikipedia.org/wiki?curid=948689" title="Leonard (komiks)">
Leonard (komiks)

Leonard (fr. "Léonard") – begijska humorystyczna seria komiksowa, której autorami są Philippe Liegeois (rysunki) i Bob de Groot (scenariusz). Seria wydawana jest od 1977: w Belgii przez Le Lombard, a we Francji przez Dargaud. Dotychczas ukazało się 50 tomów "Leonarda "i siedem albumów specjalnych". "W Polsce pierwsze trzy tomy opublikowało wydawnictwo Podsiedlik-Raniowski i S-ka w latach 2002–2003." "
Fabuła.
Tytułowy Leonard to geniusz wzorowany na włoskim artyście i naukowcu Leonardzie da Vinci. W perypetiach towarzyszą mu: uczeń Basile, kot Raoul, mysz Bernadette i gosposia Mathurine. 

</doc>
<doc id="948691" url="https://pl.wikipedia.org/wiki?curid=948691" title="Quatre Bornes">
Quatre Bornes

Quatre Bornes – miasto na Mauritiusie; w dystrykcie Plaines Wilhems; 77,5 tys. mieszkańców (2014).

</doc>
<doc id="948692" url="https://pl.wikipedia.org/wiki?curid=948692" title="Sokol (Góry Łużyckie)">
Sokol (Góry Łużyckie)

Sokol (czes. "Sokol", 593 m n.p.m.) – góra w masywie Gór Łużyckich w paśmie Sudetów Zachodnich, w Czechach.
Góra położona jest w zachodniej części Gór Łużyckich na zachód od miejscowości Petrowice czes."Petrovice". Góra to dawna kopuła wulkaniczna, górna część góry zbudowana jest z fonolitu zawierającego kryształy szklistego skalenia, który często rozpada się na duże płyty. Góra o wyrazistym kopulastym kształcie i stromych zboczach. Na płaskim szczycie o małej powierzchni częściowo porośniętym lasem mieszanym znajdują się ruiny średniowiecznego zamku obronnego zbudowanego z kamienna. Szczyt i zbocza góry porośnięte są lasem mieszanym z przewagą buka.
Turystyka.
Na szczyt prowadzi serpentynami ścieżka oraz szlak turystyczny.

</doc>
<doc id="948702" url="https://pl.wikipedia.org/wiki?curid=948702" title="Deilephila elpenor">
Deilephila elpenor



</doc>
<doc id="948711" url="https://pl.wikipedia.org/wiki?curid=948711" title="Trzęśniew Mały">
Trzęśniew Mały

Trzęśniew Mały – wieś w Polsce położona w województwie wielkopolskim, w powiecie kolskim, w gminie Kościelec.
W latach 1975–1998 miejscowość administracyjnie należała do województwa konińskiego.

</doc>
<doc id="948714" url="https://pl.wikipedia.org/wiki?curid=948714" title="Przerębska Huta (powiat kościerski)">
Przerębska Huta (powiat kościerski)

Przerębska Huta (dodatkowa nazwa w j. kaszub. Przerãbskô Hëta; niem. "Englershütte") – osada kaszubska w Polsce położona w województwie pomorskim, w powiecie kościerskim, w gminie Dziemiany.
Osada położona na terenie Wdzydzkiego Parku Krajobrazowego i nad północnym brzegiem jeziora Radolnego nad Wdą.
W latach 1975–1998 miejscowość administracyjnie należała do województwa gdańskiego.

</doc>
