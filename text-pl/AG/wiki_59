<doc id="951180" url="https://pl.wikipedia.org/wiki?curid=951180" title="Ziemia niczyja (film)">
Ziemia niczyja (film)

Ziemia niczyja () – dramat wojenny z 2001 roku, w reżyserii Danisa Tanovicia, zrealizowany w Bośni we współpracy z zachodnimi producentami.
Zrealizowany przez debiutanta film spotkał się z entuzjastycznym przyjęciem i zdobył szereg wyróżnień. "Ziemia niczyja" nie tylko demaskuje absurd wojny jako takiej, ale także obnaża bierność, obojętność i nieudolność Zachodu, ONZ i jego sił pokojowych, niepotrafiących poradzić sobie z konfliktami.
Opis fabuły.
Trwa wojna domowa w Jugosławii. Bośniacki oddział, mający zluzować kolegów z pierwszej linii frontu, gubi się we mgle i trafia na ziemię niczyją obok pozycji serbskich. Wywiązuje się walka. Potyczkę przeżywają Bośniak Čiki (Branko Đurić) i Serb Nino (Rene Bitorajac). Obok nich leży na minie wyskakującej ranny bośniacki żołnierz, który jeśli wstanie – zginie. Wobec patowej sytuacji, walczące strony zawierają tymczasowe zawieszenie broni, a na miejsce zdarzenia przybywają „błękitne hełmy” ONZ-u. Tkwiący w okopie żołnierze szybko stają się – dzięki transmisji telewizyjnej – międzynarodową sensacją, a żołnierze ONZ nie potrafią się porozumieć (pochodzą z różnych krajów), co pokazuje niedowład organizacyjny „sił pokojowych”.

</doc>
<doc id="951183" url="https://pl.wikipedia.org/wiki?curid=951183" title="606 Dywizja do Zadań Specjalnych">
606 Dywizja do Zadań Specjalnych

606 Dywizja do Zadań Specjalnych ("niem. Division z.b.V. 606") - jedna z dywizji niemieckich z okresu II wojny światowej. Utworzona w listopadzie 1944 roku w Holandii ze sztabu i części 344 Dywizji Piechoty.
Podlegała 1 Armii Spadochronowej, dokładniej LXXXXVI Korpusowi Armijnemu i II Korpusowi Spadochronowemu (Grupa Armii G). Od lutego 1945 roku walczyła na froncie wschodnim w składzie Grupy Armii Wisła (CI Korpus Armijny 9 Armii). Brała udział w obronie Kostrzyna, ponosząc ciężkie straty. 11 kwietnia, po wchłonięciu resztek 541 Dywizji Grenadierów Ludowych, została przekształcona w 606 Dywizję Piechoty.

</doc>
<doc id="951186" url="https://pl.wikipedia.org/wiki?curid=951186" title="Bodziszek łąkowy">
Bodziszek łąkowy

Bodziszek łąkowy ("Geranium pratense" L.) – gatunek rośliny wieloletniej należący do rodziny bodziszkowatych. Rodzimym obszarem jego występowania jest Europa i Azja, ale rozprzestrzeniony jest też poza obszarem swojego naturalnego występowania i uprawiany jest w wielu krajach świata. W Polsce roślina średnio pospolita na całym niżu, częściej występuje na południu.
Zastosowanie.
W medycynie ludowej roślina była uznawana za leczniczą. Jej ziele zawiera m.in. gorycz, kwas elagowy, kwas galusowy, garbniki. Stosowano ją jako środek ściągający.

</doc>
<doc id="951187" url="https://pl.wikipedia.org/wiki?curid=951187" title="Geroldshausen (Bawaria)">
Geroldshausen (Bawaria)

Geroldshausen – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Kirchheim. Leży około 11 km na południe od Würzburga, przy linii kolejowej Stuttgart - Lauda-Königshofen - Würzburg.
Dzielnice.
W skład gminy wchodzą dwie dzielnice: 
Oświata.
W gminie znajduje się 50 miejsc przedszkolnych (z 43 dziećmi).

</doc>
<doc id="951189" url="https://pl.wikipedia.org/wiki?curid=951189" title="Kopyta (województwo łódzkie)">
Kopyta (województwo łódzkie)

Kopyta – wieś w Polsce położona w województwie łódzkim, w powiecie kutnowskim, w gminie Krośniewice. Miejscowość wchodzi w skład sołectwa Wychny.
W latach 1975–1998 miejscowość administracyjnie należała do województwa płockiego.
Wierni Kościoła rzymskokatolickiego należą do parafii św. Stanisława Biskupa i Męczennika w Miłonicach, a wierni Kościoła Starokatolickiego Mariawitów do parafii św. Mateusza Apostoła i Ewangelisty i św. Rocha Wyznawcy w Nowej Sobótce. 
Zobacz też: Kopyta

</doc>
<doc id="951190" url="https://pl.wikipedia.org/wiki?curid=951190" title="Samosiewność">
Samosiewność



</doc>
<doc id="951191" url="https://pl.wikipedia.org/wiki?curid=951191" title="Geranium pratense">
Geranium pratense



</doc>
<doc id="951193" url="https://pl.wikipedia.org/wiki?curid=951193" title="Septimia Zenobia">
Septimia Zenobia



</doc>
<doc id="951195" url="https://pl.wikipedia.org/wiki?curid=951195" title="Curt Sachs">
Curt Sachs

Curt Sachs (ur. 29 czerwca 1881 w Berlinie, zm. 5 lutego 1959 w Nowym Jorku), niemiecki muzykolog, badacz muzyki antycznej i orientalnej, twórca nowoczesnej instrumentologii, jeden z najwybitniejszych przedstawicieli muzykologii porównawczej.
Studiował historię sztuki oraz historię muzyki na Uniwersytecie Berlińskim. W 1904 roku otrzymał doktorat za dysertację na temat rzeźby Verrocchia we włoskim renesansie, a następnie rozpoczął pracę w Kunstgewerbemuseum w Berlinie.
W 1914 r. opublikował opracowaną wspólnie z Erichem von Hornbostelem i stosowaną oraz rozwijaną do dziś naukową klasyfikację instrumentów muzycznych (patrz klasyfikacja Hornbostela-Sachsa).
W 1919 roku objął stanowisko kierownika Muzeum Instrumentów Muzycznych w Berlinie. Jednocześnie był docentem na Uniwersytecie Berlińskim, a od 1928 roku profesorem.
W 1933 roku, ze względu na żydowskie pochodzenie, pozbawiony został wszystkich stanowisk akademickich i wyemigrował do Paryża. W 1937 roku osiedlił się w Nowym Jorku, gdzie piastował stanowisko profesora muzykologii na New York University.
Poglądy na temat ewolucji muzyki.
Ewolucję muzyki Sachs pojmował jako rezultat ścierania się dwóch podstawowych stylów śpiewania: logogenicznego i patogenicznego. Z ich połączenia powstał trzeci, najwyższy styl, nazwany przez Sachsa melogenicznym. Rozwój muzyki to według Sachsa dążenie do osiągnięcia coraz większej doskonałości tego stylu. Proces ten ma charakter ewolucyjny.

</doc>
<doc id="951196" url="https://pl.wikipedia.org/wiki?curid=951196" title="Rio Negro San Jose">
Rio Negro San Jose



</doc>
<doc id="951198" url="https://pl.wikipedia.org/wiki?curid=951198" title="Nowe Jankowice">
Nowe Jankowice

2 miejscowości w Polsce:

</doc>
<doc id="951202" url="https://pl.wikipedia.org/wiki?curid=951202" title="Port lotniczy Southampton">
Port lotniczy Southampton

Southampton Airport (IATA: SOU, ICAO: EGHI) – międzynarodowy port lotniczy zlokalizowany w dzielnicy Southampton, Eastleigh. W 2006 roku z lotniska skorzystało 1,9 miliona pasażerów.
Do marca 2020 r. lotnisko w Southampton było hubem linii lotniczych Flybe.

</doc>
<doc id="951204" url="https://pl.wikipedia.org/wiki?curid=951204" title="I liga polska w piłce nożnej (2007/2008)">
I liga polska w piłce nożnej (2007/2008)

I Liga w piłce nożnej 2007/2008 – 74. edycja najważniejszych rozgrywek piłkarskich Polsce. Rozgrywki prowadzone i zarządzane są przez Ekstraklasę SA. Sponsorem tytularnym rozgrywek była telefonia komórkowa Orange, stąd nazwa rozgrywek – Orange Ekstraklasa. Równocześnie sezon ten był ostatnim, w którym nazwa „Ekstraklasa” była równoznaczna z terminem „I Liga”.
Tabela.
 ||style="background-color:white;"|
 ||rowspan=7 style="background-color:white;"|
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Stadiony.
Uwagi:
Sędziowie.
Komisja Szkoleniowa Kolegium Sędziów PZPN zmieniła od bieżącego sezonu regulamin awansu i degradacji sędziów Orange Ekstraklasy i II ligi, dostosowując go do standardów funkcjonujących od dziesięcioleci w FIFA, UEFA i wielu piłkarskich związkach narodowych. Według nowych zapisów o końcowej ocenie zadecyduje opinia Zarządu Kolegium Sędziów PZPN, a nie jak dotychczas automatyzm średniej arytmetycznej ocen wystawionych przez obserwatorów. Ponadto KS PZPN uzgodnił, że w celu zapewnienia odpowiednio wysokiego poziomu sędziowania zawodów w OE powinno sędziować 16-18 sędziów głównych
31 maja 2007 podczas posiedzenia Wydziału Dyscypliny PZPN zaproponowano, by w związku z dotychczasowym uwikłaniem sędziów piłkarskich w aferę korupcyjną, o dopuszczeniu do prowadzenia zawodów piłkarskich w OE i II lidze decydowało badanie uczciwości przeprowadzone wariografem. Wiceprzewodniczący WD PZPN Robert Zawłocki zapowiedział, że organ jest gotów do 13 czerwca przygotować "stosowną uchwałę dla zarządu w kwestii badania wariografem sędziów".
Sędziowie Orange Ekstraklasy w sezonie 2007/2008:
Rozgrywki.
W sezonie 2007/2008 drużyny rozegrały 30 kolejek ligowych po 8 meczów każda (razem 240 spotkań) w dwóch rundach: jesiennej i wiosennej. Inauguracja rozgrywek miała miejsce 27 lipca 2007 o godz. 19:00 w Grodzisku Wielkopolskim, gdzie miejscowa Dyskobolia podejmował beniaminka Orange Ekstraklasy – Ruch Chorzów. Mecz zakończył się porażką gospodarzy 1:4. Godzinę później rozpoczęło się spotkanie broniącego tytułu Mistrza Polski, Zagłębia Lubin z łódzkim Widzewem, w którym 2:1 zwyciężył zespół z Lubina. Runda jesienna zakończyła się 8 grudnia 2007.
Strzelcy.
Królem strzelców sezonu 2007/2008 został po raz pierwszy Paweł Brożek – gracz krakowskiej Wisły, strzelając 23 bramki.
Klasyfikacja medalowa mistrzostw Polski po sezonie.
"Tabela obejmuje wyłącznie kluby mistrzowskie."

</doc>
<doc id="951206" url="https://pl.wikipedia.org/wiki?curid=951206" title="Nowe Jankowice (województwo łódzkie)">
Nowe Jankowice (województwo łódzkie)

Nowe Jankowice – wieś w Polsce położona w województwie łódzkim, w powiecie kutnowskim, w gminie Krośniewice. Miejscowość wchodzi w skład sołectwa Wychny.
W latach 1975–1998 miejscowość administracyjnie należała do województwa płockiego.

</doc>
<doc id="951207" url="https://pl.wikipedia.org/wiki?curid=951207" title="Salto Uruguay">
Salto Uruguay

Salto Uruguay Fútbol Club - urugwajski klub piłkarski z siedzibą w mieście Salto, stolicy departamentu Salto.
Historia.
Klub Salto Uruguay założony został 5 kwietnia 1905 roku i gra obecnie w lidze regionalnej Liga Salteña de Football.

</doc>
<doc id="951208" url="https://pl.wikipedia.org/wiki?curid=951208" title="Aplodontiidae">
Aplodontiidae



</doc>
<doc id="951210" url="https://pl.wikipedia.org/wiki?curid=951210" title="Iwiczna">
Iwiczna

Iwiczna – wieś w Polsce położona w województwie łódzkim, w powiecie kutnowskim, w gminie Krośniewice. Miejscowość wchodzi w skład sołectwa Szubina. Iwiczna jest gniazdem średniowiecznego rodu Iwickich herbu Kuszaba. Stąd pochodził kanonik ołomuniecki Jan Iwicki z Iwiczny, kontrreformator, zmarły 3 grudnia 1598 roku pisarz polityczny i profesor prawa na uniwersytecie w Ingolstadt.
Wieś szlachecka położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość administracyjnie należała do województwa płockiego.
Miejscowość leży przy drodze krajowej nr 92.
Obok Iwicznej przepływa niewielka rzeka dorzecza Bzury, Miłonka – prawy dopływ Ochni.

</doc>
<doc id="951213" url="https://pl.wikipedia.org/wiki?curid=951213" title="Uniao Sao Joao Araras">
Uniao Sao Joao Araras



</doc>
<doc id="951214" url="https://pl.wikipedia.org/wiki?curid=951214" title="Cygany (województwo łódzkie)">
Cygany (województwo łódzkie)

Cygany – wieś w Polsce położona w województwie łódzkim, w powiecie kutnowskim, w gminie Krośniewice. Miejscowość wchodzi w skład sołectwa Szubsk-Towarzystwo.
W latach 1975–1998 miejscowość administracyjnie należała do województwa płockiego.

</doc>
<doc id="951216" url="https://pl.wikipedia.org/wiki?curid=951216" title="Cementownia (Wejherowo)">
Cementownia (Wejherowo)

Cementownia – część miasta Wejherowa (TERYT) i osada przemysłowa nad rzeką Redą. Jest położona na terenie jednostki pomocniczej gminy – Osiedla Przemysłowa.
Nazwa pochodzi od znajdującej się tu „Cementowni Wejherowo”. Fabryka powstała w 1872 r. i była jedynym producentem cementu portlandzkiego białego w Polsce. Od 2001 r. większość jej udziałów należy do szwajcarskiego koncernu cementowego Holcim. 
W pobliżu przebiega wyłączona z eksploatacji linia kolejowa nr 230, z przystankiem Wejherowo Cementownia. 

</doc>
<doc id="951217" url="https://pl.wikipedia.org/wiki?curid=951217" title="Milan Stepanov">
Milan Stepanov

Milan Stepanov (cyr.: Милан Степанов, ur. 2 kwietnia 1983 w Nowym Sadzie) – serbski piłkarz grający na pozycji środkowego obrońcy.
Kariera klubowa.
Stepanov pochodzi z miasta Nowy Sad i tam też rozpoczynał karierę w klubie FK Vojvodina Nowy Sad. Najpierw grał w juniorach tego klubu, a w sezonie 2000/2001 awansował do składu pierwszej drużyny i w wieku 17 lat zadebiutował w serbskiej ekstraklasie. Z czasem został zawodnikiem pierwszej jedenastki, ale z Vojvodiną nie osiągał większych sukcesów, jak zajęcie 6. miejsca w lidze. W sezonie 2005/2006 został kapitanem Vojvodiny, ale grał w niej tylko w rundzie jesiennej, a zimą przeszedł za 750 tysięcy euro do tureckiego Trabzonsporu.
W Trabzonsporze od razu zaczął występować w pierwszej jedenastce. W tureckiej lidze zadebiutował 22 stycznia w przegranym 2:4 wyjazdowym meczu z Kayserisporem. Z Trabzonsporem zajął 4. miejsce w lidze, dzięki czemu w sezonie 2006/2007 wystąpił w Puchare UEFA. W sezonie 2006/2007 z Trabzonsporem także zajął 4. pozycję w tureckiej lidze.
W lipcu 2007 przeszedł do FC Porto. Kosztował 3,5 miliona euro i podpisał kontrakt do 2011 roku. W nowym klubie od początku pełnił rolę rezerwowego i przez dwa sezony rozegrał 10 meczów. W 2009 roku został wypożyczony do hiszpańskiej Málagi.
W 2010 roku wrócił do Turcji i podpisał kontrakt z Bursasporem. W sezonie 2012/2013 grał w Mersin İdman Yurdu.
Kariera reprezentacyjna.
W 2004 roku był członkiem olimpijskiej reprezentacji Serbii i Czarnogóry na Igrzyska w Atenach. Zagrał we wszystkich 3 meczach grupowych, ale drużyna z Bałkanów przegrała w każdym z nich i zajęła ostatnie miejsce w lidze.
W listopadzie 2005 występował w młodzieżowej reprezentacji Serbii i Czarnogóry i jego gol w finałowej części kwalifikacji do Młodzieżowych Mistrzostw Europy w dwumeczu z Chorwacją dał awans jego rodakom do tego turnieju. Na przełomie maja i czerwca 2006 wystąpił w tej imprezie i był podstawowym zawodnikiem swojej reprezentacji. Doszedł z nią do półfinału, w którym Ukraina pokonała Serbię i Czarnogórę po serii rzutów karnych. Dobra postawa Stepanova została nagrodzona wyborem do Najlepszej Jedenastki ME.
Po rozpadzie Serbii i Czarnogóry zaczął być powoływany do pierwszej reprezentacji Serbii. Zadebiutował w niej 16 sierpnia 2006 w wygranym 3:1 towarzyskim meczu z Czechami, którego nie ukończył z powodu dwóch żółtych, a w konsekwencji czerwonej kartki. Javier Clemente coraz częściej zaczął powoływać Stepanova i jest on członkiem kadry walczącej w eliminacjach do Euro 2008.

</doc>
<doc id="951219" url="https://pl.wikipedia.org/wiki?curid=951219" title="Mój Kary">
Mój Kary



</doc>
<doc id="951221" url="https://pl.wikipedia.org/wiki?curid=951221" title="Adam Gottlob Moltke">
Adam Gottlob Moltke

Adam Gottlob Moltke (ur. 10 listopada 1710 w Walkendorfie, zm. 25 września 1792) – polityk duński, dworzanin, dyplomata i faworyt króla Danii Fryderyka V pochodzenia niemieckiego. 
Chwalił się, że może tworzyć ministrów i ich obalać, jak chce i kiedy chce. Do jego protegowanych należał najzdolniejszy duński minister stulecia Johann Hartwig Ernst von Bernstorff, choć początkowo Moltke zaciekle go zwalczał, ponieważ drażniła go duma i wyniosłość Bernstorffa. Inny minister, Johan Sigismund Schulin, od początku cieszył się szacunkiem i wsparciem Moltkego.
Gdy 14 stycznia 1766 roku Fryderyk V zmarł, władza Moltkego skończyła się. Nowy król Chrystian VII Oldenburg zwał go „bocianem u dołu i lisem u góry”. Wyszły też na jaw defraudacje dokonane przez Moltkego, tak że w lipcu roku 1766 musiał on zrezygnować z wszystkich urzędów. Dzięki naciskom rosyjskim (Moltke zawsze był bardzo prorosyjski) odzyskał wprawdzie w 1768 roku wpływy, lecz ponownie utracił je w 1770 roku, gdy odmówił współpracy z Johannem Friedrichem Struensee, który pozbawił go też renty.
Był odznaczony duńskimi orderami Danebroga (1745), Słonia (1752) i Wierności (1760).

</doc>
<doc id="951228" url="https://pl.wikipedia.org/wiki?curid=951228" title="Józef Ksawery Elsner">
Józef Ksawery Elsner



</doc>
<doc id="951232" url="https://pl.wikipedia.org/wiki?curid=951232" title="Bitwa pod Al-Kasr al-Kabir">
Bitwa pod Al-Kasr al-Kabir



</doc>
<doc id="951236" url="https://pl.wikipedia.org/wiki?curid=951236" title="Aluminium utwardzane dyspersyjnie">
Aluminium utwardzane dyspersyjnie

Aluminium utwardzane dyspersyjnie (ang. sintered aluminium powder, SAP) – spiek aluminium i jego tlenku, w ilości do 20% Al2O3. Dzięki obecności tlenku w strukturze materiału (hamuje proces rekrystalizacji), utrzymuje on dobre własności wytrzymałościowe do temperatur bliskich 500 °C.
Otrzymywany przez mieszanie Al i Al2O3 lub przez mielenie proszkowanego Al z jednoczesnym kontrolowanym utlenianiem ziaren. Mieszanina podlega prasowaniu, spiekaniu pod ciśnieniem i wytłaczaniu. Gatunki SAP 865, 895 i 930 zawierają odpowiednio 13-14, 10-11 i ~7% tlenku.
Wykorzystywane w produkcji koszulek elementów paliwowych i konstrukcyjnych rdzeni reaktorów jądrowych.

</doc>
<doc id="951241" url="https://pl.wikipedia.org/wiki?curid=951241" title="Stacjusz">
Stacjusz



</doc>
<doc id="951245" url="https://pl.wikipedia.org/wiki?curid=951245" title="Stoh (Mała Fatra)">
Stoh (Mała Fatra)

Stoh (1607 m) – jeden z najwyższych i najbardziej charakterystycznych szczytów w tzw. Krywańskiej części Małej Fatry w Centralnych Karpatach Zachodnich na Słowacji.
Położenie.
Stoh wznosi się we wschodniej części tej grupy górskiej, w jej głównym grzbiecie. Na północnym wschodzie przełęcz Medziholie (słow. "sedlo Medziholie", 1185 m) oddziela go od Wielkiego Rozsutca (1610 m), zaś na zachodzie Stohowa Przełęcz ("Stohové sedlo", 1230) – od Południowego Gronia ("Poludňový grúň", 1460 m). Północne stoki Stoha opadają do Novej doliny (odnoga Doliny Wratnej) i spływa nimi Stohový potok (dopływ Vrátňanki w zlewni Wagu). W kierunku południowym Stoh wysyła długi grzbiet ze szczytami Žobrák (1308 m) i Suchý vrch (1268 m), schodzący nad przełom Wagu w Królewianach i rozdzielający Dolinę Bystrička na wschodzie od Doliny Szutowskiej ("Šútovská dolina") na zachodzie. Grzbietem tym biegnie dział wodny między Wagiem i Orawą: Dolina Szutowska jest w zlewni Wagu, Bystrička w zlewni Orawy.
Geologia i morfologia.
Spiętrzenie szczytowe góry ma kształt zbliżony do regularnego stożka (słow. "stoh" = "stóg"). Ze względu na usytuowanie i wysokość Stoh widoczny jest ze szczytów wielu nawet dość odległych pasm górskich, w tym z wielu miejsc w polskich Beskidach: Beskidzie Śląskim i Żywieckim, a ze względu na swój charakterystyczny kształt i sąsiedztwo z zupełnie odmiennym, skalistym Wielkim Rozsutcem – dobrze rozpoznawalny.
Przyroda ożywiona.
Praktycznie cała kopuła szczytowa Stohu jest bezleśna, pokryta roślinnością trawiastą lub rozległymi borówczyskami. Górna granica lasu sięga obecnie maksymalnie do ok. 1300 m n.p.m., a nieco wyżej rozpościerają się jedynie laski karłowaciejącej jarzębiny. Pierwotnie las sięgał znacznie wyżej, a powyżej górnej jego granicy aż po szczyt góry ciągnęły się zarośla kosodrzewiny. Odlesienie góry, postępujące w ciągu XVII i XVIII w., wiązało się z intensyfikacją gospodarki pasterskiej i tworzeniem nowych terenów wypasowych. Obecnie stoki góry, zwłaszcza wschodnie i północne, są jednymi z najbardziej zagrożonych lawinami śnieżnymi miejsc w całej Małej Fatrze.
Północne stoki góry aż po sam jej wierzchołek należą do rezerwatu przyrody Rozsutec, natomiast część stoków południowo-wschodnich – do rezerwatu przyrody Šrámková.
Turystyka.
Na szczyt Stohu wiodą znakowane szlaki turystyczne ze Stohowej Przełęczy i przełęczy Medziholie (znaki czerwone) oraz z Królewian (znaki zielone).

</doc>
<doc id="951246" url="https://pl.wikipedia.org/wiki?curid=951246" title="Instruktor (czasopismo ZHR)">
Instruktor (czasopismo ZHR)

Instruktor – miesięcznik, pismo kierowane do instruktorów ZHR wydawane w Warszawie.
Indeks.
Pismo Instruktorek i Instruktorów ZHR.
Warszawa, Wydawca: Związku Harcerstwa Rzeczypospolitej.
PL .
Załączniki do czasopisma Instruktor.
Warszawa, Wydawca: Związku Harcerstwa Rzeczypospolitej.
PL .
„Kwartalnik Historyczny ZHR”

</doc>
<doc id="951248" url="https://pl.wikipedia.org/wiki?curid=951248" title="Ziemia niczyja">
Ziemia niczyja

Ziemia niczyja – teren niekontrolowany przez żadną z dwóch lub więcej stron konfliktu.
Podczas konfliktu zbrojnego ziemią niczyją jest obszar leżący między pozycjami wrogich armii. Przykładowo, w czasie I wojny światowej, na froncie zachodnim, ziemia niczyja znajdowała się pomiędzy liniami okopów (państw centralnych i ententy).
Ziemią niczyją nazywany jest także pas graniczny, zwłaszcza będący między państwami pozostającymi ze sobą w sporze terytorialnym.

</doc>
<doc id="951251" url="https://pl.wikipedia.org/wiki?curid=951251" title="Saficka strofa">
Saficka strofa



</doc>
<doc id="951253" url="https://pl.wikipedia.org/wiki?curid=951253" title="Salto Uruguay Fútbol Club">
Salto Uruguay Fútbol Club



</doc>
<doc id="951254" url="https://pl.wikipedia.org/wiki?curid=951254" title="Tokaj-Hegyalja">
Tokaj-Hegyalja



</doc>
<doc id="951259" url="https://pl.wikipedia.org/wiki?curid=951259" title="Raz w roku w Skiroławkach">
Raz w roku w Skiroławkach

Raz w roku w Skiroławkach − dwutomowa powieść obyczajowa Zbigniewa Nienackiego wydana po raz pierwszy w roku 1983.
Akcja powieści rozgrywa się w fikcyjnej wsi Skiroławki na Mazurach, której pierwowzorem jest Jerzwałd. Poruszająca tematy psychologiczne, kryminalne i społeczne powieść największą sławę zyskała dzięki wątkom obyczajowym oraz wybitnemu opisowi życia seksualnego mieszkańców Skiroławek. Nienacki nawiązał również do mazurskich legend (postać kłobuka), problemów integracji na Mazurach po II wojnie światowej oraz wątków autobiograficznych.
Niezrealizowane scenariusze filmowe.
Filmowcy dwukrotnie interesowali się ekranizacją powieści "Raz w roku w Skiroławkach". Powstały dwa scenariusze, które znajdują się w zbiorach Filmoteki Narodowej.

</doc>
<doc id="951260" url="https://pl.wikipedia.org/wiki?curid=951260" title="Gizo (Wyspy Salomona)">
Gizo (Wyspy Salomona)

Gizo – miasto na Wyspach Salomona, 3547 mieszkańców (2009), położone na południowym wschodzie wyspy o tej samej nazwie, stolica Prowincji Zachodniej Wysp Salomona. Drugie co do wielkości miasto kraju.
Wyspa Gizo, kilkunastokilometrowej długości, położona jest w grupie wysp Nowej Georgii archipelagu Wysp Salomona, otoczona pobliskimi większymi wyspami Kolombangara na wschodzie, Vella Lavella na północy i Ranongga na zachodzie (odległymi o 15-20 km). Gizo odległe jest ok. 380 km na północny zachód od stolicy Wysp Salomona Honiary. Wyspa jest w większości zalesiona. Komunikację zapewnia małe lotnisko na pobliskiej wysepce Nusa Tupe (odległej o ok. 2 km na wschód od miast Gizo).
2 kwietnia 2007 roku o godzinie 7:40 czasu lokalnego Gizo zostało w pewnym stopniu zniszczone przez tsunami wywołane trzęsieniem ziemi o sile 8,1 z epicentrum w odległości 45 km od miasta. Kataklizm spowodował śmierć 52 osób i zniszczył 3150 budynków.

</doc>
<doc id="951262" url="https://pl.wikipedia.org/wiki?curid=951262" title="Skiroławki">
Skiroławki



</doc>
<doc id="951263" url="https://pl.wikipedia.org/wiki?curid=951263" title="Auki">
Auki

Auki – miasto w Wyspach Salomona; na wyspie Malaita; stolica Prowincji Malaita. 5105 mieszkańców (2009). Znajduje się tu port lotniczy Auki.

</doc>
<doc id="951264" url="https://pl.wikipedia.org/wiki?curid=951264" title="Buala">
Buala

Buala - miasto w Wyspach Salomona; na wyspie Santa Isabel; stolica Prowincji Isabel; 971 mieszkańców (2009). Ośrodek turystyczny.

</doc>
<doc id="951265" url="https://pl.wikipedia.org/wiki?curid=951265" title="Podróż do kresu nocy">
Podróż do kresu nocy

Podróż do kresu nocy ("Voyage au bout de la nuit") – debiutancka powieść Louisa-Ferdinanda Céline'a, która ukazała się w roku 1932. Niedługo po wydaniu została zgłoszona do Nagrody Goncourtów. Otrzymała Nagrodę Renaudot stanowiącą odznaczenie jury dziennikarzy. Współcześnie określana jako jedna z najważniejszych powieści XX wieku.
Zaraz po wydaniu, książka spotkała się z żywą reakcją krytyki literackiej i czytelników. Z jednej strony szokowała immoralizmem, okrucieństwem i wulgarnością niektórych obrazów, z drugiej zaś inspirowała całkiem nową estetyką. Jak pisał sam Céline w liście do Edmunda Jaloux, "z językiem jest tak jak z całą resztą: umiera przez cały czas, język musi umrzeć" i nie można już "czytać powieści w klasycznym języku". Stąd "Podróż do kresu" nocy zerwała z typową składnią języka francuskiego, wykorzystując zapis mowy potocznej z całą jej chaotycznością, specyfikę języka "argot" oraz różnego rodzaju kolokwializmy. Wszystko to sprawiło, że powieść Céline'a, nazwana przez Jerzego Stempowskiego "powieścią bez estetyzmu", inspirowała całe grono pisarzy Beat Generation, tj. Jacka Kerouaca czy Charlesa Bukowskiego, silnie oddziałując również na powojenną literaturę polską. Była wychwalana przez Sartre'a i Simone de Beauvoir.
Powieść jest oparta na wątkach autobiograficznych. Początkowo główny bohater jest żołnierzem walczącym w czasie I wojny światowej, następnie przebywa w Afryce i powojennych Stanach Zjednoczonych, później zaś powraca do Francji, gdzie zostaje lekarzem. W ojczyźnie spotyka Robinsona, dawnego znajomego z frontu, z którym połączy go wspólne dążenie do tytułowego "kresu nocy".
W swojej wymowie "Podróż do kresu nocy" stanowi przesycony pesymizmem bunt, wyraz egzystencjalnego niepokoju względem natury ludzkiej oraz społeczeństwa jak i krytykę wojny. Powieść określana bywa jako demaskacyjny „moralitet bez morału”. Jerzy Stempowski określił ją również jako powieść o "samotności totalnej".

</doc>
<doc id="951266" url="https://pl.wikipedia.org/wiki?curid=951266" title="Tulagi">
Tulagi

Tulagi - miasto w Wyspach Salomona; na wyspie o tej samej nazwie; stolica Prowincji Centralnej; 1251 mieszkańców (2009). Ośrodek turystyczny.

</doc>
<doc id="951271" url="https://pl.wikipedia.org/wiki?curid=951271" title="Odpryskowiak">
Odpryskowiak

Odpryskowiak (heterotopia, łac. "choristoma", z gr. "chōristos" = oddzielony + "-oma", ang. choristoma) – nienowotworowy guz będący zaburzeniem rozwojowym. Zaburzenie polega na obecności prawidłowo zbudowanej tkanki w nieprawidłowym (ektopowym) umiejscowieniu. Przykładami odpryskowiaków są:

</doc>
<doc id="951272" url="https://pl.wikipedia.org/wiki?curid=951272" title="Goroka">
Goroka

Goroka – miasto w Papui-Nowej Gwinei; 23 tys. mieszkańców (2011). Ośrodek przemysłowy. Stolica prowincji Eastern Highlands.

</doc>
<doc id="951277" url="https://pl.wikipedia.org/wiki?curid=951277" title="Mendi">
Mendi

Mendi - miasto w Papui-Nowej Gwinei; 20 tys. mieszkańców (2006). Ośrodek administracyjny prowincji Southern Highlands.

</doc>
<doc id="951279" url="https://pl.wikipedia.org/wiki?curid=951279" title="Socjologia moralności">
Socjologia moralności

Socjologia moralności – dyscyplina socjologii zajmująca się badaniem systemów moralnych, ich funkcjonowania w społecznościach czy społeczeństwach, mechanizmów funkcjonowania moralności i zjawisk moralnych, ich genezy i wpływu na społeczeństwo.
Opis.
Moralność można rozumieć jako fakt społeczny, ponieważ:
Wpływ środowiska fizycznego.
Pośredni wpływ klimatu na rozwój moralności – poprzez pewnego typu gospodarkę, sposób produkcji oraz bezpośredni wpływ klimatu. W zależności od zamieszkałych terenów Europejczycy z zimnych krajów są odważni, ale mało twórczy, a Azjaci – twórczy, ale mało odważni, Grecy znajdują się „w środku” i mają dodatnie cechy i jednych, i drugich. Według Ibn Chalduna istnieje siedem typów klimatu – różnice w charakterze ludów zamieszkujących kraje z gorącym klimatem i z zimnym klimatem tylko w klimacie umiarkowanym mogła się utworzyć cywilizacja. Natomiast Monteskiusz mówił o tym że „rozmaite potrzeby stworzyły w rozmaitych klimatach rozmaite sposoby życia, te zaś stworzyły rozmaite rodzaje praw” a klimat ma wpływ na postawy ludzkie, hierarchie wartości, system zakazów i nakazów – „władza klimatu jest pierwszą ze wszystkich władz”, np. w zimnych klimatach ludzie są bardziej krzepcy i pewni siebie, w klimacie gorącym – leniwi, bierni, lękliwi, klimatach południowych duża pobudliwość erotyczna czyni z erotyki sprawę centralną. Według E. Huntingtona dużą rolę odgrywa klimat, który oddziałuje na ludzi poprzez glebę, roślinność, zwierzęta, dietę, sposób mieszkania i ubrania, choroby i mniejszą lub większą gotowość do pracy. Hierarchia religii – animizm (w dżunglach i puszczach) na samym dole, monoteizm (na pastwiskach i pustyniach) na szczycie, protestantyzm – najwyższa forma religii. Marcel Mauss mówił o zmieniających się obyczajach wraz ze zmianami pór roku – inna organizacja życia Eskimosów w lecie, inna w zimie.
Czynniki biologiczne.
Płeć
Czynniki demograficzne.
Gęstość zaludnienia
Przyrost ludności
Wiek
Proporcja płci
Mobilność przestrzenna
Czynniki ekonomiczne.
Rola ilości dóbr (standardu życiowego)
Rola jakości dóbr
Rola rozdziału dóbr
Doniosłość podziału pracy dla kształtowania stosunków międzyludzkich
Zróżnicowania społeczne wpływające na zróżnicowanie ethosu
Rola czynnika klasowego
Style moralności.
Ustrój polityczny
Reguły moralne a role społeczne
Wpływ zasobu wiadomości
Reguły moralne w zależności od tego, kim są osoby zaangażowane w danym stosunku społecznym i jaki on ma charakter
Warianty osobowościowe w moralności
Rola indywiduów w kształtowaniu opinii moralnych
Wpływ dziejów danego społeczeństwa na jego moralne opinie
Moralność jako czynnik warunkujący
Czasem między moralnością a innymi czynnikami, zwłaszcza kulturowymi, tworzą się oddziaływania wzajemne i trudno określić, co jest zmienną zależną, a co niezależną (Ranulf: spór o to, czy jajko wcześniejsze od kury czy kura od jajka).
Moralność i sztuka
Ścisła zależność między moralnością i sztuką:
Moralność i prawo
Moralność jest niewątpliwie w większym stopniu czynnikiem wpływającym na prawo niż czynnikiem uwarunkowanym przez prawo:
Wpływy wychowawcze i trwałe skutki moralne prawa również są nie do zaprzeczenia:

</doc>
<doc id="951282" url="https://pl.wikipedia.org/wiki?curid=951282" title="Rodolphe Kreutzer">
Rodolphe Kreutzer

Rodolphe Kreutzer (ur. 16 listopada 1766 w Wersalu, zm. 6 stycznia 1831 w Genewie) – francuski skrzypek, kompozytor, nauczyciel i dyrygent.
Życiorys.
Pierwsze lekcje muzyki pobierał u swojego ojca, potem jego nauczycielem był Anton Stamitz. Od założenia Konserwatorium Paryskiego w 1795 roku do 1826 roku prowadził tam klasę skrzypiec. Najbardziej znanym z jego dzieł jest zbiór etiud skrzypcowych "42 études ou caprices". Ludwig van Beethoven, po konflikcie z George’em Bridgetowerem w 1803, zadedykował Kreutzerowi swoją sonatę skrzypcową nr 9 op. 47 (tzw. Sonata Kreutzerowska). Odznaczony Legią Honorową w stopniu kawalera (1821).
Razem z Pierre’em Rode’em i Pierre’em Baillotem uznawany jest za założyciela francuskiej szkoły skrzypcowej.

</doc>
<doc id="951283" url="https://pl.wikipedia.org/wiki?curid=951283" title="Hrabstwo Pendleton (Wirginia Zachodnia)">
Hrabstwo Pendleton (Wirginia Zachodnia)

Hrabstwo Pendleton (ang. "Pendleton County") – hrabstwo w amerykańskim stanie Wirginia Zachodnia. Zajmuje powierzchnię 1 808,20 km² i według szacunków United States Census Bureau w 2006 roku liczyło 7679 mieszkańców. Siedzibą hrabstwa jest miejscowość Franklin.
Geografia.
Hrabstwo zajmuje powierzchnię całkowitą 1 808,20 km², z czego 1 807,48 km² to powierzchnia lądowa, a 0,73 km² (0,0%) to powierzchnia wodna.
W hrabstwie Pendleton znajduje się wierzchołek Spruce Knob, najwyżej położone miejsce w Wirginii Zachodniej o wysokości 1482 m n.p.m., a także Seneca Rocks, popularne miejsce wspinaczkowe.

</doc>
<doc id="951284" url="https://pl.wikipedia.org/wiki?curid=951284" title="The Number of the Beast (singel)">
The Number of the Beast (singel)

The Number of the Beast (ang. "liczba Bestii") – siódmy singel brytyjskiej heavymetalowej grupy Iron Maiden, promujący album o tym samym tytule.
Po dwudziestu dwóch latach od wydania „The Number of the Beast” wydano reedycję singla zawierającą inną listę ścieżek bonusowych.
Grafika na okładce, autorstwa Dereka Riggsa, jest powiązana z sytuacją przedstawioną na okładce poprzedniego singla Iron Maiden – Run to the Hills. Tam Eddie – maskotka grupy – walczył na skale z demonem. Tutaj jest już po walce – zwycięsko z pojedynku wyszedł Eddie.
Tytułowy utwór, „The Number of the Beast”, był swego czasu przedmiotem wielu kontrowersji. W rzeczywistości opowiadający o koszmarze sennym Steve’a Harrisa (lidera grupy) oraz oparty na filmie "Omen II" i poemacie "Tam O’ Shanter" Roberta Burnsa, został odczytany przez niektóre ugrupowania prawicowe za nawołujący do satanizmu.
Utwór rozpoczyna się mówionymi cytatami z Apokalipsy św. Jana. Całość opowiada o śnie, który można zinterpretować jako pobyt w piekle.
Druga ścieżka, „Remember Tomorrow” (ang. "pamiętaj o jutrze"), została pierwotnie zamieszczona na albumie "Iron Maiden". Według jednego z jej autorów, Paula Di’Anno, jest to utwór o jego dziadku. Istnieją przypuszczenia, że ów mężczyzna mógł być pilotem RAF, na co wskazują niektóre fragmenty treści. Całościowa interpretacja „Remember Tomorrow” jest jednak dość utrudniona, ponieważ tekst pozostaje dość niejasny.
Wersja utworu zamieszczona na opisywanym singlu jest dość zagadkowa. Informacje na okładce mówią, iż została ona nagrana we Włoszech podczas jednego z pierwszych koncertów Bruce’a Dickinsona z Iron Maiden. Potwierdził to zarówno Nicko McBrain na jednej z bonusowych ścieżek box setu "The First Ten Years", jak i Rod Smallwood w książeczce dołączonej do albumu "Best of the 'B' Sides", dodając iż nagrania dokonano w październiku 1981.
Ta wersja wydarzeń nie jest jednak prawdziwa. W rzeczywistości „Remember Tomorrow” z singla „The Number of the Beast” to zmodyfikowane nagranie, z mini-albumu "Maiden Japan" nagranego jeszcze z poprzednim wokalistą Iron Maiden – Paulem Di’Anno. Najprawdopodobniej wokal Di’Anno został wyciszony, po czym na ścieżkę nałożono śpiew Dickinsona. Oficjalnie grupa nie potwierdziła tych przypuszczeń, lecz dowodzi im m.in. to, że obie wersje mają tę samą długość, a instrumenty brzmią tak samo. Najpewniejszym dowodem jest jednak to, iż nie zostały wyciszone podziękowania Di’Anno dla publiczności i na wersji z opisywanego singla mówione są one dwugłosem.
Reedycja z 2005 zawiera dodatkowo nagranie koncertowe tytułowego utworu oraz „Hallowed Be Thy Name” (ang. "święć się imię Twoje"), które zostały zarejestrowane w marcu 2002 w Carling Academy Brixton w Londynie. Na liście ścieżek znajdują się także dwa dodatkowe nagrania wideo – stworzony przez Camp Chaos teledysk tytułowego utworu oraz wersja koncertowa z Brixton Academy.

</doc>
<doc id="951285" url="https://pl.wikipedia.org/wiki?curid=951285" title="Łysica (Góry Wałbrzyskie)">
Łysica (Góry Wałbrzyskie)

Łysica (niem. "Kahl-Berg", "Kahlberg") – szczyt w Sudetach Środkowych, w północno-zachodniej części Gór Wałbrzyskich, na granicy powiatów jaworskiego i wałbrzyskiego; wys. 666 m n.p.m.; stanowi punkt graniczny między dorzeczami Bobru, Kaczawy (poprzez Nysę Szaloną) i Bystrzycy (poprzez Strzegomkę); na południowych stokach, na wys. ok. 635 m n.p.m., znajdują się źródła Strzegomki (z tabliczką o tym informującą).

</doc>
<doc id="951287" url="https://pl.wikipedia.org/wiki?curid=951287" title="Magda Szabó">
Magda Szabó

Magda Szabó (ur. 5 października 1917 w Debreczynie, zm. 19 listopada 2007 w ) – pisarka węgierska.
Życiorys.
Ukończyła studia na Uniwersytecie w Debreczynie, zyskując uprawnienia do nauczania łaciny i języka ojczystego. Pracę podjęła jako nauczycielka w żeńskiej szkole w Debreczynie i w Hódmezővásárhely. W latach 1945–1949 znalazła zatrudnienie w Ministerstwie Religii i Edukacji. Wyszła za mąż w 1947 za tłumacza i pisarza Tibora Szobotkę, zapoczątkowując literacką karierę jako poetka tomikiem "Owieczka". Następnie opublikowała "Powrót do ludzi" (1949). W tym samym roku otrzymała nagrodę Baumgartena, wskutek czego ze względów politycznych tego samego dnia aresztowano ją i zwolniono z pracy w ministerstwie. Podczas najtrudniejszych lat komunizmu na Węgrzech (1949–1958) zakazano publikowania jej utworów. Odtąd też zaczęto prześladować jej męża, który pozostał bez pracy; pisarka nauczała wówczas w szkole publicznej.
W latach przymusowego wykluczenia twórczego przeszła z twórczości poetyckiej na prozatorską. Swą pierwszą powieść "Fresk" napisała w 1958, osiągając znaczny sukces wśród czytelników.
Nagrody.
Otrzymała wiele nagród krajowych. Książki jej, które przetłumaczono na wiele języków, opublikowano w 42 krajach świata.
W 2003 r. otrzymała francuską nagrodę literacką Prix Femina Étranger za najlepszą powieść obcojęzyczną ("Zamknięte drzwi").
Powieść "Tajemnica Abigel" zajęła szóste miejsce wśród najpopularniejszych książek w węgierskiej edycji listy BBC Big Read i została zekranizowana jako serial telewizyjny (emitowany w Polsce w latach 80. XX wieku). Oprócz "Tajemnicy Abigel" w wykazie tym znalazły się trzy inne jej książki.
Twórczość.
Powieść "Piłat" zekranizowano w 2020 r. jako film telewizyjny w reżyserii Lindy Dombrovszky.

</doc>
<doc id="951289" url="https://pl.wikipedia.org/wiki?curid=951289" title="Magda Szabo">
Magda Szabo



</doc>
<doc id="951296" url="https://pl.wikipedia.org/wiki?curid=951296" title="Dagome iudex (powieść)">
Dagome iudex (powieść)

 – powieść historyczno-fantastyczna napisana przez Zbigniewa Nienackiego, a wydana w latach 1989–1990. Powieść ukazała się również pod tytułem Historia sekretna.
Akcja powieści rozgrywa się w IX wieku, w czasach Polski przedchrześcijańskiej i prowadzi do momentu utworzenia państwa przez Mieszka I. Bohaterem powieści jest ogarnięty żądzą władzy Dago, który nim osiągnie cel, przeżywa rozmaite przygody. W treść wplecione są również, oprócz wątków historycznych, elementy baśniowe, fantastyczne, religijne oraz obyczajowe. "Dagome iudex" miało być współczesną odpowiedzią na "Starą baśń" Józefa Ignacego Kraszewskiego.
Pisana przez siedem lat powieść obejmuje trzy tomy:
Odbiór i wydania.
Zbigniew Nienacki wiązał duże nadzieje z powieścią "Dagome iudex" i uważał ją za najwybitniejszą w swojej twórczości. Jednak została ona przyjęta przez krytyków i felietonistów milczeniem i niemal niezauważona przez czytelników. Być może czytelnicy nie byli przygotowani, że znany z cyklu powieści dla młodzieży "Pan Samochodzik" oraz skandalizujących powieści dla dorosłych ("Raz w roku w Skiroławkach", "Wielki las") pisarz jeszcze raz zmieni gatunek na mało znane wtedy w Polsce fantasy.
Jednak na niepowodzenie "Dagome iudex" wpływ miał splot niesprzyjających okoliczności. Pod koniec lat 80. olsztyńskie wydawnictwo "Pojezierze", które wcześniej z sukcesami wydawało Nienackiego, borykało się z problemami finansowymi. Wiązało się to z ówczesną sytuacją gospodarczą w Polsce, odczuwalną zwłaszcza na rynku wydawniczym poprzez brak papieru oraz rozpoczynającym się okresem gospodarki rynkowej. W roku 1989 "Pojezierze" wydało na kiepskiej jakości papierze dwa pierwsze tomy. Tom trzeci, w następstwie problemów z kondycją wydawnictwa, ukazał się ku rozczarowaniu autora i najwierniejszych fanów dopiero w następnym roku. Jednak szerszy rynek czytelniczy, zafascynowany w tamtym okresie literaturą faktu (upadek systemu komunistycznego i koniec cenzury politycznej) niemal nie zareagował na powieść opowiadającą o wydarzeniach z IX wieku. Pomimo dużego nakładu pierwsze wydanie "Dagome iudex" okazało się fiaskiem.
Już po śmierci Zbigniewa Nienackiego wdowa po pisarzu, Helena Nowicka, postanowiła własnym sumptem wznowić powieść, co nastąpiło w roku 1994 lub 1995. Świadoma wartości literackiej dzieła, ale zrażona niepowodzeniem pierwszego wydania, podjęła decyzję o zmianie tytułu na "Historia sekretna" i nie ingerując w treść opublikowała powieść w założonym przez siebie w tym celu wydawnictwie "Domina". Powieść ukazała się, tak jak pierwowzór, w trzech tomach. W wyniku braku jakichkolwiek działań marketingowych oraz braku zainteresowania księgarzy, drugie wydanie zakończyło się jeszcze większym fiaskiem niż pierwsze. 
Ostatecznie powieść wznowiła w roku 2009 olsztyńska Oficyna Wydawnicza "Warmia" (kontynuatorka wydawnictwa "Pojezierze", znana z wydawania cyklu o Panu Samochodziku i innych powieści Nienackiego) w wydaniu jednotomowym.
W 2014 roku ukazało się elektroniczne wydanie przygotowane przez wydawnictwo Liber Novus.

</doc>
<doc id="951297" url="https://pl.wikipedia.org/wiki?curid=951297" title="Universal San José">
Universal San José

Club Atlético Universal - urugwajski klub piłkarski z siedzibą w mieście San José, stolicy departamentu San José.
Historia.
Klub Universal założony został 25 marca 1910 roku i gra obecnie w regionalnej lidze Liga Mayor de Fútbol de San José.

</doc>
<doc id="951298" url="https://pl.wikipedia.org/wiki?curid=951298" title="John Wesley Harding">
John Wesley Harding

John Wesley Harding – ósmy studyjny album Boba Dylana wydany w 1967 roku. Na płycie znajduje się utwór „All Along the Watchtower”. zaliczany do jednej z najważniejszych kompozycji w historii rocka.
Historia i charakter albumu.
"John Wesley Harding" był pierwszym albumem Dylana od czasu wypadku motocyklowego w lipcu 1966 r. Był prawdopodobnie najbardziej oczekiwanym albumem zarówno przez przemysł rozrywkowy jak i oczywiście przez fanów.
Monochromatyczną okładką album odstawał od barwnych i fantazyjnych okładek tego okresu. Zdjęcie z okładki ustylizowano na wczesne zdjęcia pionierów Dzikiego Zachodu lub jedną z licznych band rabusiów. Oprócz Dylana do zdjęcia pozował lokalny (z Woodstock) farmer-stolarz Charlie Joy oraz dwaj Baulowie ubrani w stroje ludu Baul z Bengalu w Indiach. Baulowie, znani ze swojej szczególnej kultury muzycznej, byli wówczas gośćmi Alberta Grossmana, menedżera Dylana i występowali w Nowym Jorku. Dylan odbył z nimi sesję nagraniową.
Materiał nagrany na albumie okazał się jednak jeszcze bardziej niepokojący niż prosta okładka. Od strony muzycznej prezentował niezwykle minimalistyczną, prostą muzykę nagraną w trio lub kwartecie, będącą pod dużym wpływem muzyki country. Utwory były krótkie, przeważnie poniżej 3 minut. Album prezentował się w klasycznej postaci; na każdej jego stronie znajdowało się 6 piosenek. Wszystkie piosenki (oprócz „The Ballad of Frankie Lee and Judas Priest”) trzymały się ściśle trzyzwrotkowej struktury, tak jakby Dylan specjalnie się zmusił do zachowania maksymalnej prostoty, minimalizmu i odejścia jak najdalej się tylko da od psychodelii "Blonde on Blonde".
Zmiany nastąpiły również w warstwie tekstowej. Okres powypadkowego odosobnienia Dylan spędził m.in. studiując "Torę" i "Biblię". W efekcie tego powstał album, który łączył brzmienie wiejskiej Ameryki i jej mity z apokaliptycznymi, biblijnymi wizjami. Szeroka była tematyka utworów; apokaliptyczne wizje („All Along the Watchtower”), religijne alegorie („I Dreamed I Saw St. Augustine” i „The Wicked Messenger”), problemy osobiste („Dear Landlord”), niewiarygodne opowieści („The Ballad of Frankie Lee and Judas Priest”), zabronione miłości („Down Along the Cove”) i diagnozy społeczne („Drifter's Escape”).
Ze względu na biblijną podstawę tekstów "John Wesley Harding" jest uważany za pierwszy album rocka biblijnego.
Znaczenie tytułu.
Dylan w swojej wypowiedzi o albumie zaznaczył, że tytuł został wybrany właściwie przypadkowo: „"Więc zorientowałem się, że najlepszą rzeczą do zrobienia byłoby wydanie go tak szybko jak to jest możliwe, nazwanie go „John Wesley Harding”. ponieważ to była jedna piosenka, o której miałem pojęcie, o czym ona jest i dlaczego w ogóle jest na albumie"”.
Jednak pojawiły się interpretacje, które opierały się na tym, iż Dylan studiował Stary Testament i album miał zdecydowanie biblijny wydźwięk. Dlatego też inicjały tytułu JWH potraktowano jako część niewymawialnego imienia Boga JHWH (Jahweh). Ta interpretacja nawet uległa wzmocnieniu po wydaniu w 1983 r. piosenki „I and I”, która porusza ten temat.
Wpływy.
Zmuszenie się Dylana do oszczędności w swoim stylu poetyckim (a także i muzycznym) zaowocowało znakomitymi tekstami, które otworzyły zupełnie nowe możliwości i dały podstawę poetycką nowej fali twórców, takich jak Joni Mitchell, Jackson Browne i Crosby, Stills, Nash and Young (i każdego z nich osobno). Nawet tak na wskroś psychodeliczna grupa jak Grateful Dead, wydała dwa właściwie akustyczne albumy "Workingman's Dead" i "American Beauty". Album pośrednio mógł się także przyczynić do zmierzchu psychodelii, która nagle w 1968 r. stała się przedmiotem krytyki.
Album ten, mimo jego odstawania od ówczesnych standardów muzycznych, tekstowych i graficznych, szybko osiągnął drugą pozycję na liście najlepiej sprzedawanych albumów i dał Dylanowi kolejną 5 złotą płytę. I to pomimo tego, że nie był wspierany przez single.
W zestawieniu Top Ten Reviews album zajął miejsce 4 (na 224 albumy) za rok 1967, miejsce 19 (na 5308 albumów) za lata 60. XX wieku, i miejsce 148 (na 455,808 albumów) w ogóle.
W 2003 album został sklasyfikowany na 301. miejscu listy 500 albumów wszech czasów magazynu Rolling Stone.
Sesja nagraniowa.
Sesja ta uważana jest za jedną z najlepszych sesji nagraniowych Dylana. Trwała zaledwie trzy dni.
Nic nie wiadomo aby Dylan nagrał, czy też próbował na tych sesjach nagrać jakikolwiek inny utwór spoza tych, które ukazał się na albumie.
W broszurce do albumu "Biograph" znajduje się dłuższa wypowiedź Dylana o nagrywaniu tego albumu. Powiedział m.in.
"Nagraliśmy ten album i nie widziałem, co z niego zrobić...(...) Więc zorientowałem się, że najlepszą rzeczą do zrobienia byłoby wydanie go tak szybko, jak to jest możliwe (...)."

</doc>
<doc id="951300" url="https://pl.wikipedia.org/wiki?curid=951300" title="Gyula Juhász">
Gyula Juhász

Gyula Juhász (ur. 4 kwietnia 1883 w Segedynie, zm. 6 kwietnia 1937 tamże) - węgierski poeta.
Życiorys.
Jego pierwsze wiersze były publikowane w Segedyni Napló w 1899 roku. Pomiędzy 1903, a 1906 rokiem był studentem Uniwersytetu w Budapeszcie, gdzie poznał Mihálya Babitsa i Dezső Kosztolányiego.

</doc>
<doc id="951301" url="https://pl.wikipedia.org/wiki?curid=951301" title="Tomasz Tułacz">
Tomasz Tułacz

Tomasz Tułacz (ur. 29 grudnia 1969 w Mielcu) – polski piłkarz i trener.
Jego syn Kamil (ur. 1992) także jest piłkarzem.
Kariera zawodnicza.
Jest wychowankiem Stali Mielec, w której rozpoczął treningi w 1980. Jako junior grał do 1987, później przeniósł się do drużyny seniorów. Zadebiutował 13 września 1987 w meczu przeciwko Włókniarzowi Pabianice (1:0). Ogółem rozegrał w Stali 171 meczów ligowych (127 w I lidze, 44 w II lidze) zdobywając 17 bramek (11 w I, 6 w II), 12 meczów w Pucharze Polski (2 gole) oraz 2 mecze w Pucharze Intertoto (1 gol). Ostatnim jego meczem w Stali był pojedynek z KSZO Ostrowiec Świętokrzyski 25 maja 1997 (1:4).
W latach 1998–2004 grał w drużynie Tłoków Gorzyce.
Był także podstawowym graczem w olimpijskiej reprezentacji Janusza Wójcika do rozpoczęcia eliminacji do IO'92.
Kariera trenerska.
W 2006 przez kilka miesięcy był trenerem IV-ligowej mieleckiej Stali. Od 30 listopada 2007 trenował piłkarzy Resovii. Z drużyną tą wywalczył awans do II ligi w sezonie 2008/09. Od stycznia 2011 do lutego 2012 był ponownie trenerem Stali Mielec. W czerwcu 2012 po raz drugi został szkoleniowcem Resovii i pozostawał nim do kwietnia 2013. Od 1 lipca 2013 do 2 września 2014 był szkoleniowcem II-ligowej Siarki Tarnobrzeg.
Od sierpnia 2015 trener klubu Puszcza Niepołomice.

</doc>
<doc id="951303" url="https://pl.wikipedia.org/wiki?curid=951303" title="Danis Tanović">
Danis Tanović

Danis Tanović (ur. 20 lutego 1969 w Zenicy) – bośniacki reżyser i scenarzysta filmowy.
Życiorys.
Tanović rozpoczął studia w szkole filmowej w Sarajewie, jednak przerwał je wybuch wojny domowej. Studia filmowe ukończył kilka lat później w Brukseli. W latach 90. kręcił filmy krótkometrażowe ("L'aube", "Buđenje").
W pełnym metrażu debiutował komediodramatem "Ziemia niczyja" (2001). Było to dzieło autorskie Tanovicia - poza reżyserią był on także autorem scenariusza i muzyki do filmu. Obnażający absurd wojny w Bośni obraz zdobył szereg nagród, w tym Oscara dla najlepszego filmu nieanglojęzycznego oraz nagrodę za najlepszy scenariusz na 54. MFF w Cannes.
W 2002 segment jego autorstwa znalazł się w głośnym filmie nowelowym "11.09.01". W 2005 Tanović nakręcił "Piekło" według pomysłu Krzysztofa Kieślowskiego i scenariusza Krzysztofa Piesiewicza.
Zasiadał w jury konkursu głównego na 56. MFF w Cannes (2003).

</doc>
<doc id="951304" url="https://pl.wikipedia.org/wiki?curid=951304" title="Pola Pontyjskie">
Pola Pontyjskie

Pola Pontyjskie, Błota Pontyjskie (, ) – region w środkowych Włoszech, równina rozciągająca się pomiędzy Morzem Tyrreńskim na południowym zachodzie i przedgórzem Apeninów (Monti Lepini i Monti Ausoni) na wschodzie. Od północy ogranicza ją środkowy bieg rzeki Astury i Góry Albańskie. Pola Pontyjskie obejmowały teren ok. 775 km². W starożytności przez Pola Pontyjskie przechodziła Via Appia.
Tereny te były do XX wieku pokryte malarycznymi bagnami. Już w II wieku p.n.e. podejmowano próby ich osuszenia. Udało się to dopiero rządowi Benito Mussoliniego w latach 20. XX wieku.
Etymologia nazwy.
Nie do końca wiadomo, skąd wzięła się nazwa regionu. Prawdopodobnie pochodzi ona od nazwy miasta Wolsków "Suessa Pometia", o której wspominają rzymscy historycy. "Suessa Pometia" została podbita przez Tarkwiniusza Pysznego. Mieszkańców miasta nazywano "Pometynami" bądź "Pontyjczykami". Naukowcy nie znają lokalizacji antycznej "Suessa Pometia". Możliwe, że miasto zanajdowało się gdzieś u podnóża Apeninów, w okolicach dzisiejszych Cori lub Cisterna di Latina. Niektórzy uważają, iż zlokalizowane było zaraz na południe od Sezze. Istnieje również hipoteza, jakoby nazwa Pola Pontyjskie pochodziła od przymiotnika "pomptinus", tzn. morski (łac. "pontus", morze). W tym przypadku byłaby ona określeniem metaforycznym, odnoszącym się do bagien, rozległych moczarów.
Historia.
Czasy rzymskie.
Już w odległej starożytności kraina ta była żyzna i zaludniona. Znajdowały się tu takie antyczne grody jak "Suessa Pometia", "Ulubrae" (najprawdopodobniej dzisiejsza Cisterna) i inne. Pliniusz Starszy wzmiankuje o plemieniu Wolsków, którzy posiadali na tych terenach kwitnącą cywilizację około roku 500 p.n.e. To oni pierwsi zaczęli osuszać bagniste tereny, które powstały po wyschnięciu ogromnego jeziora.
Wolskowie zostali podbici w roku 367 p.n.e. przez Rzymian. Ci ostatni doprowadzili do zachwiania naturalnej równowagi środowiska. Rzymskie zapotrzebowanie na drewno spowodowało wycinkę lasów, a w konsekwencji do erozji. Rzymianie udanie wykorzystywali do celów rolniczych znaczną część terenu Bagien Pontyjskich. Wzdłuż Via Appia, zbudowanej przez Appiusza Klaudiusza w 312 roku p.n.e., powstawały osady i grody. Najbardziej znanymi były "Tres Tabernae" i "Forum Appii". Dzieje Apostolskie mówią o postoju św. Pawła w tych miejscach i o życzliwym przyjęciu, jakiego doświadczył od miejscowych wspólnot chrześcijańskich. Obecność wspólnot chrześcijańskich w tym okresie świadczy o dużej liczbie mieszkańców. Reperacją drogi i próbą osuszenia bagien zajął się rzymski imperator Trajan.
Większość terytorium Pól Pontyjskich była jednak w okresie rzymskim pokryta bagnami. Po okresach podbojów Wandalów, Wizygotów i Hunów w V wieku moczarami pokryły się nawet te tereny, które wcześniej zostały zmeliorowane. Na nic nie przydały się zabiegi Teodoryka Wielkiego, króla Ostrogotów, który podjął próbę ponownego osuszania.
Trzy, przecinające ten teren rzeki, Sisto, Uffente i Amazone zmieniały systematycznie swój bieg. W czasie sztormów woda morska zalewała południowo-zachodnią depresyjną część bagien. Tropikalny komar z rodzaju "Anopheles", nosiciel malarii, skojarzony z miejscowym "Anopheles messeae", przyczynił się do epidemii tej choroby.
Średniowiecze.
Najazdy muzułmańskie spowodowały przemieszczanie się ludności w kierunku gór. Mniej więcej w XII wieku założono miasto Ninfa. Uzależniło ono od siebie Sermonetę i Sezze. Mieszkańcy grodu podejmowali próby melioracji bagien. Ninfa zlokalizowana była w miejscu szczególnym. To tędy, gdy Via Appia straciła na znaczeniu, przechodził szlak handlowy. Pobierano myto. Kupcy przewożący swoje towary z Rzymu na południe, zmuszeni byli do przejazdu przez miasto. Ninfa udzieliła nawet schronienia papieżowi Aleksandrowi IV podczas ucieczki przed Fryderykiem Barbarossą.
Stopniowo jednak mieszkańcy Ninfy zostali zdziesiątkowani przez malarię. Ruiny miasta można dzisiaj oglądać w specjalnie założonym parku archeologicznym.
W średniowieczu tereny Pól Pontyjskich stały się własnością rodu Caetanich, którzy również podejmowali nieszczęśliwe próby melioracji gruntów.
Dzieło papiestwa.
W XV wieku papież Marcin V zaaprobował projekt osuszania. Zbudowano kanał, który na cześć biskupa rzymskiego nosi nazwę "Rio Martino".
W XVI wieku rozwiązaniem problemu bagien zajął się Leonardo da Vinci. Opracował on projekt budowy systemu kanałów i młynów wodnych. Pomysły inżyniera zaakceptował Leon X. Nie udało się jednak rozpocząć żadnych prac z powodu śmierci papieża.
W wieku XVII osuszono tereny wokół Sezze i Terracina, budując sieć kanałów, sponsorowanych przez papieży Piusa VI i Sykstusa V ("Linea Sisto" i "Linea Pio").
Królestwo Włoch.
W następnych wiekach na suchych terenach powstawały niewielkie osady, w których mieszkali rolnicy i pasterze. Ci ostatni schodzili w doliny z Gór Abruzyjskich, by przeczekać zimę. Charakterystycznymi dla tego regionu byli pasterze konni, tzw. "butteri", którzy w swych długich czarnych płaszczach przeciwdeszczowych, szukali pastwisk dla bydła wzdłuż błotnistych nizin nadmorskich. Wielu z nich umierało na malarię. Przed powrotem na miejsce zimowiska, "butteri" organizowali prezentacje zwierząt, rodea i pokazy akrobatyczne, by przyciągnąć potencjalnych klientów. Jeden z "butteri", Augusto Imperiali w roku 1890 roku przyjął nawet wyzwanie Buffalo Billa, który odbywał tournée po Włoszech. Imperiali przeszedł do legendy, osiodławszy dzikiego konia przywiezionego przez cyrk Bufalo Billa z Ameryki.
Po zjednoczeniu Włoch nowy rząd zaprezentował kilka projektów osuszenia bagien. Pozostały one jednak na papierze. W okresie tym wielu chłopów decydowało się na osiedlanie na pograniczu mokradeł. Wznosili oni ubogie lepianki ze słomy nazywane "marche" (czyt. "marke" ). Jedną z osiadłych w tym czasie przy Polach Pontyjskich rodzin była rodzina Marii Goretti, dziewczyny, która wolała umrzeć, niż stracić dziewictwo, będąc zgwałconą. W 1950 roku Maria Goretti została ogłoszona świętą przez Piusa XII. Jest ona dzisiaj czczona jako patronka tej krainy.
Melioracja bagien.
Kolejną próbę osuszenia całych Pól Pontyjskich podjęto w 1924 roku. Dwa lata później osuszono "Piscinarę" (czyt. "piszinarę"), budując ujęcia i kanały, którymi odprowadzano wodę z basenu Asturii i Gór Lepini. Pola Pontyjskie podzielone były wtedy na dwie strefy: po prawej stronie od linii rzeki Ninfa-Sisto oraz po lewej stronie od linii rzeki Ninfa-Sisto. Teren znajdował się w depresji. Łącznie oba terytoria obejmowały 770 km². Melioracji dokonały "Consorzi di Piscinara" (488 km²) oraz "Consorzi della Bonificazione Pontina" (266 km²). W latach 1926-1937 zatrudnieni przepracowali w sumie 18 548 000 dniówek. Organizacja "Opera Nazionale Combattenti" (Narodowy Związek Kombatantów) zajmowała się przydzielaniem osuszonych działek imigrantom z Wenecji Euganejskiej, Friuli, oraz Romanii, które w tym czasie były przeludnione i ubogie. Zmeliorowano około 400 km². Działki po 10 latach przechodziły na własność. Wybudowano 4000 domów kolonialnych, które w przeważające części do dzisiaj są zamieszkane.
Terytorium podzielone zostało na osady, którym nadawano nazwy związane z miejscami bitew z okresu I wojny światowej (np. Borgo Carso, Borgo Piave, Borgo Grappa, Borgo Montello, Borgo Isonzo). Zakładano nowe miasta w miejscach baz kolejnych kampanii melioracyjnych. Tak powstały: Littoria (po 1945 roku Latina) założona 18 grudnia 1932 roku, Sabaudia 15 kwietnia 1934 roku, Pontinia 18 grudnia 1935 roku oraz Aprilia 18 listopada 1937 roku. Osuszanie Pól Pontyjskich trwało 11 lat. Zakończyło się sukcesem, który nagłaśniany był przez reżim faszystowski. Przy okazji zniszczono jednak jedyny na świecie ekosystem. Na terenie Pól Pontyjskich żyło wiele rzadkich gatunków zwierząt i roślin. By zabezpieczyć ostatnie skrawki pierwotnych bagnisk założono Park Narodowy Circeo, który zajmuje się ochroną moczarów, plaż oraz zarośli nadmorskich.
II wojna światowa.
W czasie ostatniej wojny światowej tereny Pól Pontyjskich należały do Włoskiej Republiki Socjalnej. W styczniu 1944 roku w pobliżu Pól przechodziły aż trzy linie frontowe: Linia Gustawa na południu, front Cassino na wschodzie i przede wszystkim brzeg morski w Anzio – miejsce lądowania aliantów. Niemcom udało się zablokowanie wojsk amerykańskich. Utworzyli oni linię obrony Aprilia-Cisterna di Latina-Littoria. Dwa miesiące później wojska niemieckie rozpoczęły ofensywę zmuszając mieszkańców tych terenów do opuszczenia własnych domów i ucieczki. Alianci odpowiedzieli z zawzięciem, już w kwietniu zdobywając Aprilię. 23 maja rozpoczęto operację "Buffalo". Wojska amerykańskie zaatakowały Cisternę. Niemcy ostrzeliwali aliantów z XV-wiecznego pałacu Castani, znajdującego się w samym centrum Cisterny. Poddali się w godzinach popołudniowych. 24 maja Amerykanie wkroczyli do Littorii, 25 do Pontonii. Alianci połączyli się następnie z wojskami, które odbijały Terracina z drugiej strony. Obszar Pól Pontyjskich był całkowicie wyswobodzony 29 maja. Sytuacja w pierwszych miesiącach po wyzwoleniu była tragiczna. Większość mieszkańców uciekła, wiele budynków zostało zburzonych. Niemcy, chcąc opóźnić wkroczenie wojsk sprzymierzonych, zniszczyli wiele urządzeń melioracyjnych. Ponownie zalane zostały ogromne obszary gruntów. W kilku miejscach zdarzały się nawroty malarii.
Okres rozwoju gospodarczego.
Działalność "Cassa del Mezzogiorno" oraz bliskość Rzymu przyczyniły się do zakładania fabryk na terenach Pól Pontyjskich przez liczne spółki inwestycyjne. Powstawały zakłady farmaceutyczne, chemiczne, tekstylne oraz produkujące żywność. Faworyzowanym terenem był trójkąt Latina-Aprilia-Cisterna.
Wzrost gospodarczy przyczynił się do wzrostu liczby ludności, głównie ze względu na migrację zarobkową. Nowi mieszkańcy przybywali przede wszystkim z południa i środkowych Włoch. Bum migracyjny miał miejsce w latach 70. i 80. minionego wieku. Miasta stały się w tym okresie centrami multikulturalnymi. Przybysze z Abruzji, Kampanii, Sycylii i Marchii przywozili ze sobą zwyczaje i przyzwyczajenia kulinarne. Agro Pontino stało się włoską "wieżą Babel", ze względu na różnorodność włoskich dialektów, którymi posługiwała się, przybywająca do miast ludność napływowa.
Agro Pontino dzisiaj.
Zlikwidowanie "Cassa del Mezzogiorno" w 1997 roku i przywilejów fiskalnych z nią związanych, spowodowało zamknięcie wielu spółek działających na terenach Pól Pontyjskich. Przed rokiem 1997 większość zakładów zatrudniała imigrantów przybywających z Azji i Europy Środkowo-Wschodniej. Zaczęto inwestować w rolnictwo (kiwi, papaja, szpinak, owoce cytrusowe i inne, takie jak np. kumkwat).
Nie brakuje w Agro Pontino inwestycji związanych z rynkiem elektronicznym i sektorem turystycznym. Modne jest wśród Włochów odwiedzanie czystych plaż z ich charakterystycznymi wydmami ("tumuleti"). Przyjeżdżający do Agro Pontino turyści podziwiają dzieło melioracji, która przyczyniła się do rozwoju gospodarczego tych terenów.
Agro Pontino ma jeden z najwyższych współczynników urodzeń na terenie Lacjum.
Pontyjskie dialekty.
Cechą charakterystyczną tej części Włoch jest współistnienie na tym samym terenie wielu dialektów: weneckiego, ferrarese, friulskiego, romanesco. Ten ostatni jest używany przede wszystkim w miastach, różni się on nieco od tego, którym mówią mieszkańcy Rzymu. W centrach, które istniały przed wielką melioracją, spotkać można użycie dialektu lepino (Cisterna, Terracina i San Felice Circeo). Gdzieniegdzie używane są też dialekty privernese e sonninese (Pontinia).
Środowisko naturalne.
Bagna.
Zanim przeprowadzono meliorację na szeroką skalę w czasie rządów faszystowskich Pola Pontyjskie były terenami podmokłymi i niezamieszkanymi. Żyło tutaj jednak wiele endemicznych gatunków zwierząt i roślin. Na moczarach żyły charakterystyczne dla takich ekosystemów: szczudłaki, łabędzie, czaplowate i inne. Niskie wody były ostoją dla wieku gatunków płazów, gadów i ryb. Pstrąg z Ninfy został prawie całkowicie wytępiony. Wspomnieć należy o owadach takich jak ważki, poślizgowate, czy komary, które były odpowiedzialne za występowanie malarii.
Większe rozlewiska nazywane były jeziorami (Lago delle Tre Torri; Lago di Cisterna; Lago di Torrecchia; Lago delle Querce). Dzisiaj nie można już ich znaleźć na mapie tego regionu. Ostały się jedynie niektóre zbiorniki przybrzeżne.
Tereny wolne od rozlewisk pokryte były niedostępnymi lasami, nazywano je "selwami". Tradycja mówi o istnieniu "Selwy di Terracina", "Selwy del Circeo" oraz "Selwy di Cisterna". Charakterystycznymi gatunkami drzew, które można było w nich spotkać były dęby oraz sosny. W kniei występowały dziki, wilki, sarny i jelenie.
Skutki osuszania.
W przeciągu kilku lat, osuszając bagna i wycinając stare lasy, zniszczono ekosystem, który istniał wieki. Ostańce stanowią dzisiaj tereny parku narodowego. By walczyć z malarią sadzono eukaliptusy, które wchłaniają ogromne ilości wody. Drzewo to stanowi dzisiaj jeden z głównych gatunków występujących na tych terenach. Powojenne użycie DDT spowodowało wybicie komarów i innych insektów. Do kanałów wpuszczono sprowadzone z Ameryki (gł. Meksyku) gatunki ryb, które zjadać miały jaja i larwy komarów. Gatunki te przyczyniły się do zniknięcia rodzimych, które po II wojnie światowej zaczynały się powoli rozmnażać i coraz liczniej ponownie zasiedlać kanały i zbiorniki Pól Pontyjskich.
Równina i wydmy.
Poza terenami Parku Narodowego Circeo tereny Pól Pontyjskich są w przeważającej części wykorzystywane pod uprawę. Łagodny klimat oraz żyzność gleb przyczyniły się do hodowli nowych gatunków sprowadzanych z krajów tropikalnych. Na terenach leśnych występują przede wszystkim dęby, topole, sosny i ostrokrzewy. Na wydmach rosną gatunki odporne na niesprzyjające warunki klimatyczne i zasolenie.
W ostatnich latach często mówi się o problemach związanych z ochroną środowiska. Na terenie Latiny istnieje elektrownia nuklearna. Obserwowano również wymieranie fauny wodnej w kanałach i zbiornikach spowodowane zanieczyszczeniem środowiska.
Gminy Agro Pontino.
W prasie włoskiej, mówiąc o terenach Pól Pontyjskich, wymienia się również inne miasta i gminy, które jednak geograficznie nie były nigdy związane z tym regionem: Aprilia, Pomezia, Nettuno, Bassiano, Cori, Norma, Priverno czy Sonnino. Niejednokrotnie za miasta Agro Pontino uważane są również Fondi, Formia i Gaeta, leżą one jednak w Latinie.

</doc>
<doc id="951305" url="https://pl.wikipedia.org/wiki?curid=951305" title="Libertad (miasto)">
Libertad (miasto)

Libertad − miasto w Urugwaju leżące w departamencie San José, 51 km od Montevideo. Miasto w roku 2007 liczyło 9311 mieszkańców.
Miasto Libertad założone zostało w 1872 roku przez Carlosa Clauzollesa.

</doc>
<doc id="951309" url="https://pl.wikipedia.org/wiki?curid=951309" title="Zakładowy Klub Sportowy Stal Rzeszów">
Zakładowy Klub Sportowy Stal Rzeszów



</doc>
<doc id="951312" url="https://pl.wikipedia.org/wiki?curid=951312" title="Ulica Wyszogrodzka w Płocku">
Ulica Wyszogrodzka w Płocku

Ulica Wyszogrodzka – najdłuższa, licząca ponad 7 km długości, ulica Płocka. Zaczyna się na skrzyżowaniu z al. Jana Kilińskiego przy rogatkach warszawskich, a kończy na granicy miasta w Imielnicy. Należy do najważniejszych ulic Płocka, łączy centrum z Podolszycami oraz Imielnicą i Borowiczkami. W dużej części jest szeroką, dwujezdniową, sześciopasmową drogą. Stanowi główną drogę wyjazdową z Płocka w kierunku Warszawy i Wyszogrodu, od czego pochodzi jej nazwa. Na odcinku od skrzyżowania z aleją Piłsudskiego do granicy miasta, Wyszogrodzka jest częścią drogi krajowej nr 62. Od ulicy wzięło swoją nazwę jedno z osiedli Płocka - osiedle Wyszogrodzka.

</doc>
<doc id="951324" url="https://pl.wikipedia.org/wiki?curid=951324" title="Neoplan K4010TD">
Neoplan K4010TD

Neoplan K4010td − model autobusu miejskiego, produkowany przez firmę Neoplan Polska w roku 1999, jako następca 9-metrowego autobusu Neoplan Metroliner N4009 Midi.
Historia modelu.
W odróżnieniu od pozostałych modeli oferowanych przez Neoplan Polska, podobnie jak Neoplan K4016, nie posiadał odpowiednika w ofercie niemieckiego koncernu Gottlob Auwärter, producenta autobusów pod marką "Neoplan".
"Neoplan K4010td" powstał na bazie modelu Neoplan N4009 Midi i stanowił jego modernizację. Głównym celem opracowania modeli serii K było zebranie doświadczeń przez biuro projektowe firmy Neoplan Polska, przed planowanym wprowadzeniem zupełnie nowych własnych modeli, produkowanych od 1999 roku jako rodzina Solaris Urbino.
Autobusy serii K były stylizowane przez polską firmę stylistyczną Nc.Art z Sękocina koło Warszawy. Elementy nadwozia tych autobusów powstawały w Warszawie, w piwnicy na ulicy Chłodnej, skąd były przewożone do fabryki firmy Solaris.
Przez cały okres produkcji powstały - ze względu na niskie zainteresowanie potencjalnych kontrahentów - jedynie 3 sztuki modelu "Neoplan K4010td". Wszystkie trafiły do MPK w Świdnicy.

</doc>
<doc id="951335" url="https://pl.wikipedia.org/wiki?curid=951335" title="Pojo Chinul">
Pojo Chinul

Pojo Chinul, 보조지눌, także 불일보조, Puril Pojo, chiń. Zhīnè, jap. Chitotsu, wiet. Tri Nột (ur. 1158, zm. 22 kwietnia 1210) – koreański mistrz sŏn. Usiłował na gruncie koreańskim dokonać systematyzacji i synkretyzacji nauk różnych szkół buddyjskich.
Życiorys.
Kulsan sa – klasztor Kulsan.
Chinul – świeckie nazwisko Chŏng – urodził się w okręgu Tongju na zachód od stolicy Koryŏ – Kaesŏng. Pochodził z rodziny szlacheckiej. Od dziecka nękany był przez poważne choroby i gdy wszelkie próby wyleczenia go konwencjonalną medycyną zawiodły, ojciec postanowił błagać Buddę. Ślubował, że jeśli syn zostanie wyleczony, odda go do klasztoru buddyjskiego. Wkrótce Chinul wyzdrowiał i gdy miał siedem lat ojciec oddał go do klasztoru. W wieku 15 lat przyjął wskazania buddyjskie i otrzymał imię Dharmy Chinul, jednak później sam siebie nazywał Moguja (Pastuch Wołu). Jego nauczycielem był mistrz sŏn z klasztoru Kulsan na górze Sagul. Ta linia przekazu Dharmy wywodziła się od chińskiego mistrza chan Yanguana Qi’ana, ucznia Mazu Daoyi. Jego stosunki z nauczycielem nie były zbyt bliskie i niektórzy przypuszczają, że w ogóle nie miał stałego nauczyciela.
Charakter skłaniał Chinula do życia w samotności i w odosobnieniach. Samotnie poszukiwał inspiracji studiując buddyjskie pisma i kroczył drogą sŏn. Postęp Chinula w buddyjskiej praktyce oparty był więc na użyciu pisemnych nauk do doskonalenia formalnej praktyki sŏn.
Oświecenie.
Po 9 latach praktyki w Kulsan sa, Chinul udał się w 1182 r. do klasztoru Poje (zwanego także Yŏnbok sa) w Kaesŏng na egzaminy sanghi sŏn. Przeszedł przez wszystkie testy, jednak światowa atmosfera stolicy spowodowała, że zrezygnował ze wspinania się w hierarchii kościelnej i powrócił do pozycji zwykłego mnicha. Razem z kilkoma podobnymi mu mnichami postanowił założyć w przyszłości religijne towarzystwo (kor. kyŏlsa), poświęcone rozwijaniu samādhi i prajñi (정혜사 chŏnghyesa). Po okresie wędrówek po Korei zatrzymał się w klasztorze Ch'ŏngwon w Ch’angp’yŏng (płd.-zach. Korea) i tu przeżył swoje pierwsze (z trzech) przebudzenie. Stało się to podczas czytania Sutry Szóstego Patriarchy, przy zdaniu:
To doświadczenie było jego prawdziwą inicjacją do buddyzmu.
Wspólnota i drugie przebudzenie.
W 1185 r. Chinul znów wyruszył w pielgrzymkę i jesienią przybył do klasztoru Pomun na górze Haga (płd.-wsch. Korea). Przebywał w nim trzy lata i w czasie praktyki używał konganu "Umysł jest Buddą". Studiował także pilnie dzieło Li Tongxuana "Komentarz do Sutry Huayan".
Podczas czytania fragmentu "Sutry Huayan"
osiągnął swoje drugie przebudzenie. Już wtedy nurtowany był przez rozbicie buddyzmu na sŏn i szkoły scholastyczne i przekonany – na podstawie własnego doświadczenia – że wszelkie rozbieżności mogą być pogodzone. W 1188 r. doszło do spotkania z częścią sygnatariuszy umowy o założeniu Wspólnoty Samādhi i Prajñi. W. 1190 r. odbyło się ich wspólne odosobnienie w klasztorze Kŏjo. W tym samym klasztorze powstało jego pierwsze główne dzieło "Zachęta do praktyki: założenie Wspólnoty Samādhi i Prajñi". W klasztorze tym Chinul przebywał osiem lat.
Trzecie przebudzenie.
W 1197 r. Chinul odszedł z Kŏjo sa i udał się do maleńkiej świątyni Sangmuju. Przeprowadził w niej kolejne odosobnienie, podczas którego zaszło wiele cudownych wydarzeń, a Chinul osiągnął swoje trzecie i ostateczne oświecenie podczas czytania "Dahui yulu".
Chinul był pod wielkim wpływem chińskiego mistrza chan Dahui Zonggao (1089–1163), którego metodę huatou wprowadził do swego sposobu prowadzenia praktyki sŏn.
Próba syntezy.
Te trzy główne duchowe doświadczenia Chinula pokierowały jego późniejszą systematyzacją doktryny buddyjskiej i próbą jej zsynkretyzowania. Jednocześnie stały się one w jego pracach trzema głównymi sposobami buddyjskiej praktyki: równoczesny rozwój samādhi i prajñi, wiary i zrozumienia całkowitych i nagłych nauk oraz skrótowa metoda hwadu (chiń. huatou). Dochodziło do tego jeszcze śpiewanie Sutry Diamentowej tak preferowanej przez Huinenga. Tymi ekumenicznymi działaniami ustalił typ praktyki sŏn w koreańskich klasztorach szkoły chogye. Po trzech latach w Sangmuju am Chinul opuścił świątynię i w 1200 r. przybył do klasztoru Kilsang, który stał się miejscem pobytu Wspólnoty Samādhi i Prajñi. Na okazję zakończenia prac budowlanych w Kilsang sa przygotował "Upomnienia dla początkujących uczniów", które porównywalne były z "Baizhang qing-gui" i pomogły ustalić reguły koreańskiego sŏnu oraz zaakceptowane zostały jako wzorzec prowadzenia się dla wszystkich klasztorów sŏn.
Koniec życia.
W Kilsang sa Chinul przebywał do końca swego życia, chociaż udawał się często do kilku pustelni, które wybudował w okolicznych górach. W 1207 r. ukończył swą kolejną pracę "Wybór z komentarzy do Avatamsaka sūtra".
W 1209 r. ukończył "Wybór ze zbiorów Dharmy i ksiąg specjalnych praktyk".
Jak to bywa u mistrzów zen, Chinul dokładnie znał datę swej śmierci na miesiąc wcześniej.
Śmierć.
Król Hŭijong nadał mu pośmiertny tytuł Narodowego Mistrza Puril Pojo (Słońce Buddy Świecące Powszechnie), a stupę, w której umieszczono relikwie po kremacji mistrza, nazwał Kamno t’ap (Stupą Słodkiej Rosy).
Chinul był tak wpływowym mistrzem, że w jego linii przekazu Dharmy było 16 patriarchów koreańskiego sŏnu.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="951338" url="https://pl.wikipedia.org/wiki?curid=951338" title="Sing Hallelujah!">
Sing Hallelujah!



</doc>
<doc id="951341" url="https://pl.wikipedia.org/wiki?curid=951341" title="Hrabstwo Wicomico">
Hrabstwo Wicomico

Hrabstwo Wicomico (ang. "Wicomico County") to hrabstwo w amerykańskim stanie Maryland. Hrabstwo zajmuje powierzchnię całkowitą 1 035,45 km² i według szacunków US Census Bureau w roku 2006 miało 91 987 mieszkańców. Siedzibą hrabstwa jest miasto Salisbury.
Historia.
Hrabstwo Wicomico zostało utworzone w roku 1867 z części hrabstw Somerset i Worcester. Nazwa hrabstwa pochodzi od nazwy rzeki Wicomico, która powstała ze zlepka dwóch indiańskich słów "wicko" i "mekee". Słowa te oznaczają miejsce gdzie są zbudowane domy, odnosząc się prawdopodobnie do osady indiańskiej na brzegach rzeki.
Geografia.
Całkowita powierzchnia hrabstwa Wicomico wynosi 1 035,45 km², z czego 976,87 km² stanowi powierzchnia lądowa, a 58,59 km² (5,7%) powierzchnia wodna. Najwyższy punkt w hrabstwie ma wysokość 22 m n.p.m., zaś najniższy punkt znajduje się na poziomie morza u brzegów zatoki Chesapeake.
Demografia.
Według szacunków US Census Bureau w roku 2006 hrabstwo Wicomico liczyło 91 987 mieszkańców.

</doc>
<doc id="951342" url="https://pl.wikipedia.org/wiki?curid=951342" title="Hrabstwo Montgomery (Pensylwania)">
Hrabstwo Montgomery (Pensylwania)

Hrabstwo Montgomery (ang. "Montgomery County") – hrabstwo w stanie Pensylwania w USA. Hrabstwo zajmuje powierzchnię lądową 1 251,28 km². Według szacunków US Census Bureau w roku 2006 miało 775 688 mieszkańców. Siedzibą hrabstwa jest miejscowość Norristown.

</doc>
<doc id="951344" url="https://pl.wikipedia.org/wiki?curid=951344" title="Michał Janusz Parczewski">
Michał Janusz Parczewski

Michał Janusz Parczewski (ur. 23 listopada 1946 w Lęborku) – prof. dr hab., polski archeolog specjalizujący się w archeologii średniowiecza, początkach kultury słowiańskiej w Polsce, wczesnośredniowiecznym osadnictwie w Karpatach.
Życiorys.
Pracownik Zakładu Archeologii Średniowiecza i Czasów Nowożytnych w Instytucie Archeologii Uniwersytetu Jagiellońskiego. Profesor w Instytucie Archeologii UJ oraz Instytucie Archeologii URz, członek Komitetu Słowianoznawstwa PAN oraz Komitetu Nauk Pra- i Protohistorycznych PAN. 
Studia z zakresu archeologii Polski i powszechnej ukończył w 1969 na Uniwersytecie Jagiellońskim. W 1978 obronił pracę doktorską, następnie w roku 1989 rozprawę habilitacyjną. W 1993 otrzymał tytuł profesora nadzwyczajnego. Brał udział w ekspedycjach archeologicznych na terenie Małopolski i Śląska, a także w południowo-zachodniej Bułgarii w latach 1979–1982 oraz na Spitsbergenie w 1982.
W 1996 odznaczony Złotym Krzyżem Zasługi. Od 2009 członek Społecznego Komitetu Odnowy Zabytków Krakowa (SKOZK).
W 2011 został przez prezydenta Bronisława Komorowskiego odznaczony Krzyżem Kawalerskim Orderu Odrodzenia Polski.
Jest kierownikiem badań misji archeologicznej w Bachórzu. 
Jest synem cichociemnego Jana Parczewskiego i Ireny z domu Balcerowicz. Ma dwóch młodszych braci: Bogdana (ur. w 1948) i Zygmunta (ur. w 1951).

</doc>
<doc id="951346" url="https://pl.wikipedia.org/wiki?curid=951346" title="Święciany (województwo dolnośląskie)">
Święciany (województwo dolnośląskie)

Święciany – przysiółek wsi Krotoszyce w Polsce, położony w województwie dolnośląskim, w powiecie legnickim, w gminie Krotoszyce.
W latach 1975–1998 przysiółek administracyjnie należał do województwa legnickiego.

</doc>
<doc id="951347" url="https://pl.wikipedia.org/wiki?curid=951347" title="Jean Francisco Rodrigues">
Jean Francisco Rodrigues



</doc>
<doc id="951350" url="https://pl.wikipedia.org/wiki?curid=951350" title="Karl Alfred von Zittel">
Karl Alfred von Zittel

Karl Alfred von Zittel (ur. 25 września 1839 w Bahlingen w Badenii, zm. 5 stycznia 1904 w Monachium), paleontolog niemiecki.
Życiorys.
Studiował w Heidelbergu, Paryżu i Wiedniu. Przez krótki czas pracował dla Państwowego Instytutu Geologicznego i muzeum mineralogicznego w Wiedniu. W 1863 został profesorem geologii i mineralogii na politechnice w Karlsruhe, a trzy lata później dostał posadę na uniwersytecie w Monachium.
W roku 1880 wybrano otrzymał katedrę geologii i zaproponowano mu posadę dyrektora muzeum historii naturalnej w Monachium. W tym czasie powstawała jego monografia "Cretaceous bivalve mollusca of Gosau" (1863-1866) oraz esej dotyczący Tytanu (1870). W latach 1873-1874 wziął udział w ekspedycji na Pustynię Libijską. Owocem wyprawy były dwa dzieła "Über den geologischen Bau der libyschen Wuste" (1880) oraz "Palaeontographica" (1883).
W 1899 wybrany został prezydentem Bawarskiej Królewskiej Akademii Nauk.

</doc>
<doc id="951351" url="https://pl.wikipedia.org/wiki?curid=951351" title="Róża eliptyczna">
Róża eliptyczna

Róża eliptyczna ("Rosa inodora" Fr.) – gatunek rośliny wieloletniej z rodziny różowatych. Według nowszych ujęć taksonomicznych jest to synonim gatunku "Rosa elliptica" Tausch . W Polsce jest rzadki, występuje głównie na południowym zachodzie.
Biologia i ekologia.
Nanofanerofit. Rośnie na przydrożach, miedzach, zaroślach. Kwitnie w lipcu.
Zmienność.
Tworzy mieszańce z różą kutnerowatą i r. polną.
Zastosowanie.
Ze względu na swe rozmiary nadaje się do posadzenia w szpalerze tworząc kwitnący żywopłot. Odznacza się odpornością na choroby i szkodniki, nie wymaga prawie żadnej pielęgnacji, jest odporna na mrozy i dobrze rośnie na słabej glebie. Kwitnie bardzo obficie, nieprzerwanie przez całe lato.

</doc>
<doc id="951352" url="https://pl.wikipedia.org/wiki?curid=951352" title="Park Narodowy Grenlandii">
Park Narodowy Grenlandii

Park Narodowy Grenlandii (, ) – największy na świecie park narodowy, znajdujący się na terenie północno-wschodniej Grenlandii. Park narodowy został założony 22 maja 1974, zaś w 1988 został powiększony do obecnych rozmiarów.
Obszar.
Park rozciąga się na powierzchni 972 000 km² (ponad trzykrotnie większej niż Polska) i od 1977 stanowi jeden z rezerwatów biosfery UNESCO. Obejmuje obszar od Ziemi Knuda Rasmussena na północnym zachodzie po Ziemię Króla Chrystiana X i Ziemię Scoresby’ego na południu, w tym pokryte lądolodem wnętrze wyspy i pozbawione lodu obszary wybrzeża. Od 1 stycznia 2009 park stanowi jednostkę niemunicypalną w podziale administracyjnym wyspy, graniczy z gminą Qaasuitsup na zachodzie i Sermersooq na południu.
Obecność ludzka.
Zimą na terenie parku przebywa ok. 30 osób, latem ta liczba wzrasta, gdy sezon badawczy rozpoczynają naukowcy. Na terenie parku znajdują się niewielkie placówki badawcze i/lub wojskowe:
Fauna.
W parku żyje od 5 do 15 tys. wołów piżmowych. Występują także niedźwiedzie polarne,lisy polarne, renifery.

</doc>
<doc id="951353" url="https://pl.wikipedia.org/wiki?curid=951353" title="Lumir Sedlacek">
Lumir Sedlacek



</doc>
<doc id="951355" url="https://pl.wikipedia.org/wiki?curid=951355" title="Podleśne">
Podleśne

2 miejscowości w Polsce:

</doc>
<doc id="951357" url="https://pl.wikipedia.org/wiki?curid=951357" title="Podleśne (powiat giżycki)">
Podleśne (powiat giżycki)

Podleśne (niem. "Knobbenort") – osada w Polsce położona w województwie warmińsko-mazurskim, w powiecie giżyckim, w gminie Kruklanki.
W latach 1975–1998 miejscowość należała administracyjnie do województwa suwalskiego.
Przysiółkami wsi są: Jeleni Róg i Łękuk Wielki.
Zobacz też: Podleśne

</doc>
<doc id="951358" url="https://pl.wikipedia.org/wiki?curid=951358" title="Wolisko (Możdżany)">
Wolisko (Możdżany)

Wolisko (niem. "Waldsee", do 1938 "Walisko") – osada wsi Możdżany w Polsce, położona w województwie warmińsko-mazurskim, w powiecie giżyckim, w gminie Kruklanki.
W latach 1975–1998 osada należała administracyjnie do województwa suwalskiego.
Położona jest nad jeziorem Wolisko.
Nieopodal znajdującej się na skraju Puszczy Boreckiej leśniczówki znajduje się zagroda żubrów z tarasem widokowym.

</doc>
<doc id="951359" url="https://pl.wikipedia.org/wiki?curid=951359" title="Budziska Leśne">
Budziska Leśne

Budziska Leśne (niem. "Heydtwalde") – osada wsi Żabinka w Polsce, położona w województwie warmińsko-mazurskim, w powiecie giżyckim, w gminie Kruklanki.
W latach 1975–1998 osada należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Budziska Leśne, określając drugi przypadek jako Budzisk Leśnych, a przymiotnik – budziski.

</doc>
<doc id="951360" url="https://pl.wikipedia.org/wiki?curid=951360" title="Koźmodiemiansk">
Koźmodiemiansk

Koźmodiemiansk (ros. Козьмодемьянск, mar. Цикмä) – miasto w Rosji. Liczba mieszkańców to 22 679.

</doc>
<doc id="951361" url="https://pl.wikipedia.org/wiki?curid=951361" title="Grądy Kruklaneckie">
Grądy Kruklaneckie

Grądy Kruklaneckie (niem. "Grunden") – przysiółek wsi Kruklanki w Polsce, położony w województwie warmińsko-mazurskim, w powiecie giżyckim, w gminie Kruklanki.
W latach 1975–1998 przysiółek należał administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Grądy Kruklaneckie, określając drugi przypadek jako Grądów Kruklaneckich, a przymiotnik – grądzki.

</doc>
<doc id="951362" url="https://pl.wikipedia.org/wiki?curid=951362" title="Kamienna Struga">
Kamienna Struga

Kamienna Struga (niem. "Steinbach") – osada wsi Żywy w Polsce, położona w województwie warmińsko-mazurskim, w powiecie giżyckim, w gminie Kruklanki.
W latach 1975–1998 osada należała administracyjnie do województwa suwalskiego. W tej chwili osada Kamienna Struga składa się tylko z jednego budynku mieszkalnego.
Leży nad jeziorem Żywy.

</doc>
<doc id="951363" url="https://pl.wikipedia.org/wiki?curid=951363" title="Knieja Łuczańska">
Knieja Łuczańska

Knieja Łuczańska – osada wsi Możdżany w Polsce, położona w województwie warmińsko-mazurskim, w powiecie giżyckim, w gminie Kruklanki.
W latach 1975–1998 osada należała administracyjnie do województwa suwalskiego.

</doc>
<doc id="951364" url="https://pl.wikipedia.org/wiki?curid=951364" title="Castoridae">
Castoridae



</doc>
<doc id="951365" url="https://pl.wikipedia.org/wiki?curid=951365" title="Majerka">
Majerka

Majerka – przysiółek wsi Lipowo w Polsce, położony w województwie warmińsko-mazurskim, w powiecie giżyckim, w gminie Kruklanki.
W latach 1975–1998 przysiółek należał administracyjnie do województwa suwalskiego.

</doc>
<doc id="951366" url="https://pl.wikipedia.org/wiki?curid=951366" title="Żywki Małe">
Żywki Małe

Żywki Małe (niem. 1818–1873 "Klein Siewken", 1873–1949, "Luisenhof") – przysiółek wsi Żywki w Polsce, położony w województwie warmińsko-mazurskim, w powiecie giżyckim, w gminie Kruklanki, nad jeziorem Babka.
W latach 1975–1998 przysiółek należał administracyjnie do województwa suwalskiego.
Historyczne nazwy.
Żywki Małe miały w swojej historii różne nazwy:

</doc>
<doc id="951372" url="https://pl.wikipedia.org/wiki?curid=951372" title="Parthenios z Nicei">
Parthenios z Nicei

Parthenios z Nicei (Nikai) (I wiek p.n.e.) – grecki poeta. 
Podczas wojny z królem Pontu Mitrydatesem wzięty do niewoli w 73 p.n.e. po zdobyciu Nicei przez Rzymian. Wywieziony do Rzymu, wkrótce dał się poznać jako wykształcony i utalentowany, dzięki czemu odzyskał wolność i rozpoczął karierę wykładowcy literatury greckiej w Rzymie i Neapolu. Jego rzymskim opiekunem był Korneliusz Gallus, a jednym z jego uczniów Wergiliusz. Znany jako autor utworów:

</doc>
<doc id="951373" url="https://pl.wikipedia.org/wiki?curid=951373" title="Saqqara">
Saqqara



</doc>
<doc id="951374" url="https://pl.wikipedia.org/wiki?curid=951374" title="Henry Larcom Abbot">
Henry Larcom Abbot

Henry Larcom Abbot (ur. 13 sierpnia 1831 w Beverly, w stanie Massachusetts, zm. 1 października 1927 w Cambridge) - oficer amerykański, podróżnik i odkrywca.
Dzieciństwo i młodość.
Urodził się w Beverly (Massachusetts), jako syn Josepha Hale Abbot i Fanny Ellingwood. Ojciec Abbota, stypendysta Amerykańskiej Akademii Sztuk i Nauk, był pedagogiem i dyrektorem szkoły. Abbot początkowo kształcił się w bostońskiej "Latin School". W latach 1850-1854 uczęszczał do amerykańskiej Akademii Wojskowej w West Point, kończąc ją z 2. lokatą w swoim roczniku.
Oficer i badacz.
Służąc początkowo jako podporucznik w Korpusie Topograficznym Armii USA (ang. "US Army Corps of Topographical Engineers"), pracował w waszyngtońskim Office of Pacific Railroad Explorations and Surveys. W roku 1855 podjął pracę przy projekcie budowy linii kolejowej "Pacific Railroad", w ramach którego poprowadził ekspedycję badawczą na terenach od Doliny Sacramento w Kalifornii po Fort Walla Walla w stanie Waszyngton oraz w stanie Oregon. On i jego grupa badawcza, wraz z silną eskortą wojskową, przebyli szlak do kanionu rzeki Pit, a następnie do doliny rzeki Klamath, gdzie nastąpiło rozdzielenie sił ekspedycji. Abbot poprowadził swoją grupę wzdłuż wschodnich stoków Gór Kaskadowych i rzeki Deschutes, aż do jej ujścia do rzeki Columbia. Reszta ekspedycji posuwała się wzdłuż zachodnich stoków pasma, przy czym spotkanie nastąpiło w okolicach dzisiejszego Vancouver. Powrotna droga wiodła na południe wzdłuż wybrzeża Pacyfiku przez tereny objęte powstaniem Indian z plemion Tututni i Takelma, na czele których stał wódz John.
Przez ponad 4 lata (od maja 1857 do lipca 1861 r.), porucznik Abbot asystował kapitanowi Andrew A. Humphreysowi w badaniu dolnego biegu i delty rzeki Missisipi, którego celem było znalezienie najlepszego sposobu ochrony ziemi przed zalaniem i zapewnienia niezawodnego żeglugi przez ujście rzeki. Jego praca była tak cenna, że ​​Humphreys uczynił go współautorem raportu. Ich raport pt. "Report upon the Physics and Hydraulics of the Mississippi River" (1861) znacznie poszerzył wiedzę na temat hydrauliki rzecznej, chociaż wyrażone w nim przekonanie, że same tamy mogą zapobiec katastrofalnym powodziom wzdłuż rzeki, okazało się ostatecznie błędne.
W czasie wojny secesyjnej Abbot dosłużył się stopnia generała-majora, dowodząc oddziałami ochotniczymi wojsk Unii. W roku 1895 przeszedł na wojskową emeryturę, obejmując funkcję konsultanta przy planowaniu budowy Kanału Panamskiego.
Eksplorator i odkrywca.
Wyprawa z roku 1855 miała ogromne znaczenie dla wytyczenia dwóch możliwych połączeń kolejowych północnej Kalifornii z Oregonem i Waszyngtonem na północnym zachodzie Stanów Zjednoczonych. Jego sprawozdanie - "Report upon Explorations for a Railroad Route from the Sacramento Valley to the Columbia River" - zostało włączone do rządowej publikacji "Pacific Railroad Reports" wydanej w latach 1857-1860. Oba zbadane przezeń szlaki zostały wykorzystane przez budowniczych linii kolejowych. W raporcie Abbota znalazły się również uwagi dotyczące możliwości wykorzystania badanych obszarów pod względem gospodarczym, zwłaszcza rolnictwa i leśnictwa.
Rodzina.
W kwietniu 1856 r. Abbot poślubił Mary Susan Everett, pochodzącą z Cambridge (Massachusetts). Para miała co najmniej troje dzieci. Ich syn Frederic Vaughan Abbot został także wybitnym oficerem Korpusu Inżynierów Armii USA.

</doc>
<doc id="951381" url="https://pl.wikipedia.org/wiki?curid=951381" title="Sanguisorba officinalis">
Sanguisorba officinalis



</doc>
<doc id="951382" url="https://pl.wikipedia.org/wiki?curid=951382" title="Korczyk (rzeka)">
Korczyk (rzeka)

Korczyk () – rzeka na Ukrainie, lewy dopływ Słuczy.
Długość rzeki - 82 km, powierzchnia dorzecza - 1455 km2. Źródła rzeki znajdują się na południe od wsi Romanow, w rejonie szepetowskim obwodu chmielnickiego, ujście w okolicy wsi Ustia rejonu koreckiego obwodu rówieńskiego.

</doc>
<doc id="951388" url="https://pl.wikipedia.org/wiki?curid=951388" title="Bóbr">
Bóbr

Bóbr ("Castor") – rodzaj ssaka z rodziny bobrowatych (Castoridae). 
Zasięg występowania.
Rodzaj obejmuje gatunki występujące w Eurazji i Ameryce Północnej.
Morfologia.
Długość ciała (bez ogona) 800–900 mm, długość ogona 200–300 mm; masa ciała 15–20 kg (rzadko 30–40 kg).
Systematyka.
Podział systematyczny.
Do rodzaju należą dwa żyjące współcześnie gatunki:
Opisano również gatunki wymarłe:
W przeszłości w obrębie rodzaju lokowano także wymarły gatunek "Sinocastor anderssoni" (jako "Castor anderssoni"), ale opublikowana przez naukowców (Natalia Rybczynski, Elizabeth M. Ross, Joshua X. Samuels, William W. Korth) w 2010 roku analiza morfometryczna wykazała szereg różnic w budowie kości czaszki, z których część nie została zauważona we wcześniejszych badaniach. W konsekwencji gatunek został wydzielony do odrębnego rodzaju "Sinocastor". Do rodzaju "Castor" zaliczany był w przeszłości inny wymarły gatunek – "Palaeocastor peninsulatus", opisany naukowo po raz pierwszy przez Edwarda Cope’a w 1881 roku. Po rewizjach Rubena Stirtona (1935) i Xu Xing (1996) wymarły gatunek jest zaliczany do rodzaju "Palaeocastor".

</doc>
<doc id="951394" url="https://pl.wikipedia.org/wiki?curid=951394" title="Pejrene">
Pejrene

Pejrene - źródło w Koryncie wypływające ze skały Akrokoryntu. Wody tego źródła, słynne ze swej czystości i właściwości leczniczych, doprowadzone były do marmurowego basenu, z którego czerpali mieszkańcy Koryntu.
Według mitu, Bellerofont schwytał Pegaza przy Pejrene.

</doc>
<doc id="951396" url="https://pl.wikipedia.org/wiki?curid=951396" title="Geum rivale">
Geum rivale



</doc>
<doc id="951399" url="https://pl.wikipedia.org/wiki?curid=951399" title="Informacja topograficzna">
Informacja topograficzna

Informacja topograficzna to pewien zbiór wiadomości o położeniu, własnościach geometrycznych i relacjach przestrzennych, a także o cechach, funkcjach i właściwościach obiektów, zjawisk i procesów, odniesionych do powierzchni Ziemi, wybranych i scharakteryzowanych zgodnie z przyjętymi założeniami dla tworzonego modelu topografii terenu. Informacja topograficzna może charakteryzować się różnym stopniem dokładności lokalizacji przestrzennej, precyzji sformułowań merytorycznych, szczegółowości lub uogólnienia, aktualności, wiarygodności i kompletności.
Źródła pozyskania informacji topograficznej możemy podzielić na.
Wykorzystanie informacji pozyskanej z wyżej wymienionych źródeł, ma sens tylko wówczas, gdy będziemy mieć pewność co do jej aktualności.

</doc>
<doc id="951401" url="https://pl.wikipedia.org/wiki?curid=951401" title="Jan Pilatus">
Jan Pilatus

Jan Pilatus, pseud. "Dilatus", (ur. 1626 w Litovlu, zm. 21 października 1689 w Brnie) — nauczyciel i kaznodzieja.
Jan Pilatus był studentem Marcina Strzody. Tak jak jego nauczyciel, Dilatus też był jezuitą. Jest on autorem życiorysu ks. Strzody: "Vita R. ac Ven. P. Martini Stredonii S. J.". Rękopis biografii jest przechowywany w Archiwum Ziemi Morawskiej w Brnie.
W 1645 roku Jan Pilatus brał udział w obronie Brna przed najazdem szwedzkim, stojąc w szeregach legionu studenckiego.

</doc>
<doc id="951402" url="https://pl.wikipedia.org/wiki?curid=951402" title="Amun">
Amun



</doc>
<doc id="951403" url="https://pl.wikipedia.org/wiki?curid=951403" title="Parafia Ewangelicko-Augsburska w Płocku">
Parafia Ewangelicko-Augsburska w Płocku

Parafia Ewangelicko-Augsburska w Płocku – jedna z parafii Kościoła Ewangelicko-Augsburskiego, należąca do diecezji warszawskiej. Kaplica parafialna mieści się przy ulicy Kazimierza Wielkiego 39 w Płocku. W 2012 liczba parafian wynosiła około 60.
Historia parafii.
Idee Reformacji obecne były na Mazowszu już w XVI w. Najwybitniejszym przedstawicielem jest Stanisław Murzynowski, urodzony ok. roku 1528 w Suszycach (ziemia dobrzyńska). Pochodził z rodziny szlacheckiej, jak to było w zwyczaju ewangelickich rodów, został wysłany na studia uniwersyteckie w Wittenberdze, gdzie przebywał do 1545 r. Po podróży studyjnej do Włoch w roku 1549 r., osiadł na stałe w Królewcu, gdyż jako zdeklarowany protestant, któremu proces za apostazję wytoczyła kapituła płocka, nie mógł wrócić w rodzinne strony.

</doc>
<doc id="951406" url="https://pl.wikipedia.org/wiki?curid=951406" title="Potentilla anserina">
Potentilla anserina



</doc>
<doc id="951408" url="https://pl.wikipedia.org/wiki?curid=951408" title="Hermopolis">
Hermopolis

Hermopolis (z gr. - "miasto ośmiu", również Hermopolis Magna; egip. ḫmnw (w polskiej literaturze Chemenu)) – prastare miasto w starożytnym Egipcie, stolica XV nomu Górnego Egiptu; miasto ośmiu bóstw (Ogdoady).
Historia.
Hermopolis było w starożytnym Egipcie centrum kultu Thota, a także centrum kultu ośmiu bóstw, które wg wierzeń miały tu zapoczątkować powstanie boga, stwórcy ludzi. Bóstwami tymi byli:
Bogowie Ogdoady przybrali formę żab, natomiast boginie – formę węży, a niekiedy małp; jedynie Amon przybrał postać węża o imieniu Kemofet ("ten, który spełnił swój czas").
W okresie hellenistycznym kult Thotha przekształcił się w kult Hermesa. W okresie rzymskim powstała agora. Natomiast w V wieku wzniesiono w jej miejscu bazylikę. To jedna z najbardziej imponujących budowli koptyjskich. Została zidentyfikowana w 1942 roku przez Moharama Kamala, następnie odsłonięta przez misję Uniwersytetu w Aleksandrii, a w latach 1987–1990 zadokumentowana i poddana konserwacji przez polsko-egipską ekspedycję Centrum Archeologii Śródziemnomorskiej Uniwersytetu Warszawskiego, PP Pracowni Konserwacji Zabytków (PP PKZ) oraz Ministerstwa Starożytności Egiptu. 
Obecnie w tym miejscu znajduje się miasteczko Al-Aszmunin.
Pochodzenie nazwy.
Thot utożsamiany był z greckim bogiem Hermesem, stąd nazwa miasta – Hermopolis.
Wygląd.
W Hermopolis było święte jezioro Deser ("jezioro dwóch noży"). Pośrodku jeziora była położona Wyspa Płomieni, na której święty Ibis składał kosmiczne Jajo, a następnie je rozbijał. Ibis był jedną z reprezentacji Thota.
Najlepiej zachowały się 24 kolumny pochodzące z chrześcijańskiej bazyliki oraz cztery rzeźby pawianów w piaskowcu.

</doc>
<doc id="951409" url="https://pl.wikipedia.org/wiki?curid=951409" title="Lichwiarz">
Lichwiarz



</doc>
<doc id="951413" url="https://pl.wikipedia.org/wiki?curid=951413" title="Cavidae">
Cavidae



</doc>
<doc id="951422" url="https://pl.wikipedia.org/wiki?curid=951422" title="Chorwacka Druga Liga Piłkarska">
Chorwacka Druga Liga Piłkarska



</doc>
<doc id="951424" url="https://pl.wikipedia.org/wiki?curid=951424" title="Straż Przednia">
Straż Przednia

Straż Przednia ("właśc." Organizacja Pracy Obywatelskiej Młodzieży „Straż Przednia”) – sanacyjna organizacja wychowania patriotycznego, założona w październiku 1932 z inicjatywy Janusza Jędrzejewicza przez Adama Skwarczyńskiego. 
Straż wywodziła się z organizacji "Alfa" i "Beta" tworzonych w szkołach od 1927 w celu zwalczania wpływów endeckiej Narodowej Organizacji Gimnazjalnej. Skupiała młodzież szkół średnich, głównie gimnazjów i liceów ogólnokształcących, chociaż były także komórki organizacyjne w szkołach zawodowych (w roku szkolnym 1936/1937 rozpoczęto werbowanie kandydatów wśród młodzieży rzemieślniczej i studentów).
Straż Przednia działała pod patronatem Ministerstwa Wyznań Religijnych i Oświecenia Publicznego. Minister Wyznań Religijnych i Oświecenia Publicznego zatwierdzał naczelnika organizacji i jej statut. Naczelnik SP był wybierany przez Radę Naczelną.
Statut Straży Przedniej eksponował kwestię wychowania młodzieży w duchu czynnej służby Polsce, początkowo organizacja rozwijała działalność pozaszkolną, w późniejszym okresie została podporządkowana państwowej administracji oświatowej.
Organizacja z założenia elitarna, nigdy nie przekroczyła liczby sześciu tysięcy członków (około 5 000 w 1935), jednak przez statutową i ideową wyrazistość stała się powszechnie znaną instytucją wychowawczą. Uzyskała sympatię dyrektorów wielu szkół, co skutkowało poparciem dla tworzenia komórek organizacyjnych. Ponieważ skupiała uczniów starszych klas, wymiana pokoleniowa następowała co roku. Przez osiem lat istnienia przez organizację przewinęło się kilkadziesiąt tysięcy młodych ludzi.
Członkostwo w Straży było często wstępem do późniejszej działalności w sanacyjnym Legionie Młodych. Organizacja dysponowała między innymi dwoma tytułami prasowymi: „Kuźnią Młodych” (1932–1936) i „W Młodych Oczach”.

</doc>
<doc id="951426" url="https://pl.wikipedia.org/wiki?curid=951426" title="Duńska 1. dywizja">
Duńska 1. dywizja



</doc>
<doc id="951427" url="https://pl.wikipedia.org/wiki?curid=951427" title="Jacek Staszewski">
Jacek Staszewski

Jacek Staszewski (ur. 3 września 1933 w Płocku, zm. 26 sierpnia 2013 w Toruniu) – polski historyk, znawca dziejów unii polsko-saskiej.
Życiorys.
Po ukończeniu liceum we Włocławku w latach 1951–1955 studiował historię na UMK w Toruniu. Po studiach został pracownikiem uczelni. Początkowo jego zainteresowania badawcze koncertowały się na ruchu robotniczym w początku XX wieku – rewolucji w Niemczech 1918–1919. Po kilku latach zajął się dziejami unii polsko-saskiej. W 1963 obronił doktorat na podstawie rozprawy "Stosunki Augusta II z kurią rzymską. Misja rzymska w latach 1704–1706". W 1971 uzyskał habilitację. Wielokrotnie wyjeżdżał na stypendia i staże zagraniczne, prowadząc kwerendy źródłowe, zwłaszcza w archiwum drezdeńskim. W 1988 otrzymał tytuł profesora nauk humanistycznych.
Od 1972 był członkiem redakcji „Kwartalnika Historycznego”, a od 1987 członkiem Komitetu Nauk Historycznych PAN. Przez dwie kadencje w latach 1991–1997 był prezesem Polskiego Towarzystwa Historycznego. Był także członkiem Włocławskiego Towarzystwa Naukowego oraz Societas Jablonoviana w Lipsku. Na UMK był prodziekanem Wydziału Humanistycznego (1972–1975) oraz dyrektorem Instytutu Historii i Archiwistyki (1978–1980).
Jego badania spowodowały przełom w postrzeganiu dynastii Wettynów w Polsce, zauważając wiele pozytywnych cech panowania zwłaszcza Augusta II, ale i Augusta III. Wykazał on, iż to właśnie w czasach saskich zaczęło się odrodzenie elit intelektualnych kraju, ożywienie kulturalne oraz dojrzewanie planów reform. Przyczynił się również do odczarowania intrygantki i kochanki Augusta II (Anna Konstancja Cosel).
W ostatnich latach życia profesor emerytowany (Wydział Nauk Historycznych; Instytut Historii i Archiwistyki) UMK i Członek Prezydium Polskiego Towarzystwa Historycznego. Był także Przewodniczącym, a następnie Honorowym Przewodniczącym Komitetu Głównego Olimpiady Historycznej. Odznaczony m.in. Krzyżem Kawalerskim Orderu Odrodzenia Polski i Medalem Komisji Edukacji Narodowej.
Do jego uczniów należą: Stanisław Achremczyk, Jarosław Dumanowski, Bogusław Dybaś, Krzysztof Mikulski, Jarosław Porazinski, Stanisław Roszak, Wojciech Stanek. 

</doc>
<doc id="951429" url="https://pl.wikipedia.org/wiki?curid=951429" title="Dyskografia Vanilla Ninja">
Dyskografia Vanilla Ninja



</doc>
<doc id="951433" url="https://pl.wikipedia.org/wiki?curid=951433" title="Mistrz (film 2005)">
Mistrz (film 2005)

Mistrz – polski film fabularny z 2005 roku w reżyserii Piotra Trzaskalskiego, według scenariusza Piotra Trzaskalskiego i Wojciecha Lepianki.
Fabuła.
Mistrz (Konstantin Ławronienko) jest cyrkowcem. Specjalizuje się w rzucaniu nożem. Za swoje pijaństwo zostaje wyrzucony z pracy. Odbywa podróż, która na zawsze zmienia jego życie. Wraz ze swoją asystentką Andżelą (Teresa Branna) wybierają się do Paryża. Na swojej drodze spotykają akordeonistę (Jacek Braciak) oraz Annę (Monika Buchowiec), w której tytułowy Mistrz się zakochuje.

</doc>
<doc id="951434" url="https://pl.wikipedia.org/wiki?curid=951434" title="Zwiartów-Kolonia">
Zwiartów-Kolonia

Zwiartów-Kolonia – kolonia w Polsce, położona w województwie lubelskim, w powiecie tomaszowskim, w gminie Krynice.
W latach 1975–1998 kolonia administracyjnie należała do województwa zamojskiego.

</doc>
<doc id="951442" url="https://pl.wikipedia.org/wiki?curid=951442" title="Lorenz Mitzler de Kolof">
Lorenz Mitzler de Kolof



</doc>
<doc id="951443" url="https://pl.wikipedia.org/wiki?curid=951443" title="Kawia">
Kawia

Kawia ("Cavia") – rodzaj ssaka z podrodziny kawii (Caviinae) w obrębie rodziny kawiowatych (Caviidae).
Zasięg występowania.
Rodzaj obejmuje gatunki występujące w Ameryce Południowej (Ekwador, Kolumbia, Wenezuela, Gujana, Surinam, Brazylia, Peru, Boliwia, Chile, Argentyna, Paragwaj i Urugwaj). Są rozproszone na niemal całym kontynencie z wyjątkiem dalekiego południa i dorzeczy Amazonki.
Morfologia.
Długość ciała 215–395 mm, długość tylnej stopy 24–57 mm, długość ucha 19–50 mm; masa ciała 295–840 g.
Systematyka.
Podział systematyczny.
Do rodzaju należą następujące występując współcześnie gatunki:
Opisano również gatunki wymarłe:

</doc>
<doc id="951445" url="https://pl.wikipedia.org/wiki?curid=951445" title="Cavia aperea">
Cavia aperea



</doc>
<doc id="951448" url="https://pl.wikipedia.org/wiki?curid=951448" title="(5477) Holmes">
(5477) Holmes

(5477) Holmes – planetoida należąca do wewnętrznej części asteroid pasa głównego.
Odkrycie.
Planetoida została odkryta 27 października 1989 roku przez Eleanor Helin w Obserwatorium Palomar w Kalifornii. Nazwa planetoidy pochodzi od nazwiska amerykańskiego astronoma amatora Roberta Holmesa. Przed nadaniem nazwy planetoida nosiła oznaczenie tymczasowe (5477) 1989 UH2.
Orbita.
Orbita 5477 Holmes nachylona jest do płaszczyzny ekliptyki pod kątem 22,5°. Na jeden obieg wokół Słońca ciało to potrzebuje 2 lata i 239 dni, krążąc w średniej odległości 1,92 j.a. od Słońca.
Właściwości fizyczne.
(5477) Holmes ma średnicę szacowaną na ok. 7 km. Jej jasność absolutna to 13,4.
Naturalny satelita.
W roku 2005 astronomowie z Obserwatorium "Ondrejov" wykryli w towarzystwie tej planetoidy naturalnego satelitę o średnicy ok. 2,5 km. Okres orbitalny układu zawiera się w czasie 24,42 godziny. Składniki znajdują się ok. 15 km od siebie.
Odkrycia dokonano na podstawie analizy krzywej zmian blasku (5477) Holmes.
Satelita nosi tymczasowe oznaczenie S/2005 (5477) 1.

</doc>
<doc id="951452" url="https://pl.wikipedia.org/wiki?curid=951452" title="Gyula Juhasz">
Gyula Juhasz



</doc>
<doc id="951453" url="https://pl.wikipedia.org/wiki?curid=951453" title="Universal San Jose">
Universal San Jose



</doc>
<doc id="951455" url="https://pl.wikipedia.org/wiki?curid=951455" title="SABMiller">
SABMiller

SABMiller plc – międzynarodowy koncern produkujący piwo i napoje bezalkoholowe z siedzibą w Londynie, w Wielkiej Brytanii. Był drugim co do wielkości koncernem browarniczym na świecie pod względem przychodów (po Anheuser-Busch InBev) i jednym z największych przedsiębiorstw zajmujących się rozlewem produktów firmy Coca-Cola. Produkowane przez koncern marki to m.in. Foster’s, Grolsch, Miller Genuine Draft, Peroni Nastro Azzurro, Pilsner Urqell, Tyskie, Lech, Żubr. Koncern działał w 80 krajach Afryki, Azji, Australii, Europy oraz Ameryki Północnej, Południowej i w 2009 r. sprzedał około 21 mld litrów piwa typu lager.
Główną giełdą notowań akcji SABMiller była Giełda Papierów Wartościowych w Londynie, a spółka wchodziła w skład indeksu FTSE 100. W dniu 23 grudnia 2011 r. osiągnęła ona kapitalizację rynkową na poziomie 35,6 mld GBP, co było 11. pod względem wielkości wynikiem notowań pierwotnych Giełdy Papierów Wartościowych w Londynie.
W roku 2016 koncern został wykupiony przez swojego największego konkurenta – koncern Anheuser-Busch InBev.
Historia.
Początki przedsiębiorstwa sięgają 1895 roku, czyli momentu założenia South African Breweries w RPA. Przez wiele dziesięcioleci South African Breweries ograniczały swój obszar działalności głównie do południowej Afryki, który to rynek zdominowały. Dopiero w latach 90. XX wieku spółka rozpoczęła ekspansję na inne rynki.
Po wejściu na Giełdę Papierów Wartościowych w Londynie w 1999, w celu pozyskania kapitału na przejęcia, grupa nabyła północnoamerykańską Miller Brewing Company od Altria Group w 2002 i zmieniła nazwę na SABMiller.
Następną znaczącą inwestycją był nabyty w 2005 roku pakiet większościowy w drugim co do wielkości koncernie piwowarskim Ameryki Południowej – Bavaria S. A., czyli producencie takich marek, jak Aguila czy Club Colombia. W sierpniu 2001 roku spółka zaangażowała się w przejęcie browaru Foster’s, a we wrześniu tego samego roku zarząd firmy Foster’s zdecydował się na ofertę przejęcia za kwotę 9,9 mld AUD (10,2 mld USD, 6,5 mld GBP). Transakcja miała być zrealizowana do końca 2011 r., jednak z wykluczeniem marki Foster’s Lager w Wielkiej Brytanii i Europie, do której prawa własności miała firma Heineken.
W listopadzie 2011 r. grupa SABMiller – jako pierwsza na świecie – rozpoczęła komercyjną produkcję piwa z manioku, choć mieszkańcy RPA domowym sposobem produkowali je już od pokoleń. Jego smak jest określany jako „nieco gorzki, nieco cierpki, niesłodki”.
Obszar działalności.
Grupa SABMiller z macierzystego rynku Republiki Południowej Afryki rozwinęła się w międzynarodowy koncern ze spółkami zależnymi zarówno w krajach wysokorozwiniętych, jak i na rynkach rozwijających się Europy Wschodniej, Chin i Indii.
Afryka i Azja (z wyłączeniem RPA).
Grupa SABMiller prowadziła działalność w 31 krajach Afryki. W Chinach marka Snow – lokalna marka tej grupy, warzona wspólnie z China Resources Enterprise Limited – jest liderem rynkowym pod względem wielkości sprzedaży. SABMiller był drugą co do wielkości grupą piwowarską w Indiach, a w Wietnamie i w Australii miał przedsiębiorstwa typu joint venture. Jej marki to: N’gola, 2M, Castle Lager, Castle Milk Stout, Eagle, Foster’s, Kilimanjaro, Haywards 5000, Royal Challenge, Knock Out, Indus Pride, Snow i Zorok.
Australia.
We wrześniu 2011 roku zarząd Foster’s Group zaakceptował złożoną przez spółkę SABMiller ofertę przejęcia, szacującą wartość przedsiębiorstwa na 9,9 mld AUD (10,2 mld USD, 6,5 mld GBP). Jej marki to: Carlton Draught, Cascade Draught (patrz Cascade Brewery), Foster’s Lager, Melbourne Bitter, Pure Blonde i Victoria Bitter.
Europa.
Ekspansja spółki SABMiller na Europę rozpoczęła się w roku 1995 od przejęcia węgierskiego browaru Dreher. Działania grupy w Europie skupiały się na szybko rozwijających się rynkach środkowej i wschodniej części kontynentu (Węgry, Rumunia, Polska, Czechy i Rosja), choć SABMiller miał także spółki we Włoszech, Francji, Wielkiej Brytanii, Hiszpanii i Niemczech, skąd importował marki międzynarodowe. 19 listopada 2007 roku zarząd Royal Grolsch NV przyjął ofertę wykupu spółki przez SABMiller opiewającą na kwotę 816 mln euro. Przejęcie to zostało sfinalizowane poprzez wycofanie z giełdy akcji spółki Grolsch 20 marca 2008 r.
Polska.
W 1995 r. South African Breweries International (SABI – później SABMiller) zakupił większościowy pakiet akcji w Lechu, a Browary Tyskie zostały sprywatyzowane. Rok później SABI nabył większościowy pakiet akcji w Browarach Tyskich Górny Śląsk S.A. W 1999 r. browary w Tychach i Poznaniu połączyły siły i wspólnie utworzyły Kompanię Piwowarską. 30 kwietnia 2003 r. dołączył do nich browar w Białymstoku. 9 stycznia 2008 r. Kompania Piwowarska kupiła od spółki Palm Breweries Browaru Belgia w Kielcach, który zakończył produkcję piwa w październiku 2009 r. Jej marki to: Pilsner Urquell, Velkopopovický Kozel, Radegast, Peroni Nastro Azzurro, Tyskie, Topvar, Ursus, Dreher, Grolsch i Lech.
Ameryka Łacińska.
Grupa SABMiller weszła na rynek Ameryki Łacińskiej po przejęciu browaru Cerveceria Hondureña w Hondurasie, stając się pierwszym zagranicznym koncernem piwowarskim w Ameryce Środkowej. Od tego czasu spółka dynamicznie się rozwija w tym regionie świata i jest obecna już w sześciu krajach: Hondurasie, Kolumbii, Salwadorze, Ekwadorze, Panamie i Peru. Jej marki typu lager to: Isenbeck (Argentyna), Aguila, Club Colombia, Costeña, Poker, Pilsen (Kolumbia), Cristal, Pilsen Callao, Pilsen Trujillo, Cusqueña, Arequipeña (Peru), Pilsener, Club (Ekwador), Regia, Suprema, Golden Light (Salwador), Port Royal, Salva Vida, Imperial (Honduras), Atlas (Panama) i Balboa (Panama).
Ameryka Północna.
9 października 2007 roku grupa SABMiller i Molson Coors Brewing Company ogłosiły utworzenie spółki typu joint venture pod nazwą MillerCoors. Organa regulacyjne Stanów Zjednoczonych zatwierdziły tę spółkę 5 czerwca 2008 r. Fuzja została sfinalizowana 30 czerwca 2008 roku, a MillerCoors oficjalnie rozpoczęła działalność 1 lipca 2008 r. Siedzibą nowej spółki stało się Chicago w stanie Illinois. Przewodniczącym firmy został mianowany Pete Coors, a dyrektorem generalnym Molson Coors, natomiast na stanowisko nowego CEO spółki joint venture powołano Leo Kiely’ego. Tom Long, dyrektor generalny spółki Miller, został mianowany prezesem i dyrektorem generalnym ds. handlowych. Jej marki to: Miller Lite, Miller Genuine Draft, Olde English 800, Milwaukee’s Best, Miller Chill, Hamm’s i Leinenkugel.
Republika Południowej Afryki.
Przez cały okres istnienia firmy był to rynek, na którym grupa cieszyła się najmocniejszą i najstabilniejszą pozycją. Dział napojów bezalkoholowych lokalnej spółki zależnej SAB Ltd był też największym krajowym producentem i dostawcą wyrobów Coca-Cola Company. Jej marki to: Castle Lager, Grolsch, Castle Milk Stout, Hansa Marzen Gold, Hansa Pilsener, Carling Black Label, Castle Lite, Redd’s, Brutal Fruit i Sarita.
Marki.
Do portfolio grupy SABMiller należały słynne marki międzynarodowe. Pięć z nich było uznawanych za „piwa globalne”, produkty sztandarowe spółki:
Do grupy SABMiller należało też ponad 150 innych lokalnych marek o wiodącej pozycji na rynku. Spółka była jednym z największych na świecie wytwórców produktów firmy Coca-Cola i posiadała rozlewnie napojów gazowanych w 14 krajach.
Korporacyjna odpowiedzialność społeczna.
Środowisko.
Grupa SABMiller podjęła szereg inicjatyw na rzecz zrównoważonego rozwoju. Stosowała nowe, lżejsze butelki, do których produkcji potrzeba 30% mniej szkła. Lżejsze opakowania zarówno zmniejszają ilość odpadów, jak też ograniczają zużycie energii potrzebnej do produkcji i dystrybucji towarów, co przekłada się na niższą emisję związków węgla przez spółkę. SABMiller był kilka razy w roku kontrolowany przez niezależne instytucje pod kątem wpływu jej działalności na środowisko. Grupa zamieszczała na swojej stronie internetowej odnośniki do raportów z tych kontroli.
Podatki.
W listopadzie 2010 roku organizacja charytatywna ActionAid opublikowała raport oskarżający grupę SABMiller o niezapłacenie podatku od osób prawnych w łącznej kwocie około 20 mln GBP w pięciu afrykańskich krajach – Ghanie, Mozambiku, Tanzanii, Republice Południowej Afryki i Zambii – oraz w Indiach. SABMiller zaprzeczyła tym oskarżeniom.
Kadra kierownicza.
Skład zarządu grupy SABMiller stanowili m.in.: :

</doc>
<doc id="951456" url="https://pl.wikipedia.org/wiki?curid=951456" title="Larysa Zajączkowska-Mitznerowa">
Larysa Zajączkowska-Mitznerowa



</doc>
<doc id="951458" url="https://pl.wikipedia.org/wiki?curid=951458" title="Mara (gryzonie)">
Mara (gryzonie)

Mara ("Dolichotis") – rodzaj ssaka z podrodziny mar w obrębie rodziny kawiowatych (Caviidae).
Zasięg występowania.
Rodzaj obejmuje jeden żyjący współcześnie gatunek występujący w Ameryce Południowej (Chile i Argentyna).
Morfologia.
Długość ciała (bez ogona) 600–800 mm, długość ogona 25–40 mm, długość tylnej stopy 130–160 mm, długość ucha 90–103 mm; masa ciała 7–9 kg.
Systematyka.
Podział systematyczny.
Do rodzaju należy jeden występujący współcześnie gatunek:
Opisano również gatunki wymarłe na terenie dzisiejszej Argentyny:

</doc>
<doc id="951459" url="https://pl.wikipedia.org/wiki?curid=951459" title="Jamasze">
Jamasze

Jamasze – kolonia wsi Ozierany Małe w Polsce, położona w województwie podlaskim, w powiecie sokólskim, w gminie Krynki.
Dawniej wieś. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Krynka.
Według Powszechnego Spisu Ludności z 1921 roku zamieszkiwały tu 34 osoby, 24 były wyznania rzymskokatolickiego, a 14 prawosławnego. Jednocześnie 25 mieszkańców zadeklarowało polską przynależność narodową, a 9 białoruską. Było tu 9 budynków mieszkalnych.
Miejscowość należała do parafii prawosławnej i rzymskokatolickiej w Krynkach. Podlegała pod Sąd Grodzki w Krynkach i Okręgowy w Grodnie; właściwy urząd pocztowy mieścił się w Krynkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. 
W latach 1975–1998 kolonia administracyjnie należała do województwa białostockiego.

</doc>
<doc id="951463" url="https://pl.wikipedia.org/wiki?curid=951463" title="Nietupskie">
Nietupskie

Nietupskie – osada wsi Kundzicze w Polsce, położona w województwie podlaskim, w powiecie sokólskim, w gminie Krynki.
W latach 1975–1998 osada administracyjnie należała do województwa białostockiego.

</doc>
<doc id="951465" url="https://pl.wikipedia.org/wiki?curid=951465" title="Podszaciły">
Podszaciły

Podszaciły – kolonia wsi Szaciły w Polsce, położona w województwie podlaskim, w powiecie sokólskim, w gminie Krynki.
W latach 1975–1998 kolonia administracyjnie należała do województwa białostockiego.

</doc>
<doc id="951467" url="https://pl.wikipedia.org/wiki?curid=951467" title="Rachowik">
Rachowik

Rachowik – kolonia w Polsce położona w województwie podlaskim, w powiecie sokólskim, w gminie Krynki.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Krynka.
Według Powszechnego Spisu Ludności z 1921 roku zamieszkiwały tu 4 osoby, 2 były wyznania rzymskokatolickiego, a 2 prawosławnego, wszystkie zadeklarowały polską przynależność narodową. Były tu 2 budynki mieszkalne.
Miejscowość należała do parafii prawosławnej i rzymskokatolickiej w Krynkach. Podlegała pod Sąd Grodzki w Krynkach i Okręgowy w Grodnie; właściwy urząd pocztowy mieścił się w Krynkach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa białostockiego.

</doc>
<doc id="951469" url="https://pl.wikipedia.org/wiki?curid=951469" title="Seroczyńszczyzna">
Seroczyńszczyzna

Seroczyńszczyzna – kolonia wsi Chłodne Włóki w Polsce, położona w województwie podlaskim, w powiecie sokólskim, w gminie Krynki.
W latach 1975–1998 kolonia administracyjnie należała do województwa białostockiego.

</doc>
<doc id="951472" url="https://pl.wikipedia.org/wiki?curid=951472" title="Studzianka (województwo podlaskie)">
Studzianka (województwo podlaskie)

Studzianka – kolonia wsi Górany w Polsce. położona w województwie podlaskim, w powiecie sokólskim, w gminie Krynki.
W latach 1975–1998 kolonia administracyjnie należała do województwa białostockiego.
W okresie międzywojennym stacjonowała tu strażnica Korpusu Ochrony Pogranicza

</doc>
<doc id="951473" url="https://pl.wikipedia.org/wiki?curid=951473" title="Gorczakowowie">
Gorczakowowie

Gorczakow – rosyjski ród szlachecki, wywodzący swoje korzenie od dynastii Rurykowiczów.

</doc>
<doc id="951474" url="https://pl.wikipedia.org/wiki?curid=951474" title="Przenośnik kubełkowy">
Przenośnik kubełkowy

Przenośniki kubełkowe są urządzeniami do bliskiego transportu sypkich materiałów masowych takich jak ziarna zbóż, cukier, kruszywa itp. Wykorzystywane są w procesach technologicznych najczęściej do napełniania silosów lub zbiorników.
Klasyfikuje się je jako przenośniki cięgnowe członowe. Członami są kubełki przytwierdzone do cięgien, czyli taśm lub łańcuchów przewijających się przez bębny lub koła łańcuchowe, z których jedne są napędzające, a drugie napinające. Elementy nośne wykonane są z łańcucha technicznego ogniwowego, tulejkowo – rolkowego oraz pasa pędnego.
Transport może być jednokierunkowy - najczęściej z dołu do góry, lub okrężny - w tym przypadku zastosowanie kubełków zamocowanych wahliwie pozwala na ich łatwe opróżnianie w dowolnym miejscu trasy. Są to odpowiednio:
Najczęściej występujące przenośniki kubełkowe proste, w zależności od sposobu napełnianie i opróżniania kubełków dzieli się na:
- grawitacyjne - kubełki zasypywane są przez otwór nasypowy w stopie podajnika, gdzie zazwyczaj znajduje się bęben napinający cięgna, a opróżnianie grawitacyjne w głowicy podajnika, gdzie znajduje się bęben napędowy ciągnący cięgno z kubełkami do góry, oraz
- odśrodkowe - kubełki czerpią materiał z dna stopy podajnika - a w głowicy wyrzucają go siłą odśrodkową
Zaletami tego typu przenośników są: małe wymiary poprzeczne, duża wydajność, przy szczelnej obudowie możliwość transportu materiałów pylących. Wady: konieczność równomiernego zasypywania kubełków, duży ciężar konstrukcji, przy transporcie materiałów ścierających (kruszywa) duże zużycie elementów przenośnika.
Przenośniki kubełkowe okrężne są typowymi przenośnikami technologicznymi. Każdy kubełek może być zasypywany i opróżniany w dowolnym miejscu trasy - zwykle automatycznie.
Zalety: dowolny kształt trasy, możliwość transportu materiałów kruchych. Wady: duży ciężar i koszt urządzenia.
Osobnym typem przenośników kubełkowych są urządzenia zbudowane w oparciu o łańcuchy gumowe pomiędzy którymi zamocowane są kubełki wahliwe (przenośniki kubełkowe wahliwe). Urządzenia te pozwalają na zastosowanie wielu wysypów i zasypów, a także umożliwiają praktycznie dowolną konfigurację. Urządzenia te charakteryzuje bardzo delikatny i higieniczny transport, co jest warunkiem koniecznym przy transporcie wrażliwych produktów takich jak: makarony, cukierki, gumy do żucia, chipsy itp.

</doc>
<doc id="951477" url="https://pl.wikipedia.org/wiki?curid=951477" title="Cha Bum-kun">
Cha Bum-kun

Cha Bum-kun – znany również jako Cha Bum-keun (ur. 22 maja 1953 w Hwaseongu) – koreański piłkarz grający na pozycji pomocnika i trener piłkarski.
Kariera piłkarska.
Urodzony w koreańskiej prowincji Kyŏnggi już od najmłodszych lat interesował się piłką nożną. Swoją karierę rozpoczął w klubie Korean Air Force, w wieku 18 lat. Już rok później, w 1972 Cha zaliczył swój pierwszy występ w reprezentacji, co czyni go najmłodszym powołanym do kadry piłkarzem w historii. Po siedmiu latach spędzonych w ojczyźnie, piłkarz postanowił wyjechać do Europy. Koreańczykiem zainteresował się, grający wówczas w Bundeslidze, SV Darmstadt 98. Podczas roku spędzonego w klubie, Cha zagrał tylko jednokrotnie. Piłkarz został zauważony przez Eintracht Frankfurt. Już w pierwszym sezonie Koreańczyk wystąpił 31 razy, zdobywając 12 bramek i przyczyniając się do triumfu w Pucharze UEFA 1980.
Kolejne trzy sezony były również udane – Cha wystąpił 91 razy i strzelił 34 gole. Latem 1983 po piłkarza sięgnął Bayer 04 Leverkusen. I tutaj również błyszczał – przez 5 sezonów, gdy Cha występował na pozycji napastnika, zdobył aż 49 goli. Ukoronowaniem kariery piłkarza było ponowne zdobycie Pucharu UEFA, w 1988 roku. Cha grał jeszcze przez jeden sezon, z tym, że na pozycji pomocnika. Wtedy też otrzymał swoją pierwszą żółtą kartkę w Bundeslidze – w przegranym spotkaniu z KFC Uerdingen 05. Latem 1989 piłkarz zakończył karierę.
Cha rozsławił reprezentację Korei Południowej – przyczyniając się do drugiego awansu do mistrzostw świata, rozgrywanych w Meksyku. Na mundialu Koreańczycy dwukrotnie przegrali – z Argentyną i Włochami, remisując jedynie z Bułgarią. Łącznie w reprezentacji Cha rozegrał 121 spotkań i strzelił 55 bramek.
Kariera trenerska.
Już dwa lata po zakończeniu kariery piłkarskiej Koreańczyk otrzymał propozycję trenowania klubu Ulsan Hyundai Horang-i. Pod jego wodzą klub nie osiągał wielkich sukcesów, a Cha został w 1994 roku zwolniony. Na następną pracę musiał czekać trzy lata, kiedy to Bum-keun objął reprezentację narodową. Wprowadził ją do Mistrzostw Świata 1998, ale po przegranych 1:3 z Meksykiem i 0:5 z Holandią Cha został zwolniony. W ostatnim grupowym meczu, zremisowanym 1:1 z Belgami, Koreańczyków poprowadził Kim Pyung-seok. Po mundialu Cha przejął na 18 miesięcy chiński Shenzhen Ping’an. Po zwolnieniu w 1999, Koreańczyk zajął się komentowaniem meczów w stacji MBC. W 2003 zatrudniony został przez Suwon Samsung Bluewings, zdobywając z klubem mistrzostwo Korei Południowej 2004. W ostatnim sezonie klub z Suwon zajął drugie miejsce, a Cha trenował ten klub do 2010 roku.

</doc>
<doc id="951481" url="https://pl.wikipedia.org/wiki?curid=951481" title="Radlin Obszary">
Radlin Obszary

Radlin Obszary – przystanek kolejowy i posterunek odgałęźny w Radlinie, w dzielnicy Obszary, w województwie śląskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="951483" url="https://pl.wikipedia.org/wiki?curid=951483" title="Biljana Srbljanović">
Biljana Srbljanović

Biljana Srbljanović, serb. Биљана Србљановић (ur. w roku 1970 w Sztokholmie) − serbska pisarka (dramaturg). W swoich sztukach ukazuje podłoże konfliktów etnicznych na Bałkanach, który miał miejsce pod koniec XX wieku. Jej twórczość zyskała znaczną popularność, a jej dramaty zostały wystawione w ponad 50 krajach.
W 1995 roku ukończyła studia na wydziale dramatycznym Szkoły Teatralnej w Belgradzie i obecnie jest także wykładowcą tej uczelni.
Mieszka i tworzy zarówno w Paryżu (wyszła za mąż za byłego ambasadora Francji w Belgradzie Gabriela Kellera), jak i Belgradzie. W 2009 Biljana Srbljanović była gościem Międzynarodowego Festiwalu Teatralnego „Demoludy” w Olsztynie.
Od 2007 była związana z Partią Liberalno-Demokratyczną, zasiadając w Radzie Politycznej partii.

</doc>
<doc id="951491" url="https://pl.wikipedia.org/wiki?curid=951491" title="Apeczko z Ząbkowic">
Apeczko z Ząbkowic

Apeczko z Ząbkowic (ur. 1280-1300 we Wrocławiu, zm. 13 kwietnia 1352 tamże) – biskup lubuski 1345-1352.
Życiorys.
Pochodził ze spolszczonej rodziny kolonistów niemieckich. Apeczko jest skróconą formą imienia Albrecht. Jego ojciec, Dein, był mieszczaninem ząbkowickim, który przeniósł się do Wrocławia, gdzie został radnym i dorobił się majątku. Matka Apeczki miała na imię Iliana. Miał on również brata Mikołaja. Według części historyków Apeczko przed przyjęciem święceń był żonaty, a notariusz Jan z Wrocławia, późniejszy protegowany biskupa Przecława z Pogorzeli, uznawany jest przez niektórych badaczy za syna Apeczki. Znana jest również ze źródeł jego synowa bądź szwagierka.
Apeczko studiował prawo, zapewne w Bolonii, i uzyskał stopień doktora dekretów. Od 1326 był adwokatem konsystorza we Wrocławiu, w latach 1333-1339 kanonikiem scholastykiem kapituły lubuskiej, od 1334 również kanonikiem kapituły wrocławskiej, a w latach 1340-1344 scholastykiem tejże kapituły. Do 1345 posiadał również kanonię głogowską. Po otrzymaniu biskupstwa lubuskiego przekazał ją prepozytowi lubuskiemu Janowi Lessikowi. Oprócz wymienionych beneficjów miał także kanonię i dziekanię w Miśni.
Przyczynił się do rozwoju szkoły katedralnej we Wrocławiu; ufundował dla niej katedrę naukową o typie uniwersyteckim. Popierał biskupa Nankera w jego sporze z niemieckimi członkami kapituły wrocławskiej. Po śmierci Nankera wraz z Henrykiem Baruthem zarządzał czasowo diecezją. Z dokumentu wystawionego 13 lutego 1345 dowiadujemy się, że biskup wrocławski Przecław z Pogorzeli chciał odkupić od Apeczki należącą do niego część zamku Kaltenštejn, wycenioną na 500 grzywien. W przypadku braku gotówki biskup miał zapłacić wsią Zwrócona koło Ząbkowic Śląskich. Z testamentu Apeczki wiadomo, że transakcja doszła do skutku.
W tym samym 1345 r. papież Klemens VI, na życzenie Kazimierza Wielkiego, mianował Apeczkę biskupem lubuskim. W tym okresie biskup lubuski rezydował we Wrocławiu. W 1347 Apeczko brał udział w koronacji króla Czech Karola IV, a w 1350 r. wysłał reprezentanta na synod metropolitalny do Kalisza. Zmarł we Wrocławiu i został pochowany w chórze katedry wrocławskiej.
W 1950 odkryto grób Apeczki. Zmumifikowane zwłoki biskupa ubrane były w płaszcz, ornat, stułę i tunicellę. W grobie znaleziono również złoty pierścień z wywierconym w szafirze otworem, służącym być może do przechowywania relikwii, oraz ołowiany kielich. Szczątki biskupa Apeczki przeniesiono do podziemi katedry, a rozbitą podczas wojny płytę nagrobną do kościoła św. Macieja we Wrocławiu.

</doc>
<doc id="951493" url="https://pl.wikipedia.org/wiki?curid=951493" title="Angelina Jonhson">
Angelina Jonhson



</doc>
<doc id="951497" url="https://pl.wikipedia.org/wiki?curid=951497" title="Bayly">
Bayly



</doc>
<doc id="951500" url="https://pl.wikipedia.org/wiki?curid=951500" title="Sepia (barwnik)">
Sepia (barwnik)

Sepia – czarnobrązowy barwnik otrzymywany z woreczka czernidłowego mątwy (obecnie wytwarzany syntetycznie).
Barwnika tego używano do wyrobu atramentu (nazywanego też sepią), kredek i farb w XVIII i XIX w.
Stosowano go w technice akwarelowej (głównie jednobarwnej), oraz rysunkach wykonanych kredką lub piórkiem i lawowanych.
Sepią nazywano także rysunki wykonane tym barwnikiem i jednobarwne akwarele.

</doc>
<doc id="951501" url="https://pl.wikipedia.org/wiki?curid=951501" title="Patrick Ebert">
Patrick Ebert

Patrick Ebert (ur. 17 marca 1987 w Poczdamie) – niemiecki piłkarz występujący na pozycji pomocnika w Rayo Vallecano.
Dotychczas w Bundeslidze rozegrał ponad 100 meczów. Występował w reprezentacji Niemiec U-21.

</doc>
<doc id="951508" url="https://pl.wikipedia.org/wiki?curid=951508" title="Aleksandr Gorczakow (polityk)">
Aleksandr Gorczakow (polityk)

Aleksandr Michajłowicz Gorczakow (ros. Александр Михайлович Горчаков) (ur. 15 lipca 1798 w Haapsalu, zm. 11 marca 1883 w Baden-Baden) – rosyjski polityk i dyplomata. Pochodził z książęcego rodu Gorczakowów.
Karierę polityczną rozpoczął w 1841 roku, będąc posłem w Stuttgarcie, gdzie zaprzyjaźnił się z Ottonem von Bismarckiem, później od roku 1854 w Wiedniu. W latach 1856–1882 minister spraw zagranicznych, uzyskał na politykę rosyjską wpływ wszechwładny, kierując ją na tory zbliżenia z Prusami i Francją.
W stosunku do Królestwa Kongresowego popierał program Aleksandra Wielopolskiego, ale w roku 1863 odparł interwencję państw zachodnich. Od roku 1866 kanclerz. Pełniąc ten urząd w roku 1870 oznajmił mocarstwom, że Rosja nie uznaje postanowionej w traktacie paryskim w 1856 roku neutralności Morza Czarnego. Spowodowało to sprzeciw pozostałych stron traktatu paryskiego (jego art. 14 zabraniał zmian bez zgody ich wszystkich, zaś porozumienie austro-brytyjsko-francuskie z 15 kwietnia 1856 uznawało naruszenie zakazu za casus belli), ich przedstawiciele przybyli do Londynu i zawarli Traktat londyński (1871), w którym dokonano stosownych zmian.
Prowadząc politykę zagraniczną, w roku 1875 zażegnał naprężenie wojenne między Niemcami a Francją, po kongresie berlińskim (1878) zwrócił się przeciw Ottonowi von Bismarckowi.
Zmarł w Baden-Baden, pochowany został w Nadmorskiej Pustelni Trójcy Świętej i św. Sergiusza; grób zachował się do dzisiaj.

</doc>
<doc id="951512" url="https://pl.wikipedia.org/wiki?curid=951512" title="Jelcz PR100">
Jelcz PR100

Jelcz Berliet PR100 – autobus produkcji Jelczańskich Zakładów Samochodowych w Jelczu (obecnie Jelczu-Laskowicach) koło Oławy wytwarzany w latach 1972–1975.
Historia modelu.
W latach siedemdziesiątych XX wieku, Jelczańskie Zakłady Samochodowe – czołowy polski dostawca autobusów – zaczęły poszukiwać następcy dla przestarzałego Jelcza 272 MEX, czyli popularnego „Ogórka”. Po trwających ponad 3 lata negocjacjach i uzgodnieniach, 1 sierpnia 1972 podpisano umowę licencyjną z przeżywającym kłopoty finansowe francuskim Berlietem. Jeszcze w tym samym roku zmontowano w Jelczu 20 autobusów w 95% z części zachodnich (w kolejnych latach produkcji udział polskich części stopniowo zwiększano, co odbiło się niekorzystnie na jakości autobusu). Ponieważ PR 100 nie do końca spełniał wymagania strony polskiej (brak trzecich drzwi, mała pojemność), traktowano go jako model przejściowy już w momencie wprowadzania do produkcji.
Opis konstrukcji.
W momencie wprowadzania modelu do produkcji był on jedną z najnowocześniejszych konstrukcji tego typu na świecie. W przeciwieństwie do wcześniejszych autobusów, nie był budowany na podwoziu ciężarówki, ale zaprojektowany od podstaw.
Komora silnikowa została umieszczona z tyłu pojazdu (podobnie jak w dzisiejszych konstrukcjach), co pozwoliło na obniżenie podłogi w części przedniej i środkowej, czyli w miejscu drzwi. Nadwozie dwudrzwiowe, drzwi przed przednią osią i przed tylną osią.
Autobus posiadał ponadto półautomatyczną skrzynię biegów firmy Wilson, zastąpioną później – ze względu na dużą awaryjność – zwykłą przekładnią manualną tego samego producenta.
Codzienna eksploatacja.
Autobus, chociaż bardzo nowoczesny jak na swoje czasy, nie należał do niezawodnych. Oprócz wspomnianej już półautomatycznej przekładni, posłuszeństwa odmawiały też silniki. Natomiast zły stan dróg w polskich miastach, oraz przeciążenia tych autobusów powodowały częste pękanie delikatnej kratownicy. Największą wadą Jelcza PR 100 okazała się jednak zbyt mała – jak na polskie warunki – pojemność autobusu oraz brak trzecich drzwi za tylną osią, co znacznie utrudniało wymianę pasażerów na przystankach. Dlatego właśnie w 1975 roku zastąpił go nieznacznie wydłużony i ulepszony Jelcz Berliet PR110U.

</doc>
<doc id="951514" url="https://pl.wikipedia.org/wiki?curid=951514" title="Koleczkowski Młyn">
Koleczkowski Młyn

Koleczkowski Młyn (kaszb. "Kòleczkòwsczi Młin") – część wsi Koleczkowo w Polsce, położona w województwie pomorskim, w powiecie wejherowskim, w gminie Szemud, na obrzeżach Trójmiejskiego Parku Krajobrazowego, nad Zagórską Strugą. Wchodzi w skład sołectwa Koleczkowo
W latach 1975–1998 Koleczkowski Młyn administracyjnie należał do województwa gdańskiego.

</doc>
<doc id="951516" url="https://pl.wikipedia.org/wiki?curid=951516" title="Elie Freron">
Elie Freron



</doc>
<doc id="951517" url="https://pl.wikipedia.org/wiki?curid=951517" title="Port lotniczy Pointe-à-Pitre">
Port lotniczy Pointe-à-Pitre

Port lotniczy Pointe-à-Pitre – międzynarodowy port lotniczy położony 5 km na północ od Pointe-à-Pitre na Gwadelupie.

</doc>
<doc id="951520" url="https://pl.wikipedia.org/wiki?curid=951520" title="Neoplan N4021">
Neoplan N4021

Neoplan N4021 − miejski niskopodłogowy (Neoplan N4021NF/Neoplan N4021td) lub niskowejściowy ("Neoplan N4021") autobus przegubowy, produkowany przez fabryki firmy Gottlob Auwärter GmbH &amp; Co. oraz zakłady licencyjne.
Historia modelu.
Przez zakłady niemieckie produkowany w latach 1988-1998 (kilkukrotnie modernizowany). W Polsce produkowany w latach 1998-1999 przez Neoplan Polska. Powstały tu jedynie 22 sztuki tego modelu.
Neoplan N4021 w Polsce.
Pomimo iż autobusy "Neoplan N4021" łatwo spotkać w polskich miastach, znikoma ich część pochodzi z produkcji krajowej. W fabryce w Bolechowie nigdy nie produkowano autobusów N4021 w wersji niskowejściowej (z poziomo usytuowanym silnikiem).

</doc>
<doc id="951523" url="https://pl.wikipedia.org/wiki?curid=951523" title="OZPN">
OZPN



</doc>
<doc id="951527" url="https://pl.wikipedia.org/wiki?curid=951527" title="Puchar Białorusi">
Puchar Białorusi



</doc>
<doc id="951529" url="https://pl.wikipedia.org/wiki?curid=951529" title="Osada Rybacka (Gdynia)">
Osada Rybacka (Gdynia)

Osada Rybacka – osiedle w Gdyni położone w granicach dzielnicy Oksywie na Kępie Oksywskiej i nad Zatoką Pucką. Połączenie z centrum miasta umożliwiają autobusy komunikacji miejskiej (linia nr 152). 
Zabudowę na osiedlu stanowi budownictwo jednorodzinne. Po zachodniej stronie osiedla, przy ulicy Dickmana, znajduje się Ośrodek Badawczo-Rozwojowy Centrum Techniki Morskiej. We wschodniej części osiedla, nad zatoką, znajduje się niewielka przystań rybacka wraz z zapleczem gospodarczym. Na stromym zboczu Kępy Oksywskiej znajduje się jedna z dwóch w północnej Polsce kolei linowo-terenowych (druga znajduje się kilkaset metrów dalej na północ w Kolonii Rybackiej), która jest wykorzystywana do transportu połowów pomiędzy miejscem postoju łodzi rybackich a pomieszczeniem gospodarczym na osiedlu. Kolej powstała z elementów infrastruktury Oksywskiej Kolei Nadbrzeżnej (tzw. "Kaszubskiego Ekspresu"), która kiedyś przebiegała m.in. na wysokości Osady Rybackiej, ale wzdłuż brzegu zatoki.
Na północ od osiedla znajdują się pozostałości starego grodziska Obłuże.

</doc>
<doc id="951533" url="https://pl.wikipedia.org/wiki?curid=951533" title="Pseudokawia">
Pseudokawia

Pseudokawia ("Galea") – rodzaj ssaka z podrodziny kawi (Caviinae) w obrębie rodziny kawiowatych (Caviidae).
Zasięg występowania.
Rodzaj obejmuje gatunki występujące w Ameryce Południowej (Brazylia, Peru, Boliwia, Chile, Paragwaj i Argentynie).
Morfologia.
Długość ciała 198–243 mm, długość tylnej stopy 39–51 mm, długość ucha 18–26 mm; masa ciała 150–520 g.
Systematyka.
Podział systematyczny.
W konsekwencji badań filogenetycznych przedstawicieli rodzaju "Galea" (Dunnum &amp; Jorge Salazar-Bravo, 2010) opisywany jako odrębny klad "G. monasteriensis" został uznany za synonim "G. musteloides"; w takim ujęciu do rodzaju należą następujące występujące współcześnie gatunki:
Opisano również gatunek wymarły z plejstocenu dzisiejszego Urugwaju:

</doc>
<doc id="951536" url="https://pl.wikipedia.org/wiki?curid=951536" title="IAESTE">
IAESTE

The International Association for the Exchange of Students for Technical Experience (IAESTE) – międzynarodowa organizacja prowadząca program wymiany zagranicznych praktyk zawodowych dla studentów kierunków technicznych.
Jest to organizacja działająca w ponad 80 krajach całego świata, istniejąca od 1948 roku, niezależna, apolityczna, non-profit współpracująca z UNESCO, ONZ, UE oraz wieloma organizacjami edukacyjnymi. Rocznie IAESTE wysyła na praktyki około 4500 studentów.
Historia.
IAESTE zostało założone w 1948 roku w londyńskim Imperial College w celu integracji i promowania międzynarodowego zrozumienia po II wojnie światowej. Zainicjowane przez Imperial College Vacation Work Committee, spotkanie przedstawicieli 10 krajów (Belgia, ówczesna Czechosłowacja, Dania, Finlandia, Francja, Holandia, Norwegia, Szwecja, Szwajcaria, Wielka Brytania), pod kierownictwem Jamesa Newby’ego, pierwszego Sekretarza Generalnego IAESTE, rozpoczęło program prowadzony dziś w 83 krajach na całym świecie. Od 2005 roku – IAESTE a.s.b.l. jest stowarzyszeniem zarejestrowanym w Luksemburgu. Dotychczas zagraniczne praktyki odbyło 300 000 studentów.
Polski Komitet Narodowy działa od 1957 roku, zapoczątkowany na Politechnice Warszawskiej przez profesora Janusza Tymowskiego, jako część Związku Studentów Polskich. Pełne członkostwo w IAESTE uzyskał podczas konferencji w 1959 roku. Obecnie pod względem ilości wymienionych ofert praktyk (ok. 400-rocznie) jest na drugim miejscu na świecie. Zrzesza około 500 polskich studentów przy 12 uczelniach wyższych, corocznie wysyła 300 studentów na praktyki zagraniczne.
Międzynarodowa struktura organizacji.
IAESTE zrzesza Komitety Narodowe ok. 90 krajów świata, reprezentujące wspólne interesy społeczności akademickiej, studenckiej oraz sfery gospodarczej.
Za koordynację części administracyjnej stowarzyszenia odpowiada Sekretarz Generalny, wybierany na dwuletnią kadencję. Sekretarz Generalny odpowiada przed Konferencją Generalną (ang. General Conference, GC), podejmującą najważniejsze decyzje w IAESTE, zgodne z jej celami i założeniami, złożoną z Sekretarzy Narodowych każdego z krajów członkowskich. Konferencja Generalna spotyka się corocznie w styczniu.
Zarząd stowarzyszenia składa się z Sekretarza Generalnego oraz 4 członków, jest wykonawcą decyzji podjętych przez Konferencję Generalną, odpowiada za inicjowanie działań wspierających organizację i zarządzanie nią. Aktualnie funkcje Sekretarza Generalnego sprawuje Bernard Baeyens.
Struktura IAESTE Polska.
W Polsce działa 12 komitetów lokalnych:
Najwyższym organem władzy stowarzyszenia jest Zjazd Delegatów, złożony z przedstawicieli (Prezesów) wszystkich komitetów lokalnych w Polsce.
Za koordynację i kierowanie stowarzyszeniem odpowiada Zarząd Stowarzyszenia, będący jego władzą wykonawczą. Zarząd IAESTE Polska wybierany jest na roczną kadencję, składa się z Prezesa (Prezydenta IAESTE Polska), Wiceprezesa (Sekretarza Narodowego IAESTE Polska), Skarbnika Stowarzyszenia oraz maksymalnie dwóch Członków Zarządu.
Praca Zarządu jest kontrolowana przez 4-osobowy Komitet Doradczy.
Za proces wymiany praktyk odpowiedzialny jest Koordynator Wymiany.

</doc>
<doc id="951537" url="https://pl.wikipedia.org/wiki?curid=951537" title="Nieruchomość wspólna">
Nieruchomość wspólna

Nieruchomość wspólna - grunt oraz te części budynku i urządzenia, które nie służą wyłącznie do użytku właścicieli lokali (ściany nośne, fundamenty, dach, klatka schodowa, kominy, piony wodno-kanalizacyjne, winda, telewizyjna antena zbiorcza, instalacja domofonowa, gazowa, centralnego ogrzewania itp.). Nieruchomość wspólna jest wyodrębniona przy okazji ustanawianej odrębnej własności lokali - należą do niej wszystkie części budynku, które w chwili ustanowienia odrębnej własności (sprzedaży) pierwszego lokalu nie zostaną wliczone do sumy powierzchni użytkowej wszystkich samodzielnych lokali w budynku i tym samym staną się współwłasnością wszystkich właścicieli lokali. Właściciele poszczególnych lokali władają nieruchomością wspólną w częściach ułamkowych. Współwłasność nieruchomości wspólnej ma charakter przymusowy, ustanowiony przez ustawę o własności lokali. Nie można żądać zniesienia współwłasności, dopóki trwa odrębna własność lokali.

</doc>
<doc id="951541" url="https://pl.wikipedia.org/wiki?curid=951541" title="Gry-Online">
Gry-Online

Gry-Online (zapisywane jako GRYOnline.pl lub GRY-OnLine, w skrócie GOL) – grupa polskich serwisów internetowych poświęconych grom komputerowym i rozrywce elektronicznej, na których zamieszczane są recenzje, poradniki, materiały filmowe i wiadomości z branży elektronicznej rozrywki. Publikowane są również materiały dotyczące innych dziedzin popkultury, takich jak popularne seriale czy filmy. W skład grupy wchodzą m.in. serwis Gry-Online, serwisy tvgry.pl, gameplay.pl i filmomaniak.pl oraz anglojęzyczna witryna GamePressure.com, korzystająca z zasobów serwisu Gry-Online.
Właścicielem grupy Gry-Online jest mieszcząca się w Krakowie firma Gry-Online S.A. Jej prezesem od 2002 roku jest Mariusz Klamra, w skład zarządu wchodzą także Rafał Swaczyna, Michał Bobrowski i Przemysław Bartula. Od maja 2011 Gry-Online S.A. było częścią NFI Empik Media &amp; Fashion. Pod koniec czerwca 2017 EMF wykupiło pozostałe akcje spółki i podpisało umowę z Webedia Germany, niemieckim oddziałem Webedia Group, które przejęło 100% udziałów. Z firmą związanych jest prawie 100 osób – pracowników etatowych i współpracowników.
Serwis Gry-Online.
Najważniejszym elementem grupy jest serwis Gry-Online, który zadebiutował 1 stycznia 2001 roku, a następnie był wielokrotnie modernizowany i przebudowywany. Jego redaktorem naczelnym jest obecnie Krystian „U.V. Impaler” Smoszna. W przeszłości funkcję tę pełnili Borys „Shuck” Zajączkowski i Łukasz „Verminus” Malik.
Serwis internetowy publikuje informacje i artykuły dotyczące gier komputerowych przeznaczonych na komputery PC, a także konsole z rodzin Xbox, Playstation, Nintendo i platform mobilnych Android, IOS.
Historia witryny.
Korzenie witryny sięgają połowy roku 2000, gdy zarejestrowana została spółka Gry-Online sp. z o.o. Jej pomysłodawcami i założycielami byli Mariusz Klamra, Wojciech Antonowicz i Rafał Swaczyna, a współtwórcami Janusz Burda i Tomasz Pyzioł. Do serwisu internetowego, który zadebiutował 1 stycznia 2001, dołączyli wkrótce m.in. Przemysław Bartula, Michał Bobrowski oraz Marcin Hajek.
Encyklopedia Gier.
Filarem strony jest Encyklopedia Gier, która zawiera m.in. opisy, zdjęcia, filmy, daty premier, wymagania sprzętowe, oceny PEGI oraz wymagania techniczne 22 019 grup gier (stan na 11 marca 2019). W skład tej części serwisu wchodzą także rankingi gier, katalog firm produkujących i wydających gry komputerowe w Polsce i na świecie, a także galeria zrzutów ekranowych i obrazów koncepcyjnych ze znajdujących się w encyklopedii tytułów. Wpisy encyklopedyczne prowadzą również do działu GOL Video – zbioru materiałów wideo dotyczących gier komputerowych (trailerów, zapowiedzi, fragmentów rozgrywki, wywiadów z twórcami itd.).
Poradniki.
Serwis publikuje też poradniki do gier, w których umieszczane są informacje m.in. o różnych możliwościach przejścia danych etapów rozgrywki, mapach, zestawach osiągnięć, a także porady. Poradniki zilustrowane są zrzutami ekranu (tzw. "screenami" lub "screenshotami") z rozgrywki, graficznymi schematami, a okazyjnie również krótkimi filmikami.
Serwis informacyjny.
W skład serwisu informacyjnego wchodzi m.in. newsroom, czyli dział, w którym publikowane są codziennie informacje dotyczące gier, a także sprzętu oraz filmów i seriali. Dodatkowo serwis zawiera recenzje gier (zwieńczone oceną w skali 1–10), zapowiedzi oraz publicystykę, poświęconą różnym seriom, produkcjom oraz wydarzeniom w branży.
Plebiscyt „Gra Roku”.
O nagrodach dla najlepszych gier roku decydują czytelnicy, którzy rozstrzygają tę kwestię w corocznym głosowaniu. Osobno swoje typy podaje także redakcja serwisu. Pierwsza edycja plebiscytu rozpoczęła się w 2006 roku. Wcześniej konkursy na najpopularniejszy tytuł odbywały się na podobnych zasadach, ale pod innymi nazwami (Plebiscyt GOL, GOL ASY).
W zorganizowanym w 2011 roku konkursie na „Grę Dekady” (2001-2011) zwycięzcą została produkcja "Wiedźmin", dzieło studia CD Projekt RED. Dalsze miejsca zajęły kolejno: "", "Gothic" i "Mafia".
tvgry.pl.
W 2009 roku z redakcji Gry-Online wydzielono zespół skupiony wokół podserwisu tvgry.pl, pomyślanego jako telewizja internetowa dla graczy. Z biegiem lat zespół ten w coraz większym stopniu wybijał się na niezależność, a przez jego szeregi przewinęły się takie postacie jak Krzysztof Gonciarz, Maciej „Von Zay” Makuła, Marcin „Del” Łukański, Remigiusz „Rock” Maciaszek czy Patryk „Rojo” Rojewski. Redaktorem prowadzącym tvgry.pl do grudnia 2021 roku był Grzegorz „Gambrinus” Bobrek, którego następcą pod koniec 2021 roku został Michał „Elessar” Mańka. Dziś wiodący obszar działalności tvgry.pl stanowi platforma YouTube, na której treści publikowane są poprzez cztery kanały: TVGRYpl (główny kanał o tematyce gier komputerowych), TVGRYplus (kanał poboczny, na którym udostępniane są m.in. krótkie, kilkuminutowe filmy informacyjne z branży gier (tzw. „FLESZ”) czy zapisy transmisji na żywo), TvtechYT (kanał o tematyce sprzętu komputerowego i technologii) oraz TvFilmy (kanał poświęcony filmom pełnometrażowym). Zespół regularnie organizuje też transmisje na żywo w serwisie YouTube.
GamePressure.com.
W 2005 roku uruchomiono anglojęzyczną wersję serwisu, nazwaną GamePressure.com. Na stronie pojawiają się treści przetłumaczone z języka polskiego, które obejmują przede wszystkim poradniki do gier i wpisy encyklopedyczne, ale także newsy, komiksy czy teksty publicystyczne. Okazjonalnie powstają również materiały dedykowane ekskluzywnie serwisowi GamePressure.com, wliczając w to filmy publikowane na kanałach GamePressure i Guides Gamepressure w serwisie YouTube.
Wielka Multimedialna Encyklopedia Gier.
W latach 2003–2009, w związku z mniejszą powszechnością szerokopasmowego dostępu do Internetu w Polsce, spółka Gry-Online S.A. wydawała Wielką Multimedialną Encyklopedię Gier w wersji płytowej. Ostatni numer (Encyklopedia Gier 09) zawierał m.in. ponad 770 poradników do gier, około 2700 materiałów publicystycznych (zapowiedzi i recenzji gier) oraz filmy prezentujące rozgrywkę w 5500 tytułów.
Oglądalność.
Według witryny Alexa.com, domena gry-online.pl znajduje się na 65. miejscu w rankingu najpopularniejszych polskich stron oraz na 5947. miejscu na świecie (stan na 22 marca 2020). Kanał TVGRYpl w serwisie YouTube ma około 1,3 miliona subskrypcji, a jego materiały wyświetlono ponad miliard razy (stan na 30 grudnia 2021). Serwis na początku 2019 roku miał ponad 800 tys. subskrybentów, rok wcześniej było to ok. 600 tys., a 2 lata wcześniej, czyli w 2017 roku, prawie 400 tys.
Nagrody i osiągnięcia.
W grudniu 2013 roku serwis Gry-Online znalazł się na liście najpopularniejszych portali tematycznych w Polsce zajmując 20. miejsce w kategorii Kultura i rozrywka. Firma Gry-Online S.A. zdobyła również Złoty Certyfikat Wiarygodności Biznesowej za rok 2009 od wywiadowni gospodarczej Bisnode D&amp;B Polska oraz wyróżnienie w rankingu Skrzydła Biznesu 2010 w kategorii „Firma mikro – wiarygodna i dynamiczna” w województwie małopolskim. W Rankingu Zaufane Opinie 2012 organizowanym przez serwis Ceneo.pl Sklep Gry-Online uplasował się w pierwszej dziesiątce najbardziej zaufanych sklepów internetowych.
W swojej historii witryna została także czterokrotnie nagrodzona, a kilka razy wyróżniona w ramach Webstarfestival, konkursu na najlepsze strony i kreacje w polskim Internecie:

</doc>
<doc id="951548" url="https://pl.wikipedia.org/wiki?curid=951548" title="Maksymilian Wolff">
Maksymilian Wolff

Maksymilian Wolff (ur. 25 października 1809, Lwów, zm. 8 czerwca 1874, Warszawa) – lekarz warszawski, brat pianisty Edwarda i Reginy matki Henryka i Józefa Wieniawskich, kuzyn lekarza Maurycego Wolffa.
Życiorys.
Maksymilian był synem warszawskiego lekarza Józefa (zm. 1866) i jego drugiej żony Eleonory z domu Oesterreicher (zm. 1859), kalwinistów (część pochodzącej z Gdańska rodziny Wolffów przeszła w XVIII wieku z judaizmu na katolicyzm, inna część na kalwinizm). Ci Wolffowie nie mieli nic wspólnego z warszawską dynastią wydawców i księgarzy pochodzenia niemieckiego i religii luterańskiej (zob. Gebethner i Wolff). W roku 1825, po ukończeniu Liceum Warszawskiego, Wolff zaczął studia medyczne na UW. Dyplom lekarski uzyskał w styczniu roku 1831.
Po wybuchu powstania listopadowego Wolff wstąpił w szeregi walczących i był lekarzem batalionowym I. dywizji piechoty. Za odwagę i poświęcenie przy pełnieniu obowiązków otrzymał złoty krzyż orderu Virtuti Militari. Po klęsce powstania udał się na dalsze studia medyczne do Prus i uzyskał w r. 1832 doktorat medycyny na uniwersytecie w Halle.
Po kilkuletnim stażu w szpitalach niemieckich powrócił do Warszawy i pozostał tam do końca życia, pracując jako lekarz w szpitalu św. Łazarza i jako lejbmedyk namiestnika Iwana Paskiewicza.
Podobnie jak ojciec Józef, Maksymilian Wolff prowadził w stolicy znany salon muzyczny. Pozostawił w rękopisie ciekawe pamiętniki, "O życiu w Warszawie w połowie XIX wieku". Pochowany został w rodzinnej kwaterze M, rząd 7, nr 67 na cmentarzu kalwińskim w Warszawie (kwatera M-7-10).

</doc>
<doc id="951551" url="https://pl.wikipedia.org/wiki?curid=951551" title="Moko (gryzoń)">
Moko (gryzoń)

Moko ("Kerodon") – rodzaj ssaka z podrodziny kapibar (Hydrochoerinae) w obrębie rodziny kawiowatych (Caviidae).
Zasięg występowania.
Rodzaj obejmuje gatunki występujące endemicznie w Brazylii.
Morfologia.
Długość ciała (bez ogona) 297–384 mm, długość tylnej stopy 62–72 mm, długość ucha 32–35 mm; masa ciała 612–1000 g.
Systematyka.
Etymologia.
"Kerodon" ("Kerodons", "Cerodon", "Ceratodon"): "keras", κερατος "keratos" „róg”; οδους "odous", οδοντος "odontos" „ząb”.
Podział systematyczny.
Do rodzaju należą następujące gatunki:

</doc>
<doc id="951552" url="https://pl.wikipedia.org/wiki?curid=951552" title="Piłkarski Puchar Andory">
Piłkarski Puchar Andory



</doc>
<doc id="951556" url="https://pl.wikipedia.org/wiki?curid=951556" title="Ristocetyna">
Ristocetyna

Ristocetyna - antybiotyk otrzymywany z "Nocardia lurida", dawniej stosowany w terapii zakażeń gronkowcowych. Obecnie nie używa się go w terapii klinicznej ze względu na toksyczność. Powoduje aglutynację płytek krwi i następowe krzepnięcie krwi. Te objawy uboczne wykorzystuje się w badaniach "in vitro", na przykład do diagnozowania choroby von Willebranda czy zespołu Bernarda-Souliera. Aglutynacja płytek krwi spowodowana ristocetyną może zachodzić tylko przy obecności dużej ilości multimerów czynnika von Willebranda. Z chwilą gdy w badanej próbce nie ma wystarczającej ilości czynnika (lub receptora dla niego) nie uzyskuje się krzepnięcia.
W niektórych typach choroby von Willebranda (typ 2B oraz typ płytkowy) paradoksalnie niższy niż zwykle poziom ristocetyny wywołuje płytkową aglutynację. Jest to tłumaczone obecnością mutacji, które powodują zwiększone powinowactwo dużych multimerów czynnika von Willebranda do ich receptorów na trombocytach (łańcuchy alfa glikoproteiny Ib (GPIb)). W przypadku typu 2B vWD mutacja dotyczy bezpośrednio czynnika, a w typie płytkowym - receptora płytkowego GPIb. Zwiększona zdolność do wiązania dużych multimerów przez płytki wywołuje vWD, gdyż powstałe w ten sposób kompleksy są usuwane z krążenia. 
We wszystkich badaniach przy użyciu ristocetyny, płytki są uprzednio umieszczane w formalinie, która chroni zgromadzony w trombocytach czynnik von Willebranda przed uwolnieniem i zapoczątkowaniem aglutynacji. Dlatego aktywność kofaktora ristocetyny zależy tylko od obecności multimerów vVF obecnych w osoczu.

</doc>
<doc id="951558" url="https://pl.wikipedia.org/wiki?curid=951558" title="1951 NBA Draft">
1951 NBA Draft

Draft w 1951 odbył się w 12 rundach, w których wybrano 87 zawodników.

</doc>
<doc id="951563" url="https://pl.wikipedia.org/wiki?curid=951563" title="Škoda 150">
Škoda 150

Škoda 150 (typ 943) − tylnonapędowy samochód ciężarowy produkowany w latach 1939 - 1942 przez czechosłowacką wówczas firmę Škoda 
Samochód napędzany był czterosuwowym czterocylindrowym rzędowym silnikiem benzynowym OHV umieszczonym podłużnie nad przednią osią. Jednostka o pojemności 2091 cm³ osiągała moc maksymalną 55 KM przy 3500 obr./min. Spalający około 16 - 18 litrów paliwa na 100 km pojazd mógł osiągnąć maksymalną szybkość rzędu 80 km/h.
Łącznie wyprodukowano 182 egzemplarze tego modelu.
Po II wojnie światowej samochód ten był wytwarzany na licencji pod markami Aero 150 oraz Praga 150.

</doc>
<doc id="951568" url="https://pl.wikipedia.org/wiki?curid=951568" title="Kawiaczka">
Kawiaczka

Kawiaczka ("Microcavia") – rodzaj ssaka z podrodziny kawi (Caviinae) w obrębie rodziny kawiowatych (Caviidae).
Zasięg występowania.
Rodzaj obejmuje gatunki występujące w Ameryce Południowej (Boliwia, Chile i Argentyna).
Morfologia.
Długość ciała 170–245 mm, długość tylnej stopy 34–50 mm, długość ucha 13–22 mm; masa ciała 141–380 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="951577" url="https://pl.wikipedia.org/wiki?curid=951577" title="Zygmunt Lewandowski">
Zygmunt Lewandowski

Zygmunt Lewandowski (ur. 18 stycznia 1893, zm. ?) – podpułkownik artylerii Wojska Polskiego.
Życiorys.
W latach 1919–1920 uczestniczył w wojnie z Ukraińcami i bolszewikami. Na froncie dowodził plutonem 3 baterii 11 pułku artylerii polowej, który 28 czerwca 1919 przeformowany został w 4 pułk artylerii polowej. W okresie międzywojennym kontynuował służbę w 4 pap stacjonującym w Inowrocławiu. W sierpniu 1925 został przeniesiony do 9 Dywizjonu Artylerii Konnej w Baranowiczach na stanowisko pełniącego obowiązki kwatermistrza. W styczniu 1927 został przeniesiony do 3 Dywizjonu Artylerii Konnej w Wilnie na stanowisko pełniącego obowiązki kwatermistrza z jednoczesnym pozostawieniem na przeniesieniu służbowym na kursie w Centrum Szkolenia Kawalerii w Grudziądzu. W kwietniu 1928 został przeniesiony do 4 pap na stanowisko dowódcy III dywizjonu. W marcu 1930 został przesunięty ze stanowiska dowódcy dywizjonu na stanowisko kwatermistrza, a z dniem 15 listopada tego roku przeniesiony do Centrum Wyszkolenia Artylerii w Toruniu na stanowisko komendanta kursu instruktorów jazdy konnej i jazdy zaprzęgami. Z dniem 20 września 1933 został przeniesiony do 4 pułku artylerii lekkiej na stanowisko zastępcy dowódcy pułku, a w lipcu 1935 do 9 dywizjonu artylerii konnej w Baranowiczach na stanowisko dowódcy dywizjonu. W kampanii wrześniowej 1939 dowodził 30 pułkiem artylerii lekkiej. Uczestnik obrony Modlina.

</doc>
<doc id="951578" url="https://pl.wikipedia.org/wiki?curid=951578" title="Wallhack">
Wallhack



</doc>
<doc id="951580" url="https://pl.wikipedia.org/wiki?curid=951580" title="Ekwatoria">
Ekwatoria

Ekwatoria (arab. الاستوائية = "") – region w Sudanie Południowym, dawna prowincja za rządów Brytyjczyków. W 1948 roku odłączył się od niej stan Bahr al-Ghazal, a w 1976 roku Ekwatoria została podzielona na dwa kolejne stany: Ekwatoria Wschodnia i Ekwatoria Zachodnia, a w 1994 roku od Ekwatorii Wschodniej odłączyła się Ekwatoria Środkowa.

</doc>
<doc id="951585" url="https://pl.wikipedia.org/wiki?curid=951585" title="Mapourika">
Mapourika

Mapourika – jezioro znajdujące się na Wyspie Południowej Nowej Zelandii, w regionie West Coast. Jest największym jeziorem w tym regionie. Leży pięć kilometrów na północ od Lodowca Franciszka Józefa i uchodzi do laguny Okarito. Mapourika jest jeziorem polodowcowym, powstałym podczas ostatniego zlodowacenia. Odkąd woda z topniejącego lodowca już do niego nie wpływa, jest ono zasilane wodą deszczową spływającą z otaczających je lasów. Zawarta w niej tanina nadaje jezioru charakterystyczny ciemny kolor. Jako że wiatr wieje ponad szczytami Alp Południowych, woda w jeziorze jest spokojna, odbijają się w niej drzewa rosnące nad jego brzegami.

</doc>
<doc id="951591" url="https://pl.wikipedia.org/wiki?curid=951591" title="Edukacja rozrywkowa">
Edukacja rozrywkowa



</doc>
<doc id="951596" url="https://pl.wikipedia.org/wiki?curid=951596" title="Jan Tomasz Zamoyski">
Jan Tomasz Zamoyski

Jan Tomasz Zamoyski (ur. 12 czerwca 1912 w Klemensowie, zm. 29 czerwca 2002 w Warszawie) – polski ziemianin i polityk. W latach 1939–1944 był szesnastym i ostatnim ordynatem Ordynacji Zamojskiej. Senator II kadencji w latach 1991–1993, prezes Stronnictwa Narodowo-Demokratycznego w latach 1991–1998. Kawaler Orderu Orła Białego.
Życiorys.
Pochodził z rodu Zamoyskich herbu Jelita. Był synem Maurycego Klemensa Zamoyskiego, polityka i piętnastego ordynata, oraz Marii Róży z Sapiehów.
W latach 1931–1932 odbył służbę wojskową w Szkole Podchorążych Kawalerii w Grudziądzu. W 1935 ukończył studia w Instytucie Handlu i Ekonomii w Nancy. W 1937 uzyskał półdyplom i absolutorium w Szkole Głównej Handlowej w Warszawie. Wziął udział w kampanii wrześniowej w szeregach 3 Dywizji Piechoty Legionów. Od 1940 należał do Związku Walki Zbrojnej. Później wstąpił do Armii Krajowej. Podczas pacyfikacji Zamojszczyzny wraz z żoną Różą uratowali z hitlerowskiego obozu w Zwierzyńcu 460 zabranych matkom dzieci. Dla 1500 chorych dzieci utworzył 4 szpitale, w tej sprawie interweniował u Odila Globocnika, dowódcy SS na dystrykt lubelski.
Na skutek powojennej reformy rolnej został pozbawiony majątku. Po krótkotrwałym pobycie w więzieniu w Kielcach osiedlił się na Pomorzu. W styczniu 1949 został aresztowany i skazany na 10 lat pozbawienia wolności. Przebywał w więzieniu we Wronkach, skąd wyszedł na wolność w połowie 1956. W 1957 został prawnie zrehabilitowany. Podjął pracę dziennikarza w czasopiśmie „Rynki Zagraniczne”. Później objął stanowisko kierownika biura przedstawicielstwa w Polsce linii lotniczych Swissair (pracował tam do 1981).
Działał w założonym w Warszawie Towarzystwie Przyjaciół Zamościa; dzięki staraniom tej organizacji Sejm PRL w 1975 uchwalił ustawę o renowacji zespołu staromiejskiego. Był prezesem Warszawskiego Koła Zamościan w latach 1985–1997, przyczynił się do wpisania Starego Miasta w Zamościu w 1992 na listę światowego dziedzictwa UNESCO. Własnym sumptem utworzył w 1987 Muzeum Sztuki Sakralnej Fundacji Rodziny Zamoyskich przy zamojskiej kolegiacie.
W 1991 objął funkcję prezesa Stronnictwa Narodowo-Demokratycznego, którą sprawował do 1998. W wyborach parlamentarnych w 1991 został z ramienia Narodowego Komitetu Wyborczego wybrany w województwie zamojskim na senatora II kadencji; na pierwszym posiedzeniu pełnił funkcję marszałka seniora. Zasiadał w klubie parlamentarnym Zjednoczenia Chrześcijańsko-Narodowego. Pracował w Komisji Gospodarki Narodowej oraz Komisji Kultury, Środków Przekazu i Edukacji. W 1992 jego nazwisko pojawiło się na tzw. liście Macierewicza. W wyborach parlamentarnych w 1993 bez powodzenia ubiegał się o reelekcję z ramienia Bezpartyjnego Bloku Wspierania Reform.
W 1991 ukazał się przeprowadzony przez Roberta Jarockiego wywiad rzeka z Janem Zamoyskim pt. "Ostatni ordynat. Z Janem Zamoyskim spotkania i rozmowy".
Został pochowany w krypcie rodowej w katedrze Zmartwychwstania Pańskiego i św. Tomasza Apostoła w Zamościu.
Odznaczenia, wyróżnienia i upamiętnienie.
W 1995, "w uznaniu znamienitych zasług położonych dla Rzeczypospolitej Polskiej", został przez prezydenta RP Lecha Wałęsę odznaczony Orderem Orła Białego.
Wyróżniony tytułami honorowego obywatela: Janowa Lubelskiego (1990) oraz Zamościa (1996).
Został patronem Gimnazjum nr 2 w Zamościu.
Życie prywatne.
Mąż Róży z Żółtowskich, ojciec Marcina Zamoyskiego, Gabrieli Bogusławskiej, Elżbiety Daszewskiej, Marii Ponińskiej i Agnieszki Rożnowskiej.

</doc>
<doc id="951603" url="https://pl.wikipedia.org/wiki?curid=951603" title="Aimbot">
Aimbot

Aimbot – cheat w grze komputerowej, najczęściej program działający w tle, który automatycznie ustawia celownik broni na przeciwników znacząco ułatwiając grę osobie korzystającej z tego programu – musi ona tylko nacisnąć przycisk.
Używanie aimbota lub innych cheatów w grach wieloosobowych w przypadku wykrycia go u gracza wiąże się z ryzykiem otrzymania bana na serwerze gry lub w systemie ochrony przed cheatami (np. Valve Anti-Cheat, GGC-Stream).
Funkcje aimbota.
Istnieje wiele funkcji aimbota, a dokładna ich ilość zależy w szczególności od gry i programisty.
Ponadto niektóre aimboty posiadają funkcje wyboru miejsca ciała przeciwnika, gdzie mają celować (np. głowa, klatka piersiowa, ramię).

</doc>
<doc id="951609" url="https://pl.wikipedia.org/wiki?curid=951609" title="Korzeń drzewa">
Korzeń drzewa



</doc>
<doc id="951614" url="https://pl.wikipedia.org/wiki?curid=951614" title="Nowe gatunki ptaków opisane w latach 1990–2009">
Nowe gatunki ptaków opisane w latach 1990–2009

Wymieniono jedynie nowo opisane (w latach 1990–2009) gatunki ptaków żyjące lub wymarłe w czasach współczesnych (nowożytnych). Ponadto, w szczególności w ostatnim okresie, pojawia się szereg nowych gatunków ptaków będących wynikiem wyodrębnienia z innych gatunków (np. poprzez podniesienie form, traktowanych do niedawna np. jako podgatunki, do rangi gatunków). W literaturze ornitologicznej te nowo wyodrębnione gatunki nazywa się bardzo często splitami. Proces w odwrotnym kierunku zachodzi w o wiele mniejszym nasileniu. Powyższe procesy kształtują liczbę uznawanych gatunków ptaków na świecie.
Artykuł bazuje na Kompletnej liście ptaków świata, jeśli nie zaznaczono inaczej.
Rok 1990.
Literatura:
Rok 1991.
Literatura:
Rok 1992.
Literatura:
Rok 1993.
Literatura:
Rok 1994.
Literatura:
Rok 1995.
Literatura:
Rok 1996.
Literatura:
Rok 1997.
Literatura:
Rok 1998.
Literatura:
Rok 1999.
Literatura:
Rok 2000.
Literatura:
Rok 2001.
Literatura:
Rok 2002.
Literatura:
Rok 2003.
Literatura:
Rok 2004.
Literatura:
Rok 2005.
Literatura:
Rok 2006.
Literatura:
Rok 2007.
Literatura:
Rok 2008.
Literatura:
Rok 2009.
Literatura:

</doc>
<doc id="951615" url="https://pl.wikipedia.org/wiki?curid=951615" title="Norma euklidesowa">
Norma euklidesowa



</doc>
<doc id="951616" url="https://pl.wikipedia.org/wiki?curid=951616" title="Norma maksimum">
Norma maksimum



</doc>
<doc id="951617" url="https://pl.wikipedia.org/wiki?curid=951617" title="Normy równoważne">
Normy równoważne



</doc>
<doc id="951618" url="https://pl.wikipedia.org/wiki?curid=951618" title="Norma supremum">
Norma supremum



</doc>
<doc id="951620" url="https://pl.wikipedia.org/wiki?curid=951620" title="Motel w pół drogi">
Motel w pół drogi

Motel w pół drogi – radionowela produkcji Polskiego Radia, program edutainment zrealizowany we współpracy z Narodowym Bankiem Polskim, w ramach działań z zakresu edukacji ekonomicznej.
Słuchowisko to pojawiło się na antenie Programu I Polskiego Radia w listopadzie 2006 roku i było emitowane co tydzień w sobotę o godzinie 11:35. Było poświęcone osobom, które prowadzą mały biznes – opowiadało o właścicielach motelu położonego w północno-wschodniej Polsce. W fabułę akcji zostały wplecione wątki edukacji ekonomicznej, bohaterowie programu poznawali zasady funkcjonowania gospodarki. Każdy odcinek został poświęcony określonemu zagadnieniu z mikro- lub makroekonomii.
Projekt był realizowany wspólnie z portalem Wirtualna Polska oraz dziennikami „Super Express” i „Rzeczpospolita”. W role bohaterów wcielili się między innymi: Andrzej Ferenc, Andrzej Mastalerz, Henryk Talar, Izabella Bukowska, Krzysztof Kowalewski, Marian Opania, Edyta Jungowska.

</doc>
<doc id="951621" url="https://pl.wikipedia.org/wiki?curid=951621" title="Odwzorowanie surjektywne">
Odwzorowanie surjektywne



</doc>
<doc id="951622" url="https://pl.wikipedia.org/wiki?curid=951622" title="Odwzorowanie stałe">
Odwzorowanie stałe



</doc>
<doc id="951624" url="https://pl.wikipedia.org/wiki?curid=951624" title="Odwzorowanie &quot;na&quot;">
Odwzorowanie &quot;na&quot;



</doc>
<doc id="951625" url="https://pl.wikipedia.org/wiki?curid=951625" title="Odwzorowanie odwrotne">
Odwzorowanie odwrotne



</doc>
<doc id="951626" url="https://pl.wikipedia.org/wiki?curid=951626" title="Odwzorowanie monotoniczne">
Odwzorowanie monotoniczne



</doc>
<doc id="951627" url="https://pl.wikipedia.org/wiki?curid=951627" title="Volkswagen Group">
Volkswagen Group

Volkswagen Group, formalnie Volkswagen AG – niemiecki koncern motoryzacyjny z siedzibą w Wolfsburgu w Dolnej Saksonii założony w 1937 roku.
Posiada on 48 zakładów produkcyjnych na całym świecie. Działa w 154 państwach za pośrednictwem 175 spółek. W 2016 roku ze sprzedażą na poziomie 10,31 mln samochodów został pierwszy raz w historii największym producentem samochodów na świecie i utrzymał ten tytuł w 2017 roku zwiększając sprzedaż do 10,74 mln samochodów. Koncern jest w większości własnością austriackich rodzin Porsche i Piëch, które kontrolują go za pośrednictwem Porsche Automobil Holding SE.
Historia.
XX wiek.
Historia koncernu Volkswagen rozpoczęła się w 1931 roku, kiedy przedsiębiorstwo Zündapp zwróciło się do Ferdinanda Porsche o przygotowanie projektu taniego samochodu. Ukryto go pod nazwą Typ 12. Rozwinięciem tego projektu była współpraca z przedsiębiorstwem NSU, która zaowocowała prototypem Typ 32. W 1933 roku F. Porsche poznał Adolfa Hitlera, który zażyczył sobie, by Porsche stał się nadwornym konstruktorem ówczesnych Niemiec. 17 kwietnia 1934 roku Ferdinand Porsche zaprezentował niemieckiemu rządowi projekt samochodu – legendarnego Garbusa. Była to odpowiedź na oczekiwania Hitlera, który domagał się taniego, rodzinnego samochodu. W zamyśle, Hitler chciał odciążyć kolej, która była z roku na rok coraz bardziej niewydolna. Po wielu zbudowanych prototypowych modelach (konkretnie było ich 9) zatwierdzono w 1938 roku do produkcji seryjnej w przyszłej fabryce VolkswagenWerk GmbH projekt „Porsche typ 60”. O prawdziwości tych zapowiedzi miała świadczyć oficjalna uroczystość państwowa, jaka odbyła się 26 maja 1938 roku w Fallersleben (Dolna Saksonia). Wtedy to położono kamień węgielny pod budowę przyszłej fabryki KdF-Wagen ("Kraft durch Freude-wagen"), a Adolf Hitler ochrzcił pojazd tytułem: „niemiecki samochód ludowy”. Koncern wykorzystywał robotników przymusowych i więźniów obozów koncentracyjnych, w tym obozu Arbeitsdorf.
Od początku istnienia koncernu około 20% jego akcji posiadały władze Dolnej Saksonii, które dzięki specjalnej ustawie uchwalonej w 1960 roku, ograniczającej liczbę głosów do maksymalnie 20% niezależnie od liczby posiadanych akcji, mogły blokować ewentualne wrogie przejęcie VW AG przez konkurencyjne koncerny. Obecnie ten udział uległ obniżeniu. Głównym udziałowcem jest spółka Dr. Ing. h. c. F. Porsche AG, która posiadała 42,6% akcji koncernu Volkswagen AG. Na przełomie lat 2008–2009 zwiększyła te udziały do 50,76%, przejmując kontrolę nad tym przedsiębiorstwem.
W 1991 roku koncern rozpoczął ekspansję w nowych kierunkach – powstało przedsiębiorstwo FAW-Volkswagen Automotive Company, Ltd z siedzibą w Changchun w Chinach, w którym Volkswagen AG ma 40% udziałów. W tym samym roku Volkswagen trafił do Polski – powstało przedsiębiorstwo Kulczyk Tradex z siedzibą w Poznaniu – polski importer samochodów Volkswagen i Audi, a od 1996 roku również Porsche.
W marcu 1991 roku utworzono przedsiębiorstwo Volkswagen Finanz GmbH, które pod firmą Volkswagen Financial Services AG funkcjonuje do dzisiaj oferując różnego typu usługi finansowe (leasing, ubezpieczenia, kredyty), a także umożliwiając zdobycie najkorzystniejszych źródeł finansowania.
We wrześniu 1998 roku Volkswagen AG utworzył humanitarny fundusz pomocy w wysokości 20 milionów marek, przeznaczony dla robotników przymusowych pracujących podczas II wojny światowej w byłej spółce Volkswagen.
XXI wiek.
31 maja 2000 roku powstało w Wolfsburgu Autostadt – „miasteczko koncernu Volkswagen”, w którym odwiedzający mogą przyjrzeć się osiągnięciom koncernu w dziedzinie motoryzacji oraz interesująco spędzić wolny czas. Klienci odbierają tu kupione przez siebie samochody, które czekają na nich w jednej z dwóch szklanych wież – symbolach Autostadt.
1 stycznia 2009 roku MAN SE przejął od przedsiębiorstwa "Volkswagen AG" spółkę Volkswagen Caminhōes e Ônibus (zwaną też "Volkswagen Truck &amp; Bus") z siedzibą w Resende w stanie Rio de Janeiro w Brazylii.
We wrześniu 2015 ujawniona została tzw. afera Volkswagena, związana z procederem montowania w samochodach produkowanych przez Volkswagen AG oprogramowania pozwalającego na manipulację wynikami pomiarów emisji z układu wydechowego.
Koncern jest głównym sponsorem klubu piłkarskiego VfL Wolfsburg.

</doc>
<doc id="951628" url="https://pl.wikipedia.org/wiki?curid=951628" title="Odwzorowanie injektywne">
Odwzorowanie injektywne



</doc>
<doc id="951629" url="https://pl.wikipedia.org/wiki?curid=951629" title="Odwzorowanie izometryczne">
Odwzorowanie izometryczne



</doc>
<doc id="951631" url="https://pl.wikipedia.org/wiki?curid=951631" title="Odwzorowanie homeomorficzne">
Odwzorowanie homeomorficzne



</doc>
<doc id="951633" url="https://pl.wikipedia.org/wiki?curid=951633" title="Odwzorowanie ciągłe">
Odwzorowanie ciągłe



</doc>
<doc id="951635" url="https://pl.wikipedia.org/wiki?curid=951635" title="Odwzorowanie bijektywne">
Odwzorowanie bijektywne



</doc>
<doc id="951636" url="https://pl.wikipedia.org/wiki?curid=951636" title="Skoda 150">
Skoda 150



</doc>
<doc id="951637" url="https://pl.wikipedia.org/wiki?curid=951637" title="Odwzorowanie zachowujące strukturę">
Odwzorowanie zachowujące strukturę



</doc>
<doc id="951642" url="https://pl.wikipedia.org/wiki?curid=951642" title="Relacja prostopadłości">
Relacja prostopadłości



</doc>
<doc id="951645" url="https://pl.wikipedia.org/wiki?curid=951645" title="Dyfuzjonizm amerykański">
Dyfuzjonizm amerykański



</doc>
<doc id="951647" url="https://pl.wikipedia.org/wiki?curid=951647" title="Twierdzenie o rozkładzie wielomianu">
Twierdzenie o rozkładzie wielomianu



</doc>
<doc id="951649" url="https://pl.wikipedia.org/wiki?curid=951649" title="Neoplan N4009">
Neoplan N4009

Neoplan N4009 – miejski autobus niskowejściowy, produkowany przez fabryki koncernu Gottlob Auwärter GmbH &amp; Co. (producenta autobusów pod marką "Neoplan") oraz zakłady licencyjne. Przez zakłady niemieckie produkowany w latach 1988–1998 (kilkukrotnie modernizowany). W Polsce produkowany i sprzedawany w latach 1996–1999 przez Neoplan Polska.
Egzemplarze wyprodukowane i sprzedane w Polsce.
Ogółem wyprodukowano w Neoplan Polska 37 sztuk modelu "N4009" w wersji midi. Wszystkie z nich sprzedano na rynku polskim. Trafiły one do: MPK Poznań – 22 szt., Starogardu Gdańskiego – 10 szt., po 2 szt. do Piły i Chodzieży (wszędzie do Miejskich Zakładów Komunikacyjnych), po 1 szt. do Warszawy (do obsługi PPL Warszawa-Okęcie) i Augustowa (Zakład Komunikacji Miejskiej "Necko"), do którego trafił również jedyny wyprodukowany egzemplarz modelu "N4009" w wersji mini.

</doc>
<doc id="951650" url="https://pl.wikipedia.org/wiki?curid=951650" title="Rudolf Ostrihansky">
Rudolf Ostrihansky

Rudolf Ostrihansky (ur. 25 lipca 1895 w Kopkach, zm. 5 października 1963 we Wrocławiu) – pułkownik artylerii Wojska Polskiego.
Życiorys.
Był synem Ludwika, absolwenta Hochschule für Bodenkultur w Wiedniu, i Aranki z domu Denéf. Uczęszczał do gimnazjum w Jarosławiu, Gorlicach i Gimnazjum oo. Jezuitów w Chyrowie. W 1914 roku w Wiedniu złożył maturę.
Od listopada 1914 r. służył w cesarskiej i królewskiej Armii, jako jednoroczny ochotnik (ze stopniem fähnricha). W 1915 roku ukończył szkołę podchorążych artylerii w Sopron. Następnie walczył na Bałkanach i we Włoszech, wziął udział w bitwach nad Isonzo. Jego oddziałem macierzystym był Pułk Armat Polowych Nr 28 (w 1916 przemianowany na Pułk Haubic Polowych Nr 2, a w 1918 na Pułk Artylerii Polowej Nr 102). Na stopień podporucznika został mianowany ze starszeństwem z 1 sierpnia 1916 w korpusie oficerów rezerwy artylerii polowej i górskiej. Zakończył służbę w stopniu porucznika.
Od 16 listopada 1918 roku pełnił służbę w Wojsku Polskim. Uczestnik walk w obronie Lwowa i wojny z bolszewikami. Do końca tej wojny zajmował stanowisko dowódcy baterii w 11 pułku artylerii polowej, a w roku 1921 został pełniącym obowiązki dowódcy dywizjonu. W I kwartale 1921 roku por. art. Rudolf Ostrihansky został przeniesiony z 11 pap-u do 8 pułku artylerii polowej. W dniu 12 lutego 1921 roku mianowano go na stopień kapitana. Na dzień 1 czerwca 1921 r. pełnił służbę w 8 pułku artylerii polowej. Dekretem Naczelnika Państwa i Wodza Naczelnego z dnia 3 maja 1922 r. (L. 19400/O.V.) został zweryfikowany w randze kapitana ze starszeństwem z dniem 1 czerwca 1919 r. i 229 lokatą w korpusie oficerów artylerii (służył wówczas w 28 pułku artylerii polowej). W roku 1922 ponownie dowodził baterią i szkolił się na kursie w Grudziądzu. Na kursach doszkalających przebywał również w roku 1923 i 1924 (kurs dowódców dywizjonów i baterii). W roku 1923 zajmował 217 lokatę wśród kapitanów artylerii w swoim starszeństwie i nadal pełnił służbę w 28 pap. W roku 1924 jako nadetatowy oficer 28 pułku artylerii polowej pełnił służbę w Oficerskiej Szkole Artylerii, zajmując w tym czasie 71 lokatę w swoim starszeństwie. W listopadzie 1925 został przeniesiony do kadry oficerów artylerii z pozostawieniem na zajmowanym stanowisku w Oficerskiej Szkole Artylerii. W latach 1925 – 1926 nadal zajmował stanowisko wykładowcy w Oficerskiej Szkole Artylerii. Według sporządzonej wówczas opinii Rudolf Ostrihansky był bardzo dobrym oficerem i wykładowcą, nie nadającym się jeszcze na dowódcę dywizjonu. W latach 1926–1929 był kwatermistrzem Oficerskiej Szkoły Artylerii (od 9 sierpnia 1928 Szkoły Podchorążych Artylerii). 12 kwietnia 1927 został mianowany majorem ze starszeństwem z dniem 1 stycznia 1927 i 20. lokatą w korpusie oficerów artylerii. Z dniem 1 września 1929 został przeniesiony do 8 pułku artylerii ciężkiej w Toruniu na stanowisko dowódcy dywizjonu. W 1931 został przesunięty ze stanowiska dowódcy II dywizjonu na stanowisko dowódcy I dywizjonu. W lutym 1932 został przeniesiony do 4 pułku artylerii ciężkiej w Łodzi na stanowisko dowódcy II dywizjonu, detaszowanego w Tomaszowie Mazowieckim. 18 sierpnia 1937 został wyznaczony na stanowisko zastępcy dowódcy 4 pac. Na stopień podpułkownika został mianowany ze starszeństwem z dniem 19 marca 1938 i 2. lokatą w korpusie oficerów artylerii.
W kampanii wrześniowej 1939 dowodził 28 pułkiem artylerii lekkiej (stacjonującym w Zajezierzu k. Dęblina), a następnie artylerią dywizyjną 28 Dywizji Piechoty. Po kapitulacji Modlina przeszedł do konspiracji. Od marca 1940 roku był komendantem Okręgu Związku Walki Zbrojnej Poznań, a po dekonspiracji (od września 1941 roku) – komendantem Okręgu ZWZ-AK Pomorze. Aresztowany został 13 maja 1943 r. Od lata 1944 roku przebywał w obozie koncentracyjnym Stutthof. Zbiegł z obozu w czasie jego ewakuacji. Po wojnie prowadził gospodarstwo rolne pod Radomiem.
Zmarł na zawał serca we Wrocławiu, pochowany został w Radomiu.
Rudolf Ostrihansky 30 grudnia 1922 zawarł związek małżeński z Marią Walerią Gierycz (1898–1963), z którą miał czworo dzieci: Arankę Kiszynę (1924–2008), adwokata, Teresę Osiecką (1926–2014), polonistkę i bibliotekarkę, Andrzeja (1929–1993), inżyniera metalurga i Rudolfa (1929–2020), inżyniera górnika.

</doc>
<doc id="951653" url="https://pl.wikipedia.org/wiki?curid=951653" title="Co słonko widziało">
Co słonko widziało

Co słonko widziało – polski film fabularny z 2005 roku w reżyserii i według scenariusza Michała Rosy. Tytuł filmu został wzięty ze zbioru wierszy Marii Konopnickiej.
Lokacje: Zabrze, Bytom, Chorzów.
Opis fabuły.
Śląsk. Trójka nieznanych sobie osób – Sebastian (Damian Hryniewicz), Marta (Dominika Kluźniak) i Józef (Krzysztof Stroiński) – muszą szybko zdobyć pieniądze, które są poza ich zasięgiem. Józef był górnikiem i szuka pracy, by godnie żyć. Marta chce wyjechać do Norwegii, natomiast Sebastian chce poznać całą prawdę na temat swojej rodziny.

</doc>
<doc id="951654" url="https://pl.wikipedia.org/wiki?curid=951654" title="Jedzenie zamiast bomb">
Jedzenie zamiast bomb



</doc>
<doc id="951656" url="https://pl.wikipedia.org/wiki?curid=951656" title="Średniowieczny port w Pucku">
Średniowieczny port w Pucku

Średniowieczny port w Pucku – port morski u ujścia rzeki Płutnicy do Zatoki Puckiej funkcjonujący z przerwami od IX do XIV w. Współcześnie teren dawnego portu jest zatopiony wodami Zatoki Puckiej i stanowi podwodne stanowisko archeologiczne.
Najstarszy port powstał, na terenach już wcześniej zasiedlonych przez człowieka, prawdopodobnie u schyłku IX w. n.e. i był wykorzystywany jeszcze co najmniej w połowie X w. Składał się z nabrzeży (przypuszczalnie dwóch), pomostu długości 60 m odchodzącego prostopadle od brzegu i łączącego się z paroma równoległymi do linii brzegowej pomostami w głębi morza. Największy z nich przekraczał 100 m długości. Pomosty były wykonane z drewna, a nabrzeża wzmocnione faszyną.
Kolejny port założono na wschód od poprzedniego w drugiej połowie XII w. Udokumentowano obecność pomostu i nabrzeża w postaci zewnętrznej i wewnętrznej ściany z drewnianych bali oraz wypełnienia zajmującego przestrzeń między obiema ścianami. Za ścianą wewnętrzną wzniesiono wał.
Najmłodszy port zbudowano, na wschód od tego z XII w., u schyłku XIII w. i funkcjonował on do połowy XIV w. Był mniejszy od poprzednich. Zachowały się pozostałości równoległego do linii brzegowej drewnianego pomostu i basenu portowego.
W późniejszym okresie port nie był wykorzystywany, a ponieważ poziom morza w Zatoce Puckiej stale się podnosił (w XII w. był niższy od tego z początków XXI w. o 0,7 m), to tereny portowe zostały zalane. Jako potencjalne przyczyny porzucenia portu w połowie XIV w. podaje się przeniesienie lokalizacji Pucka po zajęciu tych terenów przez Krzyżaków, spalenie się osady portowej (w osadach z tego okresu znaleziono liczny węgiel drzewny, wskazujący na pożar) lub pogarszanie się warunków klimatycznych w I poł. XIV w., co miało skutkować zwiększeniem intensywności sztormów i ochłodzeniem.
Zatopione pozostałości portów odkryto w roku 1977. Badania archeologiczne prowadzili tu początkowo pracownicy puckiej Stacji Wiedzy o Regionie, a później Centralnego Muzeum Morskiego i Uniwersytetu Mikołaja Kopernika w Toruniu.
Badania ustaliły, że podwodne stanowisko archeologiczne obejmuje powierzchnię 12 ha, z tego do końca 2021 roku dokładnie przebadano połowę. Oprócz pozostałości nabrzeży, pomostów i innych tego typu budowli znaleziono też wraki czterech drewnianych łodzi z czasów użytkowania portów. Wszystkie mają konstrukcję klepkową, a trzy z nich odkryto w roku 1979:
Kolejny wrak, P-5, odkryto w roku 1990. Datowany jest on na połowę XIII w., do końca 2021 r. odsłonięto większą część, długości 10 m i szerokości do 3 m. Jest najlepiej zachowany z dotychczas znanych średniowiecznych wraków z Pucka.
Łodzie P-3 i P-5 wykonano w sposób typowy dla szkutnictwa słowiańskiego
Oprócz łodzi klepkowych, na badanym podwodnym stanowisku archeologicznym znaleziono dwie dłubanki, obie datowane są na okres sprzed powstania najstarszego z portów średniowiecznych. Jedna (P-4) pochodzi z VIII w., ma 4 m długości i odkryto ją w 1979 roku. Druga, zachowana fragmentarycznie, została wydatowana na przełom IV i V wieku.
Wraki P-2 i P-3 wydobyto i są w kolekcji gdańskiego Muzeum Morskiego, dłubankę P-4 również wydobyto, jednak jest ona w kolekcji muzeum w Pucku, zaś wraki P-1 i P-5 pozostają na stanowisku archeologicznym. Sam obszar średniowiecznego portu w Pucku został w 2014 r. wpisany do rejestru zabytków archeologicznych i jest pierwszym podwodnym stanowiskiem archeologicznym w Polsce w tym rejestrze.
Datowania drewnianych pozostałości portowych i wraków prowadzono głównie metodą dendrochronologiczną, choć wykonywano też datowania radiowęglowe.

</doc>
<doc id="951657" url="https://pl.wikipedia.org/wiki?curid=951657" title="Wielomian unormowany">
Wielomian unormowany



</doc>
<doc id="951658" url="https://pl.wikipedia.org/wiki?curid=951658" title="Gałążczyce">
Gałążczyce



</doc>
<doc id="951662" url="https://pl.wikipedia.org/wiki?curid=951662" title="Dzielnik właściwy">
Dzielnik właściwy



</doc>
<doc id="951663" url="https://pl.wikipedia.org/wiki?curid=951663" title="Lythrum salicaria">
Lythrum salicaria



</doc>
<doc id="951700" url="https://pl.wikipedia.org/wiki?curid=951700" title="Współczynnik korelacji rang Spearmana">
Współczynnik korelacji rang Spearmana

Korelacja rang Spearmana (lub: korelacja rangowa Spearmana, rho Spearmana) – jedna z nieparametrycznych miar monotonicznej zależności statystycznej między zmiennymi losowymi.
Pierwotny pomysł korelowania rang był już znany wcześniej i pochodził od Bineta i Henriego, jednak współczynnik ten został solidnie opisany i rozpropagowany dopiero w 1904 przez angielskiego psychologa Charlesa Spearmana. Zauważył on, że w wielu badaniach nie da się zastosować klasycznego współczynnika korelacji lub daje on fałszywie istotne wyniki ze względu na nadmiar obserwacji odstających.
Spearman zdefiniował swój współczynnik jako zwykły współczynnik korelacji Pearsona, liczony dla rang zmiennych (stąd nazwa "współczynnik korelacji rang"). Obecnie stosowanych jest kilka jego wersji, nieznacznie różniących się od siebie. Ich wartości są identyczne w przypadku, gdy obserwacje każdej zmiennej w próbie nie powtarzają się. Jeśli jednak nie jest to prawdą, to współczynnik korelacji dla rang opisuje jedynie wzór i jego odmiany. Mimo to często używany jest też prostszy wzór .
Zastosowanie i interpretacja.
Korelacja rangowa przyjmuje zawsze wartości z przedziału formula_1 Ich interpretacja jest podobna do klasycznego współczynnika korelacji Pearsona, z jednym zastrzeżeniem: w odróżnieniu od współczynnika Pearsona, który mierzy liniową zależność między zmiennymi, a wszelkie inne związki traktuje jak zaburzone zależności liniowe, korelacja rangowa pokazuje dowolną monotoniczną zależność (także nieliniową).
Model korelacji rangowej zawiera szerszą klasę zależności niż model klasycznego współczynnika korelacji, nie obejmuje jednak wszystkich możliwych zależności. Na przykład zależność okresowa, spotykana często w analizie szeregów czasowych, gdzie nosi nazwę sezonowości, nie jest wykrywana ani przez korelację Pearsona, ani Spearmana.
Jako metoda rangowa, rho Spearmana jest w niewielkim tylko stopniu wrażliwe na obserwacje odstające, dzięki czemu szczególną użyteczność znajduje w analizie danych niskiej jakości.
Współczynnik korelacji Spearmana zależy wyłącznie od uporządkowania zaobserwowanych wartości. Może zatem być stosowany do dowolnych zmiennych, których wartości można uporządkować rosnąco, takich jak np. wykształcenie. Klasyczny współczynnik korelacji nie ma sensownej interpretacji dla zmiennych na skali porządkowej, gdyż uzależniony jest od różnic między wartościami zmiennych, które dla cech porządkowych nie są określone.
Współczynnik korelacji Spearmana oraz testy jego istotności mogą być stosowane przy dowolnym rozkładzie porównywanych zmiennych.
Korelacja rang Spearmana może być też opisana jako nachylenie (współczynnik kierunkowy) prostej najlepiej dopasowanej (w sensie najmniejszych kwadratów) do zbioru par rang. Istnieją inne, bardziej egzotyczne interpretacje, nie mają jednak znaczenia praktycznego.
Zależność między zmiennymi losowymi (niezależnie od tego, jakim wskaźnikiem jest mierzona) nie musi oznaczać związku przyczynowo-skutkowego.
Korelacja rang Spearmana zmiennych losowych.
Ta wersja ma znaczenie w statystyce teoretycznej. Wartości dowolnych miar statystycznych wyliczanych z próby wygodnie jest uważać za estymatory (przybliżenia) miar liczonych na podstawie rozkładu zmiennej losowej z którego próba była losowana. W przypadku miar korelacji, dla zmiennych formula_2 i formula_3 będzie to dwuwymiarowy rozkład wektora formula_4
Korelacja rang Spearmana zmiennych losowych formula_2 i formula_3 wyrażona jest wzorem
gdzie:
Dla ciągłych zmiennych losowych zachodzi formula_15 i wzór ten sprowadza się do
gdzie
Korelacja rang Spearmana z próby.
W praktyce współczynnik korelacji rang oblicza się dla próby statystycznej. Używane do tego wzory można uważać za estymatory (przybliżenia) korelacji rang danej wzorem lub korelacji rang istniejącej w populacji statystycznej. Przybliżenia nie są jednak tym samym, co wartość przybliżana. Ich wyniki będą zatem dla odróżnienia oznaczane przez formula_18 podobnie jak w literaturze.
Współczynnik obliczany jest w następujący sposób:
Wzory uwzględniające rangi wiązane.
Oryginalna propozycja Spearmana.
W oryginalnym ujęciu Spearmana, jego korelacja rang jest współczynnikiem korelacji Pearsona liczonym dla rang zmiennych zamiast ich surowych wartości, co jest bezpośrednim przełożeniem wzoru na język rang.
gdzie:
Wzór ten można uważać za próbkowy odpowiednik wzoru .
Rozpisanie wzoru na korelację Pearsona prowadzi do
Ten sam estymator można też zapisać w innej, równoważnej wersji jako:
gdzie:
Rozkład porządkowych zmiennych losowych w próbie można przedstawić w formie tablicy dwudzielczej (tablicy kontyngencji), w której kolumny odpowiadają uszeregowanym wartościom jednej zmiennej (oznaczonej przez formula_2), wiersze uszeregowanym wartościom drugiej zmiennej (oznaczonej przez formula_3), a w komórkach tablicy znajdują się liczności formula_38
Wzór przyjmuje wtedy postać:
gdzie:
Dziś estymator jest standardowym wzorem używanym np. przez pakiety statystyczne SAS oraz SPSS, a także w uwzględniających rangi wiązane pracach naukowych z dziedziny statystyki. W podręcznikach statystyki oraz w pracach naukowych z innych dziedzin nadal jednak popularny jest podany dalej wzór , ze względu na stopień komplikacji wzorów lub , utrudniający ręczne obliczenia, mimo że w obliczeniach wykonywanych na komputerze wzór jest nawet prostszy w zastosowaniu.
Niekiedy estymator /// nazywany jest „skorygowaną korelacją rangową”.
Poprawka do wzoru na formula_48 w przypadku rang wiązanych wynikająca z zastosowania wzorów /// jest obszernie dyskutowana w monografii Kendalla. Lehmann wykazuje asymptotyczną zbieżność do rozkładu normalnego, w przypadku, gdy liczba rang wiązanych jest ograniczona.
Wzór dla rang wiązanych powstałych przez agregację.
Powtarzające się wartości zmiennych, a tym samym rangi wiązane, mogą powstawać na dwa sposoby w zależności od natury badanego zjawiska:
Podczas agregacji tracona jest informacja o zróżnicowaniu obserwacji wewnątrz każdego przedziału, co sprawia, że zmienne, które przed agregacją nie miały identycznych rang, po agregacji mogą już mieć taki sam porządek. Agregacja jest zwykle zabiegiem wymuszonym warunkami badania, którego wpływ na wyniki powinien być jak najmniejszy. Przydatny byłby więc estymator, szacujący korelację rangową zmiennych przed agregacją na podstawie danych po agregacji. Taki estymator osiągałby wartości formula_49 tylko przy próbie bez rang wiązanych.
Kendall proponuje aby w przypadku rang wiązanych powstałych sztucznie stosować w mianowniku wariancje takie, jak gdyby rang wiązanych nie było (gdyż tak jest w hipotetycznej nieskończonej populacji, dla której korelacja rangowa jest estymowana). Uzyskany w ten sposób estymator jest wartością oczekiwaną współczynnika korelacji rang obliczonego dla tych samych zmiennych przed agregacją (przy założeniu, że każda kombinacja rang prowadząca po agregacji do obserwowanej próby jest jednakowo prawdopodobna).
W ogólnym przypadku, po uwzględnieniu rang wiązanych, wariancja rang wynosi:
gdzie współczynnik formula_34 jest zdefiniowany tak jak wcześniej, wzorem .
W przypadku braku rang wiązanych, formula_52 wariancje są zależne tylko od formula_53 w szczególności nie zależą od rozkładu zmiennych przed rangowaniem:
Niezależnie od tego, czy pojawiły się rangi wiązane, czy nie, średnia rang jest zależna jedynie od liczności próby:
Podstawiając powyższe równania do wzoru , uzyskuje się:
Ten estymator można zapisać w równoważnej postaci jako:
gdzie formula_56 są zdefiniowane, jak wyżej, wzorami , , .
Dla tablic dwudzielczych estymator przyjmuje postać
gdzie:
Istnieje jeszcze inny estymator dla tablic dwudzielczych, zaproponowany przez Stuarta.
Wzór nieuwzględniający rang wiązanych.
Często stosowanym estymatorem jest:
gdzie (tak jak wcześniej)
to różnica między rangami zmiennych formula_2 i formula_3 dla obserwacji formula_67
W przypadku gdy nie ma rang wiązanych (połączonych), czyli wartości nie powtarzają się w obrębie próby dla żadnej ze zmiennych z osobna, wzór daje te same wyniki, co każdy z podanych wcześniej estymatorów i . Jeśli choć jedna ranga jest wiązana, każdy z nich daje inny wynik.
Wzór jest używany ze względu na prostotę obliczeń istotną dla kalkulacji wykonywanych bez pomocy komputera i do dziś jest popularny w podręcznikach. Estymator ten ma jednak nieoczekiwane własności w przypadku wystąpienia rang wiązanych, np.
Część autorów uważa, że można ten estymator stosować tylko przy braku rang wiązanych, w przeciwnym wypadku jego stosowanie jest błędem. Inni autorzy stosują go także wówczas. Niektórzy uważają, że wzór można stosować, jeśli rang wiązanych jest nie więcej niż jedna czwarta ogółu i nie występują rangi wiązane z więcej niż dwóch obserwacji. Pakiety statystyczne SAS oraz SPSS używają podanego wcześniej bardziej ogólnego wzoru .
Niekiedy wzór nazywany jest „nieskorygowaną korelacją rangową” w odróżnieniu od „skorygowanej korelacji rangowej” . Jest to związane z postacią wzoru , który przypomina wzór z dodaną „korektą na rangi wiązane”.
Własności.
W przypadku wystąpienia rang wiązanych część z tych własności nie jest spełniona dla niektórych estymatorów. Dla estymatora nie są prawdziwe własności i , a estymator // nie osiąga wartości formula_79
Matematyczne własności rho Spearmana mają związek z tożsamością Czebyszewa oraz twierdzeniem o ciągach jednomonotonicznych.
Przykład.
We wzorach , i wykonywane są pośrednie obliczenia:
W i także:
(jest jedna ranga wiązana, mają ją trzy obserwacje),
(jest jedna ranga wiązana, mają ją dwie obserwacje).
Po podstawieniu do wzorów otrzymuje się:
Testowanie istotności statystycznej.
Aby przetestować istotność statystyczną korelacji rangowej, wykorzystuje się fakt, iż przy założeniu hipotezy zerowej o niezależności zmiennych losowych formula_2 i formula_3 oraz niezależności od siebie par formula_85 rozkład statystyki
korelacji rangowej dąży wraz ze wzrostem liczebności próby do rozkładu Studenta o formula_87 stopniach swobody, gdzie formula_47 jest licznością próby. Po obliczeniu tej statystyki korzysta się z tablic rozkładu Studenta lub komputera w celu obliczenia poziomu istotności formula_89
Rozkład ten jest wyprowadzany przy założeniu braku rang wiązanych, jednak Kendall twierdzi, że w przypadku istnienia rang wiązanych poprawka do testu nie jest konieczna.
Inni autorzy z kolei zalecają stosowanie poprawki na ciągłość (przez dodanie lub odjęcie formula_90).
Dla liczebności próby dążącej do nieskończoności, rozkład rho Spearmana dąży do rozkładu normalnego o wartości oczekiwanej równej prawdziwej wartości formula_91 w populacji i wariancji formula_92 stąd używana jest też inna statystyka:
której rozkład przy założeniu hipotezy zerowej dąży wraz ze wzrostem liczności próby do standardowego rozkładu normalnego formula_94
Część autorów sugeruje znowu stosowanie poprawki na ciągłość, która jednak nie daje znaczącego wzrostu dokładności przybliżenia.
Postulowano również stosowanie średniej arytmetycznej statystyki opartej na rozkładzie formula_95 i normalnym.
Dla małych prób wszystkie te wzory są niedokładne (statystyka oparta na rozkładzie formula_95 jest zazwyczaj nieco lepsza niż statystyka formula_97), ale można sprawdzić komputerowo wszystkie permutacje rang lub skorzystać z tablic. Często stosuje się przy tym inną statystykę (nazywaną czasem Hotellinga-Pabst): formula_98 Należy przy tym zauważyć, że między tymi statystykami zachodzi związek liniowy, a więc ich stosowanie prowadzi do identycznych wyników. Dokładne tablice rozkładu dla wielkości populacji do 25 można znaleźć w pracy.
Hipotezą alternatywną może być albo:
(co prowadzi do dwustronnego obszaru krytycznego) albo
(co prowadzi do jednostronnego obszaru krytycznego).
Dla omawianego powyżej przykładu, dwustronnego obszaru krytycznego i wyliczeń według trzech estymatorów otrzymuje się następujące wartości:
W tabeli podano wartość formula_102 wyliczoną za pomocą przybliżenia rozkładem Studenta, z rozkładu normalnego i wreszcie dokładnie – z tablic. Dla tak małej próby przybliżenie rozkładem Studenta daje różnice rzędu 0,05, co może mieć znaczenie przy określaniu istotności statystycznej. Przybliżenie rozkładem normalnym jest w tym wypadku mniej dokładne. Dla małych prób konieczne jest więc stosowanie tablic lub symulacji komputerowych. Przy liczebności próby dążącej do nieskończoności różnica zmniejsza się i coraz bardziej uzasadnione jest stosowanie rozkładu Studenta, ewentualnie rozkładu normalnego, co jednak z reguły da nieco większy od Studenta błąd wyznaczania istotności.
Znacznie dokładniejsze wyniki przynosi stosowanie przybliżenia opartego na krzywych Pearsona II typu, metodzie opisanej przez Oldsa. Najdokładniejsze wyniki przynosi przybliżenie oparte na skorygowanym przy pomocy szeregu Edgewortha rozkładzie normalnym Implementację tego przybliżenia jako funkcję w programie Mathematica można znaleźć w pracy. Tam też dokonano porównania różnych metod aproksymacji statystyki Spearmana.
Istnieją też stabelaryzowane rozkłady korelacji rangowej dla innych założeń, np. formula_103 Odpowiednie tabele podaje praca Fritza i Henze’a.
Związki z innymi współczynnikami i metodami statystycznymi.
Współczynnik korelacji Pearsona.
Współczynniki te określają innego rodzaju zależność między zmiennymi (Pearson – zależność liniową, Spearman – dowolną monotoniczną), czasem jednak korelacja rang jest używana jako odporna wersja klasycznego współczynnika korelacji Pearsona. W takiej roli widział ją zresztą sam Spearman.
Jest to uzasadnione w przypadku zakładanej liniowej zależności między zmiennymi w warunkach zanieczyszczenia próby obserwacjami odstającymi. Korelacja rangowa jest bowiem znacznie bardziej odporna na obserwacje odstające, które potrafią skrajnie zaburzyć wynik zwykłego współczynnika korelacji Pearsona. Wartości tych dwóch współczynników nie są jednak wtedy równe – korelacja rangowa daje na ogół (nie zawsze) wyniki nieco bliższe zeru.
W szczególności dla dwuwymiarowego rozkładu normalnego zachodzi:
gdzie:
Zależność ta jest ścisła przy braku rang wiązanych i nieskończonej populacji. Dla skończonej próby zależność między estymatorami Spearmana formula_108 i Pearsona formula_109 różni się od tego wyidealizowanego przypadku. Wartość oczekiwana wynosi wtedy dla każdego z podanych estymatorów:
Współczynnik korelacji rang Spearmana jest więc estymatorem obciążonym (także asymptotycznie) i niezgodnym współczynnika korelacji Pearsona. (Naturalnie na tej samej zasadzie współczynnik korelacji Pearsona będzie obciążonym, niezgodnym i nieefektywnym estymatorem korelacji rangowej Spearmana).
Rho Spearmana jest też przy założeniu rozkładu dwuwymiarowego normalnego mniej efektywne niż współczynnik korelacji Pearsona liczony klasycznym wzorem, bez rangowania. Dla dwuwymiarowego rozkładu normalnego błąd standardowy korelacji Pearsona liczonej za pomocą wzoru:
(gdzie formula_108 to dowolny z estymatorów rho Spearmana), jest ok. 1,88 raza większy od błędu korelacji liczonej za pomocą klasycznego wzoru bez rangowania:
Jednak, gdy obserwacje nie spełniają założenia o normalności rozkładu, szczególnie gdy pojawiają się obserwacje odstające, wzór często daje lepsze oszacowanie korelacji liniowej. Jeszcze dokładniejszy jest współczynnik tau Kendalla.
Współczynnik korelacji Pearsona nie zakłada żadnej postaci rozkładu porównywanych zmiennych, jednak wzory na jego istotność statystyczną zakładają już dwuwymiarowy rozkład normalny. W wielu przypadkach warunek ten nie jest spełniony i nie da się łatwo sprawdzić, czy wyniki korelacji Pearsona są przejawem rzeczywistej zależności. Istotność współczynnika korelacji rangowej daje się zawsze określić, gdyż rozkład rang nie zależy od rozkładu porównywanych zmiennych, o ile nie ma rang wiązanych, a nawet wtedy testy istotności nie są znacząco zaburzone.
Inne miary korelacji rangowej.
Korelacja rangowa to szersze pojęcie niż korelacja rang Spearmana. Korelacja to ogólnie w statystyce zależność zmiennych losowych. Miary tej zależności wyliczane na bazie rang zwane są miarami korelacji rangowej.
Wymienione poniżej miary nie są jednak uznawane za estymatory korelacji rang Spearmana – są odrębnymi współczynnikami o odrębnej interpretacji. Istnieją też inne, nie wymienione tutaj, współczynniki korelacji rangowej.
Miara Spearmana (ang. "Spearman’s footrule") to współczynnik zaproponowany w tej samej pracy, co rho Spearmana, liczony podobnie jak we wzorze , jednak z wartością bezwzględną w miejsce kwadratu i z wynikającą z tego inną normalizacją:
Jak pokazał Pearson, współczynnik ten nie ma dobrych własności statystycznych, w szczególności choć osiąga +1, nie osiąga nigdy wartości -1, z wyjątkiem przypadku formula_114.
Inną miarą korelacji rangowej dwóch zmiennych jest tzw. tau Kendalla. Między tymi wartościami zachodzą nierówności:
Podawane jest też grubsze oszacowanie:
Można też pokazać, że jeśli przedstawić łączny rozkład dwuwymiarowy zmiennych formula_2 i formula_3 w postaci unormowanej do jedności macierzy prawdopodobieństwa formula_120 o elementach formula_121 wówczas obydwie te wielkości dają się przedstawić za pomocą średnich ważonych z minorów stopnia drugiego. W tym ujęciu rho Spearmana jest ważonym współczynnikiem tau Kendalla.
gdzie:
Kendall i Stuart pokazali, że dla niezależnych zmiennych korelacja między tau i rho wynosi co najmniej 0,98 i dąży do 1 dla formula_127 (Wspólny rozkład tau Kendalla i rho Spearmana w swojej monografii podaje Kendall.) Nie oznacza to jednak, że ich wyniki są proporcjonalne dla zmiennych zależnych, a dla takich właśnie na ogół liczy się korelację.
Uogólnienia rho Spearmana.
Rho Spearmana jest znormalizowaną i przeskalowaną do przedziału formula_128 miarą chi kwadrat Friedmana dla dwóch zmiennych. Jeśli wartość chi kwadrat Friedmana wynosi formula_28 to
Kolejnym uogólnieniem rho Spearmana na przypadek wielu zmiennych jest test L Page'a. Korelację rangową można stosować jako metodę sprawdzania, czy zmienna formula_2 ma ten sam porządek rang co zmienna formula_72 Test L Page’a podaje z jakim prawdopodobieństwem ciąg zmiennych formula_133 ma pewne zadane ustawienie. Jego wynik można też podać w formie współczynnika z zakresu formula_134 który dla formula_135 sprowadza się do korelacji rang Spearmana.
Analiza odpowiedniości oparta na rho Spearmana.
Klasyczna analiza odpowiedniości (inna nazwa: analiza korespondencji) jest metodą statystyczną, która wszystkim możliwym wartościom dwóch zmiennych nominalnych przyporządkowuje takie liczby (tzw. skory), aby przy pewnych założeniach maksymalizować współczynnik korelacji Pearsona między tymi zmiennymi.
Istnieje odpowiednik klasycznej analizy odpowiedniości, zwany gradacyjną analizą odpowiedniości (ang. "Grade Correspondence Analysis"; GCA), który maksymalizuje rho Spearmana lub tau Kendalla.
Krytyka.
Te same własności rho Spearmana, które zwolennicy metod rangowych uważają za zalety, przeciwnicy mają za wady. Sam Spearman, który traktował swój współczynnik wyłącznie jako odporne na obserwacje odstające przybliżenie korelacji Pearsona, uważał za wadę fakt, że mierzy ona także zależność nieliniową.
Twórca klasycznego współczynnika korelacji, Karl Pearson, krytykował niezależność od rozkładu korelacji rang:
Przy okazji tej krytyki pierwszy raz w historii użyto określenia „korelacja rangowa”.
Historia.
Pomysł korelowania rang był już znany przed Spearmanem i pochodził od Bineta i Henriego. Redakcja czasopisma Biometrika w przypisie pracy Studenta zaznaczyła, że „"ich wywód był bardzo niejasny i chyba nie zauważyli, że korelacja zmiennych różni się od korelacji rang"”.
Współczynnik został solidnie opisany, zbadany i rozpropagowany dopiero w 1904 przez angielskiego psychologa Charlesa Spearmana. Praca Spearmana była opisem różnych metod korelacji dla psychologów, m.in. korelacji Pearsona dla rang (choć Spearman nie zapisał swojej metody w postaci wzoru). Autor zauważył też, że w wielu badaniach nie da się zastosować klasycznego współczynnika korelacji Pearsona lub daje on nieistotne albo fałszywie istotne wyniki ze względu na nadmiar obserwacji odstających, natomiast problemy te znikają po rangowaniu. Nadal traktował jednak korelację rang jedynie jako poszerzenie możliwości współczynnika korelacji Pearsona, choć znał różnice między nimi.
Koncepcja rang wiązanych nie była jeszcze znana w początkach XX wieku – została ona wprowadzona później przez Pearsona. Wówczas znany był już wzór , wyprowadzony naturalnie przy założeniu braku rang wiązanych. Student (William Sealy Gosset) w pracy z 1921 zauważył, że wzór nie zgadza się z definicją Spearmana w przypadku rang wiązanych (sprowadzającą się wówczas do wzoru ) i podał wzór , wyprowadził też wzór na wariancję korelacji rangowej.
W 1948 Maurice Kendall napisał monografię "Rank Correlation Methods", w której szczegółowo zbadał własności rho Spearmana i związki z własnym współczynnikiem tau Kendalla.
Nacisk Spearmana na budowę stabilnych metod statystycznych, niezależnych od konkretnych parametrów rozkładu, został uogólniony w filozofii nauki do tzw. zasady Spearmana (ang. "Spearman’s Principle"):
Podejście to dało początek całej nowej dziedzinie statystyki, zwanej statystyką odpornościową (ang. "robust statistics"), zajmującej się budową metod statystycznych odpornych na obserwacje odstające.
Oznaczenia.
W literaturze spotyka się różne oznaczenia korelacji rang Spearmana:

</doc>
<doc id="951703" url="https://pl.wikipedia.org/wiki?curid=951703" title="Zakochanie">
Zakochanie

Zakochanie – stan związania emocjonalnego z drugą osobą. Charakteryzuje się nieustającymi myślami o tej osobie i pragnieniem przebywania z nią. W przypadku niedostępności obiektu uczuć osoba zakochana nierzadko cierpi. Zakochanie często błędnie nazywane jest miłością.
Objawy zakochania.
Do typowych objawów zakochania zalicza się:
Motyle w brzuchu.
Wiele osób zakochanych przyznaje się do dziwnego uczucia, zwanego z angielskiego „motyle w brzuchu” (ang. "butterflies in the stomach"). Nerwowość i strach przed nieznanym podwyższają wydzielanie adrenaliny. Niższe ciśnienie krwi powoduje czasowe zablokowanie żołądka, co skutkuje niższym apetytem na początkowym etapie zauroczenia.
Motyle w brzuchu są często też postrzegane jako pozytywny i nieszkodliwy objaw romantycznego zainteresowania drugą osobą. Pojawiają się szczególnie często wśród nastolatków. Dobrym sposobem radzenia sobie z nimi jest obranie wygodnej pozycji siedzącej, zrelaksowanie się i wzięcie kilku głębokich oddechów.

</doc>
<doc id="951707" url="https://pl.wikipedia.org/wiki?curid=951707" title="Jadwiga Jagiellonka">
Jadwiga Jagiellonka



</doc>
<doc id="951714" url="https://pl.wikipedia.org/wiki?curid=951714" title="Rząd operatora liniowego">
Rząd operatora liniowego



</doc>
<doc id="951715" url="https://pl.wikipedia.org/wiki?curid=951715" title="Dosiadas z Krety">
Dosiadas z Krety

Dosiadas z Krety albo poprawniej Dosiadas z Kydonii (III wiek p.n.e.) – grecki pisarz, autor zaginionego dzieła o Krecie pod tytułem "Kretika" oraz wiersza figuralnego "Bōmós" ("Ołtarz"). Pisarz pochodził z miasta antycznego Kydonia (obecnie Chania).

</doc>
<doc id="951722" url="https://pl.wikipedia.org/wiki?curid=951722" title="Mrówkolew pospolity">
Mrówkolew pospolity

Mrówkolew pospolity, mrówkolew plamoskrzydły ("Myrmeleon formicarius") – euroazjatycki gatunek ciepłolubnej sieciarki z rodziny mrówkolwowatych (Myrmeleontidae), liczniejszy w południowej części kontynentu. W Polsce jest szeroko rozprzestrzeniony.
Dorosły mrówkolew osiąga długość ok. 35 mm i rozpiętość skrzydeł 66–83 mm. Jest smukły, brązowoczarny, skrzydła ma prawie zupełnie przezroczyste, czułki krótkie, buławkowate. Jest podobny do ważki, od której różni się długością czułków i powolnym lotem. Mrówkolew jest aktywny o zmierzchu i w nocy, kiedy to poluje na drobne owady. 
Larwa jest szarobrunatna, masywna i krępa (długość ok. 12 mm). Na przodzie głowy ma dobrze rozwinięte żuwaczki. Dzięki nim larwa może wysysać płynną zawartość ciała swojej ofiary. Larwy mrówkolwa żyją tylko na piaszczystych terenach (szczególnie lubią bory sosnowe). Larwy żyją w samodzielnie wykopanych w piasku małych, lejkowatych dołkach, w których zagrzebane na dnie czatują na swoje ofiary. Na zewnątrz wystają jedynie żuwaczki. Łupem larwy padają głównie mrówki, ale nie pogardzi też innym owadem bądź pająkiem, który wpadnie do jej lejka. Gdyby ofiara próbowała się wydostać larwa ostrzeliwuje ją ziarenkami piasku. Gdy ofiara wpadnie do dołka larwa wstrzykuje do wnętrza jej ciała enzymy trawienne, po czym wysysa zawartość w postaci płynnej, a następnie wyrzuca niestrawione szczątki zdobyczy.

</doc>
<doc id="951725" url="https://pl.wikipedia.org/wiki?curid=951725" title="Osada Rybacka">
Osada Rybacka



</doc>
<doc id="951726" url="https://pl.wikipedia.org/wiki?curid=951726" title="Centrum Pucka">
Centrum Pucka

Centrum Pucka - kształtuje je średniowieczny układ 100 parcel, które do końca XIX wieku stanowiły nieomal cały obszar miasta. Szachownicowy układ ulic, ratusz, zamek, gotycka fara, nieistniejąca już kaplica św. Barbary w dzielnicy Korabne i kościół św. Jerzego otaczały mury z czterema bramami. Kamienice centrum są zdobione w stylach: neogotyckim, klasycystycznym, eklektycznym, secesyjnym.
Jedną z najpiękniejszych kamienic jest "Zajazd pod złotym lwem" - dawny hotel, wyróżnia się późnobarokową formą wolutowych spływów, ponad którymi posadowiona jest niewielka rzeźba leżącego lwa.

</doc>
<doc id="951727" url="https://pl.wikipedia.org/wiki?curid=951727" title="Grobowce Marynidów">
Grobowce Marynidów

Grobowce Marynidów – stanowisko archeologiczne w Maroku, na wzgórzu na przedmieściach Fezu. Zachowały się tu pozostałości dawnych grobowców sułtanów z dynastii Marynidów, panującej w Maroku między XIII a XV wiekiem. Grobowce znajdują się na fundamentach pierwotnego miasta, jakie powstało tu jeszcze za panowania pierwszych Idrysydów w VIII i IX wieku.
Same ruiny nie są jednak okazałe i większość turystów przybywa tu ze względu na widok, jaki roztacza się ze wzgórza na położoną niżej dzielnicę Fas al-Bali - starą medynę Fezu.

</doc>
<doc id="951728" url="https://pl.wikipedia.org/wiki?curid=951728" title="Grobowce Merynidów">
Grobowce Merynidów



</doc>
<doc id="951730" url="https://pl.wikipedia.org/wiki?curid=951730" title="Przeliczalna podaddytywność">
Przeliczalna podaddytywność



</doc>
<doc id="951732" url="https://pl.wikipedia.org/wiki?curid=951732" title="Grobowce merynidzkie">
Grobowce merynidzkie



</doc>
<doc id="951733" url="https://pl.wikipedia.org/wiki?curid=951733" title="Grobowce marynidzkie">
Grobowce marynidzkie



</doc>
<doc id="951736" url="https://pl.wikipedia.org/wiki?curid=951736" title="Powiat Miszkolc">
Powiat Miszkolc



</doc>
<doc id="951737" url="https://pl.wikipedia.org/wiki?curid=951737" title="Epilobium hirsutum">
Epilobium hirsutum



</doc>
<doc id="951739" url="https://pl.wikipedia.org/wiki?curid=951739" title="Link (postać)">
Link (postać)

 – główny bohater serii gier komputerowych "The Legend of Zelda", stworzonej przez Shigeru Miyamoto dla Nintendo. Postać Linka pojawiła się po raz pierwszy w 1986 roku w grze "The Legend of Zelda".
Link pojawia się w wielu grach, mandze, komiksach amerykańskich i w innych produkcjach przedsiębiorstwa Nintendo. Na podstawie dwóch pierwszych części cyklu "The Legend of Zelda" stworzono serię krótkometrażowych filmów animowanych. Pojawił się też z innymi postaciami, jak np. Mario, Donkey Kong czy Kirby w serii "Super Smash Bros."
Charakterystyka postaci.
Link występuje zazwyczaj jako kilku-, kilkunastoletni chłopiec. Zazwyczaj przedstawiany jest jako ciemny blondyn, ale w pierwszych częściach był szatynem. Jest jedną z niewielu leworęcznych postaci w grach wideo. Bohater nosi zawsze zieloną tunikę, biały, brązowy albo zielony podkoszulek i zieloną czapkę z wysokim, luźnym szpicem. Niekiedy nosi także białe rajtuzy. Ma długie, szpiczaste uszy.
Postać Linka jest zazwyczaj niema, choć w późniejszych częściach serii wydaje z siebie okrzyki bitewne, chrząknięcia albo krótkie słowa. Głosu postaci użyczali: Nobuyuki Hiyama (dorosły Link w ') Fujiko Takimoto (młody Link w "Ocarina of Time"), Sachi Matsumoto (w ') i Akira Sasanuma (w ""). Mimikę dodano mu dopiero w "Ocarina of Time" – było to możliwe ze względu na silnik trójwymiarowy gry.
Link podróżuje zwykle przez kraj Hyrule, zmagając się z siłami zła. Jego odwiecznym wrogiem jest Ganon, występujący również jako Ganondorf. Link posługuje się podczas swoich przygód różnorodnym sprzętem: zawsze nosi miecz i tarczę, używa też bumerangu, łuku, bomb i wielu innych narzędzi. W kilku grach serii uczy się grać na magicznych instrumentach i zmieniać postać.
Mimo młodego wieku, Link jest przedstawiany zawsze jako mężny wojownik. Jest skromny i uprzejmy, nigdy nie żąda zapłaty za swoją pomoc, zawsze śpieszy z pomocą uciemiężonym. Link jest zawsze przyjacielem księżniczki Hyrule – Zeldy; często uratowanie jej z opresji jest jednym z jego priorytetowych zadań.
Historia postaci.
W historii Hyrule istniało kilku różnych Linków. Postaci z poszczególnych części serii wyglądają podobnie, ale istnienie różnych Linków zostało ujawnione przy wielu okazjach w samych grach. W introdukcji do "The Wind Waker" i "" pojawiają się, na przykład, odniesienia do starożytnego, legendarnego bohatera, który wygląda identycznie jak Link, a w "The Wind Waker" wprost pojawia się odniesienie do postaci Linka z "Ocarina of Time", jako do postaci historycznej. Sam Miyamoto twierdzi, że istnieje oficjalny dokument, w którym przedstawione są związki pomiędzy częściami serii i konkretna chronologia, nigdy jednak nie upubliczniono tych informacji. Sympatycy serii regularnie usiłują dociec chronologii postaci, ale ich starania wciąż obracane są wniwecz, gdy nowa część gry drastycznie zaburza ich koncepcje. Sam twórca serii twierdzi, że ciągłość fabularna nie jest najistotniesza przy projektowaniu nowych gier z "The Legend of Zelda". Jego koncepcja koncentruje się na dostarczaniu graczom z każdą częścią nowych wrażeń i wyzwań.
W niektórych grach pojawia się rodzina Linka. W "" ma wuja, w "Ocarina of Time" wspomniana jest matka, która zginęła podczas wojny. W "The Minish Cap" wychowuje go dziadek (który jest kowalem), a w "The Wind Waker" – babka. W "The Wind Waker" ważną rolę odgrywa również jego siostra – Aryll.

</doc>
<doc id="951740" url="https://pl.wikipedia.org/wiki?curid=951740" title="The Archers">
The Archers

The Archers – radiowa opera mydlana, która nieprzerwanie gości na antenie sieci BBC od ponad 70 lat. To w gruncie rzeczy wielka saga rodzinna ukazująca przygody społeczności mieszkającej w niewielkim angielskim miasteczku Ambridge. 
Pierwsze eksperymentalne odcinki programu radio BBC nadało w Wielkiej Brytanii w 1950 roku. Ówczesny producent serialu, Godfrey Baseley, pracował nad programami informacyjnymi dla farmerów i postanowił spróbować nowej metody – słuchowiska.
Baseley miał nadzieję, że farmerzy będą nie tylko słuchać audycji, ale również uczyć się nowoczesnych metod gospodarowania na roli, o których rozmawiali bohaterowie słuchowiska. Był to strzał w dziesiątkę i odtąd słuchowisko na trwałe wpisało się w historię brytyjskiego radia publicznego.
Program emitowany jest bez przerwy od 1 stycznia 1951 r. i ciągle cieszy się olbrzymią popularnością wśród słuchaczy. Współtworzą go kolejne pokolenia aktorów i radiowców, a w Internecie powstają społeczności osób „uzależnionych” od serialu. 
Aż do 1972 roku audycja miała typowo edukacyjny charakter, pogłębiający wiedzę farmerów na temat gospodarki i społeczeństwa. W kolejne odcinki wplecione były wątki, które pozwalały wielu osobom lepiej uprawiać rolę i rozwijać swoje gospodarstwa. 
Słuchowisko nadaje dziś Program 4 BBC, ale obecnie jest to w większym stopniu audycja o charakterze rozrywkowym, choć i tak z dużym ładunkiem treści dotyczących życia mieszkańców terenów wiejskich. Scenariusz słuchowiska często nawiązuje do aktualnych wydarzeń w życiu społecznym, gospodarczym i politycznym Wielkiej Brytanii, co daje praktycznie nieograniczone możliwości rozwoju akcji.
Warto dodać, że sukces radiowy „The Archers” przyczynił się także do powstania polskich słuchowisk takich jak „Matysiakowie”, czy „W Jezioranach” na antenie Polskiego Radia.
Słuchowisko w Internecie.
Na stronie internetowej słuchowiska można znaleźć pełną genealogię rodziny Archers, jak również wszystkie informacje o kolejach losów bohaterów audycji. Są tam też dostępne audycje i ich streszczenia, wywiady z aktorami, nieoficjalne informacje z planu nagrań, quizy, pocztówki i e-kartki z Ambridge i wiele innych materiałów.

</doc>
<doc id="951742" url="https://pl.wikipedia.org/wiki?curid=951742" title="Maiden Japan">
Maiden Japan

Maiden Japan – EP koncertowe brytyjskiej heavymetalowej grupy Iron Maiden. Nagranie pochodzi z koncertu grupy w Nagoi 23 maja 1981. W Japonii EP zostało wydane pod nazwą Heavy Metal Army.
Lista utworów.
Wersja alternatywna.
Wydana w USA, Kanadzie, Argentynie, Australii, Nowej Zelandii i Brazylii.

</doc>
<doc id="951747" url="https://pl.wikipedia.org/wiki?curid=951747" title="DAP">
DAP



</doc>
<doc id="951756" url="https://pl.wikipedia.org/wiki?curid=951756" title="Węgorzyno (jezioro na Pojezierzu Ińskim)">
Węgorzyno (jezioro na Pojezierzu Ińskim)

Węgorzyno – jezioro na Pojezierzu Ińskim, w woj. zachodniopomorskim, w powiecie łobeskim, gm. Węgorzyno, w granicach administracyjnych miasta Węgorzyno. Powierzchnia lustra wody obejmuje według różnych źródeł od 59,4 ha do 72,8 ha. Objętość wody w jeziorze wynosi 3040,6 tys. m³. . 
Charakteryzuje się podmokłymi brzegami; wokół duże zróżnicowanie terenu; od strony północnej kąpielisko, ośrodek wypoczynkowy i pole namiotowe.
Według danych regionalnego zarządu gospodarki wodnej dominującymi gatunkami ryb w wodach Węgorzyna są: płoć, leszcz, sandacz. Pozostałymi gatunkami ryb występującymi w jeziorze są: szczupak pospolity, okoń europejski, węgorz europejski, ukleja, lin, karaś złocisty, wzdręga.
W 1998 roku dokonano badań czystości wody jeziora Węgorzyno, gdzie oceniono stan wód na III klasę czystości, a jezioro otrzymało III kategorię podatności na degradację biologiczną.
Na wodach Węgorzyna obowiązuje zakaz używania jednostek pływających z napędem spalinowym. 
W 1955 roku zmieniono urzędowo niemiecką nazwę jeziora – "Wangeriner See", na polską nazwę – "Jezioro Węgorskie". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę "Węgorzyno".

</doc>
<doc id="951758" url="https://pl.wikipedia.org/wiki?curid=951758" title="Richard Knopper">
Richard Knopper

Richard Knopper (ur. 29 sierpnia 1977 w Rijswijk) – holenderski piłkarz grający na pozycji ofensywnego pomocnika.
Życiorys.
Knopper jest wychowankiem Feyenoordu, jednak grał tylko w zespole juniorskim i nie przebił się do pierwszego zespołu. W 1993 roku trafił do juniorów Ajaksu Amsterdam, a w 1997 roku awansował do pierwszej drużyny. W tym samym roku, 9 listopada, zadebiutował w Eredivisie, w wygranym 5:0 meczu ze Spartą Rotterdam. W 1998 roku zdobył mistrzostwo kraju, ale oprócz debiutu tylko jeszcze jeden raz pojawił się na boisku. W sezonie 1998/1999 grał już więcej, a w sezonie 1999/2000 był już zawodnikiem wyjściowej jedenastki, zdobył 15 goli i uznano go Najlepszym Młodym Piłkarzem Ajaksu. W kolejnych dwóch sezonach Knopper stracił miejsce w składzie, gdyż nowy trener Co Adriaanse przestał stawiać na zawodnika. Richard miał niewielki udział, głównie z powodu kontuzji, w wywalczeniu drugiego w karierze mistrzostwa Holandii w sezonie 2001/2002.
Latem 2002 Knopper przeszedł na zasadzie wypożyczenia do greckiego Arisu Saloniki. Strzelił zaledwie 1 gola i zajął z Arisem 6. miejsce w Alpha Ethniki. W 2003 roku Knopper wrócił do Holandii i przez jeden sezon grał w SC Heerenveen, dla którego zdobył 9 bramek i zajął 4. miejsce. W sezonie 2004/2005 Knopper był już piłkarzem Vitesse Arnhem i w Arnhem grał także w całym kolejnym sezonie. Sezon 2006/2007 rozpoczął także w Vitesse, ale na wiosnę trafił do ADO Den Haag, z którym spadł z ligi.

</doc>
<doc id="951760" url="https://pl.wikipedia.org/wiki?curid=951760" title="Watolina">
Watolina

Watolina – gruba, puszysta dzianina wytwarzana z przędzy zgrzebnej wełnianej i bawełnianej, stosowana w krawiectwie jako materiał termoizolacyjny do ocieplania odzieży; występuje w kolorach białym, szarym i czarnym.
W procesie wytwarzania watoliny nitka wełniana stanowi osnowę, którą wiąże tworząca splot dzianinowy (najczęściej trykotowy) nitka bawełniana. Przy alternatywnym sposobie produkcji luźno skręconą przędzę wełnianą łączą splotem trykotowym dwie bawełniane osnowy. Miękkości i puszystości nadaje następnie watolinie obustronne (również jednostronne) drapanie. Surowcem do wytwarzania watoliny mogą być oprócz wełny również mieszanki włókien wtórnych i sztucznych.
Ze względu na bardzo dobre własności termoizolacyjne, watolinę stosuje się do ocieplania odzieży wierzchniej – najczęściej damskich i męskich zimowych płaszczyi kurtek oraz zimowej odzieży roboczej, np. tzw. „kufajek”. Będąc bardzo ciepła, watolina jest jednak dość ciężka. Coraz częściej zastępuje się ją lżejszymi włókninami, sztucznym futrem lub materiałami polarowymi.
Mianem watoliny określa się niekiedy również niektóre włókniny, np. owatę poliestrową wykorzystywaną m.in. w tapicerstwie.
Watolina znajduje również zastosowanie jako izolacja dźwiękochłonna w elektroakustyce.

</doc>
<doc id="951772" url="https://pl.wikipedia.org/wiki?curid=951772" title="Flurin Caviezel">
Flurin Caviezel

Flurin Caviezel (ur. 19 października 1934 w Luven, zm. 8 grudnia 2008 w Chur) - szwajcarski pisarz tworzący w języku romansz. Prowadził wykłady na uniwersytecie w Luven, był redaktorem magazynu "Dun da Nadal".

</doc>
<doc id="951778" url="https://pl.wikipedia.org/wiki?curid=951778" title="Street racing">
Street racing

Street racing – nielegalne wyścigi odbywające się na drogach publicznych. Są to zarówno spontaniczne spotkania niewielkiej liczby kierowców, jak też zaplanowane i zorganizowane zloty większych grup.
W wyścigach często startują samochody tuningowane. Street racing powstał w latach 30. XX w., gdzie miłośnicy motoryzacji postanowili zwiększyć moc dolnozaworowego 4-cylindrowego silnika spalinowego; kiedy skończyła się wojna w Ameryce, zaczął pojawiać się hot-rodding. W latach 50. i 60. XX w. street racing w Ameryce był już całkiem dobrze rozwinięty, kiedy to młodzi ludzie spotykający się w przydrożnych barach zakładali się, kto ma szybszy samochód. 
Historyczne samochody tego sportu to Ford Mustang, Chevrolet Camaro, Dodge Challenger i Chevrolet Corvette. Silniki w tych samochodach to 5- i 6-litrowe V8 (zdarzały się jeszcze większe), moc uzyskana w tych autach po modyfikacjach wynosiła co najmniej 300 KM, a zdarzały się nawet samochody o wysokim momencie obrotowym silnika i mocy ok. 700 KM.
Przykładowe konkurencje to drag racing i drifting.
Popkultura.
Street racing znalazł odzwierciedlenie również w popkulturze.

</doc>
<doc id="951781" url="https://pl.wikipedia.org/wiki?curid=951781" title="Goku">
Goku



</doc>
<doc id="951782" url="https://pl.wikipedia.org/wiki?curid=951782" title="MS Queen Victoria">
MS Queen Victoria

MS Queen Victoria – statek pasażerski o pojemności 90 000. Jest obok RMS Queen Mary 2 i RMS Queen Elizabeth 2 trzecią „królową” we flocie firmy Cunard (po raz pierwszy w historii trzy jednostki o takiej nazwie). W odróżnieniu od nich jest statkiem wycieczkowym a nie transatlantykiem. W związku z tym QV nie jest
już RMS (Royal Mail Steamer - Królewski Statek Pocztowy) a tylko MS (Motor Ship).
Na Queen Victoria jest 1 007 kabin, z których 86% to kabiny zewnętrzne, a 76% z nich posiada prywatne balkony. Na statku znajdują się m.in. eleganckie prywatne loże w trzypiętrowym Royal Court Theatre, Cunardia – pierwsze pływające muzeum Cunarda, pierwsza dwupiętrowa biblioteka z drewnianą boazerią, spiralnymi schodami oraz około 6000 książek, konserwatorium w stylu kolonialnym, z fontanną, zielenią oraz ruchomym szklanym dachem oraz Hemisphere’s – klub na najwyższym pokładzie.
Queen Victoria w Polsce.
31 maja 2008 "Queen Victoria" zacumowała po raz pierwszy w Gdyni przy Nabrzeżu Francuskim (obok Dworca Morskiego), gdzie przebywała zaledwie kilka godzin - od 6.30 do 14.00. Dla uczczenia tej wizyty tego samego dnia odbyła się uroczystość wmurowania pamiątkowej tablicy w Alei Statków Pasażerskich.
3 lipca 2008 statek odwiedził Port w Gdyni po raz drugi, a po raz trzeci przypłynął 22 lipca 2008.

</doc>
<doc id="951784" url="https://pl.wikipedia.org/wiki?curid=951784" title="Anthem (album Less Than Jake)">
Anthem (album Less Than Jake)

Anthem – album skapunkowego zespołu Less Than Jake wydany w 2003 roku.

</doc>
<doc id="951785" url="https://pl.wikipedia.org/wiki?curid=951785" title="Bagnet F">
Bagnet F

Bagnet F – system mocowania obiektywu do aparatu fotograficznego wprowadzony w 1959 roku i używany do dziś przez firmę Nikon. Bagnet F ma trzy zaczepy, otwór o średnicy 44 mm i płaszczyznę ogniskowania 46,5 mm. Zamyka się w kierunku przeciwnym do ruchu wskazówek zegara.
Bagnet F to obok Bagnetu K firmy Pentax jeden z dwóch systemów, które nie zostały zmienione lub zaniechane po wprowadzeniu autofocusa. Dzięki temu obecnie istnieje ponad 400 typów obiektywów w znacznej mierze kompatybilnych z aparatami Nikona i kilku innych producentów.
Pojawiły się też obiektywy oznaczone skrótem „DX”, przystosowane do aparatów cyfrowych z matrycą w formacie DX. Mimo swojej mechanicznej i elektronicznej kompatybilności nie nadają się one do używania z aparatami klasycznymi, ponieważ powodują niedoświetlenie pełnowymiarowego kadru. Efektem tego niedoświetlenia jest winietowanie.

</doc>
<doc id="951786" url="https://pl.wikipedia.org/wiki?curid=951786" title="Ignite (zespół muzyczny)">
Ignite (zespół muzyczny)

Ignite – amerykański zespół wykonujący hardcore/punk rock.
Historia i charakterystyka.
Został założony w 1993 roku w hrabstwie Orange w Kalifornii. Ich komercyjne wybicie się to album wydany 30 maja 2000 roku dla wytwórni TVT Records, który nazywał się "A Place Called Home". 20 lipca 2005 roku podpisali umowę z Abacus Recordings, a w maju 2006 wydali płytę "Our Darkest Days".

</doc>
<doc id="951788" url="https://pl.wikipedia.org/wiki?curid=951788" title="Teklinowo">
Teklinowo

Teklinowo – osada leśna w Polsce położona w województwie podlaskim, w powiecie sejneńskim, w gminie Krasnopol.
W latach 1975–1998 miejscowość administracyjnie należała do województwa suwalskiego.

</doc>
<doc id="951789" url="https://pl.wikipedia.org/wiki?curid=951789" title="John Bosco Manat Chuabsamai">
John Bosco Manat Chuabsamai



</doc>
<doc id="951790" url="https://pl.wikipedia.org/wiki?curid=951790" title="Neoplan">
Neoplan

Neoplan – marka autobusów produkowanych przez MAN Truck &amp; Bus AG, do 2008 funkcjonowało odrębne przedsiębiorstwo – Neoplan Bus GmbH.
Historia.
Gottlob Auwärter GmbH &amp; Co. KG.
Spółka została założona 1 lipca 1935 r. przez Gottloba Auwärtera, jako „Gottlob Auwärter GmbH &amp; Co. KG”. Zajmowała się produkcją autobusów oraz podwozi pojazdów ciężarowych. Mocno rozwinęła się w czasie II wojny światowej ze względu na duże zapotrzebowanie na ciężarówki dla wojska. Od 1953 r. produkowało autobusy pod własną marką Neoplan. Wtedy też w zakładach Neoplan powstały pierwsze autobusy lotniskowe, a w krótkim czasie Neoplan stał się liderem na rynku autobusów lotniskowych. Stało się tak za sprawą niskiej podłogi w autobusie (350 mm od nawierzchni), która ułatwiała wsiadanie i wysiadanie podróżnym. W 1961 r. na salonie motoryzacyjnym w Genewie miała miejsce premiera pierwszego autokaru turystycznego Neoplan Hamburg. Nowy model wywołał duże zainteresowanie swoim designem, co przysporzyło przedsiębiorstwu wielu klientów. W 1967 r. miała miejsce premiera pierwszego piętrowego autokaru – Neoplana Skylinera. Cztery lata później, w 1971 r., odbyła się premiera Neoplana Citylinera, który odznaczał się detalami z włókna szklanego, szatnią na pokładzie oraz toaletą przy środkowych drzwiach. W 1973 r. miała miejsce premiera modelu Jetliner, natomiast w 1975 r. zaprezentowano model Jumbocruiser. Ten mierzący 18 m długości i 4 m wysokości kolos jest do dziś największym autobusem wyprodukowanym w historii. Korzystając z doświadczenia w produkcji autobusów lotniskowych w 1977 r. Neoplan zaprezentował model N814, który był pierwszym na świecie niskopodłogowym autobusem miejskim. Jednocześnie na rynek wszedł autokar Neoplan Spaceliner, który oferował duża przestrzeń we wnętrzu i pojemność porównywalną z autokarem piętrowym. W 1974 r. 
Neoplan otwarł nową fabrykę w Kumasi na terenie Ghany na rynek afrykański, a w 1981 roku otworzono fabryki na terenie USA – w Lamar (Kolorado) i w Honey Brook (Pensylwania). Od tego czasu Neoplan był obecny na rynku amerykańskim. 
1988 rok przyniósł premierę rodziny autobusów miejskich Neoplan Metroliner, których nadwozie wykonano z poliwęglanu. Autobus został nagrodzony tytułem Bus of the Year 1990. W 1996 r. miała miejsce premiera nowego autokaru Neoplan Starliner, który za innowacyjne rozwiązania dostał tytuł Coach of the Year 2000. Do 2002 roku sprzedano łącznie ponad 750 sztuk tego modelu.
Neoplan w Polsce.
Od stycznia 1982 r. w berlińskiej fabryce przedsiębiorstwa Neoplan był zatrudniony inż. Krzysztof Olszewski. W 1985 r. został on dyrektorem tego zakładu, zaś od roku 1994 łączył tę pracę z prowadzeniem samodzielnego Biura Handlowego w Warszawie, a później przedsiębiorstwa Neoplan Polska Sp. z o.o., będących przedstawicielstwami przedsiębiorstwa Neoplan. W 1995 r. Neoplan Polska wygrał przetarg na dostawę 72 niskopodłogowych autobusów miejskich dla Poznania. W związku z tym zadecydowano o budowie fabryki autobusów na terenie Polski w Bolechowie (woj. wielkopolskie). Produkowane tam autobusy zyskały duże powodzenie na rynku polskim ze względu na nowocześniejsze rozwiązania techniczne stosowane przez Neoplana w stosunku do krajowej konkurencji. Autobusy miejskie Neoplan można zobaczyć m.in. na ulicach Poznania, Warszawy, Katowic, Legnicy, Gdańska, czy też Gdyni. Pod koniec lat 90. Krzysztof Olszewski liczył na rozwój współpracy z przedsiębiorstwem Gottlob Auwärter GmbH, które w grudniu 1999 roku kupiło 30% akcji Neoplan Polska. Planowano wspólną produkcję w Polsce do 600 sztuk autokarów „Neoplan” rocznie. Po przejęciu przedsiębiorstwa Gottlob Auwärter GmbH przez MAN-a te plany się nie powiodły. Dlatego we wrześniu 2001 roku Krzysztof Olszewski odkupił od Neoplana jego udziały w swojej spółce i zmienił jej nazwę na Solaris Bus &amp; Coach Sp. z o.o. W latach 2005–2009 w fabryce MAN w Sadach k. Poznania produkowane były autobusy Neoplan Centroliner.
W ramach grupy MAN.
W 2001 roku Komisja Europejska zatwierdziła fuzję przedsiębiorstw Neoplan oraz MAN Nutzfahrzeuge AG. Od tego czasu Neoplan jest częścią grupy MAN. Dwa lata później oba przedsiębiorstwa zaprezentowały wspólnie stworzony model Neoplan Tourliner. W 2004 roku zaprezentowano drugą generację Neoplana Starlinera, który zdobył tytuł Coach of the Year 2006. W 2006 roku zaprezentowano także nową generację Citylinera, a wkrótce także Skyliner doczekał się nowej odsłony. W 2009 r. z linii montażowej zjechał ostatni autobus miejski Neoplan. Obecnie produkowane są jedynie modele lotniskowe w kooperacji ze słoweńskim przedsiębiorstwem Tovarna Vozil Maribor (TVM). Neoplan jest obecny na rynkach Europy, Azji, Ameryki Północnej i Afryki.
Modele Neoplan.
Modele historyczne (wybrane).
Autobusy miejskie.
"Rodzina autobusów Neoplan Metroliner:"
Autobusy z rodziny „Neoplan Metroliner” oferowano w wersji z poziomym lub pionowym usytuowaniem silnika – „tower drive”. Autobusy takie oznaczano dodatkowo literami „TD” w nazwie modelu (np. „Neoplan N4020TD”).
"Rodzina autobusów Neoplan Centroliner"

</doc>
<doc id="951794" url="https://pl.wikipedia.org/wiki?curid=951794" title="Robbie Nevil">
Robbie Nevil

Robbie Nevil, właściwie Robert S Nevil (ur. 2 października 1958 roku w Los Angeles, w stanie Kalifornia) – amerykański piosenkarz, kompozytor i gitarzysta.
Ma dwóch braci – Alexa i Chrisa. Ukończył Beverly Hills High School w Beverly Hills, w stanie Kalifornia.
Kariera.
Jego tytułowy album "Robbie Nevil" (1986), produkcji Alex Sadkin i Phila Thornally'ego, przyniósł mu sławę i wysokie notowania na amerykańskiej liście przebojów "Billboard Hot 100 Hits", przebój "C'est La Vie" znalazł się na drugim miejscu "Hot 100" i utrzymywała się na tej pozycji przez następne dwa tygodnie.
Jego późniejsze dwa albumy "A Place Like This" (1988) i "Day 1" (1991) nie odniosły podobnego sukcesu. Śpiewał również w duecie z Courtney Love na pogrzebie amerykańskiego artysty Andy'ego Warhola.
Po 1991 roku Nevil skupił się na produkcji i pisaniu tekstów piosenek dla innych wykonawców. Kolejnym sukcesem były trzy piosenki, wykorzystane potem jako soundtracki do filmów: "Mój brat niedźwiedź II" ("Brother Bear 2", 2006), "High School Musical" – "The Start of Something New", "We're All In This Together" i "I Can't Take My Eyes Off Of You". Piosenka rozpoczynająca program "Hannah Montana" (2006-2007) – "The Best Of Both Worlds", to także jego dzieło. Rok 2012 współpraca z Connie Talbot przy piosence Sail Away.

</doc>
<doc id="951795" url="https://pl.wikipedia.org/wiki?curid=951795" title="Lasy twardolistne">
Lasy twardolistne



</doc>
<doc id="951797" url="https://pl.wikipedia.org/wiki?curid=951797" title="Pansofia">
Pansofia

Pansofia (gr. „wszechmądrość, wszechwiedza” od "pan" „wszystko” i "sophia" „mądrość, wiedza”) – ruch filozoficzno-religijny odnoszący się do osiągnięcia wiedzy uniwersalnej. W kontekście pedagogicznym powiązany z Janem Amosem Komeńskim.

</doc>
<doc id="951805" url="https://pl.wikipedia.org/wiki?curid=951805" title="B Is for B-sides">
B Is for B-sides

B Is for B-sides – album skapunkowego zespołu Less Than Jake wydany w 2004 roku.

</doc>
<doc id="951806" url="https://pl.wikipedia.org/wiki?curid=951806" title="Przegrupowanie pinakolowe">
Przegrupowanie pinakolowe

Przegrupowanie pinakolowe – nazwa reakcji chemicznej, podczas której 1,2-diole przekształcają się w aldehydy lub ketony o takiej samej liczbie atomów węgla. Podczas reakcji następuje dehydratacja substratu i przegrupowanie 1,2.
Przegrupowanie pinakolowe było jednym z pierwszych odkrytych przegrupowań szkieletu węglowego w chemii organicznej. Nazwa reakcji pochodzi od związku o nazwie pinakol (2,3-dimetylobutano-2,3-diol), który w trakcie destylacji z rozcieńczonym kwasem siarkowym przekształca się w pinakolon (3,3-dimetylobutan-2-on), zwany również pinakoliną.
Przekształcenie pinakolu (otrzymanego z acetonu) w pinakolinę zostało opisane po raz pierwszy w roku 1859 przez niemieckiego chemika Wilhelma Fittiga, a prawidłową strukturę związków i mechanizm reakcji przedstawił w roku 1873 chemik rosyjski, Aleksandr Butlerow.
Mechanizm reakcji.
Reakcja przebiega w środowisku kwaśnym. Kation wodorowy protonuje jedną z grup hydroksylowych diolu, po czym następuje eliminacja cząsteczki wody z wytworzeniem karbokationu. W następnym etapie przebiega przegrupowanie 1,2 grupy alkilowej R2 (lub atomu wodoru, jeśli R2 = H) do karbokationu z ładunkiem dodatnim na węglu alkoholowym, z którego w wyniku deprotonacji powstaje produkt końcowy reakcji – związek karbonylowy (ketonu dla R1 = alkil, aldehydu dla R1 = H).
Zastosowanie.
Przegrupowanie pinakolowe pozwala na syntezę aldehydów lub ketonów z alkenów (które można łatwo przeprowadzić w diole wicynalne). W ten sposób przemysłowo z izobutylenu, , otrzymuje się aldehyd izomasłowy, .

</doc>
<doc id="951812" url="https://pl.wikipedia.org/wiki?curid=951812" title="Johann Michael Sailer">
Johann Michael Sailer

Johann Michael Sailer (ur. 17 listopada 1751, zm. 20 maja 1832) – teolog i pedagog katolicki. W latach 1780–1781 wykładał dogmatykę w Ingolstadt, a w 1784 roku został wykładowcą etyki i teologii pastoralnej w Dillingen an der Donau. W 1794 roku stracił swoje stanowisko w wyniku fałszywego oskarżenia jakie przeciw niemu wysunięto. W roku 1822 Sailer został biskupem koadiutorem, a w 1829 roku biskupem ordynariuszem Ratyzbony.

</doc>
<doc id="951814" url="https://pl.wikipedia.org/wiki?curid=951814" title="Stawianie poprzeczki nad T">
Stawianie poprzeczki nad T

Poprzeczka nad T, oficjalnie nazywane obejściem czoła kolumny przeciwnika – manewr morski wykorzystywany w czasach okrętów artyleryjskich. W manewrze tym, grupa okrętów, najczęściej pancerników przepływa prostopadle przed czołem wrogiej kolumny okrętów. Pozwala to okrętom wykonującym taki ruch wprowadzić do akcji wszystkie wieże (dziobowe i rufowe) oraz artylerię średniego kalibru znajdującą się na burtach. Okręty będące podstawą litery T mogą odpowiedzieć ogniem tylko z wież dziobowych, a często również zasłaniają sobie nawzajem cele.
Możliwość obchodzenia czoła kolumny, była dostępna dopiero pod koniec XIX i na początku XX wieku, kiedy na okrętach wprowadzono obrotowe wieże artyleryjskie oraz napęd parowy. Taktyka ta stała się bezużyteczna kiedy powstała nowa broń – rakieta.
Stosowanie taktyki.
Okręty płynące do boju przyjmowały szyk liniowy, gdzie jeden okręt podążał za drugim. To dawało okrętom szerokie pole ostrzału, poza 2 martwymi strefami, od strony dziobu, oraz rufy. Okręty mając czyste pole ostrzału w prostej linii, atakowały inne okręty płynące często równolegle do nich. W takiej bitwie o zwycięstwie nie decydował dowódca, a łut szczęścia, uzbrojenie, prędkość, opancerzenie, oraz załoga okrętu.
Zastosowanie manewru, zmieniało bitwę morską, i nie była ona już „grą w kości”. Jako najkorzystniejsze ułożenie dla okrętów w poprzeczce, mogły one skoncentrować się na konkretnym okręcie salwą całoburtową wielu okrętów, czego żaden cel długo nie wytrzyma. Zaprojektowana dla pancerników, taktyka była często wykorzystywana przez krążowniki.
Manewr został wykorzystany między innymi podczas bitw pod Lissą, pod Cuszimą, koło przylądka Ésperance oraz bitwy morskiej o Leyte.

</doc>
<doc id="951816" url="https://pl.wikipedia.org/wiki?curid=951816" title="In with the Out Crowd">
In with the Out Crowd

In with the Out Crowd – album skapunkowego zespołu Less Than Jake wydany w 2006 roku.

</doc>
<doc id="951817" url="https://pl.wikipedia.org/wiki?curid=951817" title="Blink">
Blink



</doc>
<doc id="951819" url="https://pl.wikipedia.org/wiki?curid=951819" title="MAZ">
MAZ

MAZ (biał. Мінскі аўтамабільны завод; "Minski Autamabilny Zawod", w skrócie МАЗ, ros. Минский Автомобильный Завод; "Minskij Awtomobilnyj Zawod") – istniejący od 1944 roku i produkujący od 1947 roku białoruski producent samochodów ciężarowych, autobusów i trolejbusów (w latach 1995–2001 na licencji Neoplana) oraz przyczep i naczep z siedzibą w Mińsku. W 1991 roku z Mińskiej Fabryki Samochodów wydzielono Mińską Fabrykę Ciągników Kołowych (MZKT).
MAZ w Polsce.
Oprócz dość często jeszcze spotykanych ciężarówek, w Polsce eksploatowanych jest również ponad 20 autobusów MAZ. Pojazdy reprezentujące modele 103, 105, 107, 203, 206, 226 i 256 obecne w Białymstoku, Ełku, Elblągu, Hajnówce, Tczewie, Bielsku Podlaskim, Kielcach oraz w Krakowie oraz jeden trolejbus znajduje się w taborze lubelskiego MPK. Wojsko Polskie użytkuje kilkanaście sztuk pojazdów MAZ 543A jako nośnika systemu antenowego i kabiny dowodzenia systemu rakietowego NEWA SC.
MAZ w Górnośląsko-Zagłębiowskiej Metropolii.
W Górnośląsko-Zagłębiowskiej Metropolii (GZM) przewoźnicy prywatni posiadają dużo autobusów MAZ, bo są w przeciwieństwie do konkurencji tanie. Przewoźnicy ZTM posiadają 34 autobusy typu MAZ 103, 8 piętnastometrowych typu MAZ 107 i 34 modeli MAZ 203. Tutejszy transport miejski jest także wzbogacony o 4 przegubowe jedynie występujące w Polsce pojazdy typu MAZ 205 oraz 8 MAZ 206.
Sankcje.
W 2021 r. MAZ (jak i jego dyrektor Iwankowicz) został dodany do listy sankcyjnej UE, Szwajcarii i Kanady.

</doc>
<doc id="951822" url="https://pl.wikipedia.org/wiki?curid=951822" title="Krzczonów-Folwark">
Krzczonów-Folwark

Krzczonów-Folwark – część wsi Krzczonów w Polsce, położona w województwie lubelskim, w powiecie lubelskim, w gminie Krzczonów. Do 1 stycznia 2011 r. miejscowość była samodzielną wsią.
W latach 1975–1998 Krzczonów-Folwark należał administracyjnie do województwa lubelskiego.
"Krzczonów-Folwark" jest sołectwem gminy Krzczonów.

</doc>
<doc id="951827" url="https://pl.wikipedia.org/wiki?curid=951827" title="Lewandowszczyzna">
Lewandowszczyzna

Lewandowszczyzna – wieś w Polsce położona w województwie lubelskim, w powiecie lubelskim, w gminie Krzczonów.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Krzczonów.

</doc>
<doc id="951828" url="https://pl.wikipedia.org/wiki?curid=951828" title="Cacau">
Cacau

Cacau, właśc. Claudemir Jeronimo Barretto (ur. 27 marca 1981 w Santo André) – niemiecki piłkarz brazylijskiego pochodzenia występujący na pozycji napastnika w Cerezo Osaka. Otrzymał niemieckie obywatelstwo w lutym 2009 roku.
Kariera.
Pierwszym klubem, w którym występował był brazylijski klub "Nacional AC São Paulo". Cacau karierę w Niemczech rozpoczął w sezonie 2000-2001 w Türkgücü München. W 2001 roku kupił go 1. FC Nürnberg, gdzie grał przez 2 lata i strzelił 8 goli w 44 meczach. W 2003 roku działacze VfB Stuttgart zdecydowali się zakupić napastnika do swojej drużyny. Obecnie w klubie tym zaliczył ponad 200 ligowych występów a w sezonie 2006-2007 zdobył mistrzostwo Niemiec. Po otrzymaniu niemieckiego obywatelstwa w lutym 2009 został powołany przez trenera reprezentacji Niemiec Joachima Löwa do drużyny narodowej, w której zadebiutował w meczu z Chinami 29 maja 2009 w Szanghaju. W 2014 roku przeszedł do Cerezo Osaka występującego w japońskiej ekstraklasie.
W 2010 roku zdobył brązowy medal na mistrzostwach świata w 2010.

</doc>
<doc id="951829" url="https://pl.wikipedia.org/wiki?curid=951829" title="Chleb (film 1918)">
Chleb (film 1918)

Chleb (ros. "Хлеб") – utracony czarno-biały film rosyjski, zrealizowany w 1918 roku przez reżysera Borisa Suszkiewicza.
Opis.
Powstały w 1918 roku w wytwórni Moskowskij Kinokomitiet (Московский кинокомитет) 32-minutowy czarno-biały film przeznaczony był dla pokazów publicznych. Nie zachował się do dziś. 
Fabuła.
Akcja filmu – pochwały dla idei szerzącego się wśród robotników bolszewizmu – została zbudowana na konfrontacji dwóch głównych bohaterów, z których jeden był idealistą, drugi zaś bolszewikiem. Film kończył się ukazaniem zbrojnego powstania robotników.
Obsada.
Znane są imiona aktorów, którzy zagrali w filmie, jednak, ponieważ film został utracony, dane na temat ich ról w dziele są niepełne.

</doc>
<doc id="951830" url="https://pl.wikipedia.org/wiki?curid=951830" title="Majdan Policki">
Majdan Policki

Majdan Policki – wieś w Polsce, położona w województwie lubelskim, w powiecie lubelskim, w gminie Krzczonów. Do 1 stycznia 2011 r. miejscowość była przysiółkiem wsi Nowiny Żukowskie
Wieś jest najdalej na północ wysuniętą miejscowością gminy Krzczonów.
W latach 1975–1998 miejscowość należała administracyjnie do województwa lubelskiego.

</doc>
<doc id="951831" url="https://pl.wikipedia.org/wiki?curid=951831" title="Żuków Drugi">
Żuków Drugi

Żuków Drugi – wieś w Polsce położona w województwie lubelskim, w powiecie lubelskim, w gminie Krzczonów.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Krzczonów.

</doc>
<doc id="951832" url="https://pl.wikipedia.org/wiki?curid=951832" title="Temptation">
Temptation

Temptation – debiutancki album niemieckiego trio wokalnego Monrose, wydany 8 grudnia 2006 r. przez Starwatch Music, a zwłaszcza przez Dieter'a Falka i grupę produkcyjną Jiant z udziałem Marca Mozarta, Toni Cottura'y i J Remy'ego. Album został odznaczony jako platynowy, gdyż w pierwszym tygodniu po wydaniu sprzedało się aż 200 tysięcy kopii, a singel „Shame” trafił na pierwsze miejsca list przebojów. W lutym 2007 r. album "Temptation" otrzymał status potrójnie platynowego i łączna sprzedaż albumu wyniosła 400 tysięcy egzemplarzy.
Historia.
Produkcja.
Pod koniec października 2006 roku, szóstka finalistek "Popstars" zaczęła nagrywać alternatywne wersje piosenek na debiutancką płytę trio wraz z producentem Dieterem Falkiem i jego grupą. Oprócz Falka, produkcją zajął się także Jiant oraz Bobbybass, Marcus Brosch, Toni Cottura, Jonas Jeberg, Marc Mozart, Major, J Remy, Snowflakers, Derek von Krogh i J. Worthy. Zaś tekstami piosenek zajęli się: Edwin „Lil' Eddie” Serrano, Gary Barlow, Claude-Michel Schönberg i Alain Boublil. W studiu wraz z Martinem Friedem nagrywały materiały, ale nie z nim stworzyły oficjalną listę utworów.
Wydania i recenzje.
Krytycy przyjęli "Temptation" pozytywnie, jeden z nich — Stefan Johannesburg (laut.de) ocenił album za „bardzo brytyjski i chwytliwy”, a zespół porównał do takich grup jak Pussycat Dolls czy Destiny’s Child. Krążek zadebiutował bardzo wysoko na austriackich, niemieckich i szwajcarskich notowaniach albumów i został zcertyfikowany platyną przez IFPI, sprzedając się w 200 tysiącach egzemplarzy w ciągu dwóch tygodni po premierze. W czerwcu 2007 roku album sprzedał się w 400 tysiącach egzemplarzy.
Początkowo planowano aby „Do That Dance” został trzecim singlem z albumu, jednak wydano tylko dwa: Pierwszy z nich to „Shame”. Piosenka osiągnęła wielki sukces zajmując pozycję #1 w Austrii, Niemczech i Szwajcarii oraz zdobywając tytuł „najbardziej sukcesywnego debiutu roku”. 3/4 sprzedaży singli w Niemczech zajęła ta właśnie piosenka, osiągając kolejnych tytułów: „najczęściej kupowanego CD singla” i „najczęściej ściąganej piosenki przez legalny digital download (w Niemczech od 2004 roku)”.. Następny singel „Even Heaven Cries”, wydany został na początku marca. Piosenka wzięła udział w eliminacjach do Konkursu Piosenki Eurowizji 2007. Utwór zajął najwyżej pozycję #6 w Niemczech i utrzymywał się w Top 20 w Austrii oraz Szwajcarii.

</doc>
<doc id="951835" url="https://pl.wikipedia.org/wiki?curid=951835" title="Cha Bum-keun">
Cha Bum-keun



</doc>
<doc id="951844" url="https://pl.wikipedia.org/wiki?curid=951844" title="GOL">
GOL



</doc>
<doc id="951845" url="https://pl.wikipedia.org/wiki?curid=951845" title="Dekanat Bierzgłowo">
Dekanat Bierzgłowo

Dekanat Bierzgłowo – jeden z 24 dekanatów w rzymskokatolickiej diecezji toruńskiej.
Historia.
Dekanat bierzgłowski został utworzony w 1934 przez bpa W. S. Okoniewskiego z parafii wchodzących wcześniej w skład dekanatów: toruńskiego, chełmżyńskiego i fordońskiego. Należał wtedy do diecezji chełmińskiej. W 1949 został zreorganizowany przez bpa K. J. Kowalskiego; wyłączono z niego 3 parafie a dodano w to miejsce 3 inne parafie. Obecny kształt uzyskał 2 grudnia 2001 po reorganizacji przeprowadzonej przez bpa toruńskiego A. W. Suskiego.
Parafie.
Lista parafii (stan z 12 listopada 2018):
Sąsiednie dekanaty.
Bydgoszcz IV "(diec. bydgoska)", Chełmża, Toruń II, Toruń IV, Unisław Pomorski

</doc>
<doc id="951854" url="https://pl.wikipedia.org/wiki?curid=951854" title="Gorillini">
Gorillini



</doc>
<doc id="951857" url="https://pl.wikipedia.org/wiki?curid=951857" title="Dekanat Brodnica">
Dekanat Brodnica

Dekanat Brodnica – jeden z 24 dekanatów w rzymskokatolickiej diecezji toruńskiej.
Historia.
Dekanat brodnicki niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Górzno, Jabłonowo Pomorskie, Kurzętnik, Lidzbark Welski, Rypin "(diec. płocka)"

</doc>
<doc id="951859" url="https://pl.wikipedia.org/wiki?curid=951859" title="Panina">
Panina



</doc>
<doc id="951860" url="https://pl.wikipedia.org/wiki?curid=951860" title="Poprzeczka nad t">
Poprzeczka nad t



</doc>
<doc id="951861" url="https://pl.wikipedia.org/wiki?curid=951861" title="Sahelanthropus">
Sahelanthropus



</doc>
<doc id="951862" url="https://pl.wikipedia.org/wiki?curid=951862" title="Dekanat Chełmno">
Dekanat Chełmno

Dekanat Chełmno – jeden z 24 dekanatów w rzymskokatolickiej diecezji toruńskiej.
Historia.
Dekanat chełmiński niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą „Totus Tuus Poloniae Populus”. Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 12 lipca 2021):
Sąsiednie dekanaty.
Chełmża, Grudziądz II, Świecie "(diec. pelplińska)", Unisław Pomorski, Wąbrzeźno

</doc>
<doc id="951867" url="https://pl.wikipedia.org/wiki?curid=951867" title="Dekanat Chełmża">
Dekanat Chełmża

Dekanat Chełmża – jeden z 24 dekanatów w rzymskokatolickiej diecezji toruńskiej.
Historia.
Dekanat chełmżyński niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 12 listopada 2018):
Sąsiednie dekanaty.
Bierzgłowo, Chełmno, Kowalewo Pomorskie, Toruń I, Toruń II, Toruń III, Unisław, Wąbrzeźno

</doc>
<doc id="951873" url="https://pl.wikipedia.org/wiki?curid=951873" title="Jakubowo (powiat sępoleński)">
Jakubowo (powiat sępoleński)

Jakubowo – część wsi Zamarte w Polsce, położona w województwie kujawsko-pomorskim, w powiecie sępoleńskim, w gminie Kamień Krajeński.
W latach 1975–1998 Jakubowo administracyjnie należało do województwa bydgoskiego.

</doc>
<doc id="951875" url="https://pl.wikipedia.org/wiki?curid=951875" title="Valve Anti-Cheat">
Valve Anti-Cheat

Valve Anti-Cheat – w skrócie VAC – zintegrowany z platformą Steam system wykrywania i zwalczania cheaterów, opracowany przez firmę Valve Corporation. Został pierwszy raz użyty w grze "Counter-Strike" w wersji 1.4 w 2002 roku. Obecnie obsługuje silniki GoldSrc, Source i Unreal Engine 2.
Działanie.
VAC jest całkowicie zautomatyzowany. Po tym, jak wykryje użycie niedozwolonych kodów lub programów, nakłada na konto użytkownika Steam blokadę, której nie można zdjąć. W profilu oszusta umieszcza widoczną informację o nałożonej blokadzie, permanentnie blokuje opcje kupna i sprzedaży przedmiotów z gry oraz nie pozwala grać na serwerach chronionych przez system. VAC wykrywa oszustwa za pomocą odpowiednich sygnatur oszustw. Wszelkie modyfikacje, dzięki którym gracz zyskuje przewagę nad innym, klasyfikowane są jako oszustwo i wywołują blokadę VAC. Wlicza się w to modyfikacje głównych plików wykonywalnych gry oraz bibliotek łączonych dynamicznie (DLL).
VAC jest komponentem Steamworks oraz klienta Steam i skanuje on system użytkownika w poszukiwaniu oprogramowania do oszukiwania, gdy gra jest uruchomiona. Działa to podobnie do skanera antywirusowego i VAC posiada swoją bazę danych, dzięki której wykrywa znane oszustwa. W momencie wykrycia oprogramowania do oszukiwania konto użytkownika zostaje oznaczone do otrzymania blokady z opóźnieniem. Blokada nie zostanie nałożona natychmiast po wykryciu oszustwa, lecz z kilkudniowym opóźnieniem.
Cel.
Celem VAC jest zniechęcenie użytkowników do korzystania z oprogramowania służącego do oszustw (tzw. cheatów) poprzez nakładanie wysokich kar na użytkowników złapanych na oszukiwaniu oraz przez utrudnienie takim użytkownikom sprawdzenia, czy oszustwa są aktywnie wykrywane. Blokady są powiązane z kontem użytkownika, dlatego jedynym sposobem na pozbycie się jej będzie utworzenie nowego konta Steam oraz ponowne kupno gry.

</doc>
<doc id="951876" url="https://pl.wikipedia.org/wiki?curid=951876" title="Osady Zamarckie">
Osady Zamarckie

Osady Zamarckie – część wsi Zamarte w Polsce, położona w województwie kujawsko-pomorskim, w powiecie sępoleńskim, w gminie Kamień Krajeński.
W latach 1975–1998 Osady Zamarckie administracyjnie należały do województwa bydgoskiego.

</doc>
<doc id="951878" url="https://pl.wikipedia.org/wiki?curid=951878" title="Club de Fútbol Puebla de la Franja">
Club de Fútbol Puebla de la Franja



</doc>
<doc id="951880" url="https://pl.wikipedia.org/wiki?curid=951880" title="Dekanat Działdowo">
Dekanat Działdowo

Dekanat Działdowo – jeden z 24 dekanatów w rzymskokatolickiej diecezji toruńskiej, w rejonie brodnickim, najbardziej wysunięty na wschód.
Historia.
Jan Paweł II bullą "Totus Tuus Poloniae Populus" z 25 marca 1992, w myśl wskazań Soboru Watykańskiego II dokonał reorganizacji struktur administracyjnych Kościoła katolickiego w Polsce, ustalając nowy podział diecezji i prowincji kościelnych. Powstała wówczas nowa diecezja toruńska, w skład której wszedł dekanat działdowski należący poprzednio do diecezji chełmińskiej z siedzibą w Pelplinie.
Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 13 listopada 2018):
Sąsiednie dekanaty.
Grunwald "(archidiec. warmińska)", Kozłowo "(archidiec. warmińska)" Lidzbark Welski, Mława "(diec. płocka)", Rybno Pomorskie, Żuromin "(diec. płocka)"

</doc>
<doc id="951881" url="https://pl.wikipedia.org/wiki?curid=951881" title="Szynszyla mała">
Szynszyla mała

Szynszyla mała ("Chinchilla lanigera") – endemiczny gatunek gryzonia z rodziny szynszylowatych, o pięknym futrze uznawanym za najlepsze i najbardziej miękkie oraz jedno z najcenniejszych na świecie, które na przestrzeni ostatnich 200 lat było głównym powodem masowych polowań na te zwierzęta. Dzika, rabunkowa gospodarka łowiecka doprowadziła do wybicia niemal całej populacji szynszyli na wolności. "C. langiera" żyje obecnie niemal wyłącznie na terenie Rezerwatu Narodowego Las Chinchillas (hiszp. "Reserva Nacional Las Chinchillas") – rezerwatu położonego w okolicy miasta Illapel w chilijskiej prowincji Choapa – oraz w 42 koloniach rozsianych w jego okolicy. Szynszyla mała jest obecnie zaliczana przez Międzynarodową Unię Ochrony Przyrody (IUCN) do gatunków krytycznie zagrożonych na wolności.
Historia odkrycia i badań.
Indianie od wieków wykorzystywali skórki szynszyli do wykonania okryć wierzchnich. Z czasem ubiory wykonane z futer szynszyli stały się oznaką luksusu. Na zwierzęta o pięknym futrze zwrócili także uwagę Europejczycy. Pierwsza pisemna wzmianka na temat szynszyli pojawiła się w wydanej w Sewilli w 1590 roku "Historia Natural y Moral de las Indias". Jej autor, hiszpański jezuita José de Acosta, opisuje, że „...chinchillas to kolejny gatunek małych zwierząt jak wiewiórka; mają futra cudownie miękkie...”.
W 1782 roku jako pierwszy badacz szynszylę opisał w swojej "Historii natury w Chile" chilijski jezuita i naturalista Juan Ignacio Molina. Kolejnym solidnym opisem gatunku była wydana w 1846 roku słynna praca George’a Waterhouse’a "Historia naturalna ssaków".
Systematyka.
"Chinchilla" jest nazwą rodzajową dla dwóch żyjących współcześnie gatunków: szynszyli małej ("Chinchilla lanigera"), oraz szynszyli krótkoogonowej ("Chinchilla chinchilla" lub "Chinchilla brevicaudata") określanej również jako "Bolivian chinchilla", "Peruvian chinchilla" lub "Royal chinchilla". Literatura zoologiczna na temat gatunków szynszyli jest nieuporządkowana i w przeszłości była dość skąpa, a w 1937 roku Theodor Bidlingmaier wspominał jedynie o zauważalnych różnicach morfologicznych poszczególnych kolonii i lokalizacji. Gryzonie z rodzaju "Chinchilla" zostały przez człowieka przetrzebione i nie można obecnie stwierdzić, czy w niedalekiej przeszłości nie istniały odrębne gatunki lub podgatunki szynszyli.
Po przeprowadzeniu porównawczych badań genetycznych osobników z kolonii żyjących w okolicach Auco, z szynszylami z rejonu Talca naukowcy stwierdzili, że różnice w budowie genetycznej między poszczególnymi populacjami żyjącymi na wolności są duże. Zdaniem badaczy forma udomowiona szynszyli jest w rzeczywistości hybrydą powstałą w wyniku krzyżowania gatunków z rodzaju "Chinchilla", prawdopodobnie "C. lanigera" z "C. chinchilla" ("C. brevicaudata"). Wobec tego faktu, a także znacznych różnic, jakie po udomowieniu tych "Chinchilla" zachodzą na skutek inbredu, uzasadnione byłoby używanie odrębnego określenia dla formy szynszyli udomowionych. Mimo licznych aluzji w literaturze zoologicznej formalnie nie została przyjęta żadna odmienna forma nazewnictwa dla szynszyli hodowlanej.
Etymologia.
W 1782 roku Juan Ignacio Molina opisał szynszylę jako "Mus laniger" od: "mys (μυς)", czyli „mysz”, oraz (łac.) "lanigier" znaczącego „wełnisty” „włochaty”. W 1829 roku Bennett zaproponował dla tego rodzaju nazwę "Chinchilla" korygując równocześnie epitet gatunkowy do formy żeńskiej: "lanigera". Niektórzy zoolodzy nie zgadzają się z tym utrzymując, że używana winna być forma "Chinchilla laniger". Nowa nazwa rodzajowa "chinchilla" wywodziła się z nazewnictwa lokalnego, a źródłosłów prawdopodobnie pochodził ze zbitki używanych w języku keczua słów: „chin” (cichy, milczący) i „sinchi” (silny, odważny) z sufiksem typowym dla zdrobnień „lla”, co w rezultacie dawało określenie cech zwierzęcia: silne, ciche, małe. Inna teoria mówi o tym, że nazwa "chinchilla" mogła pochodzić od nazwy chilijskich Indian Chincha i w zestawieniu z sufiksem zmiękczającym „lla” oznacza „mały Chincha”.
Genetyka.
Garnitur chromosomowy "C. lanigera" tworzą 64 chromosomy.
Budowa ciała.
Morfologia.
Szynszyla mała ma wielkość niedużego królika. Okazy żyjące na wolności są wyraźnie mniejsze od znanych z warunków hodowlanych. U szynszyli zaznacza się dymorfizm płciowy w rozmiarach ciała zwierząt – samice są nieznacznie większe od samców.
Czaszka szynszyli małej jest szeroka. Uszy są duże (45–48 mm), owalne, pokryte krótką, rzadką sierścią. Przedne łapy są mocno zredukowane i wyposażone w 5 palców. Mocne łapy tylne, na końcu porośnięte sztywną szczeciniastą sierścią, są zakończone 3 głównymi palcami. Czwarty, boczny, jest słabo rozwinięty. Pazury szynszyli są krótkie.
"C. lanigera" ma gęste, bardzo miękkie futro, o sierści długiej na 2–4 cm. W naturze włosy części grzbietowej mają kolor niebieskawoszary i srebrnoszary, a na części brzusznej żółtobiały. Sierść jest bardzo gęsta, bowiem rośnie w pęczkach po 50–75 włosów z jednego mieszka włosowego. Wyjątkowa jedwabistość, gęstość i barwa futer szynszyli jest przyczyną ogromnego popytu na produkowane z nich wyroby, a w rezultacie wybicia ogromnych populacji i zagrożeniem dla istnienia gatunku. "C. lanigera" ma obfite, długie na około 10–13 cm wibryssy. Ogon jest długi porośnięty szorstką sierścią o włosie krótszym u nasady ogona (30–40 mm), a dłuższym przy jego końcu (50–60 mm). Samice "C. lanigera" mają dwie pary sutków na piersiach, zaś samice udomowione mają także jeszcze jedną parę zlokalizowaną w pachwinie.
Szynszyla mała ma uzębienie o charakterze hypsodontycznym (wysokokoronowe), co oznacza zęby o krótkich korzeniach i masywnej koronie. Wzór zębowy: formula_1. Zęby rosną przez całe życie zwierzęcia. Siekacze rosną o 5–7,5 cm rocznie. Ciemnożółta barwa uzębienia jest traktowana jako oznaka zdrowia zwierząt.
Fizjologia.
Temperatura ciała szynszyli małej zawiera się w przedziale 38–39 °C. Temperatura ciała szynszyli z hodowli mierzona w odbycie wynosi: 35,8 °C dla samców, a 36,4 °C dla samic. Puls: 100–150 na minutę. Mocz "C. lanigera" jest mocno skoncentrowany. Nie stwierdzono zmniejszania się stężenia jonów sodu w moczu przy okresowym ograniczeniu dostępu do wody i pożywienia. Odchody są ciemne, podłużne i twarde, średnio o długości 8,6 mm, a przekroju 3,9 mm. Wymiary zależą jednak od wieku i wielkości osobnika, a także od płci. Kał samców jest dłuższy i węższy. Szynszyle dbają o higienę sierści. Czyszczą ją, „kąpiąc” się w piasku. W tym celu pozostawiają w okolicy wejścia do nory koło o promieniu około 40 cm, który służy za wannę do tych kąpieli.
Tryb życia.
Szynszyle małe wiodą życie na otwartej przestrzeni, w szczelinach skalnych, grotach, małych przedsionkach tworzących się w usypiskach kamieni. Prowadzą nocny tryb życia. Są bardzo socjalne i rodzinne, co widać choćby w sprawowaniu opieki nad baraszkującymi młodymi przez obydwoje rodziców. Matki często podsuwają swym pociechom kawałki pożywienia. Kiedy widzą zagrożenie, stają jednak agresywne w stosunku do nieprzyjaciela. Stroszą sierść, szczerzą zęby, a w niewoli starają się także polać przeciwnika moczem.
Cykl życiowy.
Owulacja u samicy "C. lanigera" trwa średnio 48 godzin, zaś pełny cykl średnio około 38,1 dnia. Ciąża trwa 105–118 dni (średnio 111). Stwierdzono, że u samic w niewoli owulacja jest spontaniczna, czasem następuje nawet przed otwarciem pochwy. Poród zazwyczaj zaczyna się wczesnym rankiem. Po porodzie samica zjada łożysko. Udomowiona szynszyla rodzi zazwyczaj w okresie od maja do listopada (na półkuli południowej) lub od listopada do maja (na półkuli północnej). Zazwyczaj miot liczy od 1 do 6 młodych, najczęściej 2–3. Proporcja płci u noworodków (samce:samice) wynosi od 1,1 do 1,24 – w zależności od badanej populacji. Śmiertelność przy porodzie wynosi 10,4%. Noworodki mają otwarte oczy, pełne uzębienie, ważą średnio 52 g, a ich skórę pokrywa futro. Po godzinie od porodu młode zaczynają samodzielnie chodzić. Matka karmi je mlekiem przez pierwsze 6–8 tygodni życia, ale po pierwszym tygodniu zjadają już stały pokarm. Malce zazwyczaj piją mleko matki leżąc na plecach. Dolną wiekową granicą zdolności do samodzielnego przeżycia jest 25 dni. Wymiana sierści na „dorosłą” zachodzi po 2 miesiącach życia. Młode szynszyle ważą już wówczas średnio 342,9 g. Dojrzałość płciową "C. lanigera" osiąga zazwyczaj po 8 miesiącach, ale może ona nastąpić wcześniej – nawet po pierwszych 5,5 miesiąca życia.
Długość życia tych gryzoni na wolności dochodzi do 6 lat, choć niektóre źródła wspominają o maksymalnym wieku 10 lat. W hodowli "C. lanigera" dożywają nawet do 20 lat.
Struktura społeczna.
"C. lanigera" jest zwierzęciem stadnym. Żyje w koloniach liczących od kilku do kilkuset osobników, ale tylko dwie znane zoologom populacje mają liczebność rzędu 450–500 sztuk. Poszczególne kolonie zajmują zwykle powierzchnię 1,5 do 113,5 ha, przy przeciętnym zagęszczeniu rzędu 4,37 zwierząt na hektar. Wielkość kolonii nie jest zmienna między okresami o małej i dużej ilości opadów.
Znakowanie terenu.
"C. lanigera" oznaczają swoje terytorium moczem.
Głos.
Szynszyle komunikują się za pomocą wydawanych dźwięków. Sygnały te są zróżnicowane i poszczególne dźwięki można przypisać do konkretnych znaczeń. Hodowcy rozróżniają dźwięki komunikacji między dorosłymi szynszylami, sygnały alarmowe dla stada, dźwięki komunikacji matki z młodymi, wyrażające zdenerwowanie i inne.
Rozmieszczenie geograficzne.
Niewiele wiadomo o historycznych miejscach rozmieszczenia populacji "C. lanigera", bowiem przez dziesięciolecia gatunek był tępiony przez człowieka, a nie prowadzono szczegółowych badań populacji na wolności.
Dzika populacja "C. lanigera" żyje w Rezerwacie Narodowym Las Chinchillas (hiszp. "Reserva Nacional Las Chinchillas") – rezerwacie położonym w okolicy miasta Illapel w chilijskiej prowincji Choapa (region Coquimbo) – oraz w okolicy chilijskiego La Higuera położonego 100 km na północ od Coquimbo. Zoolodzy w przeszłości odnotowywali także występowanie dzikich szynszyli w okolicach Talca i na północy Chile aż po granicę z Peru. W połowie XIX wieku nie znajdywano kolonii szynszyli dalej na południe Chile niż do rzeki Choapa. Zdecydowana większość dzikich "C. lanigera" jest jednak skupiona w 42 koloniach rozsianych dookoła "Las Chinchillas Nacional Reserve".
Nie są znane żadne ślady kopalne "C. lanigera".
Ekologia.
"C. lanigera" jest roślinożercą. W skład jego menu wchodzą części około 24 gatunków roślin: krzewów, traw, ziół, sukulentów i nasion. Szynszyle chętnie wybierają pożywienie bogate we włókna, a z małą zawartością ligniny (drzewnika). Do ulubionych roślin należą trawy – "Nassella chilensis" oraz "Stipa plumosa". Poza nimi szynszyle chętnie zjadają części krzewów: "Lobelia polyphylla", "Heliotropium stenophyllum", "Proustia cuneifolia", "Bridgesia incisifolia" i "Portieria chilensis". Wśród roślin zielnych uznaniem cieszą się także "Oxalis carnosa" i paproć "Adiantum chiliensis", z sukulentów – "Puya berteroniana". Podczas posiłku szynszyle siedzą wyprostowane, trzymając zjadany pokarm w przednich łapach. Zmienność menu uzależniona jest od pór roku i obfitości opadów w poszczególnych latach. Pora sucha trwa w Chile od października do kwietnia, zaś opady są stosunkowo częstsze między majem a sierpniem.
Do drapieżników polujących na szynszyle należy kolpeo, którego łupem padają zarówno młode jak i dorosłe osobniki, oraz polujący raczej tylko na młode szynszyle puchacz magellański.
Na wolności szynszyle często zapadają na pasożytniczą chorobę Chagasa ("trypanosomozę"), która wywoływana jest przez świdrowca amerykańskiego przenoszonego na te zwierzęta przez pluskwiaki "Triatoma spinali". Wyniki kilku niezależnych badań wskazują, że od 20 do 40% populacji w okolicy Auco zapadało na tę chorobę. W komercyjnej hodowli w Brazylii stwierdzono u hodowanych osobników "C. lanigera" kilka gatunków pasożytów: ogoniastka jelitowego (pierwotniak z grupy wiciowców), chorobotwórcze pierwotniaki "Cryptosporidium" oraz "Eimeria chinchillae" z grupy apikompleksów.
Siedlisko.
Naturalnym miejscem życia "C. lanigera" są jałowe, spieczone, surowe zbocza gór w północno-centralnym Chile na wysokości od ok. 400 do 1,650 m n.p.m. Tereny te są skaliste i piaszczyste, rzadko porośnięte krzewami, ziołami, kaktusami, sukulentami. Szynszyle chętnie penetrują szczeliny i dziury między skałami, które mogą dawać ochronę przed drapieżnikami. Tereny zajmowane przez poszczególne kolonie zajmują zwykle od 1,5 do 113,5 ha. Większość z nich liczy mniej niż 50 osobników, żadna nie przekracza 500 szt. Kolonie, które są zlokalizowane blisko Rezerwatu Narodowego Las Chinchillas, żyją bliżej siebie.
Szynszyle budują swoje nory w pobliżu skał. Główny korytarz wiedzie od wejścia do obszernej komory pełniącej funkcję sypialni. W okresach porodu sypialnia zamienia się w gniazdo wyścielone miękkim, jadalnym materiałem. Często jest nim siano, choć w gniazdach znaleźć można także strąki motylkowatego "Balsamocarpon brevifolium" czy owoce kaktusa.
Znaczenie gospodarcze.
Jako pierwsi zalety skór z szynszyli docenili żyjący w Chile Indianie Chincha. Polowali na te zwierzęta zaspokajając potrzebę tworzenia ciepłych ubiorów. Wraz z nastaniem ery białych ludzi zagrożenie dla gatunku wzrosło. Przemysłowe polowania rozpoczęły się w północnym Chile w 1828 roku. Osgood cytuje relację Thomasa Bridgesa z 1846 roku, opisującego masowe, zorganizowane polowania, podczas których lokalni, wyspecjalizowani myśliwi zwani „chinchillero” wykorzystywali fretki domowe do penetrowania nor szynszyli i wypłaszania ich na zewnątrz, gdzie zabijali je kijami lub łapali przy pomocy specjalnie do tego celu wytresowanych psów. Z roku na rok rosło zapotrzebowanie na dostawy skór do Europy i Ameryki Północnej. W latach 1900–1909 oficjalna liczba wyeksportowanych futer przekraczała średnio pół miliona sztuk rocznie. Ceny futer rosły, a populacja była intensywnie przetrzebniana. Z czasem światowy popyt na skóry szynszyli zaczął być zaspokajany przez powstające w Stanach Zjednoczonych i w Europie fermy hodowlane.
Hodowla.
Historia hodowli "Chinchilla lanigera" miała początek w 1923 roku. W tym czasie Mathias F. Chapman, inżynier pracujący dla górniczej firmy Anaconda Copper Company, kończył swoje obowiązki w Chile i postanowił zabrać ze sobą do Stanów Zjednoczonych kilka żywych okazów z myślą o założeniu farmy produkującej te zwierzęta na skóry. Schwytał w górach, w okolicy Potrerillos 11 okazów: 3 samice i 9 samców. Podczas podróży statkiem jedno zwierzę zdechło, ale jedna z samic urodziła dwa młode. 21 lutego 1923 roku Chapman dotarł ze zwierzętami do USA. Pierwsza farmę szynszyli założył w Tehachapi w Kalifornii. Stąd pochodziły wszystkie "C. lanigera", które dały później początek hodowlom w Stanach Zjednoczonych i w Europie. Mathias Chapman zmarł 26 grudnia 1934. Kilka ze zwierząt przywiezionych z Chile przeżyło go. Theodor Bidlingmaier wspominał w 1937 roku o pięciu funkcjonujących w Chile rodzimych licencjonowanych farmach szynszyli. Dwie z nich należały do korporacji ze Stanów Zjednoczonych.
Początek hodowli "C. lanigera" w Polsce dała ferma Władysława Rżewskiego w Grywałdzie. Zwierzęta zostały sprowadzone z Kanady. Szynszyla odmiany mutacyjnej „polski beż” pojawiła się po raz pierwszy w roku 1958 na fermie Rżewskiego. Pierwsza szynszyla – samiec – miała jasny, kremowy odcień barwy futra i bladoczerwone oczy sprawiające wrażenie przezroczystych. W roku 1999 ta rodzima odmiana mutacyjna została objęta ochroną zasobów genetycznych ras rodzimych. W chwili obecnej szynszyla beżowa utrzymywana jest na pięciu fermach.
Hodowla hobbystyczna.
Szynszyle stały się również cenionym zwierzęciem w domowych hodowlach hobbystycznych. Ich łatwość w adaptacji do zmiennych warunków sprawia, że mogą być i są hodowane w wielu częściach świata. Zasadniczo wszystkie hodowane w domach szynszyle są potomkami gromadki sprowadzonej przez Chapmana do USA.
Warunki do hodowli.
Temperatura otoczenia powinna się kształtować 17–25 °C, przy wilgotności powietrza poniżej 50%.
Klatka. Małe stada powinny mieć przestrzeń (np. klatka, terrarium, kombinacja akwarium i klatki) o wymiarach nie mniejszych niż: długość 1 m, wysokość 0,5 m. Klatka powinna być wyposażona w półki i mieć podwieszone tekturowe tuby o średnicy 10-13 cm.
Poidło na wodę – najlepiej kulkowe, twarde i umocowane na zewnątrz klatki. Szynszyla pije około 25–50 ml wody na dobę.
Karma – specjalistyczne pokarmy można nabyć w sklepach zoologicznych; podawane w stabilnej (raczej porcelanowej niż plastikowej) miseczce na karmę. Idealny skład karmy powinien zawierać się w formule: 10–20% białka, 2–5% tłuszczu oraz 15–35% włókna. Dzienne orientacyjne spożycie karmy przez jedną szynszylę to około 30 g. Dodatki w postaci orzechów, orzechów laskowych, ziaren słonecznika, suszonych jabłek, rodzynków powinny być ograniczane do maksimum 1 łyżki dziennie. Zmiana karmy powinna odbywać się stopniowo.
Konary do gryzienia – szynszyle, podobnie jak wiele innych gryzoni, potrzebują regularnie ścierać zęby.
Metalowa karuzela do biegania.
Specjalny piasek – do regularnych suchych kąpieli higienicznych (2-3 razy w tygodniu, przez około godzinę). Potrzebny jest piasek lub pył wulkaniczny oraz pojemnik, w którym kąpiele mogą być wykonywane. Wielkość pojemnika powinna być adekwatna do wielkości szynszyli, zwierzę powinno mieć swobodę poruszania, aby mogło wykonać pełny przewrót/obrót.
Zagrożenia i ochrona.
"C. langiera" należy do grona zwierząt uznanych przez Międzynarodową Unię Ochrony Przyrody (IUCN) za gatunki zagrożone i w „Czerwonej księdze gatunków zagrożonych” ma status CR – „krytycznie zagrożony”. Od pierwszej połowy XIX wieku szynszyle były masowo zabijane dla ich cennych skór. W 1929 roku władze Chile wprowadziły zakaz polowań, lecz przyczynił się on do dalszego wzrostu cen, co napędzało popyt. Kwitło kłusownictwo i przemyt skór. Chilijski badacz szynszyli Jaime E. Jiménez wskazuje, że gatunek został w 1953 roku uznany za gatunek wymarły na wolności.
W roku 1978 odkryto zachowane na wolności kolonie "C. langiera", więc w 1983 utworzono pod egidą chilijskiego Związku Leśnictwa Narodowego CONAF (Corporación Nacional Forestal) Rezerwat Narodowy Las Chinchillas. "C. langiera" żyje obecnie niemal wyłącznie na terenie Parku Narodowego Szynszyli i w 42 koloniach rozsianych w jego okolicy, które liczą od kilkudziesięciu do maksimum 500 osobników. Jedynie 19 z 42 znanych kolonii objętych jest ochroną. Łączna populacja dzikich szynszyli jest szacowana na 2500–11 700 osobników i stale się zmniejsza. Jiménez wnioskował o poszerzenie granic Las Chinchillas Nacional Reserve. Mała kolonia w okolicy La Higuera nie uzyskała ochrony. Od 1991 roku dzikie populacje szynszyli są wpisane na listę CITES. W 2005 CONAF opublikowało „Narodowy plan ochrony chilijskiej szynszyli”.

</doc>
<doc id="951884" url="https://pl.wikipedia.org/wiki?curid=951884" title="Chinchilla lanigera">
Chinchilla lanigera



</doc>
<doc id="951885" url="https://pl.wikipedia.org/wiki?curid=951885" title="Obkas-Młyn">
Obkas-Młyn

Obkas-Młyn – nieoficjalna kolonia wsi Obkas, była osada przymłyńska w Polsce położona w województwie kujawsko-pomorskim, w powiecie sępoleńskim, w gminie Kamień Krajeński nad północnym brzegiem jeziora Mochel.
Osada już nie istnieje, we wskazanym miejscu jest las.
W latach 1975–1998 miejscowość administracyjnie należała do województwa bydgoskiego.
Młyn w Obkasie wspominany jest w dokumentach już w 1273 roku. Młyn ten napędzany był przez rzeczkę Obkas, która stanowi lewy dopływ Kamionki. Przy wyliczaniu opłat z wiosek „klucza kamieńskiego" w roku 1682 przy samej wsi Obkas nie wspomina się jednak o podatku młyńskim. Jednak już w roku 1736 arcybiskup gnieźnieński Teodor Potocki przyznaje szlachetnemu Michaelowi Prądzyńskiemu obkaski młyn ze wszystkim domami, rolami, polami, łąkami i ogrodami, które są ograniczone, wraz z dobrami polowymi, które zazwyczaj zasiewano do 28,5 morgów na obu polach, poza tym pół włóki na polach i granicach Orzełka z pastwiskami, owocami, dochodami, zyskiem i wszystkimi przynależnościami, które od dawna do tego młyna należały, wraz ze źródłami zwanymi „Trifes", skąd młyn otrzymuje swą wodę.
Prądzyński mógł na własny użytek warzyć piwo, jednakże bez uszczerbku dla dochodów arcybiskupa; mógł mieć owczarza ze 150 owcami, na co otrzymuje wolne pastwisko na polach Orzełka i Obkasu. Prądzyński dostarczać miał za to do Kamienia na święto św. Marcina, arcybiskupa i męczennika, 40 korców mąki pszennej według miary kamieńskiej, tuczoną świnię lub zamiast tuczenia płacić 12 florenów dobrej monety. Prądzyński i jego potomkowie musieli w całości utrzymywać budynki młyna oraz zakupywać z własnych środków kamienie młyńskie i potrzebne do używania młyna mechanizmy żelazne. Prądzyński i jego potomkowie nie mogli być usunięci z posiadania młyna (jedynie w przypadku jego lekkomyślnego rujnowania). Akt nadania sławi zacne życie Prądzyńskiego, jego wiedzę i sprawność jako młynarza.
W 1772 roku młyn należał do młynarza Tabata, zaś w 1838 roku do młynarza Henniga. W 1840 roku w piśmie z Kwidzyna donoszono, że młyn leży w dawnym dystrykcie noteckim, gdzie na podstawie edyktu z 1788 roku dzierżawa młyna musi być obliczona na 6 lat i wobec tego jest zmienna. Ostatni raz oszacowano młyn w roku 1806, na skutek czego trzeba było płacić 29 talarów, 36 srebrnych groszy i 10 fenigów dzierżawnego, które w roku 1821 zostało tymczasowo (do następnego oszacunku) zniżone do połowy.
W roku 1905 Obkas miał 336 mieszkańców. W wojnie brało udział wielu młodych mieszkańców Obkasu. Nie powróciło siedemnastu, którzy polegli na polach bitew 1 wojny światowej. Byli to: Jan Arndt (20.06.1893 – 2.06.1915), Paweł Arndt (2.09.1887 – 23.11.1914), Paweł Gunther (6.09.1888 – 29.10.1916), August Hennig (18.12.1893 – 27.09.1918), Józef Łapka (19.03.1890-11.11.1914), Jan Lacke(12.03.1883 -23.09.1914), JózefNelke(5.II.1889-11.11.1914), Józef Pankau (28.03.1891 – 6.09.1914), Paweł Pankau (16.05.1899 -19.07.1918), Paweł Panske (1.07.1878 – 22.07.1917), Antoni Papenfuss (10.01.1886 – 28.02.1915), August Papenfuss (10.05.1888 – 14.12.1914), Andrzej Ringel (10.01.1895 -10.01.1916), Albert Schlumm (10.04.1891 – 3.11.1914), Franciszek Scholla (16.01.1896 – 5.09.1917), Albert Weilandt (21.04.1884 – 9.04.1917), Jan Weilandt (5.05.1876 – 22.12.1914).
Młyn w Obkasie istniał jeszcze w 1919 roku, aczkolwiek już wcześniej ucierpiał z powodu braku wody.

</doc>
<doc id="951887" url="https://pl.wikipedia.org/wiki?curid=951887" title="Bractwo Kapłańskie Świętego Piusa V">
Bractwo Kapłańskie Świętego Piusa V

Bractwo Kapłańskie Świętego Piusa V (łac. "Societas Sacerdotalis Sancti Pii Qunti", SSPV) – stowarzyszenie życia apostolskiego o poglądach sedewakantystycznych, powołane w 1983 przez księdza Antoniego Cekadę, bp Clarence Kelly, bp Daniela Dolana i bp Donalda Sanborna. Jego siedziba znajduje się w Oyster Bay Cove w stanie Nowy Jork. Patronem i imiennikiem bractwa jest święty kościoła katolickiego i papież Pius V.
Doktryna (skrócona).
Bractwo Kapłańskie Świętego Piusa V powstało na fali sprzeciwu wobec postanowień soboru watykańskiego II a zwłaszcza dotyczących spraw doktrynalnych. Głosi ono, podobnie jak wszyscy sedewakantyści, że:
Ponadto założyciele bractwa byli przeciwni zbytniemu zbliżeniu z kościołem posoborowym Bractwa Św. Piusa X i związanych z nim „czystek” dokonywanych przez abp Lefebvre’a, co legło u podstaw jego założenia.
Opieka duszpasterska.
Bractwo kapłańskie sprawuje opiekę nad Seminarium Duchownym Św. Piusa V i Niepokalanego Serca Maryi, któremu przewodniczy biskup Clarence Kelly, wyświęcony przez arcybiskupa Marcelego Lefebvre’a w seminarium FSSPX w Écône, który później przeszedł na sedewakantyzm oraz żeńskim zakonem św. Józefa, córek Najświętszej Maryi Panny. Bractwo sprawuje także opiekę nad obozami letnimi pod wezwaniem Świętego Tomasza Akwinaty, prowadzi także własne radio internetowe.
Kaplice.
Sedewakantystyczne bractwo posiada kaplice w całych Stanach Zjednoczonych, między innymi w:

</doc>
<doc id="951889" url="https://pl.wikipedia.org/wiki?curid=951889" title="Dekanat Golub">
Dekanat Golub

Dekanat Golub – jeden z 24 dekanatów w rzymskokatolickiej diecezji toruńskiej.
Historia.
Dekanat golubski niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 11 listopada 2018):
Sąsiednie dekanaty.
Czernikowo "(diec. włocławska)", Dobrzyń nad Drwęcą "(diec. płocka)", Jabłonowo Pomorskie, Kowalewo Pomorskie, Wąbrzeźno

</doc>
<doc id="951893" url="https://pl.wikipedia.org/wiki?curid=951893" title="CS Cartaginés">
CS Cartaginés

Club Sport Cartaginés – kostarykański klub piłkarski z siedzibą w Cartago, występujący w Primera División de Costa Rica. Zespół występuje na stadionie . 
Założony w 1906 roku Cartaginés jest obecnie najstarszym klubem grającym w najwyższej klasie rozgrywkowej.
Historia.
Club Sport Cartaginés założony został 6 lipca 1906 roku przez Williego Periego, grupę Kostarykańczyków angielskiego pochodzenia oraz angielskich imigrantów żyjących w Cartago. Początkowo stroje drużyny były czerwono-czarne. Odkąd w Cartago pojawiło się kilka klubów piłkarskich, rozgrywano regularnie mecze z miejscowymi klubami, takimi jak Combate i Monte Libano.
W latach 1914–1921 klub występował pod nazwą Americano. Do poprzedniej nazwy zespół powrócił w roku 1921, gdy do życia powołana została ogólnonarodowa liga kostarykańska. Zmieniono też stroje klubowe na biało-niebieskie pionowe pasy, które obowiązują do dziś. W roku 1923 Cartaginés zdobył swój pierwszy tytuł mistrza Kostaryki.
Wkrótce doszło do kryzysu z powodu licznych emigracji piłkarzy do klubów stołecznych lub Europy. Z tego powodu w 1925 roku Cartaginés zawiesił swą działalność. Wzrastająca popularność futbolu w Cartago doprowadziła do zorganizowania turnieju z udziałem miejscowych klubów. Zaraz po turnieju reaktywowano klub Cartaginés, którego drużynę sformowano z zawodników biorących udział w zakończonym turnieju. W roku 1935 klub wygrał trzecią ligę, a w 1936 roku wygrał ligę drugą, tym samym awansując do najwyższej ligi kostarykańskiej. Po przeprowadzeniu transferów, klub drugi raz zdobył mistrzostwo Kostaryki. W roku 1940 Cartaginés, mając w składzie czterech piłkarzy z roku 1936, pokonał w finale Herediano i trzeci raz sięgnął po mistrzostwo kraju.
Tytuł w roku 1940 był jak dotąd ostatnim mistrzostwem w dziejach klubu. W następnych latach, w barwach tej drużyny, pierwsze swoje spotkania w karierze rozgrywał José Rafaela „Fello” Meza Ivancovicha. W ciągu kilku lat zyskał on przydomek "el Maestro". Na początku nowego tysiąclecia Ivancovich został ogłoszony najlepszym piłkarzem Kostaryki w XX wieku. Mimo to klub nie był w stanie przełamać dominacji klubów Saprissa i LD Alajuelense, dlatego największymi osiągnięciami w tym okresie mogły być tylko tytuły wicemistrza Kostaryki. Największy kryzys przypadł na lata 80., kiedy to drużyna spadła do drugiej ligi. W 1994 roku Cartaginés sięgnął po Puchar Mistrzów CONCACAF.
Aktualny skład.
Stan na sezon 2021/2022

</doc>
<doc id="951899" url="https://pl.wikipedia.org/wiki?curid=951899" title="Konwencja westminsterska">
Konwencja westminsterska

Konwencja westminsterska – tajne porozumienie zawarte pomiędzy Wielką Brytanią a Prusami 16 stycznia 1756 roku. Fryderyk II zobowiązał się, że w razie ewentualnej wojny angielsko-francuskiej nie zaatakuje hanowerskich posiadłości Korony Brytyjskiej, Jerzy II natomiast zagwarantował, iż nie dopuści by opłacane przez Wielką Brytanię rosyjskie wojska były użyte przeciwko Prusom. Miało to wyeliminować Rosję jako sojusznika Austrii w razie wybuchu konfliktu zbrojnego pomiędzy nią a Prusami. Inicjatorem konwencji był Fryderyk II, który odchodząc od tradycyjnego sojuszu Prus z Francją na skutek jej coraz bardziej niepewnej polityki wobec tlącego się konfliktu austriacko-pruskiego o Śląsk, szukał porozumienia z Anglią. Jednocześnie, starał się nie zrywać sojuszu z Ludwikiem XV. Decyzja Fryderyka, pochopnie odczytana w Wersalu za sprzyjanie Wielkiej Brytanii, pchnęła wprost Francję do zawarcia sojuszu z Austrią. Układ ten wywołał efekt domina, będąc jedną z przyczyn odwrócenia przymierzy.

</doc>
<doc id="951900" url="https://pl.wikipedia.org/wiki?curid=951900" title="Cartagines Cartago">
Cartagines Cartago



</doc>
<doc id="951902" url="https://pl.wikipedia.org/wiki?curid=951902" title="Club Atlético Universal">
Club Atlético Universal



</doc>
<doc id="951903" url="https://pl.wikipedia.org/wiki?curid=951903" title="Mr. Big (amerykański zespół muzyczny)">
Mr. Big (amerykański zespół muzyczny)

Mr. Big – amerykański zespół rockowy utworzony w 1988.
Historia.
Mr. Big połączył dwa popularne trendy muzyczne sceny rockowej lat 80.: hard rocka, skupiając się na melodiach i przyjaznych słuchaczowi refrenach, oraz imponującą biegłość techniczną znaną jako shredding. Początków zespołu można szukać w momencie gdy basista Billy Sheehan opuścił zespół Davida Lee Rotha w 1988. Natychmiast po tym Sheehan rozpoczął kompletowanie nowego składu z pomocą Mike’a Varneya ze Shrapnel Records.
Menedżerem zespołu został były menedżer Journey i Santany – Herbie Herbert, a w jego skład weszli gitarzysta Paul Gilbert (ex-Racer X), perkusista Pat Torpey i wokalista Eric Martin. W 1989 nowo założony kwartet podpisał kontrakt z Atlantic Records, w wyniku którego wydano debiutancki album "Mr. Big". Albumowi nie udało się dotrzeć do słuchaczy w USA, jednak odniósł spory sukces w Japonii.
Przełom nastąpił w 1991 wraz z drugim albumem, "Lean Into It". Znalazły się na nim dwie ballady które zapewniły zespołowi sukces komercyjny: „To Be With You” i „Just Take My Heart”, a także piosenki rockowe takie jak „Green-Tinted Sixties Mind”.
Kolejne wydawnictwa "Bump Ahead" w 1993 oraz "Hey Man" w 1996 nie powtórzyły sukcesu "Lean Into It" w USA. Natomiast w Japonii zespół nadal wyprzedawał swoje koncerty, a także wydał kilka płyt koncertowych na japońskim rynku.
W 1997 Paul Gilbert opuścił zespół, aby zająć się karierą solową i reaktywować Racer X. Jego miejsce zajął Richie Kotzen, były gitarzysta Poison. W nowym składzie wydano dwa albumy: "Get Over It" w 2000 oraz "Actual Size" w 2001.
Napięcia w zespole pomiędzy Billym Sheehanem a pozostałymi członkami doprowadziły do upadku grupy. Kontrakt z wytwórnią na kolejny tour po Japonii został dopełniony w formie "trasy pożegnalnej". Zespół rozpadł się w 2002, a wszyscy członkowie zajęli się innymi projektami muzycznymi. Reaktywowany w 2009 roku w oryginalnym składzie. W 2010 roku ukazał się siódmy album studyjny zespołu zatytułowany "What if..."

</doc>
<doc id="951904" url="https://pl.wikipedia.org/wiki?curid=951904" title="Dziennik urzędowy">
Dziennik urzędowy

Dziennik urzędowy – specjalny rodzaj publikacji wydawanej przez odpowiedni organ władzy państwowej lub samorządowej, służący do urzędowego ogłaszania aktów normatywnych i innych aktów prawnych, które w myśl ustawy, muszą być ogłaszane w taki sposób. Jest to oficjalne źródło poznania prawa.
Historia.
Ogłaszanie prawa było znane już od czasów starożytnych i przybierało bardzo różne formy. Stela zawierająca „kodeks Hammurabiego” z ok. 1700 r. p.n.e. stanowi do dziś trwały przekaz praw obowiązujących w Mezopotamii, choć zapewne stworzono ją przede wszystkim dla propagandy osobistych dokonań władcy, aniżeli dla upowszechnienia prawa obowiązującego w jego królestwie. Wiele świadectw prawa klasycznego z czasów Grecji (jak prawa Drakona) i Rzymu przetrwało do naszych czasów dzięki zapisom w formie reliefów na ścianach budynków publicznych, tak jak to ma miejsce w Gortynie na Krecie (p. też "Acta Diurna"). W następnych wiekach wykształciła się funkcja herolda, urzędnika, ogłaszającego akty monarsze. Wraz z upowszechnieniem się druku około połowy XV w. podejmowano różne próby upowszechnienia prawa poprzez druk obowiązujących przepisów. 
Dopiero rewolucja francuska (1789–1799) przyniosła zmianę jakościową, polegającą na powiązaniu publikacji aktów prawnych z nadaniem im mocy obowiązującej; sformułowano zasady, pojawiły się procedury ogłaszania aktów normatywnych, rozpoczęto publikację specjalnych wydawnictw; pierwszym z nich był francuski „Bulletin des lois de la République Française”, wydawany od 4 grudnia 1793.
Podobne próby podejmowano w Polsce. Od XVI w. wykształciła się zasada publikowania wszystkich praw uchwalonych przez dany sejm walny w jednym zbiorze zwanym "konstytucją". Ustawa z 1505 stanowiła, iż konstytucje mają być ogłaszane przez obwołanie publiczne ("proclamationes publicas"), a prócz tego przez złożenie oryginalnego egzemplarza drukowanego zbioru Statutów w skarbcu królewskim w Krakowie, a innych egzemplarzy we wszystkich kapitułach katedralnych i urzędach wszystkich starostw. Ustawa "De constitutionibus novis per proclamationes publicandis" ("O nowych ustawach wprowadzanych w życie poprzez urzędowe ogłoszenie") również z 1505 stanowiła: "Aby przez nieznajomość nowej ustawy nikt nie uważał się za oszukanego, gdyby cokolwiek działo się przeciw ustawie, która nie została podana do wiadomości ogółu, zdecydowaliśmy, pragnąc we wszystkich postanowieniach naszych postępować w sposób nie budzący wątpliwości, żeby nikt nie był zobowiązany do przestrzegania nowej ustawy, jeśli uprzednio nie zostanie ona urzędowo ogłoszona".
W połowie XVIII wieku podjęto edycję Volumina Legum, ksiąg zawierających w dziesięciu tomach obowiązujące prawo od statutów Kazimierza Wielkiego do czasów współczesnych. Publikacje te nie miały jeszcze charakteru urzędowego, mimo że nierzadko wspierane były przez władców. Pierwszy dziennik urzędowy w Polsce, zwany Gazetą Rządową ukazywał się w okresie insurekcji kościuszkowskiej od 1 lipca do 30 września 1794. Nie był jednak dziennikiem promulgacyjnym, czyli nadającym moc obowiązującą stanowionemu prawu. Warto odnotować, że już wówczas dostrzegano konieczność rzetelnego informowania społeczeństwa o działaniach i rozstrzygnięciach władz publicznych. W prospekcie wspomnianej Gazety Rządowej, zapowiadającym rozpoczęcie jej wydawania napisano: „"w każdym czasie wiele na tym zależy, aby publiczność przez fałszywe wiadomości zwodzoną nie była … nie mniej i na tym bardzo wiele zależy, aby wszelkie czynności i ustanowienia rządowe, jak najrzetelniej i najrychlej powszechnej wiadomości dochodziły"”. Stwierdzenie to jednoznacznie wskazuje na wagę, jaką w Polsce przykładano do informowania opinii publicznej o działaniach władz oraz stanowionym prawie.
Późniejszy Dziennik Praw (1807–1813) Księstwa Warszawskiego i Dziennik Praw Królestwa Polskiego (1815–1871) miały już charakter promulgacyjny.
Dzienniki urzędowe w Polsce.
W Polsce dziennikami urzędowymi są:
Organy wydające.
Organami wydającymi dzienniki urzędowe są:
Udostępnianie polskich dzienników urzędowych.
Organy wydające dzienniki urzędowe prowadzą w postaci elektronicznej zbiory tych dzienników. Do zbiorów Dziennika Ustaw i Monitora Polskiego wydaje się skorowidz w postaci elektronicznej. Dziennik Ustaw i Monitor Polski lub zawarte w nich akty normatywne i inne akty prawne, w tym orzeczenia, udostępnia się:
Wyżej wymienione dzienniki urzędowe są udostępniane w opisany powyżej sposób nie tylko przez ich wydawcę (Rządowe Centrum Legislacji, ale również przez wszystkie urzędy terenowych organów administracji rządowej i organów samorządu terytorialnego).
Inne dzienniki urzędowe oraz zbiory aktów prawa miejscowego stanowionych przez powiat lub gminę lub zawarte w nich akty normatywne i inne akty prawne udostępnia się:
Przed wejściem w życie ustawy z dnia 4 marca 2011 r. o zmianie ustawy o ogłaszaniu aktów normatywnych i niektórych innych aktów prawnych oraz niektórych innych ustaw () dzienniki urzędowe były wydawane i udostępniane w formie papierowej.

</doc>
<doc id="951906" url="https://pl.wikipedia.org/wiki?curid=951906" title="Wanderers FC (Artigas)">
Wanderers FC (Artigas)

Wanderers Fútbol Club - urugwajski klub piłkarski z siedzibą w mieście Artigas, stolicy departamentu Artigas.
Historia.
Klub założony został 26 września 1935 roku i gra obecnie w lidze regionalnej Liga de Fútbol de Artigas.
W klubie w 1996 grał dwukrotny uczestnik finałów mistrzostw świata Rubén Paz.

</doc>
<doc id="951909" url="https://pl.wikipedia.org/wiki?curid=951909" title="A.F.C. Bournemouth">
A.F.C. Bournemouth

Athletic Football Club Bournemouth – angielski klub piłkarski z siedzibą w Bournemouth grający w Premier League.
AFC Bournemouth wygrywał drugie i trzecie klasy rozgrywkowe w Anglii i dwukrotnie w historii grał na czwartym poziomie. Zdobywali także Football League Trophy, oraz Puchar Południowy Trzeciej ligi.
Bournemouth spędził większość swojej historii w trzeciej klasie piłki nożnej. Pod kierownictwem Eddiego Howea awansowali do Premier League. Sezon 2015-16 był dla AFC Bournemouth pierwszym w historii w najwyższej klasie rozgrywkowej.
Historia.
Boscombe F.C..
Boscombe F.C. został utworzony jesienią 1899 roku na bazie starszego klubu Boscombe St. John’s Lads’ Institute F.C, a pierwszym prezesem był J.C Nutt.
W swoim pierwszym sezonie 1899/1900 Boscombe F. C. startował w rozgrywkach Bournemouth and District Junior League. Grali także w Hants Junior Cup. W ciągu pierwszych dwóch sezonów występowali na boisku piłkarskim na Castlemain Avenue w dzielnicy Pokesdown. Następnie przeniósł się boisko w Kings Park. W 1910 klub otrzymał długoterminową dzierżawę na niektóre nieużytki obok Kings Park. Tereny te nazwano Dean Court na cześć J.E. Coopera-Deana, który przekazał je klubowi. W tym samym roku Boscombe F.C. podpisał pierwszy kontrakt z profesjonalnym piłkarzem. Był nim B. Penton.
W sezonie 1909/1910 klub po raz pierwszy wystartował w rozgrywkach o Puchar Anglii.
W tym okresie klub otrzymał przydomek „Wiśnie”, który ma związek z wiśniowymi pasiastymi koszulami, w których zespół wówczas grał, a także z bliskim sąsiedztwem terenów Dean Court z nieruchomościami Cooper-Dean, obejmującymi liczne sady z wiśniami.
Bournemouth and Boscombe Athletic Football Club.
Przed rozpoczęciem sezonu 1923/1924 zespół został włączony w szeregi Football League. Zmieniono wówczas nazwę klubu na Bournemouth and Boscombe Athletic Football Club. Pierwszy mecz w Third Division (South) zespół rozegrał 25 sierpnia 1923 ze Swindon Town, ulegając na wyjeździe 1:3.
Pierwsze trofeum Bournemouth and Boscombe Athletic zdobył w sezonie 1945/1946, po zwycięstwie nad Walsall na Stamford Bridge w finale rozgrywek o Football League Third Division South Cup.
A.F.C. Bournemouth.
W sezonie 1969/1970 zespół zajął 21. miejsce i spadł do Division Four. W maju 1970 na stanowisku menadżera zatrudniono wówczas Johna Bonda, który poprowadził drużynę do pierwszego w historii klubu awansu do wyższej klasy rozgrywek. Zmieniono wówczas nazwę klubu na A.F.C. Bournemouth, a także herb, na którym umieszczono podobiznę Dickiego Dowsetta, napastnika "Wiśni" w latach 1957–1962.
Czerwony i czarny zestaw strojów, wprowadzony w 1971 roku, został oparty na strojach AC Milan.
Lata 80. i 90..
W styczniu 1984 roku pod wodzą Harry’ego Redknappa klub odniósł słynne zwycięstwo nad Manchesterem United w FA Cup. Ten sam menadżer doprowadził klub do mistrzostwa Division Three (sezon 1986/87) i pierwszego w historii klubu awansu na drugi szczebel rozgrywkowy. W pierwszym sezonie w Division Two Bournemouth spokojnie utrzymało status drugoligowca, by w sezonie 1988/89 włączyć się do walki o awans do Division One. Niestety słaba postawa w ostatnich meczach sezonu nie dała upragnionego awansu i "The Cherries" zakończyli sezon na 12 miejscu. Do sezonu 2013/14 to było najwyższe miejsce, jakie klub uzyskał w ligowych rozgrywkach.
5 maja 1990 roku w ostatniej kolejce sezonu 1989/90 AFC Bournemouth podejmowało Leeds United, które miało szansę na wygranie drugiej ligi i awans do Division One. Atmosfera była napięta. Niektórzy fani United już od godzinach porannych powodowali problemy w mieście. Leeds wygrało mecz jedną bramką co w połączeniu z wynikami innych meczach, oznaczało to, że Leeds awansował natomiast Bournemouth zostało zdegradowane. Po meczu doszło do zamieszek w których poczynione szkody zostały wycenione na 1 mln funtów. Sprawą zamieszek na wniosek jednego z miejscowych posłów zajął się nawet angielski Parlament. Te wydarzenia wpłynęły na dalsze losy obydwu klubów.
Harry Redknap pozostał w klubie jeszcze na dwa sezony. Za każdym razem zabrakło punktów by znaleźć się w play-off (w pierwszym sezonie 6 punktów, a w drugim 3). Problemy finansowe klubu i presja nakładana na menadżera przyczyniły się do złożenia rezygnacji przez Redknapa. Zastąpił go Tony Pulis, który zbudował drużynę, którą zarządzał przez kolejne dwa sezony, zajmując odpowiednio 7-miejsce. Pulis odszedł z klubu jak jego poprzednik.
W sezonie 1994/95, Bournemouth przez kilka pierwszych miesięcy nie miało menadżera. Pierwszą połowę sezonu plasował się w dolnej części tabeli. Pomimo niewielkiej poprawy formy, kiedy Mel Machin został mianowany menadżerem, wyglądały bardzo mało prawdopodobne, aby AFC Bournemouth utrzymało się w lidze, zważywszy, że w związku z reorganizacją ligi aż pięć zespołów miało się pożegnać z ligą. "The Cherries" utrzymali się dzięki zdobyciu dwóch punktów przewagi nad Cambridge United oraz Plymouth Argyle.
Machin ostatecznie pozostał na sześć lat, które w większości niczym się nie wyróżniły i Bournemouth sezony kończył w środku tabeli. Sezon 1998/99 okazał się prawdopodobnie najważniejszym jego kadencji, przez większość sezonu klubu zajmował miejsce gwarantujące fazę play-off, ale na końcu udało się zakończyć na 7 miejscu. 16 miejsce w sezonie 1999-2000, a następnie zły start w kolejnym sezonie spowodowało, że Machin został zwolniony ze stanowiska.
Po 2000 roku.
Na początku sezonu 2000/01 menadżerem został Sean O’Driscoll. W sezonie 2002/03 doprowadził AFC Bournemouth do fazy play-off. Finał play-off odbył się na Millennium Stadium. AFC Bournemouth pokonało Lincoln City 5:2 i awansowało do Division Two.
W sezonie 2003/04 zawodnik AFC Bournemouth, James Hayter zdobył najszybszego hat-tricka w historii angielskiej Football League. W meczu przeciwko Wrexham drużyna prowadziła 3:0. W 86. minucie na boisku pojawił się Hayter i w ciągu 2 minut i 17 sekund pokonał bramkarza rywali trzykrotnie. Mecz zakończył się wynikiem 6:0.
We wrześniu 2006 roku z zespołem rozstał się Sean O’Driscoll. Został on zastąpiony przez Kevina Bonda.
W lutym 2008 roku, Bournemouth został ukarany odjęciem 10 punktów, bowiem klub miał około 4 mln funtów długów i był bliski bankructwa. Kara nałożona przez Football League spowodowała, że Bournemouth został umieszczony w Football League Two. Na starcie sezonu 2008/09 "Wiśnie" miały 17 punktów ujemnych. Z pracy został zwolniony Bond a zastąpił go były zawodnik klubu, Jimmy Quinn, który zaledwie kilka miesięcy później opuścił klub. Stanowisko objął kolejny były zawodnik klubu Eddie Howe. Został on najmłodszym menedżerem w historii Football League, mając 31 lat.
W czerwcu 2009 roku, AFC Bournemouth zostało kupione przez Adama Murraya, Jeffa Mostyna, byłego wiceprezes Steve’a Sly’a, Neilla Blake’a i byłego prezesa Dorchester Town Eddiego Mitchella.
Pierwszy pełny sezon pod wodzą Howe’a przyniósł sukces Bournemouth. Drużyna zajęła drugie miejsce w League Two i awansowała na dwie kolejki przed końcem sezonu do League One. Howe w następnym sezonie opuścił klub i odszedł do Burnley. Jego następcą został inny były gracz Bournemouth, Lee Bradbury. Doprowadził Bournemouth do play-offów League One. W dwumeczu przeciwko Huddersfield Town padł remis 3:3, ale do finału awansował Huddersfield, wygrywając w rzutach karnych 4:2. W następnym sezonie (2011/12), Bradbury doprowadził Bournemouth do zajęcia 11 pozycji w League One, a następnie klub został zastąpiony przez Paula Grovesa.
Po słabym początku sezonu 2012/13 w październiku 2012 r. Groves został zwolniony. Na stanowisko menadżera wrócił Eddie Howe, który osiągnął awans do Championship. Bournemouth po raz pierwszy od 1990 roku ponownie zagrało w drugiej lidze. Po obiecującym początku sezonu i osiągnięciu czwartej rundy FA Cup (przegrana 2:0 z Liverpoolem), Bournemouth zakończył swój pierwszy sezon w Championship na 10 miejscu, osiągając najwyższą pozycję w historii występów w Football League.
Sezon 2014/15.
W dniu 25 października 2014r. Bournemouth pokonał 8:0 zespół Birmingham City. To był pierwszy mecz, odkąd Wiśnie strzeliły osiem goli w ligowym meczu, nie licząc zwycięstwa 10:0 nad Northampton Town we wrześniu 1939 roku (wynik został wykreślony z ewidencji po wybuchu II wojny światowej). Po zwycięstwie z West Bromwich Albion, grającym w Premier League, Bournemouth awansował do ćwierćfinału Pucharu Ligi po raz pierwszy w historii, lecz w nim lepsza okazała się ekipa Liverpoolu, wygrywając 3:1. Większą część sezonu Bournemouth spędził w górnej połowie tabeli. Ostatecznie zwycięstwo 3:0 nad Charlton Athletic w ostatnim dniu sezonu pozwoliło wywalczyć tytuł mistrzowski Championship i pierwszy w historii awansować do Premier League.
Premier League.
8 sierpnia 2015 r. A.F.C. Bournemouth rozegrało pierwszy mecz w Premier League na swoim stadionie, przegrywając 0:1 z Aston Villą. W trzeciej kolejce spotkań, która odbyła się 22 sierpnia 2015, Bournemouth wygrał pierwszy mecz w Premier League, pokonując 4:3 West Ham United na Upton Park. W tym samym meczu Callum Wilson wpisał się w karty historii klubu, jako pierwszy zdobywca bramki oraz hat-tricka w rozgrywkach na najwyższym poziomie rozgrywek.

</doc>
<doc id="951913" url="https://pl.wikipedia.org/wiki?curid=951913" title="Szynszyla krótkoogonowa">
Szynszyla krótkoogonowa

Szynszyla krótkoogonowa ("Chinchilla chinchilla") – gatunek gryzonia z rodziny szynszylowatych. Jest to gatunek zagrożony wyginięciem.
Występowanie.
Występuje na terenach skalistych w Andach w Argentynie i Chile na wysokości od 3000 do 6000 m n.p.m. 
Historyczny zasięg występowania obejmował tereny całych Andów w północno-zachodniej Argentynie, Chile, Peru i Boliwii. W Peru i Boliwii brakuje oficjalnych potwierdzeń istnienia gatunku od ponad 50 lat. Obserwacje lokalnych mieszkańców i pracowników parków narodowych wskazują, że w terenach przygranicznych Boliwii mogą jednak istnieć populacje tych zwierząt. 
W 2012 roku naukowcy poinformowali o odkryciu populacji tych zwierząt w Parku Narodowym Nevado Tres Cruces położonego na terenie chilijskiego regionu Atakama. W tej części Chile nie odnotowywano istnienia populacji od kilkudziesięciu lat.
Styl życia.
Szynszyla krótkoogonowa jest roślinożerna i prowadzi nocny tryb życia. Żyje w koloniach.

</doc>
<doc id="951914" url="https://pl.wikipedia.org/wiki?curid=951914" title="Chinchilla brevicaudata">
Chinchilla brevicaudata



</doc>
<doc id="951923" url="https://pl.wikipedia.org/wiki?curid=951923" title="Branko Durić">
Branko Durić



</doc>
<doc id="951924" url="https://pl.wikipedia.org/wiki?curid=951924" title="Branko Djurić">
Branko Djurić



</doc>
<doc id="951925" url="https://pl.wikipedia.org/wiki?curid=951925" title="Branko Đurić">
Branko Đurić

Branko Đurić (ur. 28 maja 1962 w Sarajewie) – aktor i reżyser pochodzący z Bośni i Hercegowiny.
Popularność zyskał w latach 80. dzięki występom w serialu komediowym "Top lista nadrealista". Po wybuchu wojny domowej przeniósł się do Lublany w Słowenii, gdzie mieszka do dziś. Jego żoną jest słoweńska aktorka i piosenkarka Tanja Ribič. Pracuje głównie w tym kraju, ale także na potrzeby chorwackich stacji telewizyjnych.
Z kina jest znany z kreacji w takich filmach jak "Czas Cyganów" (1988) czy "Ziemia niczyja" (2001). W drugim z tych filmów zagrał jedną z głównych ról – Bośniaka Cikiego uwikłanego w koszmar wojny domowej. W 2003 wyreżyserował komedię "Kajmak i marmolada" ("Kajmak in marmelada"), był także autorem scenariusza tego filmu.

</doc>
<doc id="951932" url="https://pl.wikipedia.org/wiki?curid=951932" title="Benjani Mwaruwari">
Benjani Mwaruwari

Benjamin „Benjani” Mwaruwari (ur. 13 sierpnia 1978 w Bulawayo) – zimbabwejski piłkarz występujący na pozycji napastnika w Supersport United.

</doc>
<doc id="951946" url="https://pl.wikipedia.org/wiki?curid=951946" title="Czarny Las (powiat leszczyński)">
Czarny Las (powiat leszczyński)

Czarny Las – osada leśna w Polsce położona w województwie wielkopolskim, w powiecie leszczyńskim, w gminie Krzemieniewo.
W latach 1975–1998 miejscowość administracyjnie należała do województwa leszczyńskiego.

</doc>
<doc id="951950" url="https://pl.wikipedia.org/wiki?curid=951950" title="Grabówiec (Oporowo)">
Grabówiec (Oporowo)

Grabówiec (do 2011 "Grabowiec") – osada wsi Oporowo w Polsce, położona w województwie wielkopolskim, w powiecie leszczyńskim, w gminie Krzemieniewo.
1 stycznia 2011 r. zmieniono urzędowo nazwę i status miejscowości z przysiółka "Grabowiec" na osadę "Grabówiec".
W latach 1975−1998 Grabówiec administracyjnie należał do województwa leszczyńskiego.

</doc>
<doc id="951955" url="https://pl.wikipedia.org/wiki?curid=951955" title="Granicznik (województwo wielkopolskie)">
Granicznik (województwo wielkopolskie)

Granicznik – osada w Polsce położona w województwie wielkopolskim, w powiecie leszczyńskim, w gminie Krzemieniewo.
W okresie Wielkiego Księstwa Poznańskiego (1815-1848) miejscowość wzmiankowana jako Granicznik należała do wsi mniejszych w ówczesnym pruskim powiecie Kosten rejencji poznańskiej. Granicznik należał do okręgu krzywińskiego tego powiatu i stanowił część majątku Chorynia (dziś Choryń), którego właścicielem był wówczas (1846) Taczanowski. Według spisu urzędowego z 1837 roku Granicznik liczył 17 mieszkańców, którzy zamieszkiwali jeden dym (domostwo).
W latach 1975−1998 miejscowość administracyjnie należała do województwa leszczyńskiego.
Zobacz też: Granicznik

</doc>
<doc id="951956" url="https://pl.wikipedia.org/wiki?curid=951956" title="Granicznik (ujednoznacznienie)">
Granicznik (ujednoznacznienie)



</doc>
<doc id="951958" url="https://pl.wikipedia.org/wiki?curid=951958" title="Aula leopoldyńska">
Aula leopoldyńska



</doc>
<doc id="951959" url="https://pl.wikipedia.org/wiki?curid=951959" title="Kałowo">
Kałowo

Kałowo – osada w Polsce położona w województwie wielkopolskim, w powiecie leszczyńskim, w gminie Krzemieniewo.
W latach 1975−1998 miejscowość administracyjnie należała do województwa leszczyńskiego.

</doc>
<doc id="951962" url="https://pl.wikipedia.org/wiki?curid=951962" title="Mały Dwór">
Mały Dwór



</doc>
<doc id="951966" url="https://pl.wikipedia.org/wiki?curid=951966" title="Mały Dwór (Pawłowice)">
Mały Dwór (Pawłowice)

Mały Dwór – część wsi Pawłowicew Polsce, położona w województwie wielkopolskim, w powiecie leszczyńskim, w gminie Krzemieniewo.
W latach 1975−1998 Mały Dwór administracyjnie należała do województwa leszczyńskiego.

</doc>
<doc id="951967" url="https://pl.wikipedia.org/wiki?curid=951967" title="Linie Blaschki">
Linie Blaschki

Linie Blaschki (ang. Blaschko's lines) – określone na podstawie obserwacji klinicznych szlaki migracji komórek wytwarzających melaninę. Ich przebieg u zdrowych ludzi jest niewidoczny. Częściowo możliwy do określenia staje się w niektórych wrodzonych chorobach skóry - zmiany skórne w tych dermatozach układają się wówczas w pasma w ich przebiegu. Do chorób tych należą: zespół Blocha-Sulzbergera ("incontinentia pigmenti"), hipomelanoza Ito ("hypomelanosis Ito"), niektóre znamiona naskórkowe. Pierwszym, który zauważył nieprzypadkowy przebieg wrodzonych zmian skórnych i określił hipotetyczny przebieg linii był niemiecki dermatolog Alfred Blaschko na początku XX wieku.

</doc>
<doc id="951972" url="https://pl.wikipedia.org/wiki?curid=951972" title="Kwiaty męskie">
Kwiaty męskie



</doc>
<doc id="951981" url="https://pl.wikipedia.org/wiki?curid=951981" title="Nadolnik (powiat leszczyński)">
Nadolnik (powiat leszczyński)

Nadolnik – osada leśna w Polsce położona w województwie wielkopolskim, w powiecie leszczyńskim, w gminie Krzemieniewo.
W latach 1975−1998 miejscowość administracyjnie należała do województwa leszczyńskiego.
Zobacz też.
Nadolnik

</doc>
<doc id="951986" url="https://pl.wikipedia.org/wiki?curid=951986" title="Audytor (sędzia wojskowy)">
Audytor (sędzia wojskowy)

Audytor (sędzia wojskowy) – w sądownictwie wojskowym od XVII wieku oficer (sędzia), któremu powierzono prowadzenie śledztwa i wymiar sprawiedliwości. W Polsce w latach siedemdziesiątych XVII wieku powstał urząd generała audytora, który zajmował się sprawami karnymi wojsk cudzoziemskiego autoramentu.
Obowiązki audytora w Korpusie Artylerii Koronnej zawarte były w regulaminie z 1767 w artykule „Powinności każdego z Osobna Artyllerysty podług Stopnia y Urzędu tak względem umieiętności jako y Służby Pańskiey”.
Bezpośrednio po odzyskaniu przez Polskę niepodległości tytuł audytora przysługiwał oficerom Wojska Polskiego pełniącym służbę w sądownictwie wojskowym. Z dniem 1 marca 1919, kiedy weszła w życie "Ustawa o tymczasowej organizacji sądowej Wojska Polskiego" tytuł audytora został zniesiony. Jednocześnie został powołany „Oficerski Korpus Sądowy”.
1 stycznia 1937 wszedł w życie dekret Prezydenta RP z dnia 29 września 1936 „Prawo o ustroju sądów wojskowych”. Z dniem wejścia w życie wspomnianego dekretu został zniesiony „korpus oficerów sądowych”, a w jego miejsce utworzony „korpus oficerów audytorów”. Powyższa zmiana nazwy korpusu znalazła swoje potwierdzenie w nowej pragmatyce oficerskiej, która weszła w życie 18 marca 1937. Pełnym tytułem oficera audytora był jego stopień z oznaczeniem korpusu osobowego i stopnia naukowego np. pułkownik audytor doktor (płk aud. dr) lub kapitan audytor stanu spoczynku (kpt. aud. st. sp.) Korpus oficerów audytorów występował w Wojsku Polskim II Rzeczypospolitej do 1947.

</doc>
<doc id="951989" url="https://pl.wikipedia.org/wiki?curid=951989" title="Wygoda (Hersztupowo)">
Wygoda (Hersztupowo)

Wygoda (niem. "Friedenau") – część wsi Hersztupowo w Polsce, położona w województwie wielkopolskim, w powiecie leszczyńskim, w gminie Krzemieniewo.
W latach 1975−1998 Wygoda administracyjnie należała do województwa leszczyńskiego.

</doc>
<doc id="951992" url="https://pl.wikipedia.org/wiki?curid=951992" title="Rysperydon">
Rysperydon

Rysperydon, risperidon (INN "Risperidonum") – organiczny związek chemiczny z wieloma grupami funkcyjnymi, pochodna benzoksazolu, lek przeciwpsychotyczny II generacji. Wykazuje działanie przeciwwytwórcze, antyautystyczne i aktywizujące; nie wykazuje działania cholinolitycznego.
Został opracowany przez Janssen Pharmaceutica i wprowadzony do lecznictwa w 1994 roku.
Wskazania.
Rysperydon jest stosowany w leczeniu ostrych i przewlekłych psychoz schizofrenicznych oraz stanów psychotycznych z objawami pozytywnymi i negatywnymi. Lek zmniejsza również objawy depresyjne i lękowe związane ze schizofrenią.
Lek stosowany jest również w leczeniu zaburzeń lękowych, obsesyjno-kompulsyjnych, zespołu Tourette’a, depresji lekoopornej, autyzmu oraz zaburzeń odżywiania (w tym przypadku stosowany jest pozarejestracyjnie).
Objawy uboczne.
Częstymi objawami ubocznymi podczas stosowania rysperydonu są: bezsenność, pobudzenie, lęki oraz bóle głowy. Rzadko występującymi objawami są: senność, zmęczenie, zawroty głowy, zaparcia, nudności, wymioty, zaburzenia widzenia, priapizm, akatyzja.
Preparaty.
Rysperydon dostępny jest w postaci tabletek, roztworu doustnego oraz proszku do sporządzania zawiesiny do wstrzykiwań. W Polsce wszystkie preparaty zawierające rysperydon dostępne są wyłącznie na receptę.
Preparaty rysperydonu dopuszczone do obrotu w Polsce:

</doc>
<doc id="951993" url="https://pl.wikipedia.org/wiki?curid=951993" title="Heracleum spondylium">
Heracleum spondylium



</doc>
<doc id="951997" url="https://pl.wikipedia.org/wiki?curid=951997" title="Nowy Świat (powiat kościański)">
Nowy Świat (powiat kościański)

Nowy Świat – osada w Polsce położony w województwie wielkopolskim, w powiecie kościańskim, w gminie Śmigiel, na terenie Pojezierza Krzywińskiego.
Folwark Nowy Świat liczył pod koniec XIX wieku 1 domostwo i 16 mieszkańców. Administracyjnie podlegał Żegrowu. W latach 1975–1998 miejscowość należała administracyjnie do województwa leszczyńskiego.

</doc>
<doc id="951999" url="https://pl.wikipedia.org/wiki?curid=951999" title="Garłacz (ujednoznacznienie)">
Garłacz (ujednoznacznienie)

Rasy gołębia skalnego (domowego):

</doc>
<doc id="952001" url="https://pl.wikipedia.org/wiki?curid=952001" title="Centesimus Annus">
Centesimus Annus



</doc>
<doc id="952004" url="https://pl.wikipedia.org/wiki?curid=952004" title="Hipodiakon">
Hipodiakon



</doc>
<doc id="952005" url="https://pl.wikipedia.org/wiki?curid=952005" title="Sikorzyn (powiat kościański)">
Sikorzyn (powiat kościański)

Sikorzyn – osada w Polsce położona w województwie wielkopolskim, w powiecie kościańskim, w gminie Śmigiel. Miejscowość wchodzi w skład sołectwa Morownica.
W okresie Wielkiego Księstwa Poznańskiego (1815-1848) miejscowość wzmiankowana jako folwark Sikorzyn należała do wsi mniejszych w ówczesnym pruskim powiecie Kosten rejencji poznańskiej. Folwark Sikorzyn należał do okręgu śmigielskiego tego powiatu i stanowił część majątku Marownica (dziś Morownica), który należał wówczas do Hektora Kwileckiego. Według spisu urzędowego z 1837 roku Sikorzyn liczył 13 mieszkańców, którzy zamieszkiwali jeden dym (domostwo).
W latach 1975–1998 miejscowość należała administracyjnie do województwa leszczyńskiego.
Zobacz też: Sikorzyn

</doc>
<doc id="952006" url="https://pl.wikipedia.org/wiki?curid=952006" title="Ipodiakon">
Ipodiakon



</doc>
<doc id="952007" url="https://pl.wikipedia.org/wiki?curid=952007" title="Dominum et Vivificantem">
Dominum et Vivificantem



</doc>
<doc id="952008" url="https://pl.wikipedia.org/wiki?curid=952008" title="The Cloud Room">
The Cloud Room

The Cloud Room jest wywodzącym się z Nowego Jorku zespołem indie-rockowym, założonym w 2002 roku. W 2005 grupa wydała swój pierwszy album zatytułowany po prostu The Cloud Room. W skład zespołu wchodzą: J Stuart, Jon Petrow, Jason Pharr, Dave Horowitz i Steve Milton. W 2007 roku grupa odwiedziła Polskę i reprezentując Stany Zjednoczone wystąpiła na festiwalu w Sopocie, rywalizując o główne nagrody z m.in. Sophie Ellis-Bextor i Monrose.
Ich piosenka „Hey Now, Now” zasłynęła dzięki wykorzystaniu jej w reklamie Pepsi-Coli.

</doc>
<doc id="952009" url="https://pl.wikipedia.org/wiki?curid=952009" title="Podśmigiel">
Podśmigiel

Podśmigiel – wieś w Polsce położona w województwie wielkopolskim, w powiecie kościańskim, w gminie Śmigiel. Miejscowość wchodzi w skład sołectwa Bronikowo.
Historia.
W okresie Wielkiego Księstwa Poznańskiego (1815-1848) wzmiankowana jest miejscowość Podszmigiel II (kolonia), która należała do wsi mniejszych w ówczesnym pruskim powiecie Kosten rejencji poznańskiej. Kolonia Podszmigiel II należała do okręgu śmigielskiego tego powiatu i stanowiła część majątku Bronikowo, który należał wówczas do Forstera. Według spisu urzędowego z 1837 roku kolonia Podszmigiel II liczyła 14 mieszkańców, którzy zamieszkiwali dwa dymy (domostwa). Wzmiankowany był również folwark Podszmigiel I, który stanowił część sąsiedniego majątku Bojanowo stare (wówczas własność księżnej z rodu Hohenzollern). W folwarku Podszmigiel I mieszkało 10 osób w jednym dymie (chacie).
W latach 1975–1998 miejscowość należała administracyjnie do województwa leszczyńskiego.

</doc>
<doc id="952010" url="https://pl.wikipedia.org/wiki?curid=952010" title="Redemptor Hominis">
Redemptor Hominis



</doc>
<doc id="952017" url="https://pl.wikipedia.org/wiki?curid=952017" title="Smolno (województwo wielkopolskie)">
Smolno (województwo wielkopolskie)

Smolno – osada leśna w Polsce położona w województwie wielkopolskim, w powiecie kościańskim, w gminie Śmigiel. Smolno leży na wschód od Bronikowa na skraju kompleksu leśnego. Wchodzi w skład sołectwa Bronikowo.
Smolno zostało założone przed 1793. Było folwarkiem podlegającym pod Radomicko i należało do pruskiego powiatu kościańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Smolno należała do wsi mniejszych w ówczesnym pruskim powiecie kościańskim rejencji poznańskiej. Smolno należało do okręgu śmigielskiego tego powiatu i stanowiło część majątku Radomicko, który należał wówczas do księżnej Joanny Katarzyny Acerenza Pignatelli. Według spisu urzędowego z 1837 roku Smolno liczyło 27 mieszkańców, którzy zamieszkiwali trzy dymy (domostwa).
Pod koniec XIX Smolno należało do parafii w Radomicku i liczyło tylko 1 dom i 16 mieszkańców. W latach 1975–1998 osada należała administracyjnie do województwa leszczyńskiego.

</doc>
<doc id="952018" url="https://pl.wikipedia.org/wiki?curid=952018" title="Pezcore">
Pezcore

Pezcore – pierwszy długogrający album skapunkowego zespołu Less Than Jake

</doc>
<doc id="952019" url="https://pl.wikipedia.org/wiki?curid=952019" title="Port lotniczy Coventry">
Port lotniczy Coventry

Coventry Airport – lotnisko zlokalizowane w Baginton, () na południe od centrum Coventry, w hrabstwie Warwickshire, w Anglii. W nomenklaturze IATA nosi skrót "CVT", natomiast w ICAO: "EGBE". Właścicielem lotniska jest Regional &amp; City Airports, będący częścią Rigby Group, zaś zarządcą Coventry Airport Limited. Licencja wydana przez Civil Aviation Authority (CAA) numer P902 zezwala na loty publiczne z przewozem pasażerów oraz loty instruktażowe.
Historia.
W 1933 władze miasta Coventry postanowiły wybudować lotnisko w Baginton koło Coventry. Lotnisko otwarto w 1936. W czasie II wojny światowej lotnisko nosiło nazwę RAF Baginton.
Połączenia lotnicze w przeszłości.
W lutym 2004 leasing lotniska został sprzedany linii lotniczej TUI AG, która w marcu 2004 rozpoczęła, pod nazwą Thomsonfly, loty rozkładowe obsługiwane przez dwa Boeingi 737 z tymczasowego terminalu. Pomimo wsparcia ze strony Rady Miejskiej Coventry, loty rozkładowe spotkały się z protestami ze strony mieszkańców, działaczy na rzecz ochrony środowiska oraz Rady Dystryktu Warwick, który posunął się do zakwestionowania zgodności budowy terminalu z lokalnym planem zagospodarowania przestrzennego. W kolejnych latach lotów przybywało, a lotnisko aplikowało o pozwolenie na budowę terminalu dla pasażerów. Thomsonfly poszerzył ofertę o inne trasy europejskie obsługiwane przez sześć samolotów, a Wizz Air rozpoczął regularne loty do Polski.
Po odmowie wydania pozwolenia na budowę terminalu ze strony Warwick District Council w 2004, lotnisko przeprowadziło dwie konsultacje z mieszkańcami i wniosło bezskuteczną apelację do inspektoratu zagospodarowania przestrzennego Zjednoczonego Królestwa, i wreszcie do Sądu Najwyższego w 2008. Przedłużająca się niepewność co do powodzenia rozwoju lotniska doprowadziła Wizz Air 1 września 2008 do decyzji o zamknięciu lotów z Coventry do Gdańska i Katowic. 15 października 2008 Thomsonfly również zapowiedział zakończenie lotów z lotniska Coventry, jako powód podając skupienie się na lotach czarterowych po połączeniu z First Choice Airways. Loty rozkładowe z Coventry zakończyły się 9 listopada 2008. Lotnisko kontynuowało przewóz towarów, loty biznesowe, loty szkoleniowe dla pilotów i obsługę lotnictwa ogólnego, jak również obsługę lotów helikopterów ratowniczych Warwickshire and Northamptonshire Air Ambulance.
Zamknięcie, sprzedaż i ponowne otwarcie.
W maju 2009 lotnisko Coventry zostało wystawione na sprzedaż. Ochronę oraz usługi kontroli ruchu lotniczego zapewniało wówczas Marshall Aerospace. 1 grudnia 2009 poinformowano o wniesieniu petycji przez Urząd Skarbowy HM Revenue &amp; Customs do Sądu Najwyższego w sprawie zamknięcia lotniska. Przesłuchanie miało się odbyć 9 grudnia 2009, ale 8 grudnia 2009 Civil Aviation Authority (CAA) zamknęło lotnisko ze skutkiem natychmiastowym, wydając NOTAM ogłaszający wycofanie licencji dla lotniska. Wszystkie loty komercyjne i szkoleniowe zostały wstrzymane, pozostawiając tylko obsługę lotów helikopterów ratowniczych Warwickshire &amp; Northamptonshire Air Ambulance. Lotnisko otwarto w kolejnym tygodniu bez licencji, bez kontroli ruchu lotniczego, tylko do lotów prywatnych.
Firma ADP ze Szwajcarii wyraziła zainteresowanie przejęciem lotniska na początku 2010, ale się wycofała. 28 kwietnia 2010 grupa Patriot Aviation należąca do Petera Rigby została właścicielem lotniska Coventry, i doprowadziła do jego pełnego otwarcia latem 2010. W czerwcu 2010, po podpisaniu kontraktu na £4 mln, usługi kontroli ruchu lotniczego zapewniało SERCO, ale w 2018 usługi obejmują tylko Służbę informacji powietrznej na częstotliwości 123.825.
Linie lotnicze i połączenia.
W 2018 port lotniczy nie obsługuje regularnych ani czarterowych połączeń lotniczych.

</doc>
<doc id="952021" url="https://pl.wikipedia.org/wiki?curid=952021" title="Stare Szczepankowo">
Stare Szczepankowo

Stare Szczepankowo – osada (były folwark) w Polsce położona w województwie wielkopolskim, w powiecie kościańskim, w gminie Śmigiel. Miejscowość wchodzi w skład sołectwa Nowe Szczepankowo.
W okresie Wielkiego Księstwa Poznańskiego (1815-1848) miejscowość wzmiankowana jako folwark Szczepankowo należała do wsi mniejszych w ówczesnym pruskim powiecie Kosten rejencji poznańskiej. Folwark Szczepankowo należał do okręgu śmigielskiego tego powiatu i stanowił część majątku Marownica (dziś Morownica), który należał wówczas do Hektora Kwileckiego. Według spisu urzędowego z 1837 roku Szczepankowo liczyło 84 mieszkańców, którzy zamieszkiwali 7 dymów (domostw).
W latach 1975–1998 miejscowość należała administracyjnie do województwa leszczyńskiego.

</doc>
<doc id="952025" url="https://pl.wikipedia.org/wiki?curid=952025" title="Ut Unum Sint">
Ut Unum Sint



</doc>
<doc id="952026" url="https://pl.wikipedia.org/wiki?curid=952026" title="Slavorum Apostoli">
Slavorum Apostoli



</doc>
<doc id="952027" url="https://pl.wikipedia.org/wiki?curid=952027" title="Nadolnik (powiat kościański)">
Nadolnik (powiat kościański)

Nadolnik – wieś w Polsce położona w województwie wielkopolskim, w powiecie kościańskim, w gminie Śmigiel. Miejscowość wchodzi w skład sołectwa Czacz.
Na południe od Nadolnika przepływa Samica. Miejscowość leży przy drodze wojewódzkiej nr 312.
W latach 1975–1998 Nadolnik należał administracyjnie do województwa leszczyńskiego.

</doc>
<doc id="952028" url="https://pl.wikipedia.org/wiki?curid=952028" title="Salaheddine Bassir">
Salaheddine Bassir

Salaheddine Bassir (arab. ; ur. 5 września 1972 w Casablance) – piłkarz marokański. Grał na pozycji napastnika.
Kariera klubowa.
Bassir pochodzi z miasta Casablanca. Piłkarską karierę rozpoczynał w tamtejszym klubie Wydad Casablanca. W jej barwach zadebiutował w 1991 roku w pierwszej lidze Maroka i już w pierwszym sezonie został triumfatorem Afrykańskiej Ligi Mistrzów. Natomiast w 1993 roku wywalczył mistrzostwo kraju. Wtedy też po sezonie przeszedł do rywala zza miedzy Wydadu, Rai Casablanca. W Rai spędził 2 lata, ale nie osiągnął sukcesów ani w lidze, ani w krajowym pucharze. W 1995 roku Bassir przeniósł się do saudyjskiej drużyny, Al-Hilal. W 1996 wygrał z nim najpierw Puchar Zdobywców Pucharów Azji, a następnie mistrzostwo Arabii Saudyjskiej oraz krajowy puchar. Natomiast w 1997 roku wywalczył jeszcze Superpuchar Azji.
W 1997 roku dość niespodziewanie Bassir przeszedł do jednego z czołowych hiszpańskich zespołów, Deportivo La Coruña. W Primera División zadebiutował 7 września w zremisowanym 1:1 meczu z RCD Mallorca. W Deportivo grał wraz z dwoma innymi rodakami, Noureddine Naybetem oraz Mustaphą Hadjim. W sezonie 1997/1998 był podstawowym zawodnikiem zespołu, ale walczył o miejsce w pierwszej jedenastce z Urugwajczykiem Sebastiánem Abreu oraz Brazylijczykiem Luizão. Przez rok zdobył 5 goli w lidze. Natomiast w sezonie 1998/1999 po przyjściu do Deportivo takich napastników jak Pedro Pauleta i Turu Flores usiadł na ławce i nie zdobył żadnego gola, a przez kolejne 2 lata ani razu nie pojawił się na boisku La Liga i w 2001 roku odszedł z zespołu.
Nowym klubem Bassira został francuski Lille OSC. W Lille grał przez rok, ale ani razu nie zdobył gola w Ligue 1 i zajął z tym klubem 6. miejsce. W sezonie 2002/2003 Salaheddine występował w greckim Arisie Saloniki, w którym zdobył 1 gola, a po sezonie wrócił do Maroka i przez rok grał jeszcze w drużynie Rai, aż w 2004 roku zakończył piłkarską karierę w wieku 32 lat.
Kariera reprezentacyjna.
W reprezentacji Maroka Bassir zadebiutował w 1993 roku. W 1998 roku został powołany przez selekcjonera Henri Michela do kadry na Mistrzostwa Świata we Francji. Tam zagrał we wszystkich trzech grupowych meczach: zremisowanym 2:2 z Norwegią, przegranym 0:3 z Brazylią oraz wygranym 3:0 ze Szkocją i w ostatnim z nich zdobył 2 gole dla swojej reprezentacji. Z Marokiem nie wyszedł wówczas z grupy. Bassir wystąpił także w 2002 roku w Pucharze Narodów Afryki, ale z Marokiem zajął dopiero 3. miejsce w grupie. Ogółem w kadrze Maroka wystąpił 50 razy i zdobył 25 goli.

</doc>
<doc id="952029" url="https://pl.wikipedia.org/wiki?curid=952029" title="Prętkowice">
Prętkowice

Prętkowice – osada leśna w Polsce położona w województwie wielkopolskim, w powiecie kościańskim, w gminie Śmigiel. Miejscowość wchodzi w skład sołectwa Brońsko.
W okresie Wielkiego Księstwa Poznańskiego (1815-1848) miejscowość wzmiankowana jako posada leśna Prętkowice należała do wsi mniejszych w ówczesnym powiecie kościańskim rejencji poznańskiej. Posada leśna Prętkowice należała do okręgu kościańskiego tego powiatu i stanowiła część majątku Białcz (niem. Balsch), który należał wówczas do Zbijewki. Według spisu urzędowego z 1837 roku Prętkowice liczyły trzech mieszkańców, którzy zamieszkiwali jeden dym (domostwo).
W latach 1975–1998 miejscowość należała administracyjnie do województwa leszczyńskiego.

</doc>
<doc id="952030" url="https://pl.wikipedia.org/wiki?curid=952030" title="Skoraczewo">
Skoraczewo

Miejscowości w Polsce:

</doc>
<doc id="952037" url="https://pl.wikipedia.org/wiki?curid=952037" title="Sollicitudo Rei Socialis">
Sollicitudo Rei Socialis



</doc>
<doc id="952039" url="https://pl.wikipedia.org/wiki?curid=952039" title="Redemptoris Missio">
Redemptoris Missio



</doc>
<doc id="952040" url="https://pl.wikipedia.org/wiki?curid=952040" title="Veritatis Splendor">
Veritatis Splendor



</doc>
<doc id="952041" url="https://pl.wikipedia.org/wiki?curid=952041" title="Skoraczewo (województwo wielkopolskie)">
Skoraczewo (województwo wielkopolskie)

Skoraczewo (niem. "Wiesenthal") – osada w Polsce położony w województwie wielkopolskim, w powiecie kościańskim, w gminie Śmigiel. Miejscowość wchodzi w skład sołectwa Stary Białcz.
Historia.
Wieś szlachecka położona była w 1581 roku w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Skoraczewo należała do wsi większych w ówczesnym powiecie kościańskim rejencji poznańskiej. Skoraczewo należało do okręgu kościańskiego tego powiatu i stanowiło część majątku Białcz (niem. Balsch), który należał wówczas do Zbijewki. Według spisu urzędowego z 1837 roku Skoraczewo liczyło 112 mieszkańców, którzy zamieszkiwali 13 dymów (domostw).
W latach 1975–1998 miejscowość należała administracyjnie do województwa leszczyńskiego.
Osoby.
We wsi urodziła się Elżbieta Krajewska, bohaterka polskiego podziemia w czasie II wojny światowej.

</doc>
<doc id="952043" url="https://pl.wikipedia.org/wiki?curid=952043" title="Mrówkolew plamoskrzydły">
Mrówkolew plamoskrzydły



</doc>
<doc id="952044" url="https://pl.wikipedia.org/wiki?curid=952044" title="Myrmeleon formicarius">
Myrmeleon formicarius



</doc>
<doc id="952048" url="https://pl.wikipedia.org/wiki?curid=952048" title="Kościół Zmartwychwstania Pańskiego w Wałbrzychu">
Kościół Zmartwychwstania Pańskiego w Wałbrzychu

Kościół pw. Zmartwychwstania Pańskiego w Wałbrzychu jest to kościół o układzie bazylikowym wybudowany w stylu neogotyckim z dostawioną z lewego boku wieżą o podstawie kwadratu z hełmem iglicowym.
Wzniesiony został w latach 1867–1870 przez protestantów według projektu Karla Lüdecke. Po zakończeniu II wojny światowej odbywały się w nim zarówno nabożeństwa protestanckie, jak i katolickie. 
Od 1 marca 1972 świątynia należy do wyznawców kościoła rzymskokatolickiego, gdyż została odkupiona przez Kurię Biskupią we Wrocławiu, na terenie której ówcześnie znajdował się kościół. 
Świątynia posiada nawę główną pokrytą dwuspadowym dachem oraz dwie nawy boczne pokryte dachami jednospadowymi. Na frontowej elewacji nad portalem umieszczona jest różyca (rozeta), która w 2008 roku była poddawana renowacji. Obecnie jest to jedyny oryginalnie zachowany witraż, który nie został wymieniony podczas remontu w latach 70. XX wieku.
Nawy oddzielone są od siebie łącznie dwunastoma kolumnami o przekroju kwadratowym, które symbolizują Dwunastu Apostołów. W prawej znajduje się obraz Jezusa Miłosiernego, a na bocznej ścianie Świętego Maksymiliana. Z kolei w lewej nawie znajduje się od 2012 roku specjalny ołtarz zawierający relikwie krwi Świętego Jana Pawła II. 
Prezbiterium wydzielone jest podwyższeniem i tęczą, a zamknięte pięcioboczną absydą. W trzech oknach umieszczone witraże wykonane w latach 80. XX w. Przedstawiają one Zmartwychwstanie Chrystusa, Przemienienie na Górze Tabor oraz Wniebowstąpienie. Na lewej ścianie absydy zamykającej prezbiterium wisi obraz Nawiedzenia Najświętszej Maryi Panny, pędzla Adolfa Hyły. W centralnej części ołtarza znajduje się figura Chrystusa Zmartwychwstałego, która do roku 2015 znajdowała się powyżej łuku tęczowego prezbiterium. 
Na emporze kościoła znajdują się zabytkowe organy z 1871 roku, wykonane przez firmę Schlag &amp; Söhne ze Świdnicy. Instrument posiada 14 rejestrów oraz mechaniczne: trakturę gry i trakturę rejestrów. 
W ramach prac remontowych prowadzonych w XXI wieku:

</doc>
<doc id="952054" url="https://pl.wikipedia.org/wiki?curid=952054" title="Redemptoris Mater (seminaria duchowne)">
Redemptoris Mater (seminaria duchowne)

Redemptoris Mater (łac. "Matka Odkupiciela") – katolickie misyjne seminaria duchowne, mają one charakter międzynarodowy – do kapłaństwa przygotowują się w nich klerycy z różnych krajów. Wszyscy alumni w seminariach "Redemptoris Mater" pochodzą ze wspólnot Drogi Neokatechumenalnej. Prezbiterzy wyświęcani w "Redemptoris Mater" są wysyłani do diecezji, w których powołania kapłańskie są nieliczne, lub w których brakuje księży.
Pierwsze Seminarium "Redemptoris Mater" zostało otwarte w Rzymie w 1987 roku z polecenia Jana Pawła II, aby pomóc Nowej Ewangelizacji – szczególnie tej prowadzonej przez rodziny w misji – "implantatio Ecclesiae" (zaszczepianiu Kościoła) w miejscach trudnych, w których albo nigdy nie było Kościoła albo na skutek procesu sekularyzacji stracił on wielkie rzesze wiernych i z konieczności musi powrócić na nowo do pierwotnej działalności misyjnej.
Seminaria przyjęły swoją nazwę od encykliki papieża Jana Pawła II Redemptoris Mater ("Matka Odkupiciela"). Dziewica Maryja jest pierwszą i główną Patronką tych seminariów, gdyż to Ona tak jak w Kanie Galilejskiej dostrzega wszystkie braki i niedostatki pielgrzymującego ludu (także brak kapłanów) i oręduje u Boga (Jan Paweł II, "Redemptoris Mater", 21).

</doc>
<doc id="952059" url="https://pl.wikipedia.org/wiki?curid=952059" title="Rot-Weiss Essen">
Rot-Weiss Essen

Rot-Weiss Essen – niemiecki klub piłkarski, grający obecnie w 3. Lidze, mający siedzibę w mieście Essen, leżącym w Nadrenii Północnej-Westfalii.
Historia.
Wczesne lata.
Klub został utworzony 1 lutego 1907 roku jako "SV Vogelheim". Powstał w wyniku fuzji dwóch mniejszych: "SC Preussen" oraz "Deutsche Eiche". W 1910 Vogelheim połączył się z "Turnerbund Bergeborbeck" i utworzono wówczas drużynę piłkarską. W 1913 piłkarze utworzyli jednak swój własny zespół – "Spiel- und Sportverein Emscher-Vogelheim", który po I wojnie światowej zmienił nazwę na "Spiel und Sport 1912". W 1923 roku połączono go z "Turnerbund Bergeborbeck" i w wyniku tego powstał "Rot-Weiss Essen".
Występy w Gaulidze.
W 1938 RWE został włączony do Gauligi Niederrhein, jednej z 16 lig utworzonych w 1933 roku przez Niemiecki Związek Piłki Nożnej pod przewodnictwem Trzeciej Rzeszy. W 1941 roku klub z Essen wywalczył mistrzostwo tej ligi. W 1943 roku grał pod nazwą "KSG SC Rot-Weiß Essen/BV 06 Altenessen". W następnym sezonie zmienił nazwę na "BVB Essen", ale nie zagrał w lidze ani razu z powodu wojny w Niemczech.
Wzloty i upadki.
W 1948 klub powrócił do ligi niemieckiej i grał w Oberlidze Zachodniej. Dobre występy doprowadziły do mistrzostwa w 1952 roku. Essen odniósł sukces także w sezonie 1952/1953, gdy w finale Pucharu Niemiec pokonał 2:1 Alemannię Aachen. W 1955 roku znów wywalczył mistrzostwo, gdy w decydującym meczu pokonał 4:3 1. FC Kaiserslautern. W następnym sezonie Rot-Weiss został pierwszym niemieckim zespołem, który zagrał w Pucharze Europy.
Z czasem jednak Rot-Weiss Essen zaczęło plasować się w środku tabeli, aż w sezonie 1960/1961 spadło z ligi. W latach 60. grało głównie w drugiej lidze, ale w sezonie 1966/1967 wystąpiło na inaugurację Bundesligi. W sezonie 1969/1970 znów wróciło w szeregi ekstraklasy na 2 kolejne lata, a powtórzyło to w sezonie 1973/1974 (4 sezony). Od tego czasu klubowi szło coraz gorzej, a w sezonie 1998/1999 występował nawet w Oberlidze Nordrhein – odpowiedniku IV ligi.
Kilkukrotnie w historii Rot-Weiss Essen przechodził kłopoty finansowe i w związku z tym w latach 1984, 1991 i 1994 odbierano mu licencję na grę w lidze. W 1992 roku Rot-Weiss Essen zwyciężyło w amatorskich mistrzostwach Niemiec, a w edycji 1993/1994 roku doszło do finału Pucharu Niemiec, w którym uległo 1:3 Werderowi Brema.
Współczesne czasy.
W 1999 roku Rot-Weiss Essen wróciło do Regionalligi Północnej (III liga), a w następnym sezonie awansowało do 2. Bundesligi. W sezonie 2004/2005 zajęło 17. miejsce i zostało zdegradowane, a na sezon 2006/2007 klub z Essen znów awansował na szczebel drugoligowy, ale pobyt w tej lidze trwał tylko rok. W Pucharze Niemiec 2020/2021 drużyna doszła do ćwierćfinału rozgrywek.
Stadion.
Swoje domowe mecze Rot-Weiss rozgrywa na Georg-Melches-Stadion, który może pomieścić około 22,5 tysiąca widzów. Jego nazwa wywodzi się od byłego prezydenta klubu. Niegdyś stadion nosił nazwę Phönixstraße, a także Hafenstraße.

</doc>
<doc id="952064" url="https://pl.wikipedia.org/wiki?curid=952064" title="Further Down the Spiral">
Further Down the Spiral

Further Down the Spiral (znany także jako Halo 10) – remix album amerykańskiego zespołu industrialnego Nine Inch Nails zawierający remiksy utworów z drugiego albumu studyjnego "The Downward Spiral". Wydany został 1 czerwca 1995 roku. Istnieją dwa wydania albumu: pierwsze, znane jako Halo 10 wydane w Stanach Zjednoczonych i drugie, Halo 10 v2, wydane w Wielkiej Brytanii, Japonii i Australii. Wydania znacząco różnią się od siebie przede wszystkim różnymi utworami.
26 czerwca 1996 album osiągnął status złotej płyty sprzedając się w samym USA w ponad 500 000 egzemplarzy, i do dziś pozostaje jednym z najlepiej sprzedających się remix albumów w historii.

</doc>
<doc id="952067" url="https://pl.wikipedia.org/wiki?curid=952067" title="Nowotwory drobnookrągłokomórkowe">
Nowotwory drobnookrągłokomórkowe

Nowotwory drobnookrągłoniebieskokomórkowe (ang. small round (blue) cell tumors) – grupa nowotworów złośliwych występujących przede wszystkim u dzieci. Wspólną cechą tych nowotworów jest ich niskie zróżnicowanie. Guzy zbudowane są z morfologicznie podobnych, małych komórek z okrągłymi, dużymi, silnie hiperchromatycznymi jądrami komórkowymi, barwiącymi się hematoksyliną i eozyną na granatowo; stąd nazwa grupy tych guzów. Należą tu:
Podobieństwo histologiczne guzów utrudnia ich diagnostykę różnicową; dopiero zastosowanie immunohistochemii i badań cytogenetycznych w połączeniu z danymi klinicznymi umożliwia postawienie prawidłowego rozpoznania. Antygeny przydatne w diagnostyce różnicowej guzów drobnookrągłoniebieskokomórkowych wieku dziecięcego przedstawia tabelka:
Nierzadko pomocna w diagnostyce różnicowej guzów drobookrągłoniebieskokomórkowych jest cytogenetyka. Określenie rodzaju mutacji w komórkach nowotworu często ma znaczenie rozstrzygające:

</doc>
<doc id="952068" url="https://pl.wikipedia.org/wiki?curid=952068" title="Nerczak płodowy">
Nerczak płodowy



</doc>
<doc id="952069" url="https://pl.wikipedia.org/wiki?curid=952069" title="Shanghai Masters (snooker)">
Shanghai Masters (snooker)

Shanghai Masters – coroczny turniej rankingowy w snookerze inaugurujący snookerowe rozgrywki od sezonu 2007/2008. Miejscem rozgrywek jest hala Grand Stage w Szanghaju. Od sezonu 2018/2019 turniej stał się nierankingowym wydarzeniem, na które jest zapraszanych 24 zawodników. Wcześniej do zawodów dopuszczona była najlepsza szesnastka snookerzystów w Main Tourze, ośmiu zawodników z rejonu Chin z tzw. "Dzikimi Kartami" oraz kolejna szesnastka, która przebrnie przez kwalifikacje w Prestatynie.
Nagrody.
Pule nagród oraz nagroda za pierwsze miejsce według lat:

</doc>
<doc id="952072" url="https://pl.wikipedia.org/wiki?curid=952072" title="RWGŁ-3">
RWGŁ-3



</doc>
<doc id="952073" url="https://pl.wikipedia.org/wiki?curid=952073" title="Further down the spiral">
Further down the spiral



</doc>
<doc id="952074" url="https://pl.wikipedia.org/wiki?curid=952074" title="Kbkg wz. 1960">
Kbkg wz. 1960



</doc>
<doc id="952076" url="https://pl.wikipedia.org/wiki?curid=952076" title="Wiskacza">
Wiskacza

Wiskacza ("Lagidium") – rodzaj ssaka z podrodziny Chinchillinae w obrębie rodziny szynszylowatych (Chinchillidae).
Zasięg występowania.
Rodzaj obejmuje gatunki występujące w Ameryce Południowej (Ekwador, Peru, Boliwia, Chile i Argentyna).
Morfologia.
Długość ciała (bez ogona) 295–475 mm, długość ogona 215–400 mm, długość ucha 60–82 mm, długość tylnej stopy 82–113 mm; masa ciała 0,75–2,1 kg.
Systematyka.
Podział systematyczny.
Wyróżniany takson "L. peruanum" nie jest akceptowany przez część ujęć systematycznych. Do rodzaju należą następujące gatunki:

</doc>
<doc id="952077" url="https://pl.wikipedia.org/wiki?curid=952077" title="Kwiaty żeńskie">
Kwiaty żeńskie



</doc>
<doc id="952079" url="https://pl.wikipedia.org/wiki?curid=952079" title="Grand Prix Południowej Afryki 1971">
Grand Prix Południowej Afryki 1971

Grand Prix Południowej Afryki 1971 (oryg. South African Grand Prix) – 1. runda Mistrzostw Świata Formuły 1 w sezonie 1971, która odbyła się 6 marca 1971, po raz 5. na torze Kyalami.
17. Grand Prix Południowej Afryki, 8. zaliczane do Mistrzostw Świata Formuły 1.

</doc>
<doc id="952081" url="https://pl.wikipedia.org/wiki?curid=952081" title="Granatnik Viven-Bessières">
Granatnik Viven-Bessières

Viven-Bessières (VB) – francuski granatnik nasadkowy z okresu I wojny światowej. Stosowany do karabinów systemu Lebel i Berthier wraz z granatami karabinowymi. W okresie międzywojennym granatnik używany był również w Wojsku Polskim.
Budowa.
Granatnik miał kształt kielicha; tylna część dostosowana była do nakładania na odpowiedni typ karabinu, do przedniej, rozszerzonej do kalibru 50 mm, wkładano granat. Masa granatnika wynosiła 1500 g.
Granat karabinowy miał grubościenną skorupę żeliwną o średnicę 50 mm, wewnątrz nacinaną. Ważył ok. 490 gramów miał (skorupa 475 g, materiał wybuchowy - 60 g; były granaty lekkie i ciężkie, poniżej i powyżej 490 g); elaborowany był szedytem lub amonitem. Wewnątrz granatu znajdowały się dwa kanały, jeden – środkowy dla pocisku karabinowego, drugi – boczny, mieszczący zapalnik czasowy i detonator. Granaty nie były malowane, z wyjątkiem szczytowej stożkowej części oznaczanej czarno dla granatów ciężkich i biało – dla lekkich; nosiły odlane oznaczenia wytwórni. Czas palenia się zapalnika wynosił ok. 8 sekund (± 1 s.); Przy strzelaniu na minimalną odległość (przy kącie podniesienia broni ok. 85°) eksplozja następowała niemal w momencie uderzenia o ziemię, przy odległości maksymalnej (kąt podniesienia lufy ok. 45°) – ok. 2,5 sek. po trafieniu.
Obsługa.
Do strzelania na lufę karabinu nasadzano granatnik, w który wkładano granat, a broń ładowano ostrym nabojem. Po wystrzeleniu, pocisk przechodząc przez środkowy kanał granatu, naciskał iglicę, która uruchamiała zapalnik. Ciśnienie gazów prochowych wyrzucało granat. Donośność strzału wynosiła 30-170 m (maks. ok. 200 m).

</doc>
<doc id="952083" url="https://pl.wikipedia.org/wiki?curid=952083" title="Strictly Business">
Strictly Business

Strictly Business – debiutancki album nowojorskiego rap-duetu EPMD, wydany w czerwcu 1988 roku. W 1998 roku został wybrany jako jeden ze 100 Najlepszych Rap-albumów magazynu The Source. W 2003 r. album został sklasyfikowany na 459. miejscu listy 500 albumów wszech czasów magazynu Rolling Stone.
Sample.
Strictly Business
I'm Housin'
Let the Funk Flow
You Gots To Chill
It's My Thing
You're a Customer
The Steve Martin
Get Off the Bandwagon
D.J. K La Boss
Jane

</doc>
<doc id="952084" url="https://pl.wikipedia.org/wiki?curid=952084" title="Ostrożeń błotny">
Ostrożeń błotny

Ostrożeń błotny ("Cirsium palustre" (L.) Scop.) – gatunek rośliny należący do rodziny astrowatych. Występuje w całej Europie oraz na Syberii Zachodniej i Wschodniej, rozprzestrzenił się także gdzieniegdzie poza tymi obszarami swojego rodzimego występowania. W Polsce gatunek pospolity, zarówno na niżu, jak i w niższych położeniach górskich.
Biologia i ekologia.
Roślina dwuletnia. W pierwszym roku wegetacji tworzy różyczkę liści, w drugim łodygę z kwiatami i owocami. Roślina kwitnie od lipca do września, jest owadopylna.
Rośnie na torfowiskach, wilgotnych łąkach, w zaroślach. W górach sięga po regiel dolny. W uprawach rolnych, a szczególnie na łąkach jest uciążliwym chwastem. Hemikryptofit. W klasyfikacji zbiorowisk roślinnych gatunek charakterystyczny dla O. "Molinieatalia".
Zmienność.
Tworzy mieszańce z większością gatunków ostrożni, przeważnie z ostrożniem łąkowym i ostrożniem warzywnym.

</doc>
<doc id="952085" url="https://pl.wikipedia.org/wiki?curid=952085" title="Cirsium palustre">
Cirsium palustre



</doc>
<doc id="952087" url="https://pl.wikipedia.org/wiki?curid=952087" title="Recykling Idei">
Recykling Idei

Recykling Idei – pismo społecznie zaangażowane – polskie czasopismo ukazujące się w latach 2002 – 2013 zajmujące się krytyką społeczną, związane z lewicą wolnościową i ruchem alterglobalistycznym.
Według redakcji pismo oraz serwis internetowy Recykling Idei powstały, aby zapewnić forum dla szeroko rozumianej krytyki społecznej. Celem pisma jest poszukiwanie alternatyw dla obecnej rzeczywistości, a także sposobów działania na rzecz wolności, sprawiedliwości, praw człowieka, różnorodności oraz świata wolnego od dyskryminacji, dominacji, wyzysku i degradacji przyrody. W serwisie internetowym pisma prezentowane są zarówno publicystyczne komentarze społeczno-polityczne, jak i artykuły o charakterze teoretycznym (głównie z zakresu filozofii, socjologii, politologii, ekonomii, antropologii kulturowej i pedagogiki), a także teksty literackie.
Recykling Idei nie skupia się na jednej wybranej kategorii, która miałaby być pełnić centralną rolę dla zmiany społecznej – założeniem pisma jest ukazywanie możliwie wielu pól konfliktu oraz śledzenie związków i punktów przecięcia różnych dążeń emancypacyjnych. Pismo dąży do ukazywania istniejącej w obrębie współczesnych ruchów społecznych wielości stanowisk. Redakcja pisma deklaruje, że nie będzie jednak publikować żadnych materiałów propagujących dyskryminację lub rozwiązania totalitarne – wykluczające różnorodność i możliwość wyboru. Założeniem Recyklingu Idei jest również pokazywanie sposobów praktycznego włączenia się w działania związane z poruszanymi sprawami. Osoby tworzące redakcję oraz grono współpracowników i współpracowniczek redakcji zaangażowane są w lokalne i międzynarodowe inicjatywy antywojenne i antyrasistowskie, feministyczne, ekologiczne, na rzecz praw pracowniczych i socjalnych, edukacji społecznej, samorządności itd.
Jesienią 2004 roku, na łamach pisma Recykling Idei opublikowano prawdopodobnie pierwszą w Polsce dyskusję na temat ruchu alterglobalistycznego z udziałem jego polskich uczestników i uczestniczek, m.in. ze Stowarzyszenia ATTAC, Federacji Anarchistycznej, grupy Społeczeństwo Aktywne i partii Nowa Lewica. Pretekstem do dyskusji był pierwszy masowy protest alterglobalistów w Polsce, który odbył się 29 kwietnia 2004 w Warszawie, podczas Europejskiego Szczytu Gospodarczego. Aktywiści i aktywistki zastanawiali się nad ideową i organizacyjną istotą ruchu, a także nad jego usytuowaniem w szerszym kontekście politycznym.
Na łamach pisma i portalu Recykling Idei publikowano teksty m.in. takich autorów i autorek, jak Giorgio Agamben, Laure Akai, Pierre Bourdieu, Noam Chomsky, Harry Cleaver, Katarzyna Gawlicz, Thomas Lemke, Chantal Mouffe, Jacek Podsiadło, Arundhati Roy, Marcin Starnawski, Katarzyna Szumlewicz, Ludwik Tomiałojć, Marta Trawinska, Mariusz Turowski, Przemysław Wielgosz, a także wywiady z naukowcami i artystami (m.in. Zygmuntem Baumanem, Adamem Chmielewskim, Selmą James, Naomi Klein, Wilhelmem Sasnalem, Immanuelem Wallersteinem) oraz działaczami i działaczkami międzynarodowych ruchów społecznych (m.in. Food Not Bombs, Global Women’s Strike, Marhaba Europe).
Redakcja Recyklingu Idei wraz z grupą Społeczeństwo Aktywne współtworzy również audycję Altergodzina, nadawaną na falach Akademickiego Radia LUZ. W audycji mówi się o tym, jak ludzie na całym świecie organizują się, by walczyć o swoje prawa, szczególny nacisk kładąc na informacje o działaniach podejmowanych w środowisku lokalnym – wśród wrocławskich aktywistek i aktywistów, organizacji społecznych, studentek i studentów. Oprócz rozmów z zaproszonymi gośćmi czy felietonów w każdej audycji jest sporo muzyki zaangażowanej. Stałe części programu to Alter-Serwis, czyli alternatywny przegląd wydarzeń społeczno-politycznych z ostatniego tygodnia, oraz Alter-Zapowiedzi.
Obecnie audycji „Altegodzina” można słuchać w każdą środę o godzinie 22:00 na falach 91,6 FM (we Wrocławiu) lub w Internecie na stronie http://www.radioluz.pwr.wroc.pl/luz.pls
Skład Redakcji.
Marcin Fronia, Katarzyna Gawlicz, Michalina Golinczak, Mateusz Janik, Aneta Jerska, Paweł Mikołaj Krzaczkowski, Jakub Maciejczyk i Marcin Starnawski.

</doc>
<doc id="952088" url="https://pl.wikipedia.org/wiki?curid=952088" title="Administratorzy Tokelau">
Administratorzy Tokelau



</doc>
<doc id="952089" url="https://pl.wikipedia.org/wiki?curid=952089" title="Granatnik nasadkowy">
Granatnik nasadkowy

Granatnik nasadkowy (pot. "garłacz") – rodzaj granatnika mocowanego u wylotu lufy broni strzeleckiej (np. karabinu). Przybiera on formę nasadki: szerokiej cylindrycznej do miotania granatów karabinowych, lub stosunkowo wąskiej w formie urządzenia wylotowego do miotania granatów nasadkowych.
Historia.
Najwcześniejszą formą granatnika nasadkowego był tzw. "garłacz karabinowy". Jego nazwa nawiązywała do garłacza – odprzodowej broni palnej wyposażonej w lufę z charakterystycznym rozszerzeniem u wylotu. Garłacze karabinowe miały formę cylindrycznej nasadki mocowanej na końcu lufy karabinu (garłacz współosiowy) lub równolegle do niej (garłacz równoległy). 
W garłaczach współosiowych miotanie granatu następowało za pomocą siły ciśnienia gazów prochowych ładunku miotającego naboju karabinowego, lub też przy wykorzystaniu tejże siły oraz energii pocisku wystrzelonego z karabinu i uderzającego w tylną część granatu karabinowego. W pierwszym przypadku granaty posiadały wzdłuż otwór centralny, przez który przelatywał pocisk, w drugim – tulejkę z otworem stożkowym do uchwycenia wystrzelonego pocisku.
W garłaczach równoległych nasadka była połączona z lufą karabinu kanałem gazowym, przez który przedostawały się gazy prochowe powstałe po odpaleniu naboju. Obecnie garłacze stosowane są głównie jako broń policyjna przeznaczona do miotania granatów z gazami łzawiącymi
W okresie międzywojennym garłacze karabinowe znajdowały się w uzbrojeniu wojsk Francji, Niemiec, Włoch i ZSRR. W Wojsku Polskim stosowane były do karabinów systemu Berthiera wraz z granatami karabinowymi VB (Vivien-Bessieres). 
W czasie II wojny światowej pojawiły się udoskonalone wersje garłaczy karabinowych, z nasadkami wewnętrznie gwintowanymi. Granaty karabinowe miotane z tych garłaczy miały kaliber około 30 mm i masę 0,25–0,45 kg. Na ich powierzchni nacięte były bruzdy współpracujące z bruzdami lufy. Garłacze gwintowane były celniejsze od swoich poprzedników z okresu I wojny światowej, ale problemem pozostawała niewielka skuteczność niewielkich granatów karabinowych.
Pod koniec II wojny światowej pojawiły się granatniki nasadkowe służące do miotania granatów nasadkowych. Przybierały one formę urządzenia wylotowego, którego zewnętrzna powierzchnia była prowadnicą, na którą nakładano granat. Obecnie większość karabinów posiada wielofunkcyjne urządzenia wylotowe pełniące także funkcję nasadki do miotania granatów nasadkowych, ale rzadko są w tej roli stosowane z uwagi na rozpowszechnienie granatników podwieszanych.

</doc>
<doc id="952091" url="https://pl.wikipedia.org/wiki?curid=952091" title="Rystocetyna">
Rystocetyna



</doc>
<doc id="952096" url="https://pl.wikipedia.org/wiki?curid=952096" title="Johann Friedrich Struensee">
Johann Friedrich Struensee

Johann Friedrich Struensee (ur. 5 sierpnia 1737 w Halle, zm. 28 kwietnia 1772) – niemiecki lekarz, minister w Królestwie Danii. Jego starszym bratem był Carl August Struensee (1735–1804), profesor matematyki i pruski minister.
W wieku 32 lat (w 1768 roku) został prywatnym lekarzem cierpiącego na lekką odmianę schizofrenii króla Danii Chrystiana VII. Król dobrze się czuł w jego towarzystwie, ufał mu i powierzył mu funkcję doradcy królewskiego – "konferensraad". Szczęśliwie przeprowadzone szczepienie następcy tronu zapewniło mu z kolei przychylność królowej.
Po pewnym czasie osiągnął wpływy porównywalne ze sprawowaniem regencji nad krajem. Szybko rozpoczął czystkę w rządzie, popierając libertynów takich jak on sam i zwalniając żarliwych religijnie tradycjonalistów. Wśród zwolnionych był polityk i dyplomata Johann Hartwig Ernst von Bernstorff. Ostał się jedynie inny zdolny minister, Adolph Siegfried von der Osten (1726–1797). Jako Maître des requêtes dworu duńskiego Struensee przedstawiał każdą sprawę do podpisu królowi. Władysław Czapliński twierdzi, że dawało mu to niemal pozycję monarchy absolutnego.
Jako zwolennik oświecenia próbował przeprowadzić wiele szeroko zakrojonych reform. Znany był z ogromnego tempa pracy, jak i z samej pracowitości. Na Danię spadł grad jego zarządzeń i dekretów, których liczbę (w czasie 16 miesięcy rządów) czasem ocenia się na ok. 600 (zapewne licząc jedynie te naprawdę ważne), a czasem na 1880. Oznaczałoby to, że wydawał 3–4 dziennie. Pod tym względem dorównywał mu chyba jedynie cesarz Józef II Habsburg. Trzeba przyznać, że mimo czystki Struensee naprawdę zamierzał poprawić sytuację Danii i zabiegał, by nowo mianowani urzędnicy byli kompetentni.
Reformy były jednak wprowadzane zbyt pośpiesznie, by mogły uzyskać zadowalający efekt. Choć rozporządzenie w sprawie pańszczyzny (wiosna 1771), które ulżyło doli chłopów, pochwalił nawet przeciwnik Struenseego Andreas Peter Bernstorff: „Nowe rozporządzenie w sprawie pańszczyzny cieszy mnie. Uważam, że jest dobrze sformułowane i w całości wystarczające oraz sprawiedliwe”.
Struensee został kochankiem królowej Danii, angielskiej księżniczki Karoliny Matyldy, czym spowodował skandal, zwłaszcza po narodzinach córki, księżniczki Luizy Augusty, którą złośliwie nazywano "la petite Struensee". Kamieniem obrazy dla Duńczyków była niemieckość Struenseego, który twierdził, że nie ma czasu, by nauczyć się języka duńskiego. W Kopenhadze jeszcze przed nim mówiono po niemiecku równie często jak po duńsku.
Jako przeciwnik kameralizmu Struensee wprowadził leseferyzm. Uznał Danię za kraj z małą ilością surowców, i w zasadzie rolniczy. Przestał więc popierać manufaktury i kopalnictwo, co było w zasadzie słuszne, lecz nagłość decyzji spowodowała wzrost bezrobocia.
29 stycznia 1771 został odznaczony ustanowionym tego dnia Orderem Matyldy.
Struenseemu dane był rządzić jedynie rok (1770–1771). Rankiem 17 stycznia 1772 roku aresztowano Struenseego i Enevolda Brandta. Było to nazajutrz po balu maskowym, więc zaskoczono ich w głębokim śnie. Jeszcze przed świtem zatrzymano królową. Zamach przygotowali oburzeni Duńczycy; w porozumieniu z królową matką Julianą Marią, księżną Brunszwiku-Wolfebüttel, jej synem Fryderykiem i jego nauczycielem, duńskim „nacjonalistą” Ove Guldbergiem, kazali go ściąć. Główną rolę w zamachu grał pułkownik regimentu „Falster” Georg Ludwig von Köller-Banner (podobnie jak Struensee Niemiec z pochodzenia). Bez trudu uzyskano podpis króla pod stosownym nakazem.
20 stycznia powołano komisję inkwizycyjną. 28 kwietnia wykonano publiczną egzekucję Struenseego i jego współpracownika Enevolda Brandta. Pastor Baltasar Münter (1735–1793), który przed śmiercią miał nawrócić ministra (przynajmniej próbował), ogłosił książkę pt. "Historia nawrócenia Struenseego". Lud cieszył się śmiercią ministra. Andreas Peter Bernstorff stwierdził:
W nowym rządzie najsilniejszą postacią został 40-letni Ove Høegh-Guldberg.

</doc>
<doc id="952097" url="https://pl.wikipedia.org/wiki?curid=952097" title="Szefowie rządu Tokelau">
Szefowie rządu Tokelau



</doc>
<doc id="952099" url="https://pl.wikipedia.org/wiki?curid=952099" title="VB">
VB



</doc>
<doc id="952101" url="https://pl.wikipedia.org/wiki?curid=952101" title="Winning Days">
Winning Days

Winning Days to album zespołu The Vines wydany w 2004 roku.

</doc>
<doc id="952102" url="https://pl.wikipedia.org/wiki?curid=952102" title="Choryńskowice">
Choryńskowice



</doc>
<doc id="952103" url="https://pl.wikipedia.org/wiki?curid=952103" title="Chakra">
Chakra



</doc>
<doc id="952115" url="https://pl.wikipedia.org/wiki?curid=952115" title="Enevold Brandt">
Enevold Brandt

Enevold Brandt (ur. 1738, zm. 28 kwietnia 1772) – duński polityk i prawnik. Po zakończeniu studiów prawniczych został w 1764 r. asesorem. Jego karierę na dworze wspierał Gustav Frederik Holck-Winterfeldt. Gdy w 1770 r. władzę w państwie przejął Johann Friedrich Struensee, został jego stronnikiem. Skończyło się to dla niego tragicznie, gdyż po upadku (styczeń 1772) skandalizujących rządów znienawidzonego przez arystokrację Struensee'go, został ścięty razem z nim.
29 stycznia 1771 został odznaczony ustanowionym tego dnia Orderem Matyldy.

</doc>
<doc id="952125" url="https://pl.wikipedia.org/wiki?curid=952125" title="Drzewo genealogiczne Cecyliuszów Metellów">
Drzewo genealogiczne Cecyliuszów Metellów

Cecyliusze Mettelowie ("Ceacilii Metelli") – to plebejski ród rzymski

</doc>
<doc id="952129" url="https://pl.wikipedia.org/wiki?curid=952129" title="Waterloo to Anywhere">
Waterloo to Anywhere

Waterloo to Anywhere – debiutancki album zespołu Dirty Pretty Things wydany 8 maja 2006, wyprodukowany przez Davida Sardy'ego i Tony'ego Doogana.
Płyta była nagrywana w studiach w Los Angeles oraz w Glasgow między listopadem 2005 a lutym 2006. Promowana przez wydaną na dołączonej do magazynu "NME" piosenkę "You Fucking Love It" oraz singel "Bang Bang You're Dead" pojawiła się w sklepach Zjednoczonego Królestwa 8 maja 2006. Wydawnictwo to zostało wysoko ocenione i osiągnęło wysokie wyniki sprzedaży, czego miarą było dostanie się w maju 2006 na 3. miejsce notowania "UK Albums Chart", zestawienia najlepiej sprzedających się brytyjskich albumów.
Oprócz wspomnianego "Bang Bang You're Dead", album "Waterloo to Anywhere" promowany był przez single "Deadwood" oraz "Wondering".
Spis utworów.
W wersji japońskiej znalazły się dodatkowo:

</doc>
<doc id="952133" url="https://pl.wikipedia.org/wiki?curid=952133" title="Morze międzykontynentalne">
Morze międzykontynentalne

Morze międzykontynentalne – morze otoczone lądem różnych kontynentów, zazwyczaj głębokie, powstałe w miejscu spękań skorupy ziemskiej. 

</doc>
<doc id="952140" url="https://pl.wikipedia.org/wiki?curid=952140" title="Aglutynacja płytek indukowana ristocetyną">
Aglutynacja płytek indukowana ristocetyną

Aglutynacja płytek indukowana ristocetyną (ang. RIPA – Ristocetin Induced Platelet Agglutination) – badanie "in vitro" aktywności czynnika von Willebranda, służące do diagnozowania choroby von Willebranda. Posiada przewagę nad, wykorzystywanym również w diagnostyce tej choroby, badaniem aktywności kofaktora ristocetyny, ponieważ umożliwia wykrycie typu 2B VWD oraz zespołu Bernarda-Souliera.
Antybiotyk ristocetyna indukuje łączenie czynnika von Willebranda do receptora płytkowego – glikoproteiny Ib (GPIb), co w efekcie powoduje aglutynację płytek krwi.

</doc>
<doc id="952141" url="https://pl.wikipedia.org/wiki?curid=952141" title="Tosiwo Nakayama">
Tosiwo Nakayama

Tosiwo Nakayama (ur. 23 listopada 1931 w Piserach, zm. 29 marca 2007 w Ewa Beach) – mikronezyjski polityk pochodzenia japońskiego, pierwszy prezydent tego kraju (1979–1987). Sprawował swój urząd przez dwie kadencje.
Życiorys.
Urodził się w 1931 roku jako syn Japończyka (związanego z japońską firmą "South Seas Development Co.") i Mikronezyjki z Onoun. Jego młodszym bratem był Masao Nakayama, dyplomata, który był m.in. ambasadorem Mikronezji w Japonii.
W latach 1948–1949 uczęszczał do Truk Intermediate School a następnie do Pacific Islands Central School (w latach 1951–1953). W 1955 (albo 1954) otrzymał stypendium, dzięki któremu był w stanie studiować na Uniwersytecie Hawajskim, na którym kształcił się do 1958 (według różnych źródeł od 1955 lub 1956 roku). 
Po powrocie z Hawajów został jednym z głównych urzędników na Truk (obecnie Chuuk). Był kierownikiem do spraw edukacji dla dorosłych, zaś potem wybrano go doradcą administratora Truku do spraw politycznych i ekonomicznych. W 1964 został doradcą administratora w sprawach publicznych. Karierę polityczną rozpoczął w 1959 roku, kiedy to w wyborach został wybrany do Legislatury Dystryktu Truk jako reprezentant Onoun (w 1963 wybrany ponownie). Był też przewodniczącym tegoż organu (1960–1961). 
W czerwcu 1961 roku został mikronezyjskim doradcą przy amerykańskiej delegacji przy Radzie Powierniczej ONZ (ponownie pełnił tę funkcję w 1972 roku oraz w latach 1979–1986). Ponadto był wybierany do Rady Mikronezji w latach 1962 i 1963.
W styczniu 1965 został wybrany do Izby Delegatów Kongresu Mikronezji, której został następnie przewodniczącym. Uzyskał reelekcję w roku 1968, (wówczas dokształcał się na Uniwersytecie Hawajskim). W kongresie zasiadał nieprzerwanie do 1978 i przez większość tego czasu piastował funkcje jego przewodniczącego. W 1975 został przewodniczącym konstytuanty a w maju 1979 roku członkowie kongresu wybrali go jednogłośnie na prezydenta Mikronezji. Ponownie został wybrany na czteroletnią kadencję w 1983 i w 1987 roku zastąpił go John Haglelgam.
W latach 90. był doradcą finansowym "Pacific Islands Development Bank", równocześnie pełnił też funkcję wicedyrektora oddziału finansów rządowych w Banku Guamskim (którym był aż do 2003). W 1982 roku Uniwersytet Hawajski uhonorował go najważniejszą nagrodą uczelni, czyli "Rainbow Award", zaś w 1984 nagrodzono go "East-West Center's Distinguished Alumnus Award". W 1987 roku Uniwersytet Guamski przyznał mu honorowy stopień doktora prawa. Był członkiem Komitetu Stypendialnego Dystryktu Truk czy lokalnego „kuratorium oświaty”. Sprawował również wiele innych lokalnych stanowisk. Zmarł w wieku 75 lat w Hawaii Medical Center West w Ewa Beach na Hawajach.
10 września 1963 poślubił Miter Haruo z Weno. Pozostawił 10 dzieci i wielu wnuków. Jednym z jego zainteresowań było wędkarstwo. Uważany przez kolegów za osobę pracowitą i z dużym poczuciem humoru.
Ze względu za swoje zasługi na rzecz niepodległości kraju, Nakayama uznawany jest za jednego z ojców założycieli niepodległej Mikronezji.

</doc>
<doc id="952142" url="https://pl.wikipedia.org/wiki?curid=952142" title="Agregacja płytek indukowana rystocetyną">
Agregacja płytek indukowana rystocetyną



</doc>
<doc id="952144" url="https://pl.wikipedia.org/wiki?curid=952144" title="RIPA">
RIPA



</doc>
<doc id="952151" url="https://pl.wikipedia.org/wiki?curid=952151" title="Hrabstwo Cass (Dakota Północna)">
Hrabstwo Cass (Dakota Północna)

Hrabstwo Cass (ang. "Cass County") – hrabstwo w stanie Dakota Północna w Stanach Zjednoczonych. Hrabstwo zajmuje powierzchnię 4 578,87 km² i według szacunków US Census Bureau w roku 2006 miało 132 525 mieszkańców, co czyni je najludniejszym hrabstwem w stanie Dakota Północna. Siedzibą hrabstwa jest miasto Fargo.
Geografia.
Hrabstwo Cass zajmuje powierzchnię całkowitą 4 578,87 km², z czego 4 571,92 km² to powierzchnia lądowa, a 6,94 km² (0,2%) to powierzchnia wodna.

</doc>
<doc id="952154" url="https://pl.wikipedia.org/wiki?curid=952154" title="Agregacja płytek indukowana ristocetyną">
Agregacja płytek indukowana ristocetyną



</doc>
<doc id="952155" url="https://pl.wikipedia.org/wiki?curid=952155" title="Aglutynacja płytek indukowana rystocetyną">
Aglutynacja płytek indukowana rystocetyną



</doc>
<doc id="952156" url="https://pl.wikipedia.org/wiki?curid=952156" title="Pattadakal">
Pattadakal

Pattadakal (kannada: ಪಟ್ಟದ್ಕಲ್ಲು) – miejscowość w stanie Karnataka w południowych Indiach, położona ok. 2o km od dawnej stolicy Ćalukjów, Badami. Znana jest przede wszystkim z pochodzącego z zespołu 9 doskonale zachowanych świątyń hinduistycznych i jednej dźinijskiej, zbudowanych od VII do X w.. Wyjątkowość świątyń wynika połączenia w architekturze Pattadakal wpływów drawidyjskich (południowo-indyjskich) i aryjskich (północno-indyjskich). W 1987 Pattadakal został wpisany na Listę Światowego Dziedzictwa UNESCO.

</doc>
<doc id="952168" url="https://pl.wikipedia.org/wiki?curid=952168" title="Dekanat Górzno">
Dekanat Górzno

Dekanat Górzno – jeden z 24 dekanatów w rzymskokatolickiej diecezji toruńskiej.
Historia.
Dekanat górznieński od roku 1818 do czasu jego rozwiązania 1 stycznia 1927 roku należał do diecezji chełmińskiej z siedzibą w Pelplinie. Reaktywowano go już w diecezji toruńskie 2 grudnia 2001 roku w ramach reorganizacji struktur diecezjalnych, którą przeprowadził ówczesny biskup toruński Andrzej Suski.
Parafie.
Lista parafii (stan z 12 listopada 2018):
Sąsiednie dekanaty.
Brodnica, Lidzbark Welski, Rypin "(diec. płocka)", Żuromin "(diec. płocka)"

</doc>
<doc id="952169" url="https://pl.wikipedia.org/wiki?curid=952169" title="Ove Høegh-Guldberg">
Ove Høegh-Guldberg

Ove Høegh-Guldberg (ur. 1 września 1731 w Horsens, zm. 8 lutego 1808) – był duńskim mężem stanu, politykiem i teologiem, a także historykiem i "de facto" premierem Danii w latach 1772-1784.
1731-1772.
Był synem biednego handlarza z Jutlandii. Dzięki pomocy krewnych został teologiem, później też historykiem, a w roku 1761 profesorem. Jak wielu innych naukowców swojej epoki, wywodzących się z klasy średniej, był po części zdroworozsądkowym patriotą, a po części ortodoksyjnym rojalistą.
W 1764 r. wszedł w towarzystwo królowej Juliany Marii jako nauczyciel jej syna Fryderyka. W 1771 r. został sekretarzem gabinetu. Jako rojalista i konserwatysta zrobił wszystko, by zjednoczyć elity polityczne przeciwko reformom, które zamierzał wprowadzić Johann Friedrich Struensee. Upadek Struensee'go (i jego egzekucja w 1772 r.) dały początek wielkiej karierze politycznej Guldberga.
1772-1784.
Rządy Guldberga znaczyła polityka neutralności i finansowa prosperity. Popierał on język duński kosztem niemieckiego: wprowadził duński język w armii (1773) i ustawę o obywatelstwie w 1776 r., która wykluczała cudzoziemców ze sprawowania wysokich funkcji publicznych. Guldberg popierał duńskich pisarzy i poetów. Choć z pewnością był nacjonalistą, używał tej powszechnej o nim opinii również w celach propagandowych. 
Guldberg nie wiedział, niestety, jak walczyć z korupcją i nie rozumiał konieczności polepszenia warunków życia wieśniaków. Jak stwierdził: "...nie można zrzucić jarzma z chłopów nie narażając się na niebezpieczeństwo wstrząśnięcia podwalinami państwa...". Odwołał wszystkie reformy Struensee'go, które uważał za niepotrzebne. Choć sam był prowincjuszem, faworyzował stolicę kosztem prowincji. Zwolnienie wielu ministrów (Heinrich Carl von Schimmelmann, Andreas Peter Bernstorff) zwiększyło jego władzę, lecz odsłoniło go na atak krytyki.
Pozycji Guldberga zagroziła niechęć syna króla Chrystiana VII, następcy tronu Fryderyka, który był rozgoryczony, że jego macocha Juliana Maria nie dopuszcza go do polityki. Andreas Peter Bernstorff udzielił spiskowi swego ostrożnego poparcia. Swą rolę odegrało też niezadowolenie wynikające ze zmniejszenia obrotów handlowych w porównaniu do okresu wojny Brytyjczyków z amerykańskimi koloniami.
1784-1802.
14 kwietnia 1784 r. zamach stanu przeprowadzony przez księcia i ustanowienie przezeń regencji pozbawiły Guldberga władzy. Fryderyk pojawił się na posiedzeniu tajnej rady i odczytał rozporządzenie przywracające stan rzeczy sprzed rządów hrabiego Struensee, tzn. rządy osobiste monarchy. Guldberg i jego pomocnicy nie stawiali oporu. Znajdujący się na sali król-schizofrenik podpisał stosowne papiery nie wiedząc, co robi. Bezskutecznie protestowali Julianna Maria i wuj Fryderyka, również Fryderyk. Guldberga zdegradowano do stopnia prefekta (amtmand) miasta Århus. Funkcję tę pełnił do 1802 r.
Ocena postaci.
Dziś Gulberg uważany jest za porządnego i skromnego człowieka, którego rządy przyniosły stabilizację, lecz jednocześnie nieco ciasno myślącego biurokratę, nie pojmującego sensu przeprowadzania reform. Ambasador brytyjski Ralph Woodford powiedział o nim: "...Jest uczonym i napisał doskonałą historię powszechną, zna jednak świat i sprawy państwowe z książek".

</doc>
<doc id="952175" url="https://pl.wikipedia.org/wiki?curid=952175" title="Flaga miasta Vancouver">
Flaga miasta Vancouver



</doc>
<doc id="952176" url="https://pl.wikipedia.org/wiki?curid=952176" title="Audi Avus">
Audi Avus

Audi Avus Quattro – koncepcyjny supersamochód Audi zaprezentowany w 1991 roku, miesiąc po prezentacji modelu Quattro Spyder na targach motoryzacyjnych w Tokio. Jest to futurystyczny supersamochód z silnikiem W12, lekką, aluminiową karoserią i napędem na cztery koła. Od początku zakładano, że samochód nie wejdzie do produkcji, był to raczej pokaz umiejętności i techniki inżynierów z Audi. Niektóre rozwiązania z tego modelu (aluminiowe nadwozie czy silnik W12) zastosowano w późniejszym modelu Audi A8, który miał swój debiut w 1994 roku nosząc nazwę Audi ASF (Audi Space Frame). W modelu A8 W12 silnik osiągał 420 KM.

</doc>
<doc id="952177" url="https://pl.wikipedia.org/wiki?curid=952177" title="Dekanat Grudziądz I">
Dekanat Grudziądz I

Dekanat Grudziądz I – jeden z 24 dekanatów w rzymskokatolickiej diecezji toruńskiej.
Historia.
Dekanat grudziądzki niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą „Totus Tuus Poloniae Populus”. Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 11 listopada 2018):
Sąsiednie dekanaty.
Grudziądz II, Łasin, Nowe "(diec. pelplińska)", Radzyń Chełmiński

</doc>
<doc id="952178" url="https://pl.wikipedia.org/wiki?curid=952178" title="Grand Prix San Marino 1994">
Grand Prix San Marino 1994

Grand Prix San Marino 1994, oficjalnie 14° Gran Premio di San Marino – trzecia eliminacja Mistrzostw Świata Formuły 1 sezonu 1994. Grand Prix odbyło się w dniach 29 kwietnia-1 maja 1994 na torze Autodromo Enzo e Dino Ferrari w Imoli.
Śmiertelne wypadki i kontuzje podczas weekendu wyścigowego były głównym punktem zwrotnym w czasie trwania sezonu 1994, jak i w rozwoju Formuły 1 pod względem bezpieczeństwa. Runda ta stała pod znakiem śmiertelnych wypadków Rolanda Ratzenbergera (w kwalifikacjach) i Ayrtona Senny (w wyścigu). W czasie tego weekendu również ranni zostali Rubens Barrichello, mechanicy oraz widzowie. Był to najtragiczniejszy weekend w historii Formuły 1 od Grand Prix Belgii 1960, gdzie Chris Bristow i Alan Stacey zginęli w wyścigu.
Eliminacja ta doprowadziła do większego nacisku na bezpieczeństwo w sporcie, do reaktywacji GPDA (Grand Prix Drivers' Association) po dwunastoletniej przerwie i do zmian w budowie nowych samochodów i modyfikacji torów wyścigowych, by spowolnić samochód przed ewentualnym uderzeniem w ścianę.
Wyścig wygrał Michael Schumacher (Benetton) przed Nicolą Larinim (Ferrari) i Miką Häkkinenem (McLaren).
Pogrzeb Ayrtona Senny odbył się 5 maja 1994 w São Paulo, natomiast Rolanda Ratzenbergera - dwa dni później w Salzburgu. W pogrzebie trzykrotnego mistrza świata wzięło udział pół miliona osób, natomiast na pogrzeb Austriaka przybyło 250 osób – w tym m.in. Max Mosley, który nie mógł być na pogrzebie Senny. Włoska prokuratura oskarżyła sześć osób (m.in. Franka Williamsa, Patricka Heada i Adriana Neweya) o spowodowanie śmierci brazylijskiego kierowcy. Ostatecznie sprawa została zakończona w 2005 umorzeniem ze względu na przedawnienie. 
Przez dwadzieścia lat od wypadków Ratzenbergera i Senny nie zginął w wyścigu F1 żaden kierowca, aż do wypadku Julesa Bianchiego podczas Grand Prix Japonii 2014 i śmierci francuskiego kierowcy kilka miesięcy później, w lipcu 2015.
Opis weekendu wyścigowego.
Tło.
Grand Prix San Marino 1994 było 14. edycją tej Grand Prix i 551. w historii Formuły 1. Była to pierwsza eliminacja sezonu rozgrywana w Europie. Do Grand Prix San Marino przystąpiło dwudziestu ośmiu kierowców w czternastu zespołach. Zespołami tymi, określanymi mianem konstruktorów, były: Williams-Renault, Tyrrell-Yamaha, Benetton-Ford, McLaren-Peugeot, Footwork-Ford, Lotus-Mugen-Honda, Jordan-Hart, Larrousse-Ford, Minardi-Ford, Ligier-Renault, Ferrari, Sauber-Mercedes, Simtek-Ford i Pacific-Ford. 
Po Grand Prix Pacyfiku liderem klasyfikacji kierowców był Michael Schumacher z dorobkiem 20 punktów. Niemiec wyprzedzał Rubensa Barrichello o trzynaście punktów i Damona Hilla o czternaście oczek. W klasyfikacji konstruktorów na prowadzeniu znajdował się zespół Benetton z 20 punktami, mając dziesięć punktów przewagi nad Ferrari i trzynaście nad ekipą Jordan Grand Prix. Wyścig poprzedzający tę eliminację, tj. Grand Prix Pacyfiku zakończył się zwycięstwem Michaela Schumachera, przed Gerhardem Bergerem z Ferrari i Rubensem Barrichello z Jordana.
Zmiany kierowców.
Przed rozpoczęciem weekendu wyścigowego na torze Autodromo Enzo e Dino Ferrari doszło do zmian w składach dwóch zespołów. W ekipie Benettona, do kokpitu powrócił JJ Lehto, który z powodu kontuzji (uszkodzenie kręgu szyjnego i złamanie karku) musiał pauzować przez pierwsze dwa wyścigi. W zespole Jordan Grand Prix, Andrea de Cesaris został wyznaczony na drugiego kierowcę zespołu. Włoch zastąpił Aguriego Suzukiego, który z kolei zastępował Eddiego Irvine'a, którego FIA zawiesiła na trzy wyścigi za spowodowanie wypadku podczas wyścigu w Brazylii.
Kwalifikacje.
Piątek.
W piątek, 29 kwietnia podczas pierwszej sesji kwalifikacyjnej, Rubens Barrichello uderzył w wysoki krawężnik na zakręcie "Variante Bassa" i przy prędkości 225 km/h uderzył w górną barierę opon, stracił przytomność, a jego samochód jeszcze kilkukrotnie przekoziołkował. Brazylijczyk przeżył przeciążenie osiągające wartość 95 G. Zespół ratowniczy zjawił się na miejscu wypadku i kierowca szybko został przywieziony do centrum medycznego toru, a następnie helikopterem do szpitala Maggiore w Bolonii, w celu obserwacji i wykonania rutynowych badań. Następnego dnia wrócił na obiekt, jednak złamany nos i ręka w gipsie spowodowały, że brazylijski kierowca musiał odpuścić sobie weekend wyścigowy w Imoli. Dziesięć lat później, Damon Hill reprezentujący wówczas ekipę Williamsa, tak opisał swoje uczucia po wypadku Barrichello:
Pomimo wypadku, Ayrton Senna był najszybszym kierowcą na koniec piątkowej sesji z czasem 1:21.548, mając o prawie pół sekundy przewagi nad Michaelem Schumacherem i Gerhardem Bergerem. Po wypadku Rubensa Barrichello, trzykrotny mistrz świata, wbrew zakazowi lekarzy, przeskoczył mur, aby dostać się do szpitala w Bolonii i odwiedzić rannego kierowcę. Następnie wrócił na tor w Imoli. Barrichello wówczas tak to wspominał:
Sobota.
Na dwadzieścia minut przed zakończeniem drugiej sesji kwalifikacyjnej, Roland Ratzenberger reprezentujący ekipę Simtek, na zakręcie "Acqua Minerali" przejechał krawężnik, uszkadzając przy tym przednie skrzydło. Austriak zamiast wrócić do alei serwisowej, wykonywał kolejne szybkie okrążenie. Przy prędkości 306 km/h, na zakręcie "Villeneuve" skrzydło w samochodzie Ratzenbergera urwało się, a Austriak wypadł z toru i uderzył w betonową ścianę. 
Sesja została przerwana, gdy po 25 sekundach od wypadku, na miejscu zjawił się zespół medyczny pod szefostwem Sida Watkinsa. Austriak doznał ciężkich urazów głowy i kręgosłupa. Początkowo został przewieziony karetką do centrum medycznego, a później helikopterem do szpitala Maggiore, gdzie dzień wcześniej trafił Barrichello. Senna po kilku minutach przybył na miejsce wypadku, gdzie oglądał jedynie zniszczony samochód Austriaka. Później udał się do centrum medycznego – tam ponownie wbrew zakazom lekarzy, Brazylijczyk przeskoczył przez płot. Spotkał się z Watkinsem, który wziął go na zewnątrz i poinformował, że Ratzenberger znajduje się w stanie śmierci klinicznej. Jak wspominał brytyjski lekarz, Senna był załamany i płakał przy jego ramieniu. Watkins namawiał Brazylijczyka, aby wycofał się z wyścigu pytając się:
W książce "Życie na krawędzi – tryumf i tragedia w Formule 1", Watkins wspomniał odpowiedź Senny:
Po opuszczeniu centrum medycznego, Senna wrócił do garażu Williamsa, jednak nie chciał kontynuować jazdy, informując Patricka Heada i Damona Hilla o śmierci austriackiego kierowcy. Frank Williams poprosił Sennę o kontynuowanie jazdy, jednak Brazylijczyk odmówił. 57 minut po wypadku, ze szpitala pojawiła się oficjalna informacja o śmierci Rolanda Ratzenbergera. Był to pierwszy śmiertelny wypadek w czasie weekendu wyścigowego od Grand Prix Kanady 1982, w której zginął Riccardo Paletti z Oselli. Był to również pierwszy śmiertelny wypadek samochodem Formuły 1 od 1986 roku, gdy podczas testów na torze Circuit Paul Ricard zginął Elio de Angelis prowadząc samochód Brabhama. W ostateczności Ayrton Senna zdobył pole position, nie przejeżdżając ani jednego pomiarowego okrążenia w sobotę. Przed wypadkiem, Hill zdążył poprawić swój czas i zakwalifikował się na czwartej pozycji. Wynik 1:27.584, który wykręcił Ratzenberger, dałby mu kwalifikację do niedzielnego wyścigu z 26. pozycji, ostatniego kwalifikowanego miejsca. Do wyścigu nie zakwalifikowali się Paul Belmondo (Pacific) i Rubens Barrichello.
Wyścig.
Przed wyścigiem.
W czasie sesji rozgrzewkowej przed wyścigiem o Grand Prix San Marino, najlepszym czasem popisał się Ayrton Senna, który wykręcił czas 1.22.597, o sekundę szybciej niż Damon Hill. Po zakończeniu przywitał się z Alainem Prostem, który komentował wyścig dla telewizji TF1, a następnie doszło do rozmowy, w którym Senna chciał, aby Francuz także był zaangażowany w kwestii bezpieczeństwa. Czterokrotny mistrz świata zgodził się, umawiając się na kolejną rozmowę podczas następnego weekendu wyścigowego, w Monako. Następnie nagrał jedno okrążenie dla telewizji TF1, w którym powitał Alaina Prosta słowami:
Po sesji rozgrzewkowej, Senna postanowił napisać list do rodziców Rolanda Ratzenbergera i poprosił Betise Assumpcao, rzeczniczkę zespołu o przefaksowanie jego listu. Przed rozpoczęciem briefingu kierowców, doszło do rozmowy Brazylijczyka z Gerhardem Bergerem. Trzykrotny mistrz świata poprosił Austriaka o poruszenie kwestii samochodu bezpieczeństwa podczas okrążenia formującego. Tłumaczył, że nie chce tego robić sam, ponieważ uważa, że pomiędzy nim a Johnem Corsmitem, jednym ze stałych stewardów jest niechęć. W trakcie brefingu kierowców rozmawiano o wydarzeniach z poprzedniego dnia, czcząc minutą ciszy pamięć Ratzenbergera. W dalszej części Berger poruszył sprawę wyjazdu samochodu bezpieczeństwa. Wspólnie z Senną uznali, że Opel Vectra, który pełnił rolę samochodu bezpieczeństwa, jest zbyt wolnym samochodem, mówiąc także:
Wszyscy kierowcy poparli Sennę i Bergera, a przedstawiciele wyścigu postanowili usunąć tą procedurę. Po odprawie, Senna przewodniczył krótkiej dyskusji na temat bezpieczeństwa z innymi kierowcami, zwłaszcza z Michaelem Schumacherem, Gerhardem Bergerem i Michele Alboreto. Zgodzili się na organizację spotkania w sprawie bezpieczeństwa w piątek przed wyścigiem w Monte Carlo.
Pierwszy start.
Wyścig rozpoczął się o godzinie 14:00 czasu lokalnego przy słonecznej pogodzie i suchym torze. Na starcie, w samochodzie JJ Lehto zgasła jednostka napędowa Forda. Następnie samochód Pedro Lamy'ego z Lotusa uderzył w tył samochodu fińskiego kierowcy. Obu kierowcom nic się nie stało, jednak koło z samochodu portugalskiego kierowcy wpadło na trybuny raniąc dziewięć osób. Po wypadku, na tor wjechał samochód bezpieczeństwa, prowadzony przez Maxa Angelelliego. Ponieważ Opel Vectra był oparty na rodzinnym sedanie i nie był on stosunkowo szybki, Senna postanowił jechać obok Vectry i pokazał gestami, żeby on szybciej jechał. W późniejszym czasie uznano, że Opel Vectra jest nieodpowiedni do tej roli i że jest przyczyną spadku ciśnienia opon w samochodach. Pod koniec piątego okrążenia, David Brown poinformował Sennę przez radio, że samochód bezpieczeństwa zjedzie do alei serwisowej na tym kółku. Po zakończeniu okresu neutralizacji, na szóstym okrążeniu Brazylijczyk wykonał najszybsze okrążenie. Na drugim okrążeniu po restarcie, gdy prowadził Senna przed Schumacherem, samochód brazylijskiego kierowcy na zakręcie "Tamburello" wypadł z trasy i przy prędkości ponad 300 km/h uderzył w betonową ścianę.
O 14:17 czasu lokalnego, czyli 17 minut po rozpoczęciu wyścigu stewardzi pokazali czerwoną flagę, wskutek czego wyścig został przerwany. Na miejsce wypadku przyjechał zespół medyczny pod dowództwem Sida Watkinsa. Brytyjski neurochirurg i delegat medyczny Formuły 1 na miejscu przeprowadził tracheotomię. Tak później wspominał:
Watkins oczyścił drogi oddechowe, zatrzymał przepływ krwi i unieruchomił obszar szyjny. Później Brytyjczyk poprosił przez radio anestezjologa intensywnej opieki medycznej, Giovanniego Gordiniego, o eskortowanie Senny do szpitala Maggiore w Bolonii. Dziesięć minut po wypadku, w wyniku nieporozumienia w alei serwisowej, jeden z marshalli wypuścił Érika Comasa. Marshalle gorączkowo machali czerwoną flagą, gdy Francuz zbliżał się do miejsca wypadku z dużą szybkością. Incydent ten został zauważony przez Johna Watsona, który komentował wyścig dla Eurosportu. Pięciokrotny zwycięzca wyścigów Grand Prix określił go jako "najbardziej absurdalną rzecz, jaką kiedykolwiek zobaczył w swoim życiu". Comas uniknął zderzenia z personelem będącym na torze lub pojazdami, ale gdy przybył na miejsce wypadku był tak zmartwiony, że podjął decyzję o wycofaniu się z wyścigu i przez kolejne dziesięć lat francuski kierowca nie mówił o tym co tam zobaczył.
Obrazy przekazywane przez włoską telewizję RAI (które również transmitowały inne stacje telewizyjne emitujące ten wyścig) zostały uznane przez BBC za niepokojące dla widzów, wobec czego brytyjska telewizja publiczna zaprzestała emisji sygnału RAI i przekazywała informacje z alei serwisowej. Senna został wyciągnięty z rozbitego samochodu Williamsa, a po piętnastu minutach pomocy lekarskiej został przetransportowany helikopterem medycznym do szpitala Maggiore w Bolonii. Trzykrotny mistrz świata stracił dwa litry krwi. O 14:55, po 37 minutach od wypadku Brazylijczyka postanowiono wznowić wyścig.
Drugi start.
Zgodnie z przepisami, rozpoczęto wyścig od szóstego okrążenia. Pierwsze pięć kółek zostało włączone do drugiej części wyścigu, przez co eliminacja składała się z 58 okrążeń. Podczas drugiego okrążenia formującego problemy z samochodem miał Heinz-Harald Frentzen (Sauber) i Niemiec wyruszył z alei serwisowej. Pozostałe samochody wyruszyły z miejsc, na których byli sklasyfikowani przed wypadkiem Senny. Gerhard Berger wykorzystał fakt słabego startu Michaela Schumachera, jednak teoretycznie kierowca Benettona był liderem wyścigu, ze względu na przewagę jaką posiadał nad reprezentantem Ferrari przed przerwaniem wyścigu. Hill próbował wyprzedzić Schumachera na zakręcie "Tosa", jednak doszło do kontaktu i Brytyjczyk musiał zjechać do alei serwisowej w celu wymiany przedniego skrzydła i wyjechał na tor na szóstej pozycji
Lider klasyfikacji kierowców prowadził do dwunastego okrążenia, wówczas pobyt Schumachera w alei serwisowej wykorzystał ponownie Berger. Austriak z powodu awarii zawieszenia zakończył wyścig na osiemnastym okrążeniu, a nowym liderem wyścigu został Mika Häkkinen. W następstwie pierwszej serii pit stopów na czele ponownie znalazł się Michael Schumacher. Świetne tempo niemieckiego kierowcy, dzięki mniejszej ilości paliwa oznaczało, że był w stanie wyrównać przewagę nad Häkkinenem, co pozwoliło mu na dodatkowy postój w alei serwisowej. Wolniejsze tempo Fina wykorzystał Nicola Larini, który wyprzedził kierowcę McLarena podczas pit-stopu.
Na 48. okrążeniu, Michele Alboreto zjechał do alei serwisowej. Po wyjeździe ze swojego stanowiska, z samochodu Włocha odpadło lewe tylne koło, raniąc dwóch mechaników Ferrari i Lotusa, którzy trafili do szpitala. Na 55. okrążeniu, Christian Fittipaldi z powodu awarii hamulców wycofał się z wyścigu, natomiast o piąte miejsce walczyli ze sobą Damon Hill i Ukyō Katayama z Tyrrella.
Pod koniec wyścigu, wolniejsze tempo Häkkinena chciał wykorzystać Karl Wendlinger z Saubera, starając się o pierwsze podium dla szwajcarskiej stajni. Fin jednak nie dał za wygraną i do mety dojechał jako trzeci, a Austriak jako czwarty. Na ostatnich punktowanych miejscach znaleźli się jeszcze Ukyō Katayama i Damon Hill, który ustanowił najszybsze okrążenie wyścigu. 
Wyścig ostatecznie padł łupem Michaela Schumachera, który zgromadził komplet punktów po trzech wyścigach. Drugie miejsce zajął Nicola Larini, dla którego to było pierwsze i jedyne podium w Formule 1. Trzeci był Mika Häkkinen, który po raz drugi w karierze stanął na podium. Z szacunku dla Rolanda Ratzenbergera, podczas ceremonii zrezygnowano z szampana.
Po wyścigu.
Podczas konferencji, która odbyła się po wyścigu Michael Schumacher powiedział, że "nie czuje się ani usatysfakcjonowany, ani szczęśliwy" ze swojej wygranej w następstwie wydarzeń na Imoli. Po dwóch godzinach i dwudziestu minutach od zakończenia wyścigu, dr Maria Teresa Fiandri poinformowała o śmierci Ayrtona Senny. Za oficjalny czas zgonu podano godzinę 14:17, co oznaczało, że Senna zmarł na miejscu. Autopsja wykazała, że przyczyną zgonu były obrażenia głowy prawdopodobnie spowodowane uderzeniem koła i zawieszenia. Komentator BBC, Murray Walker określił ten weekend jako "najczarniejszy dzień wyścigów Grand Prix, które pamięta".
Dwa dni po wyścigu, FIA na wniosek włoskiego automobilklubu zwołała spotkanie, dotyczące przebiegu wydarzeń w czasie trwania weekendu wyścigowego. Później, organ zarządzający ogłosił nowe środki bezpieczeństwa, które miały zacząć obowiązywać od Grand Prix Monako.
W Brazylii, śmierć Ayrtona Senny uznano za tragedię narodową, wobec czego brazylijski rząd ogłosił trzydniową żałobę narodową. 5 maja odbył się pogrzeb trzykrotnego mistrza świata - pół miliona osób oglądało na ulicach São Paulo kondukt wiozący trumnę z ciałem kierowcy Williamsa. W pogrzebie uczestniczyło większość społeczności Formuły 1, a trumnę nieśli Emerson Fittipaldi, Alain Prost, Christian Fittipaldi, Jackie Stewart, Roberto Moreno, Johnny Herbert, Wilson Fittipaldi, Gerhard Berger, Rubens Barrichello, Thierry Boutsen, Raúl Boesel, Michele Alboreto, Pedro Lamy, Damon Hill i Derek Warwick.
Dwa dni później, podczas pogrzebu Rolanda Ratzenbergera pojawiło się 250 osób, w tym m.in. Johnny Herbert, Gerhard Berger, Karl Wendlinger, Heinz-Harald Frentzen i przewodniczący FIA, Max Mosley. Dziesięć lat po tych wydarzeniach Mosley na konferencji prasowej powiedział:
Układ toru Autodromo Enzo e Dino Ferrari używany od 1981 roku został zmodyfikowany, w tym zakręt "Tamburello", gdzie oprócz Senny poważne wypadki na tym zakręcie mieli Nelson Piquet (w 1987) i Gerhard Berger (w 1989). Zarówno ten zakręt jak i "Villeneuve" zostały zamienione na szykanę, "Variante Bassa" na krótki, prosty odcinek a "Variante Alta" - w krótką prostą. FIA postanowiła również zmienić przepisy dotyczące projektu samochodów do tego stopnia, że od wszystkich zespołów wymagana została zmiana projektu samochodu na sezon 1995, co oznaczało, że bolidy z sezonu 1994 nie mogły być do nich przystosowane. Obawy zgłoszone przez Ayrtona Sennę i Gerharda Bergera podczas briefingu przed wyścigiem w Imoli, doprowadziło do reaktywacji Grand Prix Drivers' Association przed wyścigiem o Grand Prix Monako. Stowarzyszenie zostało założone w 1961 roku i rozwiązane w 1982. Głównym celem tego stowarzyszenia było umożliwienie kierowcom omówienia kwestii bezpieczeństwa w celu poprawy standardów. Przed wyścigiem w Monako, na pierwszych dwóch pustych polach startowych namalowano flagi Brazylii i Austrii, w hołdzie dla Senny i Ratzenbergera. By uczcić pamięć kierowców, zespoły Williams i Simtek wystawiły tylko jeden samochód. Dodatkowo przed wyścigiem uczczono pamięć kierowców minutą ciszy.
Ciężkie obrażenia kierowców nie skończyły się po Grand Prix San Marino. Podczas pierwszej sesji treningowej przed Grand Prix Monako, Karl Wendlinger miał groźny wypadek, po którym zapadł w śpiączkę. 24 maja, podczas testów na torze Silverstone, w samochodzie Pedro Lamy'ego urwał się tylny spojler i przy prędkości 270 km/h przeskoczył siatkę otaczającą tor i rozbił się na podziemnym przejściu dla widzów. Na skutek tego wypadku Lamy trafił do szpitala.
W październiku 1996, FIA wspólnie z McLarenem i Mercedesem postanowiła zrobić badania fotelu kierowcy pod wpływem uderzenia głowy. Mercedes skontaktował się z producentami urządzenia HANS, w celu dostosowania go do wyścigów Formuły 1. Urządzenie wyprodukowano w 1991 i zostało zaprojektowane, w celu ochrony głowy i szyi kierowcy, aby zapobiec urazom czaszki - uraz ten doprowadził do śmierci Rolanda Ratzenbergera. Testy tego urządzenia okazały się udane, a podczas Grand Prix San Marino 2000 przedstawiono raport końcowy, w którym stwierdzono, że HANS powinien być zalecany do stosowania. Jego zastosowanie jest obowiązkowe od sezonu 2003.
Ayrton Senna był ostatnim kierowcą Formuły 1, który zginął w Formule 1 do momentu wypadku Julesa Bianchiego podczas Grand Prix Japonii 2014 i jego śmierci kilka miesięcy później. Jednak w międzyczasie zginęło na torze trzech marshalli: Paolo Gislimberti w Grand Prix Włoch 2000, Graham Beveridge w Grand Prix Australii 2001 i Mark Robinson w Grand Prix Kanady 2013.
Jest to też do tej pory ostatni wyścig, w którym włoski kierowca zdobył punkty dla Ferrari.
Proces.
Włoska prokuratura wszczęła śledztwo w sprawie śmierci Ayrtona Senny. Oskarżonych było sześć osób - byli to Frank Williams, Adrian Newey, Patrick Head, Fedrico Bendinelli (reprezentujący właścicieli toru), Giorgio Poggi (dyrektor toru) i Roland Bruynseraede (dyrektor wyścigu). 16 grudnia 1997 zapadł wyrok uniewinniający wszystkich oskarżonych w tej sprawie. Przyczyną śmierci Senny według sądu było złamanie kolumny kierowniczej. Zespół na prośbę Brazylijczyka skrócił kierownicę wycinając jej część i łącząc dwie powstałe części rurką o mniejszej średnicy aby kierowca czuł się bardziej komfortowo w samochodzie.
Po decyzji sądu prokuratura złożyła odwołanie dot. Adriana Neweya i Patricka Heada. 22 listopada 1999 ponownie zapadł wyrok uniewinniający - stwierdzono wówczas, że nie ma dowodów, które mogły wyjść na jaw (brak danych z czarnej skrzynki samochodu Senny z powodu uszkodzenia a 1,6 sekundy z wideo z wbudowanej kamery w samochodzie Brazylijczyka było niedostępne ze względu na to, iż nadawca przełączył widok na kamerę Bergera tuż przed wypadkiem). Więc na podstawie art. 530 Kodeksu karnego oskarżenie mogło zostać uznane za "nieistniejące". W styczniu 2003 włoski sąd kasacyjny unieważnił wyrok stwierdzając, że wspomniany art. 530 został błędnie zinterpretowany i postanowiono rozpocząć od nowa proces. 27 maja 2005 sąd orzekł, że Adrian Newey jest niewinny, natomiast sprawa z Patrickem Headem została umorzona z powodu przedawnienia.
Sprawa ostatecznie zakończyła się 13 kwietnia 2007 - w werdykcie nr 15050 stwierdzono:
Patrick Head nie został aresztowany z powodu przedawnienia - we włoskim prawie umorzenie następuje po 7 latach i 6 miesiącach, a ostateczny werdykt wydano po prawie trzynastu latach.
Lista startowa.
Źródło: Wyprzedź Mnie!
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Wyprzedź Mnie!
!Nr
!Kierowca
!Okrążenia
!Suma

</doc>
<doc id="952183" url="https://pl.wikipedia.org/wiki?curid=952183" title="Dekanat Grudziądz II">
Dekanat Grudziądz II

Dekanat Grudziądz II – jeden z 24 dekanatów w rzymskokatolickiej diecezji toruńskiej.
Historia.
Dekanat grudziądzki niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 11 listopada 2018):
Sąsiednie dekanaty.
Chełmno, Grudziądz I, Nowe "(diec. pelplińska)", Radzyń Chełmiński, Świecie "(diec. pelplińska)", Wąbrzeźno

</doc>
<doc id="952184" url="https://pl.wikipedia.org/wiki?curid=952184" title="Choroba ruchu">
Choroba ruchu



</doc>
<doc id="952186" url="https://pl.wikipedia.org/wiki?curid=952186" title="Choroba powietrzna">
Choroba powietrzna



</doc>
<doc id="952189" url="https://pl.wikipedia.org/wiki?curid=952189" title="Chinchillidae">
Chinchillidae



</doc>
<doc id="952190" url="https://pl.wikipedia.org/wiki?curid=952190" title="Wałowanie">
Wałowanie

Wałowanie – zabieg uprawowy wykonywany za pomocą wałów polowych, służących do ugniatania roli, kruszenia brył lub skorupy glebowej oraz do wyrównywania powierzchni pola.
Wałowanie dzieli się na: 
W zależności od rodzaju gleby i rodzaju zabiegu masa wału powinna być regulowana.
Sens wałowania.
Wałowanie wykonuje się na gruntach ornych, użytkach zielonych oraz na glebach torfowych. 
Gleba torfowa podczas zimy w czasie zamarzania bardzo pęcznieje. Wiosną, ze względu na małą gęstość, sama nie osiada i dlatego wiele korzeni roślin pozostaje zawieszonych w wolnych przestrzeniach między cząstkami gleby. Szybki odpływ wody powoduje przesychanie górnej warstwy gleby narażając rośliny na wysychanie. Wałem dociska się darń do podłoża, stwarzając dobre warunki do podsiąkania wody. Zabieg wałowania należy wykonać, natychmiast gdy poziom wody na tyle się obniży, że konie lub ciągniki nie pozostawią głębokich śladów. Wałowanie zbyt mokrej gleby powoduje całkowite wyparcie powietrza i stwarza dogodne warunki dla rozwoju sitów. Z kolei na glebie nadmiernie przesuszonej nawet ciężki wał może nie docisnąć wystarczająco darni do podłoża. Dlatego łąki i pastwiska położone na glebach torfowych czasami trzeba wałować dwukrotnie w roku – na wiosnę i po pierwszym pokosie.
Duże znaczenie ma wałowanie nowo założonych użytków zielonych. Po takim zabiegu młode rośliny lepiej się krzewią, ruń staje się bardziej zwarta i wcześniej można zacząć jej użytkowanie. Wałowanie nowych zasiewów, wykonywane po pierwszym koszeniu, może skutecznie niszczyć chwasty grubołodygowe.
Wałowanie starych darni przeprowadza się za pomocą wałów gładkich lub żebrowanych o masie 1-1,5 tony na 1 m szerokości roboczej narzędzia.

</doc>
<doc id="952191" url="https://pl.wikipedia.org/wiki?curid=952191" title="Zamek w Człuchowie">
Zamek w Człuchowie

Zamek człuchowski – zamek krzyżacki położony w Człuchowie, drugi po Malborku pod względem wielkości zamek Zakonu. Był siedzibą komtura i konwentu krzyżackiego. Rezydował w nim m.in. Konrad von Wallenrode i Ulrich von Jungingen. 
Historia.
Od XII wieku Człuchów wchodził w skład kasztelanii w Szczytnie, w której od 1299 roku kasztelanem był wojewoda kaliski Mikołaj z Ponieca. Po aneksji Pomorza Gdańskiego w 1308 roku synowie kasztelana Mikołaja sprzedali Człuchów Zakonowi Krzyżackiemu, który po 1340 roku wybudował w Człuchowie zamek dla ochrony szlaku prowadzącego z krajów niemieckich do Prus. W czasie wojen z Zakonem wojska polskie próbowały bezskutecznie zdobyć zamek w 1414 roku i 1433 roku. Zamek w rękach krzyżackich pozostał do Wojny trzynastoletniej, gdy został opanowany w 1454 roku przez wojska królewskie. W tym samym roku Krzyżacy próbowali bezskutecznie odbić zamek, a następnie w roku 1455 i 1456, jednak załoga polska odparła ataki. Kolejne ataki na zamek przeprowadzono w 1520 w czasie wojny pruskiej, kiedy zamek zaatakowały wspierające Krzyżaków wojska Dytrycha Schoenberga. Odtąd zamek był w rękach polskich aż do rozbiorów. Z ramienia Królestwa Polskiego na zamku rezydował starosta królewski wraz z załogą. Wśród starostów występowali przedstawiciele najsłynniejszych polskich rodów, takich jak Wejherowie, Sanguszkowie i Radziwiłłowie. W 1627 roku bezskutecznie próbowali zdobyć zamek Szwedzi. W czasach Potopu Szwedzi nie potrafili zająć zamku od wczesnej jesieni 1655 roku i udało im się to, dopiero gdy wykorzystali zimą zamarznięte wody jeziora, dzięki czemu udało im się wedrzeć na zamkowe mury. Po zakończeniu wojny zamek z powrotem trafił w polskie ręce.
Po I rozbiorze Polski w 1772 roku zamek został przekazany przez Kazimierza Sorokę władzom pruskim, których działania doprowadziły do jego prawie całkowitego zniszczenia. W latach 80. XVIII w. obniżono lustro jeziora o 4 metry osuszając system fos wokół zamku. Ołtarz z kaplicy zamkowej wywieziono do kościoła w Chrząstowie, ambonę do Krępska. Po pożarach w latach 1786 i 1793, które zniszczyły drewnianą zabudowę Człuchowa, wydano zgodę na całkowitą rozbiórkę zamku w celu pozyskania materiałów budowlanych na odbudowę miasta. Rozbiórka trwała do 1811 roku, kiedy ukazało się rozporządzenie rejencji o ochronie ruin zamku. W efekcie po budowli pozostały tylko główna wieża i kamienne mury. W latach 1826-1828 w miejscu kaplicy Zamku Wysokiego wybudowano neogotycki kościół ewangelicki według projektu inspektora budowlanego Salzmanna, który został poprawiony przez Karla Friedricha Schinkela. W 1842 r. na przedzamczu zachodnim zlokalizowano cmentarz ewangelicki, który podobnie jak kościół funkcjonował do 1945 r..
Architektura.
Zamek zbudowany został u nasady półwyspu jeziora Słuchów. Składał się z czterech części: Zamku Wysokiego oraz trzech przedzamczy. Każda część zamku otoczona była murem z głazów granitowych i cegieł. Łączyły je mosty zwodzone, przerzucone nad fosami. Zamek posiadał 11 bram i 9 baszt. 
Zamek Wysoki.
Założony był na planie kwadratu, posiadał cztery skrzydła, wewnętrzny dziedziniec i wieżę w północno-zachodnim narożniku. Znajdowały się w nim pomieszczenia dla rycerzy zakonnych i księży, sypialnie, jadalnie oraz kaplica. Najpotężniejszą jego częścią i jedyną zachowaną w całości jest wieża typu bergfried o wysokości prawie 50 metrów i murze o grubości do 5 metrów. Prowadziło do niej jedno wejście, 16 metrów nad ziemią (dziś wykute u podstawy), z poddasza sąsiedniego skrzydła. W podziemiach wieży znajdowały się lochy dla więźniów i studnia. Sama wieża miała służyć jako miejsce ostatniego oporu załogi w przypadku zdobycia pozostałych części zamku przez nieprzyjaciela.
Przedzamcze zachodnie.
Położone było najbliżej miasta. W jego północno-zachodniej części znajdował się główny wjazd na teren zamku. Broniły go baszty, kwadratowa w północno-zachodnim narożniku i półkolista w zachodnim licu muru. Mieściło stajnie, wartownie, zbrojownię i spichrze.
Podzamcze północne.
Nazywane też przygródkiem lub zamkiem średnim, związane było bezpośrednio z Zamkiem Wysokim i otoczone z nim wspólnym murem. Przeznaczone było na wartownie i mieszkania dla części załogi. Łączyło pozostałe części zamku. W XVII w. wzniesiono na nim pałac starostów.
Przedzamcze wschodnie.
Posiadało największą powierzchnię. Z jego północno-wschodniego narożnika prowadziła brama na pozostałą część półwyspu (dzisiaj teren parku). Mieściło zabudowania gospodarcze.
Stan obecny.
Do dziś przetrwały fragmenty murów obronnych i wieża główna. Od 2008 r. na zamku trwają prace archeologiczne prowadzone przez Instytut Archeologii Uniwersytetu Warszawskiego. W trakcie prac odsłonięto dziedziniec i piwnice dawnych skrzydeł Zamku Wysokiego. Odnaleziono 200 tysięcy eksponatów w tym bullę papieża Grzegorza XI i srebrne monety z połowy XVII wieku.
W latach 2014-2015 przeprowadzono adaptację budynku na potrzeby muzeum. W ramach prac zaadaptowano dodatkowe kondygnacje dawnego kościoła ewangelickiego, przebudowano i zagospodarowano wieżę, dziedziniec bramny i dziedziniec zamkowy. W celu udostępnienia obiektu osobom niepełnosprawnym zainstalowano windy. Przebudowany zamek stał się siedzibą Muzeum Regionalnego. Całkowita wartość projektu wyniosła ponad 14,9 mln zł, a dofinansowanie unijne ok. 8 mln zł, czyli 70,5 proc. całkowitych kosztów kwalifikowanych.
W okresie od stycznia do końca sierpnia 2014 r. zamek odwiedziło 19,7 tys. zwiedzających, a w analogicznym okresie roku 2015 25,7 tys. osób.

</doc>
<doc id="952192" url="https://pl.wikipedia.org/wiki?curid=952192" title="Cricetidae">
Cricetidae



</doc>
<doc id="952196" url="https://pl.wikipedia.org/wiki?curid=952196" title="Spoiler (media)">
Spoiler (media)

Spoiler (z ang. "spoil" – psuć, niszczyć, rozpieszczać) – niepożądana informacja o szczegółach zakończenia bądź ważnego zwrotu akcji utworu literackiego, teatralnego, telewizyjnego lub filmowego. Termin ten bywa używany również w odniesieniu do podpowiedzi lub rozwiązań w grach i łamigłówkach. Stosowany na stronach i forach internetowych oraz grupach dyskusyjnych.
Spoiler może wyjawiać szczegóły dotyczące rozwiązania kluczowego dla danego utworu napięcia dramatycznego czy pomysłu, na którym oparty jest utwór, i odbierać widzowi przyjemność z jego oglądania (czytania). Ma to szczególnie znaczenie w przypadku utworów kryminalnych czy thrillerów, gdy przedstawiona zostaje informacja o mordercy lub tożsamości czarnego charakteru, choć ma zastosowanie również w przypadku produkcji innych gatunków.
Nie każdy szczegół zakończenia utworu jest spoilerem. Nie jest nim informacja o tym, że w filmie „Titanic” zatonie statek, choć może już być wyjawienie, czy i któremu z bohaterów wersji filmu z 1997 roku uda się przeżyć. 
Jego znaczenie nieco maleje z upływem czasu od powstania do emisji danej produkcji, bowiem w międzyczasie wiele informacji o szczegółach zakończenia przedostaje się do mediów, niemniej na internetowych grupach dyskusyjnych, forach i stronach poświęconych różnego rodzaju produkcjom przyjęło się ostrzeganie czytelników.
Na grupach dyskusyjnych w Usenecie ostrzeżenie polega na poprzedzeniu spoilera około 25 pustymi liniami nazywanymi odstępem spoilerowym (ang. "spoiler space"), niekiedy takie informacje kodowane są w standardzie ROT13 lub w inny sposób ukrywane.
W grach – także komputerowych – za spoilery uchodzą gotowe podpowiedzi lub rozwiązania zagadek, których rozwiązanie jest niezbędne do uwieńczonego powodzeniem ukończenia gry. Skrajnym przypadkiem są gry, których ukończenie bez odnoszenia się do spoilerów jest niezmiernie trudne (np. Nethack). Wraz z widocznym rozwojem znaczenia opowiadanej historii i coraz bardziej rozbudowanej narracji w grach pojawia się taki sam problem spoilerowania szczegółów fabuły, jak w innych utworach literackich czy filmowych.

</doc>
<doc id="952203" url="https://pl.wikipedia.org/wiki?curid=952203" title="Dekanat Jabłonowo Pomorskie">
Dekanat Jabłonowo Pomorskie

Dekanat Jabłonowo Pomorskie – jeden z 24 dekanatów w rzymskokatolickiej diecezji toruńskiej.
Historia.
Dekanat (do 2001 roku lembarski) niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 22 listopada 2019):
Sąsiednie dekanaty.
Brodnica, Dobrzyń nad Drwęcą "(diec. płocka)", Golub, Kurzętnik, Radzyń Chełmiński, Rypin "(diec. płocka)", Wąbrzeźno

</doc>
<doc id="952205" url="https://pl.wikipedia.org/wiki?curid=952205" title="Ałła">
Ałła



</doc>
<doc id="952206" url="https://pl.wikipedia.org/wiki?curid=952206" title="Łany (Nowa Góra)">
Łany (Nowa Góra)

Łany – przysiółek wsi Nowa Góra w Polsce, położony w województwie małopolskim, w powiecie krakowskim, w gminie Krzeszowice, stanowiący odrębne sołectwo. Na terenie sołectwa funkcjonuje Sala Królestwa Świadków Jehowy dla zboru Ostrężnica.
W latach 1975–1998 przysiółek należał administracyjnie do województwa krakowskiego.

</doc>
<doc id="952207" url="https://pl.wikipedia.org/wiki?curid=952207" title="Nowy Przegląd Katowicki">
Nowy Przegląd Katowicki

Nowy Przegląd Katowicki – bezpłatny dwutygodnik miejski, ukazujący się od lipca 2002 na terenie Katowic.
Pismo prezentuje drobne informacje dotyczące życia mieszkańców Katowic i działających w mieście instytucji. Strona dotycząca ekologii dofinansowywana jest Wojewódzki Fundusz Ochrony Środowiska i Gospodarki Wodnej w Katowicach. W piśmie znajduje się też strona dotycząca gier komputerowych. W dziele "Kultura w mieście" zamieszczane są informacje dotyczące nowych pozycji księgarskich, odbywających się aktualnie imprez kulturalnych oraz repertuar działających w mieście kin i teatrów ("Ateneum", "Śląskiego" oraz chorzowskiego "Rozrywki"). Na ostatniej stronie zamieszczane są informacje sportowe. Dużą część zajmują reklamy działających w Katowicach firm usługowych.

</doc>
<doc id="952216" url="https://pl.wikipedia.org/wiki?curid=952216" title="Amtmand">
Amtmand

Amtmand - duńskie stanowisko zarządcy miasta odpowiadające mniej więcej prefektowi lub wojewodzie. Zostało utworzone na mocy dekretu, który wydał król Danii Fryderyk V Oldenburg w lutym 1662 roku. Stanowiska te istnieją do dziś, choć ich kompetencje wielokrotnie się zmieniały.

</doc>
<doc id="952224" url="https://pl.wikipedia.org/wiki?curid=952224" title="Jezioro Rychnowskie">
Jezioro Rychnowskie

Jezioro Rychnowskie (Człuchowskie Wielkie / Wielkie Urzędowe) – jezioro rynnowe na Pojezierzu Krajeńskim w powiecie człuchowskim (województwo pomorskie). Jezioro Rychnowskie położone jest na obszarze gminy miejskiej Człuchów w zespole jezior Człuchowskich.
Morfometria.
Powierzchnia akwenu wynosi 158,7 ha, a maksymalna głębokość 31,5 m. Linia brzegowa ma liczne zatoki. Na akwenie znajdują się dwie wyspy. Wschodnia nosi potoczną nazwę Wyspy Miłości, a zachodnia w środowisku wędkarskim bywa nazywana "wyspą kormoranów". Na dnie (piaszczystym i twardym, w zatokach pokrytym cienką warstwą mułu pochodzenia organicznego) istnieją górki podwodne.
Roślinność wynurzona zajmuje około 20% długości linii brzegowej i jest to m.in. trzcina pospolita i oczeret jeziorny. Część zachodnia i południowo-zachodnia jest częściowo porośnięta grążelem żółtym. Roślinność zanurzona zajmuje około 38 hektarów. Składa się na nią głównie: wywłócznik okółkowy, moczarka kanadyjska, rdestnica kędzierzawa i rogatek sztywny.
Otoczenie akwenu stanowią głównie lasy, co sprzyja występowaniu w strefie przybrzeżnej licznych ssaków: jelenia, sarny, dzika, zająca, lisa i wiewiórki. Teren zamieszkuje również wydra, piżmak, łasica, tchórz i kuna. W drugiej dekadzie XXI wieku obserwowano tu wzrost populacji kormorana czarnego i bielika. Inne bytujące tu patki to rybitwa, czapla, perkoz dwuczuby, nur czarnoszyi, krzyżówka, łyska, cyraneczka, łabędź i liczne gatunki gęsi. Ryby są reprezentowane przez okonia, szczupaka, leszcza, lina, węgorza, płocie oraz krąpia, karpia, sieję, sielawę, jazgarza, ukleję, miętusa, suma europejskiego, wzdręgę, karasia srebrzystego i pospolitego. 
Dzierżawcą akwenu jest Okręg PZW w Słupsku, a opiekunem łowiska Koło PZW w Człuchowie. Związek wdraża tu programy ochronne ryb. Wcześniej jezioro było przez dziesięciolecia intensywnie eksploatowane przez gospodarstwo rybackie.
Infrastruktura.
Wzdłuż północnego brzegu jeziora przebiega trasa drogi krajowej nr 22. Nad jeziorem znajduje się sezonowa plaża strzeżona i pole namiotowe.

</doc>
<doc id="952226" url="https://pl.wikipedia.org/wiki?curid=952226" title="Apple TV">
Apple TV

Apple TV – odtwarzacz multimedialny wyprodukowany przez Apple. Jest to sieciowy odbiornik tzn. dekoder umożliwiający odtwarzanie mediów za pomocą kabla HDMI i odtwarzanie na telewizorze treści cyfrowych w jakości 4K HDR (dzisiejsza norma w telewizorach) pobieranych z OS X lub Windows z zainstalowaną aplikacją iTunes.
Parametry techniczne.
Apple TV pierwszej generacji potrafi wyświetlić obraz w rozdzielczości HDTV, wyposażony jest w bezprzewodową sieć 802.11n, 40/160 GB HDD, 256 MB pamięci RAM, kartę graficzą nVidia GeForce Go 7300 (64 MB RAM), oraz kartę sieciową 10/100 Mb.
Oprogramowanie.
W wersji oprogramowania 3.0 wprowadzono:
Złącza i obudowa.
Apple TV pierwszej generacji może wysyłać obraz przez porty HDMI i component, natomiast dźwięk poprzez HDMI i po kablu optycznym.
Krawędź boczna urządzenia ma niecałe 20 cm, a wysokość wynosi 28 mm.
Możliwości odtwarzania.
Urządzenie potrafi synchronizować się z bibliotekami iTunes. 
Synchronizacji podlegają oczywiście piosenki, podcasty, zdjęcia, filmy. Wraz z wydaną 20 czerwca 2009 wersją 1.1 oprogramowania wprowadzono możliwość oglądania filmów z YouTube za pomocą Apple TV.
Urządzenie pierwszej generacji może odtwarzać media zarówno z lokalnego dysku twardego jak i z komputera z zainstalowanym iTunes poprzez streaming. W drugiej generacji zrezygnowano z wbudowanego dysku, skupiono się na odtwarzaniu mediów strumieniowych, dodano także możliwość zdalnego wypożyczania filmów.
System i obsługa.
Urządzenie obsługuje się za pomocą Apple Remote. W zależności od generacji jest wyposażone w odpowiednio zmodyfikowany system OS X lub iOS, a sam wygląd menu przypomina design Front Row 2 znanego z Leoparda. Na urządzeniu pierwszej generacji udało się także zainstalować domowo zmodyfikowany OS X, gdyby nie zbyt mała ilość pamięci RAM, mogłoby ono zastąpić Maca Mini.

</doc>
<doc id="952229" url="https://pl.wikipedia.org/wiki?curid=952229" title="Arvicolinae">
Arvicolinae



</doc>
<doc id="952232" url="https://pl.wikipedia.org/wiki?curid=952232" title="Brzozówka (Brzozowa)">
Brzozówka (Brzozowa)

Brzozówka – przysiółek wsi Brzozowa w Polsce, położony w województwie lubuskim, w powiecie sulęcińskim, w gminie Krzeszyce.
W latach 1975–1998 przysiółek administracyjnie należał do województwa gorzowskiego.

</doc>
<doc id="952236" url="https://pl.wikipedia.org/wiki?curid=952236" title="Cricetinae">
Cricetinae



</doc>
<doc id="952241" url="https://pl.wikipedia.org/wiki?curid=952241" title="Jezioro Urzędowe">
Jezioro Urzędowe

Jezioro Urzędowe (Człuchowskie) – jezioro rynnowe na Pojezierzu Krajeńskim w powiecie człuchowskim (województwo pomorskie). Jezioro Urzędowe położone jest na obszarze gminy miejskiej Człuchów w zespole jezior Człuchowskich. Wzdłuż północnego brzegu jeziora przebiega trasa drogi krajowej nr 25 (ulica Dworcowa), zaś wzdłuż wschodniego trasa linii kolejowej Człuchów-Szczecinek. W pobliżu północnego brzegu jeziora znajduje się Zamek Człuchowski.
Ogólna powierzchnia: 72,8 ha, maksymalna głębokość 16,9 m

</doc>
<doc id="952250" url="https://pl.wikipedia.org/wiki?curid=952250" title="Hippiasz">
Hippiasz



</doc>
<doc id="952251" url="https://pl.wikipedia.org/wiki?curid=952251" title="John Musker">
John Musker

John Musker (ur. 8 listopada 1953 w Chicago) – amerykański reżyser filmów animowanych.
Wspólnie z Ronem Clementsem napisali scenariusz i wyreżyserowali m.in. "Małą syrenkę", "Aladyna" i "Herkulesa".

</doc>
<doc id="952253" url="https://pl.wikipedia.org/wiki?curid=952253" title="Hippiasz z Elidy">
Hippiasz z Elidy



</doc>
<doc id="952254" url="https://pl.wikipedia.org/wiki?curid=952254" title="Garłacz karabinowy">
Garłacz karabinowy



</doc>
<doc id="952260" url="https://pl.wikipedia.org/wiki?curid=952260" title="Rafael Sabatini">
Rafael Sabatini

Rafael Sabatini (ur. 29 kwietnia 1875 we Włoszech, zm. 13 lutego 1950 w Szwajcarii) – włosko-brytyjski pisarz, autor powieści marynistycznych i przygodowo-historycznych. 
Ojciec jego był Włochem, matka Angielką. Studia ukończył w Szwajcarii, po czym rodzice wysłali go do Anglii, gdzie miał się poświęcić karierze handlowej. Zamiast tego postanowił pisać. Swoją działalność literacką rozpoczął w pierwszych latach XX wieku, lecz dłuższy czas jego książki nie cieszyły się popularnością. Dopiero po napisaniu "Scaramouche" (1921) stał się sławny. Ma dorobku około czterdziestu powieści. Do najbardziej znanych, obok "Scaramuche'a", należą "Sokół morski "(1915) i "Kapitan Blood" (1922), powieść o przygodach nieustraszonego korsarza na morzach południowych, wielokrotnie filmowana, m.in. w 1935 roku, gdzie główną rolę zagrał Errol Flynn.

</doc>
<doc id="952261" url="https://pl.wikipedia.org/wiki?curid=952261" title="Hippias">
Hippias



</doc>
<doc id="952262" url="https://pl.wikipedia.org/wiki?curid=952262" title="Stanislao Cannizzaro">
Stanislao Cannizzaro

Stanislao Cannizzaro (ur. 13 lipca 1826 w Palermo, zm. 10 maja 1910 w Rzymie) – włoski chemik, profesor chemii w Alessandrii, Genui, Palermo i Rzymie. Pracował nad oznaczeniem mas cząsteczkowych związków chemicznych za pomocą pomiarów gęstości pary. Zajmował się badaniem związku, jaki zachodzi pomiędzy ciepłem właściwym a ciężarem atomowym pierwiastków. Odkrył alkohol benzylowy, dokonał syntezy cyjanamidu. Napisał "Zarys nauki chemii teoretycznej" (1858). Laureat Medalu Copleya.
Stworzył ważne prace w dziedzinie chemii teoretycznej, odróżniając atomy od molekuł. Podał definicje gramoatomu i gramorównoważnika, przyjęte na jego wniosek przez kongres fizyków w Karlsruhe. Zjazd przyjął propozycję Cannizzara, wprowadzając oficjalnie pojęcie molekuły. Obiektem odniesienia miała być molekuła wodoru, którą – zgodnie z postulatem Avogadro – uznano za molekułę dwuatomową i mającą masę cząsteczkową równą 2. Wyznaczył masy atomowe wielu pierwiastków. Odkrył tzw. reakcję Cannizzaro. W 1871 roku został mianowany włoskim senatorem.
Odznaczony Krzyżem Komandorskim Orderu Korony Włoch, Krzyżem Komandorskim Orderu Świętych Maurycego i Łazarza oraz Orderem Sabaudzkim Cywilnym.

</doc>
<doc id="952266" url="https://pl.wikipedia.org/wiki?curid=952266" title="Aleksandr Gorczakow">
Aleksandr Gorczakow



</doc>
<doc id="952270" url="https://pl.wikipedia.org/wiki?curid=952270" title="Strzelba powtarzalna">
Strzelba powtarzalna



</doc>
<doc id="952271" url="https://pl.wikipedia.org/wiki?curid=952271" title="Jezioro Miejskie (Pojezierze Krajeńskie)">
Jezioro Miejskie (Pojezierze Krajeńskie)

Jezioro Miejskie – jezioro rynnowe na Pojezierzu Krajeńskim w powiecie człuchowskim (województwo pomorskie). Jezioro Miejskie Duże położone jest na obszarze gminy miejskiej Człuchów w zespole jezior Człuchowskich. Wzdłuż wschodniego brzegu jeziora przebiega trasa zawieszonej obecnie linii kolejowej Człuchów-Polnica. W pobliżu północnego brzegu jeziora znajduje się obszar ochronny "Mokradła nad Jeziorem Łazienkowskim".
Dane morfometryczne.
Powierzchnia zwierciadła wody według różnych źródeł wynosi od 36,2 ha
lub jest liczone łącznie z Jeziorem Miejskim Małymi wtedy powierzchnia połączonych zbiorników wynosi od 53,5 ha do 57,7 ha. do ha.
Zwierciadło wody położone jest na wysokości 157,3 m n.p.m. lub 158,0 m n.p.m. Średnia głębokość jeziora wynosi 7,0 m lub 10,2 m, natomiast głębokość maksymalna 20,5 m.
W oparciu o badania przeprowadzone w 1997 roku wody jeziora zaliczono do wód pozaklasowych.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Miejskie". W różnych publikacjach i na mapach topograficznych jezioro to występuje pod nazwą "Miejskie Duże", "Człuchowskie Małe" lub "Łazienkowskie".

</doc>
<doc id="952289" url="https://pl.wikipedia.org/wiki?curid=952289" title="It’s Dark and Hell Is Hot">
It’s Dark and Hell Is Hot

It’s Dark and Hell Is Hot – pierwszy album amerykańskiego rapera o pseudonimie DMX. Wydany został 19 maja 1998 roku. Promowany przez dwa single: "Get at Me Dog" (B-Side "Stop Being Greedy"; zdobył status złotej płyty) i "How’s It Goin’ Down" (B-Side "Ruff Ryders' Anthem"). Album zadebiutował na pierwszym miejscu listy Billboard 200. Album Znalazł się na liście "500 zCDs You Must Own Before You Die" ("500 CD, które musisz posiadać zanim umrzesz").
Dodatkowy utwór, "Ruff Ryders' Anthem (Live)" został przeniesiony z "".
Wersja ocenzurowana.
It’s Dark and Hell Is Hot wydano również w wersji ocenzurowanej. Większość przekleństw została usunięta, ale nie ocenzurowano tekstów brutalnych lub o narkotykach.
Def Jam – Survival Of The Illest.
Do pierwszych 50,000 pierwszych sprzedanych egzemplarzy dołączono bonusowy CD z okazji dziesięciolecia działalności Def Jam Recordings, zatytułowany "Def Jam – Survival Of The Illest". Poza utworami DMX-a, płyta zawiera również utwory innych wykonawców z wytwórni Def Jam Recordings takich jak Onyx, Ja Rule, Def Squad czy Cormega.

</doc>
<doc id="952298" url="https://pl.wikipedia.org/wiki?curid=952298" title="Kist (gmina)">
Kist (gmina)

Kist – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, siedziba wspólnoty administracyjnej Kist. Leży około 8 km na południowy zachód od centrum Würzburga, przy autostradzie A6, A81 i drodze B27.
Dzielnice.
W skład gminy wchodzą dwie dzielnice: 

</doc>
<doc id="952302" url="https://pl.wikipedia.org/wiki?curid=952302" title="Euronet Worldwide">
Euronet Worldwide

Euronet Worldwide, Inc. – międzynarodowe przedsiębiorstwo zajmujące się przetwarzaniem elektronicznych transakcji pieniężnych dla instytucji bankowych, handlowych i operatorów telefonii komórkowej (doładowań prepaid), posiadające największą w Europie sieć bankomatów.
Przedsiębiorstwo powstało w 1994 roku w Budapeszcie, na Węgrzech jako "Bank Access 24". W roku 1996 zmieniło nazwę na "Euronet Services Inc.", a od roku 2000 do dziś działa jako "Euronet Worldwide". Obecnie siedziba znajduje się w Leawood, w Stanach Zjednoczonych.
"Euronet" działa w 18, a klientów posiada w 65 krajach. Wśród nich jest 52 tys. punktów handlowych, 200 instytucji finansowych i 48 operatorów telefonii komórkowej. Rocznie przetwarza 516 mln transakcji i wykonuje ponad 564 mln doładowań telefonii komórkowej.
W Polsce "Euronet" działa od 1995 roku. Na koniec 2018 roku zarządzał siecią blisko 8000 urządzeń: bankomatów i wpłato-bankomatów. Według danych na koniec III kwartału 2019, "Euronet" w Polsce zarządzał siecią 7350 bankomatów, z czego 2980 urządzeń umożliwiało również wpłatę gotówki. Euronet Polska sp. z o.o. współpracuje m.in. z wiodącymi polskimi bankami, operatorami telefonii komórkowej oraz VoIP, a także placówkami handlowymi i sieciami stacji benzynowych. Od lipca 2015 wszystkie bankomaty i wpłato-bankomaty "Euronet" umożliwiają wypłaty gotówki BLIKIEM. Klienci banku GETIN oraz Pekao SA mogą również wpłacać gotówkę za pomocą BLIKA we wpłato-bankomatach Euronet.
Na koniec 2016 roku "Euronet" wdrożył jako pierwszy w branży technologię zbliżeniową NFC w bankomatach, zgodną ze specyfikacją międzynarodowych organizacji kartowych, która umożliwia wypłatę zbliżeniową, bez konieczności umieszczania karty bankomacie. 
Wszystkie bankomaty i wpłato-bankomaty "Euronet" w Polsce umożliwiają wpłatę darowizny na konto jednej z organizacji charytatywnych: "Fundacji Wielkiej Orkiestry Świątecznej Pomocy, WWF Polska, Polskiej Akcji Humanitarnej, Polskiego Czerwonego Krzyża," "Fundacji Dzieciom „Zdążyć z Pomocą", Fundacji Polki Mogą Wszystko oraz Fundacji Międzynarodowy Ruch na Rzecz Zwierząt Viva". 
Wszystkie bankomaty i wpłato-bankomaty "Euronet" w Polsce oprócz wypłaty i wpłaty gotówki umożliwiają również nadanie i odbiór przekazu bankomatowego, doładowanie GSM oraz zakup kodów cyfrowych do takich serwisów, jak: Netflix, Spotify Premium, Xbox oraz Google Play.
W połowie czerwca 2019 roku "Euronet" we współpracy z Ria Money Transfer (należy do grupy kapitałowej Euronet Worldwide) uruchomił usługę przekazów pieniężnych na cały świat, kierowaną głównie do obywateli Ukrainy, mieszkających i pracujących w Polsce. Usługa działa w oparciu o wykorzystanie aplikacji mobilnej "myRia" udostępnionej przez Ria Money Transfer. Po zainstalowaniu aplikacji na smartfonie oraz po dokonaniu rejestracji można zlecić przekaz pieniężny na Ukrainę. Przekaz następnie należy opłacić korzystając z karty płatniczej w ponad 7.300 urządzeń "Euronet" w Polsce lub w oparciu o gotówkę w prawie 3.000 wpłato-bankomatach w Polsce bez konieczności posiadania rachunku bankowego. Wszelkie formalności załatwia się za pośrednictwem aplikacji myRia, a przekazane środki można odebrać w 20 000 punktów partnerskich Ria Money Transfer na Ukrainie.

</doc>
<doc id="952306" url="https://pl.wikipedia.org/wiki?curid=952306" title="Boguszyce (powiat choszczeński)">
Boguszyce (powiat choszczeński)

Boguszyce (niem. "Friedrichshof") – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 8 mieszkańców. Miejscowość wchodzi w skład sołectwa Krzęcin.
Geografia.
Kolonia leży ok. 2,5 km na południe od Krzęcina.

</doc>
<doc id="952308" url="https://pl.wikipedia.org/wiki?curid=952308" title="Antoni de Castro Mayer">
Antoni de Castro Mayer



</doc>
<doc id="952311" url="https://pl.wikipedia.org/wiki?curid=952311" title="Grzywacz (województwo zachodniopomorskie)">
Grzywacz (województwo zachodniopomorskie)

Grzywacz (niem. "Griese") – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 19 mieszkańców. Miejscowość wchodzi w skład sołectwa Krzęcin.
Geografia.
Kolonia leży ok. 2 km na wschód od Krzęcina.

</doc>
<doc id="952312" url="https://pl.wikipedia.org/wiki?curid=952312" title="Prokolno">
Prokolno

Prokolno (niem. "Baumgarten") – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 14 mieszkańców. Miejscowość wchodzi w skład sołectwa Krzęcin.
Geografia.
Kolonia leży ok. 2,5 km na południowy wschód od Krzęcina.

</doc>
<doc id="952314" url="https://pl.wikipedia.org/wiki?curid=952314" title="Sierosławiec">
Sierosławiec

Sierosławiec – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 5 mieszkańców. Miejscowość wchodzi w skład sołectwa Krzęcin.
Geografia.
Kolonia leży ok. 2,5 km na południe od Krzęcina.

</doc>
<doc id="952316" url="https://pl.wikipedia.org/wiki?curid=952316" title="Smużyk">
Smużyk

Smużyk – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 13 mieszkańców. Miejscowość wchodzi w skład sołectwa Krzęcin.
Geografia.
Kolonia leży ok. 2 km na zachód od Krzęcina, nad rzeką Małą Iną.

</doc>
<doc id="952317" url="https://pl.wikipedia.org/wiki?curid=952317" title="Tańdźawur">
Tańdźawur

Tańdźawur (tamil. தஞ்சாவூர், ) – miasto w stanie Tamilnadu w południowych Indiach, znane z pochodzącej z XI wieku świątyni Bryhadiśwary, która jest dziełem drawidyjskiego państwa Ćolów. 
W 1987 r. świątynia Bryhadiśwary została wpisana na listę światowego dziedzictwa UNESCO. Pierwotny wpis został rozszerzony w 2004 r. Obecnie wpis obejmuje również dwie inne świątynie Ćolów:

</doc>
<doc id="952318" url="https://pl.wikipedia.org/wiki?curid=952318" title="Szydłówiec">
Szydłówiec

Szydłówiec (do 2009 "Szydłowiec") - wieś letniskowo-rolnicza położona w Polsce w województwie wielkopolskim, w powiecie słupeckim, w gminie Orchowo.
Historia i zabytki.
Miejscowość leży na terenie Powidzkiego Parku Krajobrazowego, nad jeziorem Budzisławskim. We wsi znajduje się kościół poewangelicki z 1864, który po II wojnie światowej został przejęty przez Kościół rzymskokatolicki; poza tym w miejscowości istnieje cmentarz poewangelicki z resztkami nagrobków i dwoma okazami dębów – pomników przyrody.
W latach 1975–1998 miejscowość administracyjnie należała do województwa konińskiego.

</doc>
<doc id="952319" url="https://pl.wikipedia.org/wiki?curid=952319" title="Altertheim">
Altertheim

Altertheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Kist. Leży około 15 km na południowy zachód od centrum Würzburga, nad rzeką Welzbach.
Dzielnice.
W skład gminy wchodzą następujące dzielnice: Oberaltertheim, Steinbach und Unteraltertheim, Niederhofen, Karlebach i Quelläcker.
Oświata.
W gminie znajduje się 100 miejsc przedszkolnych (z 88 dziećmi) oraz szkoła podstawowa.

</doc>
<doc id="952324" url="https://pl.wikipedia.org/wiki?curid=952324" title="Under Cover">
Under Cover

Under Cover – album brytyjskiego wokalisty Ozzy’ego Osbourne’a, zawierający covery piosenek innych wykonawców. Został wydany 1 listopada 2005 roku. Na gitarze gra tu Jerry Cantrell, znany z występów z Alice in Chains.
Utwór „Mississippi Queen” został wydany jako singel.

</doc>
<doc id="952326" url="https://pl.wikipedia.org/wiki?curid=952326" title="Julio Salinas">
Julio Salinas

Julio Salinas Fernández (ur. 11 sierpnia 1962 w Bilbao) – hiszpański piłkarz występujący na pozycji napastnika. Karierę rozpoczął w klubie Athletic Bilbao (1982–1986), Atlético Madryt (1986–1988), w FC Barcelona, gdzie święcił największe sukcesy (1988–1994), Deportivo La Coruña (1994–1995), Sporting Gijón (1995–1997), Yokohama F. Marinos (1997–1998). Karierę skończył w Deportivo Alavés w 2000. Wraz z reprezentacją Hiszpanii występował na Euro 1988 i Euro 1996 oraz na mundialach we Włoszech i Stanach Zjednoczonych. Piłkarz plażowy, reprezentant Hiszpanii.

</doc>
<doc id="952328" url="https://pl.wikipedia.org/wiki?curid=952328" title="Jezioro Miejskie Małe">
Jezioro Miejskie Małe

Jezioro Miejskie Małe (Małe) – jezioro rynnowe na Pojezierzu Krajeńskim w powiecie człuchowskim (województwo pomorskie). Jezioro Miejskie Małe położone jest na obszarze gminy miejskiej Człuchów w zespole jezior Człuchowskich.
Ogólna powierzchnia: 31,84 ha, maksymalna głębokość 3 m.

</doc>
<doc id="952329" url="https://pl.wikipedia.org/wiki?curid=952329" title="Margetshöchheim">
Margetshöchheim

Margetshöchheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, siedziba wspólnoty administracyjnej Margetshöchheim. Leży około 8 km na północny zachód od centrum Würzburga, nad Menem, przy linii kolejowej Frankfurt nad Menem/Fulda - Würzburg.
Współpraca.
Miejscowość partnerska:

</doc>
<doc id="952333" url="https://pl.wikipedia.org/wiki?curid=952333" title="Josep Lluis Romero">
Josep Lluis Romero

Josep Lluis Romero (ur. 5 stycznia 1945 w Madrycie) - trener katalońskiej drużyny FC Barcelona w roku 1983. Był jednym z najkrócej urzędujących trenerów. Przed nim na tym stanowisku był Udo Lattek. Następcą Romero był Cesar Luis Menotti.

</doc>
<doc id="952334" url="https://pl.wikipedia.org/wiki?curid=952334" title="Arif Erdem">
Arif Erdem

Arif Erdem (ur. 2 stycznia 1972 w Stambule) – turecki piłkarz występujący na pozycji napastnika, obecnie asystent trenera w II-ligowym Istanbul Büyükşehir Belediyespor. Mierzy 180 cm wzrostu.
Kariera.
Arif Erdem zaczynał karierę w 1990 roku w klubie Zeytinburnuspor, gdzie rozegrał 2 mecze, po czym przeszedł do Galatasaray SK. W jego barwach do 2000 roku zagrał 189 meczów i strzelił 61 bramek, a następnie wyjechał do Hiszpanii, gdzie podpisał kontrakt z Realem Sociedad. W Primera División Turkowi nie wiodło się najlepiej – wystąpił zaledwie 2 meczach i zdobył tylko 1 gola, więc wrócił do Galatasaray, gdzie ponownie był jedną z większych gwiazd zespołu. Do 2005 roku, czyli do momentu zakończenia kariery, zagrał w 103 spotkaniach i 40-krotnie trafił do siatki rywali.
W reprezentacji Turcji w latach 1994–2003 rozegrał 60 meczów i strzelił 11 goli.
Obecnie jest asystentem Abdullaha Avcıego w II-ligowym tureckim klubie Istanbul Büyükşehir Belediyespor

</doc>
<doc id="952338" url="https://pl.wikipedia.org/wiki?curid=952338" title="Sobolewo (województwo zachodniopomorskie)">
Sobolewo (województwo zachodniopomorskie)

Sobolewo (niem. "Ludwigswunsch") – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 11 mieszkańców. Miejscowość wchodzi w skład sołectwa Krzęcin.
Geografia.
Kolonia leży ok. 2,2 km na południe od Krzęcina.

</doc>
<doc id="952342" url="https://pl.wikipedia.org/wiki?curid=952342" title="Joaquim Rife">
Joaquim Rife



</doc>
<doc id="952348" url="https://pl.wikipedia.org/wiki?curid=952348" title="Lucien Muller">
Lucien Muller

Lucien Muller (ur. 3 września 1934 w Bischwiller) – francuski piłkarz i trener piłkarski. Jako zawodnik szesnaście razy wystąpił w reprezentacji Francji.

</doc>
<doc id="952349" url="https://pl.wikipedia.org/wiki?curid=952349" title="2. Bundesliga">
2. Bundesliga



</doc>
<doc id="952352" url="https://pl.wikipedia.org/wiki?curid=952352" title="Potoczna">
Potoczna

Potoczna – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. Liczy 7 mieszkańców (2012). Miejscowość wchodzi w skład sołectwa Granowo.
Kolonia leży ok. 2,5 km na północny zachód od Granowa.

</doc>
<doc id="952353" url="https://pl.wikipedia.org/wiki?curid=952353" title="Bułgarska Grupa B">
Bułgarska Grupa B



</doc>
<doc id="952357" url="https://pl.wikipedia.org/wiki?curid=952357" title="Laureano Ruiz">
Laureano Ruiz

Laureano Ruiz Quevedo (ur. 21 października 1937 w Escobedo de Villafufre) - trener katalońskiej drużyny FC Barcelona w roku 1976. Jego poprzednikiem na tym stanowisku był Hennes Weisweiler, a następcą Rinus Michels.

</doc>
<doc id="952359" url="https://pl.wikipedia.org/wiki?curid=952359" title="Sobieradz">
Sobieradz



</doc>
<doc id="952362" url="https://pl.wikipedia.org/wiki?curid=952362" title="Hennes Weisweiler">
Hennes Weisweiler

Hans „Hennes” Weisweiler (ur. 5 grudnia 1919 w Erftstadcie, zm. 5 lipca 1983 w Zurychu) – niemiecki piłkarz grający na pozycji pomocnika, trener, nauczyciel akademicki.
Uważany za jednego z najlepszych niemieckich trenerów wszech czasów. Jako piłkarz reprezentował barwy FC Köln (awans do Oberligi zachodniej), jednak większe sukcesy odnosił jako trener. Największe sukcesy odnosił z Borussią Mönchengladbach, którą trenował w latach 1964–1975: trzykrotne mistrzostwo Niemiec, zdobywca Pucharu Niemiec, zdobywca Pucharu UEFA. Trenował także trzykrotnie FC Köln (mistrzostwo Niemiec, dwukrotny zdobywca Pucharu Niemiec), SV Rheydter, Viktorię Köln, hiszpańską FC Barcelonę (wicemistrzostwo Hiszpanii), amerykański New York Cosmos (Soccer Bowl) oraz szwajcarski Grasshopper Zurych (mistrzostwo Szwajcarii, zdobywca Pucharu Szwajcarii).
Podczas pracy w Borussii Mönchengladbach i FC Köln odkrył talent wielu zawodników, takich jak m.in.: Rainer Bonhof, Jupp Heynckes, Pierre Littbarski, Günter Netzer, Bernd Schuster, Allan Simonsen, Uli Stielike, Berti Vogts.
Kariera piłkarska.
Hennes Weisweiler w latach 1948–1952 reprezentował barwy występującego w Landeslidze Doliny środkowego Renu FC Köln, w której rozegrał 62 mecze ligowe bez zdobytego gola, a w sezonie 1948/1949 awansował do Oberligi zachodniej.
Kariera trenerska.
Początki kariery.
Hennes Weisweiler w 1949 roku, jeszcze w trakcie kariery piłkarskiej, rozpoczął karierę trenerską, zostając grającym trenerem FC Köln, którego trenował do 1952 roku, do zakończenia kariery piłkarskiej. Następnie w latach 1952–1954 trenował SV Rheydter, po czym w 1955 roku wrócił do FC Köln, którego trenował do 1958 roku, a w latach 1958–1964 trenował Viktorię Köln.
Borussia Mönchengladbach.
27 kwietnia 1964 roku został trenerem występującej wówczas w Regionallidze Borussii Mönchengladbach, w której Weisweiler miał w składzie takich zawodników, jak m.in.: 19-letni wówczas napastnik Jupp Heynckes i pomocnik Günter Netzer. Godni uwagi byli również inni przyszli reprezentanci RFN: Bernd Rupp i Herbert Laumen. W sezonie 1964/1965 z Borussią Mönchengladbach, której średnia wieku zawodników wynosiła zaledwie 21,5 roku, zajął pierwsze miejsce w Grupie 1 w barażach o awans do Bundesligi i tym samym awansował do krajowej elity.
Wkrótce do Borussii Mönchengladbach dołączyli młodzi wówczas: obrońca Berti Vogts oraz defensywny pomocnik Herbert Wimmer. W dwóch pierwszych sezonach (1965/1966, 1966/1967) drużyna Weisweilera zajęła odpowiednio 13. i 8. miejsce w tabeli ligowej, natomiast w sezonie 1967/1968 zajęły 3. miejsce, pomimo utraty przed sezonem Juppa Heynckesa, który przeszedł do Hannoveru 96. Borussia Mönchengladbach znana ze swojego ofensywnego stylu powtórzyła ten sukces w sezonie 1968/1969.
Na początku sezonu 1969/1970 była wymieniana jako główny rywal Bayernu Monachium w walce o mistrzostwo Niemiec, gdyż do klubu dołączyli reprezentant RFN – obrońca Ludwig Müller, pomocnik reprezentacji Danii – Ulrik le Fevre, a przede wszystkim utalentowani zawodnicy, tacy jak m.in. grający w ofensywie Horst Köppel, osiągnęli wystarczającą dojrzałość do utrzymania się na najwyższym poziomie. Decydująca była również zdolność Weisweilera do znajdowania i dodawania kolejnych utalentowanych zawodników, dzięki czemu klub zyskał przydomek "Źrebaki". Ostatecznie w sezonie 1969/1970 Borussia Mönchengladbach zdobyła mistrzostwo Niemiec, a w następnym sezonie obroniła tytuł po wygranym 1:4 meczu na wyjeździe z Eintrachtem Frankfurt, dzięki czemu Borussia Mönchengladbach została pierwszą drużyną, która obroniła tytuł w Bundeslidze, a także w ostatniej kolejce sezonu pozwoliło jej odeprzeć wyzwanie Bayernu Monachium.
16 września 1970 roku Borussia Mönchengladbach zadebiutowała w Pucharze Europy, w wygranym 0:6 wyjazdowym meczu pierwszej rundy z cypryjskim EPA Larnaka, natomiast 22 września 1970 roku w meczu rewanżowym u siebie pokonała swojego przeciwnika aż 10:0 i bez wątpienia awansowała do następnej rundy, w której przegrała rywalizację 4:3 po serii rzutów karnych z angielskim Evertonem Liverpoolem (1:1, 1:1). W następnej edycji w pierwszej rundzie wygrała rywalizację z irlandzkim Cork Hibernians 1:7 (0:5, 1:2), a w następnej rundzie ich przeciwnikiem był włoski Inter Mediolan, który pod wodzą trenera Helenio Herrery grała systemem "catenaccio". W pierwszym meczu wygrała u siebie aż 7:1, jednak z powodu zachowania kibiców na Bökelbergstadion (zawodnik Interu Mediolan – Roberto Boninsegna miał zostać trafiony puszką napoju rzuconą z trybun), w związku z czym mecz został anulowany i powtórzony 1 grudnia 1971 roku w Berlinie Zachodnim jako mecz rewanżowy, który zakończył się bezbramkowym remisem, a ponieważ wcześniej, 3 listopada 1971 roku w meczu wyjazdowym Borussia Mönchengladbach przegrała 4:2, zakończyła tym samym udział w tych rozgrywkach, a pierwszy mecz, który został unieważniony, w nawiązaniu do wydarzeń został nazwany "„Meczem puszki”". Inter Mediolan dotarł do finału rozgrywek, rozegranego na Stadion de Kuip w Rotterdamie, w którym przegrał 2:0 z obrońcą trofeum – Ajaxem Amsterdam.
W Bundeslidze "Źrebakom" również nie szło zbyt dobrze. Trzy dni po pierwszym meczu z Interem Mediolan, pokonały u siebie Schalke Gelsenkirchen aż 7:0, jednak ostatecznie sezon 1971/1972 zakończyły na 3. miejscu, a mistrzem Niemiec został Bayern Monachium. Przed sezonem Borussię Mönchengladbach opuścili: Peter Dietrich, Horst Köppel, Herbert Laumen, natomiast utalentowani zawodnicy, tacy jak m.in.: Rainer Bonhof, Dietmar Danner, nie byli stanie wypełnić po nich luki.
W sezonie 1972/1973 nastąpiła dalsza restrukturyzacja zespołu, gdyż z niego odeszli kolejni doświadczeni zawodnicy, tacy jak m.in.: Ulrik le Fevre, których zastąpili duńscy napastnicy Henning Jensen i Allan Simonsen. Henning Jensen od razu stał się silnym punktem "Źrebaków", natomiast Allan Simonsen w swoim pierwszym sezonie w klubie był uznawany przez wszystkich za niewypał, jednak ku zdziwieniu wszystkich Weisweiler bardzo wierzył w młodego zawodnika i okazało się, że miał rację. W 1977 roku Allan Simonsen został nagrodzony przez francuski tygodnik „France Football” Złotą Piłką – nagrodą przyznawaną najlepszemu piłkarzowi w Europie, a obecnie uznawany jest za jednego z najlepszych zawodników z pola w historii duńskiej piłki nożnej.
Jednakże w sezonie 1972/1973 Weisweiler popadł w konflikt z kapitanem "„Źrebaków”" – Günterem Netzerem, który wraz z klubowymi kolegami: Juppem Heynckesem i Herbertem Wimmerem w 1972 roku zdobył w Belgii mistrzostwo Europy. Wielu uznało Güntera Netzera najbardziej efektownym zawodnikiem turnieju, co mogło urazić Weisweilera, gdyż on sam nie był już gwiazdą klubu. Günter Netzer chciał przenieść się do bardziej efektownego klubu i tym samym konflikt zakończył się separacją, a na kilka tygodni przed końcem sezonu 1972/1973, który "„Źrebaki”" zakończyły na 5. miejscu oraz po przegranej w finale Pucharu UEFA rywalizacji 3:2 z angielskim FC Liverpoolem ogłoszono odejście Güntera Netzera do hiszpańskiego Realu Madryt. Do rozegrania pozostał jeszcze finał Pucharu Niemiec 23 czerwca 1973 roku na Rheinstadion w Düsseldorfie z pierwszym klubem w karierze trenerskiej Weisweilera – FC Köln. Atmosfera była dość naładowana emocjonalnie oraz wzmocniona tym, że Weisweiler posadził Güntera Netzera na ławce rezerwowych. Mecz okazał się jednym z najlepszych finałów w historii tych rozgrywek. Mimo temperatury 35 °C obie drużyny grały ofensywnie, a bramkarze: Wolfgang Kleff z Borussii Mönchengladbach i Gerhard Welz z FC Köln wykonywali świetne interwencje (Gerhard Welz obronił nawet rzut karny wykonywany przez Juppa Heynckesa w 58. minucie). Po 90 minutach meczu był remis 1:1, w związku z czym potrzebna była dogrywka. W czasie krótkiej przerwy Günter Netzer zdjął dres i oznajmił Weiseilerowi chęć do gry, w związku z czym na początku dogrywki wszedł na boisko, zastępując Christiana Kulika, a w 94. minucie po podaniu Rainera Bonhofa zdobył oszałamiającego „złotego gola”, zapewniającego "„Źrebakom”" zdobycie Pucharu Niemiec. Był to ostatni mecz Güntera Netzera w barwach Borussii Mönchengladbach.
Po odejściu Güntera Netzera Weisweiler ponownie miał więcej czasu na budowanie zespołu. Borussia Mönchengladbach w sezonie 1973/1974 zdobyła wicemistrzostwo Niemiec, a Weisweilerowi ponownie udało się ponownie wycisnąć pełny potencjał z utalentowanych zawodników, takich jak m.in. przyszły reprezentant RFN – Uli Stielike.
W sezonie 1974/1975 Borussia Mönchengladbach wraz z 50 punktami i aż z 86 strzelonymi golami (do tej pory nie udało się żadnej innej drużynie, która uzyskała awans do Bundesligi) zdobyła mistrzostwo Niemiec oraz dotarła także do finału Pucharu UEFA, w którym zagrała z holenderskim Twente Enschede. W pierwszym meczu, rozegranym 7 maja 1975 roku na Rheinstadion w Düsseldorfie, w którym Borussia Mönchengladbach występowała w roli gospodarza, padł bezbramkowy remis, co mocno rozczarowało drużynę trenera Weisweilera, natomiast w finale rozegranym 21 maja 1975 roku na Diekman Stadion w Enschede, pokonała drużynę gospodarzy aż 1:5, dzięki czemu wygrała całą finałową rywalizację, dzięki czemu zdobyła Puchar UEFA, swoje pierwsze trofeum w europejskich rozgrywkach. Był to ostatni mecz Borussii Mönchengladbach pod wodzą trenera Weisweilera, który po 11 latach zdecydował się przenieść do hiszpańskiej FC Barcelony, a jego następcą został słynny trener Bayernu Monachium – Udo Lattek, który również z powodzeniem prowadził "„Źrebaków”", w dużej mierze opierał swój zespół na zawodnikach sprowadzonych do klubu przez Weisweilera, a w 1977 roku doprowadził ich do finału Pucharu Europy, w którym przegrał 3:1 z angielskim FC Liverpoolem na Stadio Olimpico w Rzymie.
FC Barcelona.
Weisweiler latem 1975 roku został trenerem hiszpańskiej FC Barcelony, zastępując na tym stanowisku Rinusa Michelsa, który po czterech latach pracy w "Dumie Katalonii" wrócił do holenderskiego Ajaxu Amsterdam. Zapytany w wywiadzie o przyczyny odejścia z Borussii Mönchengladbach u szczytu swoich wpływów i sukcesu, odpowiedział: "„Ukształtowałem zespół swoim stylem. Teraz spróbuję wprowadzić go w Hiszpanii”". Celem Weisweilera w sezonie 1975/1976 z "Dumą Katalonii", której człon stanowiły holenderskie gwiazdy Johan Cruijff i Johan Neeskens, było zdobycie mistrzostwa Hiszpanii oraz Pucharu UEFA. Jednak już pierwszego dnia Johan Cruijff i Weisweiler popadli w konflikt. "„Weisweiler nie jest wybranym przeze mnie menadżerem”", stwierdził holenderski zawodnik, według którego pod wodzą Weisweilera nie uzyskałby swobody gry tak, jakby chciał. W sezonie 1975/1976 zdobyła zaledwie wicemistrzostwo Hiszpanii, natomiast w Pucharze UEFA przegrała w półfinale rywalizację z angielskim FC Liverpoolem (0:1, 1:1), a Weisweiler podał się do dymisji.
FC Köln.
Weisweiler po niezbyt udanej przygodzie z FC Barceloną wrócił do RFN, gdzie po prawie 20 latach po raz trzeci został trenerem FC Köln, w którym zaczynał trenerską karierę. Trenował zespół w okresie od 1 lipca 1976 roku do 15 kwietnia 1980 roku. W tym okresie Weisweiler zdobył z klubem mistrzostwo Niemiec (1978) pokonując lepszym bilansem goli byłą drużynę Weisweilera – Borussię Mönchengladbach, dwukrotnie Puchar Niemiec (1977, 1978) pokonując w finałach kolejno: Herthę Berlin (1:0 w powtórzonym meczu) i Fortunę Düsseldorf (2:0), a w składzie miał zawodników, którzy wkrótce stanowili człon reprezentacji RFN: napastnik Dieter Müller, bramkarz Harald Schumacher, pomocnik Bernd Schuster, z którymi awansował do półfinału Pucharu Europy 1978/1979, w którym "Kozły" przegrały rywalizację z późniejszym triumfatorem tych rozgrywek – angielskim Nottinghamem Forest (3:3, 0:1). W sezonie 1979/1980 "Kozły" ponownie awansowały do finału Pucharu Niemiec, w którym przegrały w finale 2:1 z Fortuną Düsseldorf rozegranym na Parkstadion w Gelsenkirchen. W tym czasie do pierwszej drużyny był wprowadzany grający na pozycji atakującego pomocnika lub skrzydłowego Pierre Littbarski, który wkrótce również stanowił o sile "Kozłów" oraz reprezentacji RFN, w tym podczas mistrzostw świata 1990 we Włoszech, na których reprezentacja RFN triumfowała.
New York Cosmos.
Następnie został trenerem występującego w amerykańskiej lidze NASL New York Cosmos – klubu naszpikowanego gwiazdami, takimi jak m.in.: Franz Beckenbauer, Giorgio Chinaglia, Johan Neeskens, Carlos Alberto Torres, którego prowadził wraz z byłym bramkarzem reprezentacji Turcji – Yasinem Özdenakiem. W sezonie 1980 New York Cosmos pod ich wodzą wygrał finał Konferencji Narodowej w rywalizacji z Los Angeles Aztecs (1:2, 1:3), dzięki czemu dotarł do finału "Soccer Bowl", w którym pokonali 3:0 Fort Lauderdale Strikers na RFK Stadium w Waszyngtonie i tym samym zdobyli mistrzostwo NASL, a także w tym samym sezonie zdobył Transatlantic Cup. W sezonie 1981 również dotarł do finału "Soccer Bowl", w którym przegrał po serii rzutów karnych 2:1 z Chicago Sting. Wraz z końcem 1981 roku Weisweiler odszedł z klubu.
Grasshopper Zurych.
W 1982 roku został trenerem szwajcarskiego Grasshoppers Zurych, z którym w sezonie 1982/1983 zdobył krajowy dublet: mistrzostwo i Puchar Szwajcarii. Niestety później się okazało, że to był ostatni sezon w życiu Hennesa Weisweilera.
Sukcesy.
Zawodnicze.
FC Köln
Trenerskie.
Borussia Mönchengladbach
FC Barcelona
FC Köln
New York Cosmos
Grasshoppers Zurych
Działalność dydaktyczna.
Hennes Weisweiler w latach 1957–1970 prowadził kursy dla trenerów piłkarskich na Niemieckim Uniwersytecie Sportowym w Kolonii (od 1953 roku był centralnym egzaminatorem w Niemieckim Związku Piłki Nożnej, a od 1955 roku był wykładowcą w Niemieckim Uniwersytecie Sportowym w Kolonii). Choć sam prowadził profesjonalne kluby piłkarskie w Oberlidze i Bundeslidze, nalegał na samodzielne prowadzenie dużej części kursów. Oprócz działalności dydaktycznej Hennes Weisweiler napisał także podręczniki, takie jak m.in.: „Der Fußball. Taktyka, trening, zespół” (1959), który stał się standardowym podręcznikiem dla trenerów na wszystkich poziomach ligowych.
Śmierć.
Hennes Weisweiler zmarł na zawał serca 5 lipca 1983 roku w swoim domu w Aesch, niedaleko Zurychu, w wieku 63 lat.
Upamiętnienie.
W 2005 roku ośrodek szkoleniowy dla trenerów w Kolonii (od 2011 roku w Hennef (Sieg)) został nazwany jego imieniem – Akademią im. Hennesa Weisweilera.

</doc>
<doc id="952365" url="https://pl.wikipedia.org/wiki?curid=952365" title="Wanderers Fútbol Club">
Wanderers Fútbol Club



</doc>
<doc id="952366" url="https://pl.wikipedia.org/wiki?curid=952366" title="Rosyjska Pierwsza Dywizja">
Rosyjska Pierwsza Dywizja



</doc>
<doc id="952367" url="https://pl.wikipedia.org/wiki?curid=952367" title="Buddyzm w Chinach – kalendarium">
Buddyzm w Chinach – kalendarium

Cywilizacje Indii i Chin spotykały się w Azji Środkowej. Tak więc buddyzm rozszerzył się do Chin z Kaszmiru, przechodząc przez Afganistan dobrze znanymi traktami handlowymi. Z doliny Gangesu droga biegła na północny zachód do Śrinagaru, następnie do Leh w Ladakhu i stamtąd przez przełęcze Karakorum do Jarkendu na granicy pustyni Takla Makan. Z Takla Makan trakty biegły na południe i północ, łączyły Kaszgar na zachodzie i Dunhuang na wschodzie. Jarkand jak i Chotan znajdowały się przy szlaku południowym, a Kucza i Turfan – przy północnym. Wszystkie te miejsca były głównymi punktami na tej części szlaku jedwabnego, który rozpoczynał się w stolicy ówczesnych Chin Chang’anie (obecnie Xi’an), biegł na zachód, aby dotrzeć do śródziemnomorskich portów w Antiochii i Tyrze.
W czasie wypraw Aleksandra Wielkiego na północno-zachodnie tereny Indii (IV w.p.n.e.) ustanowiono greckie królestwo w Baktrii (dziś jest to północna część Afganistanu) i Grecy najeżdżali północno-zachodnie Indie. Najważniejszy z tych indo-greckich monarchów, Menander (ind. Milinda), zgodnie z buddyjską tradycją został mnichem i zmarł jako arhat. Stąd właśnie wywodzą się pierwsze wyobrażenia Buddy (Gandhara – dziś Afganistan, Pakistan, Kaszmir). W ciągu II i I w.p.n.e. Grecy zostali z tych terenów wyparci i od I w.p.n.e. rozwijało się tu imperium Kuszanów, którego centrum znajdowało się w Baktrii, ale zajmowało tereny całych północnych Indii i zachodniej Azji Środkowej.
Kuszanowie byli gorliwymi buddystami i do dziś mamy pozostałości po nich w postaci buddyjskich stup. Oni i cała arystokracja kuszańska patronowali dalszemu szerzeniu się buddyzmu. Buddyzm nie szerzył się przez misjonarzy, ale przez podróżujących świeckich ludzi, szczególnie kupców. Rozszerzanie się buddyzmu niosło ze sobą cywilizację oraz miało wielki uspokajający efekt na tych terenach. W tym samym czasie Chiny rządzone były przez tzw. Późną Dynastię Han(25-220 n.e). Tereny obejmowały większość Chin i wschodni kraniec szlaku jedwabnego. Tak więc kultura chińska i indyjska były ze sobą w bezpośrednim kontakcie a dzięki bogatym sino-indyjskim centrom kupieckim buddyzm rozszerzał się na Chiny.
Po upadku Kuszanów odseparowane ośrodki takie jak Chotan i Kaszgar, stały się niezależnymi państwami, gdzie przez kilkaset lat buddyzm jednoczył ideologicznie cywilizacje irańską, indyjską i chińską.
Chińczycy (zwłaszcza konfucjaniści) byli ksenofobami i wszystko to, co docierało do Chin z zachodu, spotykało się z krytyką i potępieniem. Szczególnie było to widoczne w stosunku do obcych religii.
Kalendarium.
W III wieku p.n.e. prawdopodobnie doszło do pierwszych kontaktów z buddyzmem indyjskim za panowania pierwszego cesarza dynastii Qin Qin Shi Huanga (pan. 221– 210 p.n.e.). Buddyjskie misje króla Aśoki mogły dotrzeć do Chin. Zongbing (375–443) w swoim dziele "Mingfo lun" twierdzi, że w tym okresie odkryto buddyjskie stupy z reliktami buddyjskimi w rejonach Szantung i Shanxi. W innej pracy "Lidai sanbao ji" autorstwa Fei Changfanga z 597 r. znajduje się informacja, iż grupa mnichów buddyjskich dotarła do Chin i została uwięziona.
Inne źródła mówią o wprowadzeniu buddyzmu w czasach potężnego władcy, cesarza Wu, który panował w latach 140–87 p.n.e. Jego wysłannik Zhang Qian odbył podróż na zachód i powrócił do Chin w 126 p.n.e. Przyniósł on informacje o Indiach, Partii i Cesarstwie rzymskim. W "Historii Wei" z ok. 520 r. (autorem był Wei Shou) w rozdziale "Traktat o buddyzmie i taoizmie" jest informacja, że w wyniku misji Zhang Qiana "usłyszano po raz pierwszy o naukach Buddy". Jednak pierwsze informacje o jego misji w historycznych dziełach Sima Qiana (145?–90? p.n.e.) i Ban Gu (32–92) nie zawierają informacji o buddyzmie.
Jednak nawet jeśli jakiekolwiek misje buddyjskie dotarły w tym czasie do Chin, to buddyzm nie miał żadnych szans na rozprzestrzenienie się. Cesarze (a na pewno Huangdi) byli legistami, pragnęli biurokratycznego państwa i mieli ksenofobiczne nastawienie do wszystkiego z zewnątrz. W myśli tych idei Shi Huangdi wydał w 213 p.n.e. słynny edykt "O spaleniu ksiąg", co dotknęło także konfucjanistów.
Ok. 65 r.n.e. Kaśyapa Matanga i Dharmaratna – pierwsi misjonarze indyjscy zaczęli głosić w Chinach nauki Buddy i przynieśli Sutrę w 42 częściach cesarzowi Mingowi z późnej dynastii Han. Raczej mityczna opowieść informuje, iż miał on sen o złotym człowieku latającym wysoko w powietrzu przed pałacem. Ktoś powiedział mu, że to był Budda. Jeśli ktoś z jego otoczenia mu to powiedział, to musiał się oczywiście już wcześniej zetknąć z buddyzmem. W biografii księcia Yinga z Chu, młodszego brata przyrodniego cesarza Minga twierdzi się, że był on buddystą. Założyli pierwszy klasztor buddyjski (chin. si) w Luoyang – Baima. Pierwsze szkoły buddyjskie związane z hinayāną okazują się krótkotrwałe: abhidharmakośa, satjasiddhi i winaja (chin. lüzong). Obok Luoyangu ośrodkiem buddyzmu staje się Chang’an, zwłaszcza na skutek działalności Dharmarakszy w III w. Innym miejscem roszczącym sobie prawo pierwszeństwa jest Pengcheng, w którym w latach 52–71 rządził brat cesarza Minga. Tam też podobno miał się znajdować najstarszy klasztor buddyjski w Chinach.
148–168. Działalność translatorska i misyjna An Shigao (hinayāna).
168–188. Działalność translatorska i misyjna Lokakszemy (mahāyāna).
250. Pierwsze regularne ceremonie wyświęcania Chińczyków na mnichów w klasztorze w Luoyangu.
312–385. Dao’an – propagator kultu Maitrei.
317. Do tego roku przetłumaczono na język chiński ponad 1150 sutr.
334–416. Huiyuan – założyciel szkoły jingtu (Czystej Krainy)
340–420(?). Faxian – podróże-pielgrzymki do Indii.
374. Dao’an tworzy pierwszy katalog chińskiej Tripitaki Zongli jing jing milu.
IV w. Do IV wieku w rejonie Luoyangu i Chang’anie jest 180 buddyjskich klasztorów i świątyń oraz 3700 mnichów. Pod koniec IV wieku tylko w państwie Wschodniej Dynastii Jin było już 1786 klasztorów i świątyń oraz 24 000 mnichów.
402, wrzesień. Huiyuan wraz ze 123 buddystami ślubują przed wyobrażeniem Amitāyusa – Amitābhy na górze Lu. Początek amidyzmu i szkoły czystej krainy w Chinach.
402–413. Działalność Kumarajīvy, kuczańskiego buddysty, który wprowadził do Chin nauki mādhyamiki i zorganizował biuro 800 tłumaczy.
446 – 452 – pierwsze wielkie prześladowania buddyzmu w Chinach za panowania cesarza Taiwu (423 – 452) z Północnej dynastii Wei
470–543(?). Działalność Bodhidharmy, który zakłada szkołę umysłu Buddy (foxingzong), nazwaną później chan.
499–569. Paramartha. Tłumacz pism buddyjskich na język chiński. W 563 r. wprowadził do Chin szkołę sarvāstivada (jushezong)
502–549. Panowanie cesarza Wu z dynastii Liang na południu. Buddyzm staje się religią państwową.
517. Wydanie Tripitaki
531–597. Zhiyi – założyciel szkoły tiantai.
533. Drugie wydanie Tripitaki.
549–623. Jizang – założyciel szkoły sanlun (Trzech Traktatów) czyli mādhyamiki.
VI w. Pod koniec tego wieku było w Chinach ok. 43 000 klasztorów i ponad 3 miliony mnichów i nowicjuszy.
556–640. Dushun – założyciel szkoły huayan (Avatamsaki) i I Patriarcha tej tradycji.
574. Kolejne większe prześladowanie buddyzmu.
594–657. Niutou Farong. Pierwszy rozłam w szkole chan.
595–667. Daoxuan – odnowiciel-założyciel szkoły lüzong (vinaya).
600–664. Xuanzang – wielki podróżnik, historyk i tłumacz. Założyciel szkoły weishi (yogacary)
618–907. Dynastia Tang. Złoty wiek chanu.
638–713. Huineng – szósty i ostatni oficjalny Patriarcha chińskiego chanu. Ostateczne ukształtowanie podstaw doktryny chanu. Podział na szkołę południową i szkołę północną.
719–732. Działalność Subhākarasimhy, założyciela szkoły tantrycznej chenyan.
720–814. Baizhang Huaihai – założyciel pierwszego klasztoru chan z odrębnymi regułami i przepisami. Powstanie szkoły chan.
771–853. Guishan Lingyou – współzałożyciel jednego z "pięciu domów chan" – szkoły guiyang.
...-867. Linji Yixuan – założyciel kolejnego z "pięciu domów chan" – szkoły linji.
807–869. Dongshan Liangjie i Caoshan Benji (840-901) – założyciele jednego z "pięciu domów chan" – szkoły caodong.
842–845. Wielkie prześladowania buddyzmu w Chinach. Zniszczenie 45 000 klasztorów i świątyń. Ok. 3 miliony mnichów i mniszek administracyjnie zostaje zmuszonych do zostania ludźmi świeckimi. Nikt nie stracił życia.
862–949. Yunmen Wenyan – założyciel szkoły chan yunmen, jednej z "pięciu domów chan".
885–958. Fayan Wenyi – założyciel ostatniego z "pięciu domów chan" – szkoły fayan.
971. Podstawowe wydanie Tripitaki w 5048 tomach w ciągu 12 lat.
992–1049. Yangqi Fanghui – założyciel frakcji szkoły chan linji yangqi.
1002–1069. Huanglong Huinan – założyciel frakcji szkoły chan linji huanglong.
1221. Liczba mnichów wynosi ok. 400 000, ale 50 lat później zmaleje do 250 000. Istnieje ok. 40 000 klasztorów i świątyń.
1535–1615. Lianchi Zhuhong (Yunqi) – próby odnowienia buddyzmu przez syntezę chan i jingtu.
1655–1675. Kuncan Shiqi – malarz-mnich, który powraca do najlepszych tradycji malarstwa chan.
1840–1959. Xuyun – działalność współczesnego mistrza chan.
1889–1947. Taixu – odnowiciel buddyzmu w Chinach.

</doc>
<doc id="952369" url="https://pl.wikipedia.org/wiki?curid=952369" title="Vișeu">
Vișeu

Vișeu (węg. "Visó") – rzeka w północnej Rumunii, lewy dopływ Cisy w zlewisku Morza Czarnego. Długość – 80 km, powierzchnia zlewni – 1606 km², średni przepływ – 32 m³/s. 
Vișeu ma źródła na południowych stokach szczytu Cearcănu w Karpatach Marmaroskich. Płynie na północny zachód doliną oddzielającą Karpaty Marmaroskie od Gór Rodniańskich i Gór Cybleskich. Przepływa przez miasta Borșa i Vișeu de Sus. Uchodzi do Cisy koło wsi Valea Vișeului. Zlewnia Vişeu jest silnie asymetryczna – większe dopływy (Vaser, Ruscova) występują tylko po prawej (północno-wschodniej) stronie, ponieważ od strony południowo-zachodniej, blisko za wąskim pasem wzgórz, w Kotlinie Marmaroskiej, płynie równoległy do Vișeu dopływ Cisy – Iza.

</doc>
<doc id="952370" url="https://pl.wikipedia.org/wiki?curid=952370" title="Podkręcanie">
Podkręcanie



</doc>
<doc id="952371" url="https://pl.wikipedia.org/wiki?curid=952371" title="Josep Seguer">
Josep Seguer

Josep Seguer Sans (ur. 6 maja 1923 w Parets del Vallès, zm. 1 stycznia 2014 w Vandellòs i l’Hospitalet de l’Infant) – hiszpański piłkarz i trener, czterokrotny reprezentant Hiszpanii. Jako zawodnik reprezentował barwy FC Barcelona i Real Betis, a następnie, już jako trener, prowadził oba te kluby.

</doc>
<doc id="952372" url="https://pl.wikipedia.org/wiki?curid=952372" title="Erlabrunn">
Erlabrunn

Erlabrunn – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Margetshöchheim. Leży około 10 km na północny zachód od centrum Würzburga, nad Menem, przy linii kolejowej Frankfurt nad Menem/Fulda - Würzburg.
Współpraca.
Miejscowość partnerska:

</doc>
<doc id="952375" url="https://pl.wikipedia.org/wiki?curid=952375" title="Salvador Artigas">
Salvador Artigas

Salvador Artigas Sahún (ur. 23 września 1913 w Barcelonie, zm. 6 września 1997 w Benidorm) – trener katalońskiej drużyny FC Barcelona w latach 1967–1969. Jego poprzednikiem był Roque Olsen, a następcą Josep Seguer. W latach 1960–1967 trener Girondins Bordeaux.

</doc>
<doc id="952376" url="https://pl.wikipedia.org/wiki?curid=952376" title="Colon Montevideo">
Colon Montevideo



</doc>
<doc id="952378" url="https://pl.wikipedia.org/wiki?curid=952378" title="Order Estońskiego Czerwonego Krzyża">
Order Estońskiego Czerwonego Krzyża

Order Estońskiego Czerwonego Krzyża (est.: "Eesti Punase Risti teenetemärk") – odznaczenie ustanowione w Estonii w 1920, przyznawane za zasługi w ratowaniu ludzkiego życia i działalność humanitarną na rzecz Estończyków.
Historia.
Estoński Czerwony Krzyż został założony w 1919 po zwycięskich utarczkach z oddziałami bolszewickimi, rok później ustanowiono odznaczenie, które zostało potwierdzone przez państwo. Odbiegając od schematu odznaczeń zasługi Czerwonego Krzyża w innych państwach, które na ogół posiadają tylko trzy klasy z oznakami noszonymi na piersi, wprowadzono według wzoru Legii Honorowej sześć klas Orderu Estońskiego Czerwonego Krzyża: pięć podstawowych – od Wielkiego Krzyża do Krzyża Kawalerskiego – i szóstą, odznaczaną medalem. Order był nadawany do zaboru Estonii przez Związek Radziecki w 1940 i został odnowiony po odzyskaniu niepodległości w 1991.
Insygnia.
Insygnia orderu to oznaka, gwiazda I i II klasy oraz medal. Oznaką jest emaliowany na czerwono krzyż grecki z białymi bordiurami. W medalionie awersu znajduje się otoczona niebieskim wieńcem złota litera „E” („Eesti” = Estonia), medalion rewersu nosi napis „Inter arma caritas” otaczający datę „1919”. Między ramionami krzyża umieszczone są złote promienie, jako zawieszka służy również wiązka złotych promieni. Gwiazda I i II klasy jest srebrna, ośmiopromienna, ozdobiona awersem oznaki orderowej, z wieńcem laurowym otaczającym godło państwowe Estonii w medalionie środkowym. Odznaczenie jest noszone na niebieskiej wstędze z obustronnymi czarno-białymi bordiurami (barwy narodowe Estonii). Medal odznaczenia jest srebrny, z prostym symbolem Czerwonego Krzyża na awersie i z napisem „Eesti Punane Rist” (Estoński Czerwony Krzyż) na rewersie.

</doc>
<doc id="952379" url="https://pl.wikipedia.org/wiki?curid=952379" title="1994 San Marino Grand Prix">
1994 San Marino Grand Prix



</doc>
<doc id="952381" url="https://pl.wikipedia.org/wiki?curid=952381" title="Roque Olsen">
Roque Olsen

Roque Germán Olsen Fontana (ur. 9 września 1925 w Viale, zm. 15 czerwca 1992 w Sewilli) - argentyński piłkarz i trener.
Karierę zawodniczą zaczynał w Club Atlético Tigre. Jego następnymi klubami były Racing Club, Real Madryt, z którym zdobył trzy mistrzostwa Hiszpanii, i Córdoba C.F, gdzie rozegrał ostatni mecz w 1957 i wkrótce został trenerem tej drużyny. Następnie trenował FC Barcelona, Sevilla FC, Real Saragossa i UD Las Palmas.

</doc>
<doc id="952383" url="https://pl.wikipedia.org/wiki?curid=952383" title="Vicenç Sasot">
Vicenç Sasot

Vicenç Sasot (ur. 21 stycznia 1918 w Peñalbie, zm. 12 kwietnia 1985 w Barcelonie) – hiszpański trener i piłkarz. W latach 1964–1965 trener piłkarzy FC Barcelony.

</doc>
<doc id="952384" url="https://pl.wikipedia.org/wiki?curid=952384" title="Sobieradz (powiat choszczeński)">
Sobieradz (powiat choszczeński)

Sobieradz – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 41 mieszkańców. Miejscowość wchodzi w skład sołectwa Granowo. Najbardziej na zachód położona miejscowość gminy.
Geografia.
Kolonia leży ok. 2,8 km na zachód od Granowa.

</doc>
<doc id="952387" url="https://pl.wikipedia.org/wiki?curid=952387" title="Cesar Rodriguez">
Cesar Rodriguez



</doc>
<doc id="952388" url="https://pl.wikipedia.org/wiki?curid=952388" title="Ligwiąca">
Ligwiąca

Ligwiąca – osada leśna w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 leśniczówka liczyła 7 mieszkańców. Miejscowość wchodzi w skład sołectwa Chłopowo.
Geografia.
Leśniczówka leży ok. 7 km na południowy zachód od Chłopowa.

</doc>
<doc id="952391" url="https://pl.wikipedia.org/wiki?curid=952391" title="Josep Gonzalvo">
Josep Gonzalvo

Josep Gonzalvo Falcón (ur. 16 stycznia 1920 w Mollet del Vallès, zm. 1978) – piłkarz hiszpański grający na pozycji obrońcy lub pomocnika, a po zakończeniu kariery trener katalońskiej drużyny FC Barcelona w latach 1962–1963. Jego poprzednikiem był Ladislao Kubala, a następcą Cesar Rodriguez.
Jako piłkarz Gonzalvo występował w takich klubach jak: SD Ceuta, CE Sabadell FC, FC Barcelona i Real Saragossa. 8-krotnie wystąpił w reprezentacji Hiszpanii. W 1950 roku był w jej kadrze na mistrzostwach świata w Brazylii, na których zajął z Hiszpanią 4. miejsce.

</doc>
<doc id="952392" url="https://pl.wikipedia.org/wiki?curid=952392" title="Kolonia IV Chłopowo">
Kolonia IV Chłopowo

Kolonia IV Chłopowo – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 4 mieszkańców. Miejscowość wchodzi w skład sołectwa Chłopowo.
Geografia.
Kolonia leży ok. 2,5 km na północny zachód od Chłopowa.

</doc>
<doc id="952393" url="https://pl.wikipedia.org/wiki?curid=952393" title="Kolonia V Chłopowo">
Kolonia V Chłopowo

Kolonia V Chłopowo – kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 8 mieszkańców. Miejscowość wchodzi w skład sołectwa Chłopowo.
Geografia.
Kolonia leży ok. 2,5 km na zachód od Chłopowa.

</doc>
<doc id="952398" url="https://pl.wikipedia.org/wiki?curid=952398" title="Pluskocin">
Pluskocin

2 miejscowości w Polsce:

</doc>
<doc id="952399" url="https://pl.wikipedia.org/wiki?curid=952399" title="Luis Miró">
Luis Miró

Luis Miró Doñate (ur. 3 marca 1913, w Barcelonie - zm. 15 września 1991 tamże) - piłkarz i trener hiszpański, Był bramkarzem. W trakcie kariery piłkarskiej rozegrał 50 meczów w barwach FC Barcelony.

</doc>
<doc id="952401" url="https://pl.wikipedia.org/wiki?curid=952401" title="Enrique Orizaola">
Enrique Orizaola

Enrique Orizaola Velázquez (ur. 26 marca 1922, zm. 10 czerwca 2013) – hiszpański trener katalońskiej drużyny FC Barcelona w roku 1961. Jego poprzednikiem był Ljubiša Broćić, a następcą Lluis Miró.

</doc>
<doc id="952402" url="https://pl.wikipedia.org/wiki?curid=952402" title="Pluskocin (województwo zachodniopomorskie)">
Pluskocin (województwo zachodniopomorskie)

Pluskocin (niem. "Freudenberg") – osada leśna w Polsce położone w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 liczyła 21 mieszkańców. Miejscowość wchodzi w skład sołectwa Chłopowo. Najbardziej na południe położona miejscowość gminy.
Geografia.
Osada znajduje się ok. 5,5 km na południowy zachód od Chłopowa.

</doc>
<doc id="952403" url="https://pl.wikipedia.org/wiki?curid=952403" title="Beata Jankowska-Tzimas">
Beata Jankowska-Tzimas

Beata Jankowska-Tzimas (ur. 1 maja 1970 w Gołdapi) – polska aktorka teatralna i dubbingowa oraz wokalistka.
Życiorys.
Jest absolwentką Studium Wokalno-Aktorskiego im. Danuty Baduszkowej w Gdyni.
W teatrze zadebiutowała w sezonie 1989/1990 rolą Szpryncy w musicalu "Skrzypek na dachu" jako adeptka gdyńskiego Teatru Muzycznego. Po zakończeniu edukacji w 1993 rozpoczęła pracę w warszawskim Teatrze Syrena.
Jest jedną z najpopularniejszych aktorek dubbingowych w Polsce. Użyczyła głosu postaciom, takim jak np. Ariel w filmie Walta Disneya "Mała Syrenka," Atomówka Bójka, Miriam z biblijnej animacji DreamWorks "Książę Egiptu", Pinguś w kreskówce "Przyjaciele z podwórka" oraz Daphne Blake z serii "Scooby-Doo".
W 2012 wzięła udział w programie typu talent show – "X Factor", lecz odpadła w „bootcampie”. W marcu 2013 wzięła udział w programie "The Voice of Poland". Trafiła do drużyny Justyny Steczkowskiej i dotarła do „nokautów”.

</doc>
<doc id="952406" url="https://pl.wikipedia.org/wiki?curid=952406" title="Enric Rabassa">
Enric Rabassa

Enric Rabassa (ur. 20 kwietnia 1920 w Barcelonie, zm. 29 grudnia 1980 tamże) - trener katalońskiej drużyny FC Barcelona w roku 1960. Jego poprzednikiem był Helenio Herrera, a następcą Ljubisa Brocic.

</doc>
<doc id="952407" url="https://pl.wikipedia.org/wiki?curid=952407" title="Chrząstowa">
Chrząstowa

Chrząstowa – rzeka, lewostronny dopływ Szczyrej o długości 36,54 km i powierzchni zlewni 192,79 km².
Chrząstowa ma źródła w Jeziorze Rychnowskim. W Człuchowie przepływa jeszcze przez dwa jeziora: Miejskie oraz Urzędowe zwane Człuchowskim. Rzeka płynie na Pojezierzu Krajeńskim, głównie przez tereny lesiste. Wypływa przy południowo-zachodnim krańcu Jeziora Urzędowego. Płynie w kierunku południowo-zachodnim na południe od miejscowości Jaromierz, Chrząstowo, Uniechówek. W miejscowości Buszkowo przecina drogę krajową 22. W pobliżu Czarnego Jeziora uchodzi do Szczyrej.
Do 1945 r. poprzednią niemiecką nazwą rzeki była "Haaken Fließ". W 1950 r. ustalono urzędowo polską nazwę "Chrząstowa".

</doc>
<doc id="952409" url="https://pl.wikipedia.org/wiki?curid=952409" title="Iza (rzeka)">
Iza (rzeka)

Iza (węg. "Iza") – rzeka w północnej Rumunii, lewy dopływ Cisy w zlewisku Morza Czarnego. Długość – 83 km, powierzchnia zlewni – 1303 km². 
Źródła Izy znajdują się na wysokości 1200 m n.p.m. pod szczytem Pietrosul w Górach Rodniańskich. Iza płynie na północny zachód Kotliną Marmaroską jako jej główna rzeka. Uchodzi do Cisy koło Syhotu Marmaroskiego. 
Iza zbiera dopływy głównie z leżących na południe od Kotliny Marmaroskiej Gór Cybleskich i Gór Gutyńskich. Największe z nich to Baicu, Ieud, Slătioara i Mara.

</doc>
<doc id="952410" url="https://pl.wikipedia.org/wiki?curid=952410" title="Black Rain (album Ozzy’ego Osbourne’a)">
Black Rain (album Ozzy’ego Osbourne’a)

Black Rain – dziewiąty album studyjny brytyjskiego wokalisty i muzykaOzzy’ego Osbourne’a, wydany 22 maja 2007roku przez wytwórnię Epic Records. Black Rain jest następcą wydanego w 2001 albumu Down to Earth. Kupno limitowanej wersji albumu dawało szansę na darmowy bilet na Ozzfest 2007.
Krótkie fragmenty większości piosenek można było usłyszeć przedpremierowo na stronie ozzy.com, a pierwszy singel „I Don’t Wanna Stop” był udostępniony w całości na ozzy.com 13 kwietnia.
Ozzy oświadczył, iż jest to pierwszy album, który nagrał trzeźwo. Album był dostępny (najprawdopodobniej wyciekł z Internetu) 16 maja, na dzień przed swoją oficjalną premierą w Polsce, 17 maja.
Lista utworów.
Źródło.
Twórcy.
Źródło.

</doc>
<doc id="952411" url="https://pl.wikipedia.org/wiki?curid=952411" title="Domènec Balmanya">
Domènec Balmanya

Domènec Balmanya (znany też jako Domingo Balmanya; ur. 29 grudnia 1914 w Gironie, zm. 14 lutego 2001 w Barcelonie) – hiszpański piłkarz, trener.

</doc>
<doc id="952413" url="https://pl.wikipedia.org/wiki?curid=952413" title="Azumanga Daioh">
Azumanga Daioh

 – shōnen-manga typu yonkoma autorstwa Kiyohiko Azumę, publikowana w magazynie „Dengeki Daioh” wydawnictwa MediaWorks od grudnia 1998 (numer 2/1999) do 20 marca 2002 (numer 5/2002). Opowiada o codziennym życiu grupy licealistek.
Na podstawie serii powstał odcinek ONA, OVA i serial anime wyprodukowany przez studio J.C.Staff.
Znaczenie tytułu.
Tytuł serii nie ma związku z fabułą i stanowi grę słów. "Azumanga" jest zbitką wyrazową (nazwisko autora mangi) oraz "manga". "Daiō" pochodzi od tytułu magazynu , w który kolejne rozdziały mangi wydawano. "Azumangą" nazywa się również każdą inną pracę Azumy Kiyohiko.
Manga.
Pierwszy rozdział mangi został opublikowany w numerze 2/1999 (wydanym w grudniu 1998) magazynu „Dengeki Daioh”, zaś ostatni – 20 marca 2002 (numer 5/2002). Następnie rozdziały zostały zebrane w czterech tankōbonach, które wydawane były od 10 lutego 2000 do 10 czerwca 2002.
Nowa edycja.
W 2009 roku z okazji 10-lecia mangi autor wykonał dodatkowe trzy 16-stronicowe rozdziały do nowej edycji mangi, które ukazały się w magazynie „Gekkan Shōnen Sunday” wydawnictwa Shōgakukan. Nowa edycja została wydana w wersji trzytomowej od 11 czerwca do 18 sierpnia 2009.
Anime.
Adaptacja anime została zapoczątkowana w formie 4-minutowego odcinka ONA wyprodukowanego przez studio J.C.Staff, który został wydany 28 grudnia 2000. Rok później, 25 grudnia 2001 został wydany odcinek OVA .
Serial anime miał swoją premierę 8 kwietnia 2002 i emitowany był do 30 września 2002 na antenie TV Tokyo, TV Aichi, TV Osaka oraz AT-X. Anime emitowane było w formie 5-minutowych odcinków od poniedziałku do piątku, zaś w weekendy – w formie 25-minutowych powtórek. Łącznie powstało 130 odcinków, które zostały zgromadzone w 26 odcinkach, a potem wydane na DVD i VHS przez wytwórnię Starchild Records.

</doc>
<doc id="952414" url="https://pl.wikipedia.org/wiki?curid=952414" title="Sandro Puppo">
Sandro Puppo

Sandro Puppo (ur. 28 stycznia 1918 w Piacenzy, zm. 16 października 1986 tamże) – włoski piłkarz i trener. Karierę rozpoczął w Piacenzie Calcio, gdzie grał do 1939 roku. Wtedy przeszedł do Ambrosiany, a następnie 1939-1947 występował w SSC Venezia. Ostatnie dwa lata kariery spędził w AS Roma. Karierę zakończył w 1949 roku.
Po zakończeniu kariery Puppo został trenerem. Szkolił FC Barcelona w latach 1954 - 1955. Jego poprzednikiem był Fernando Daucik, a następcą Franz Platko. Trenował także Juventus F.C., Beşiktaş JK. Prowadził reprezentację Turcji na mistrzostwach świata 1954.

</doc>
<doc id="952415" url="https://pl.wikipedia.org/wiki?curid=952415" title="Sowiniec (województwo zachodniopomorskie)">
Sowiniec (województwo zachodniopomorskie)

Sowiniec – osada leśna w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975−1998 miejscowość administracyjnie należała do województwa gorzowskiego. W roku 2007 gajówka liczyła 9 mieszkańców. Miejscowość wchodzi w skład sołectwa Chłopowo.
Geografia.
Gajówka leży ok. 3 km na południowy zachód od Chłopowa.

</doc>
<doc id="952417" url="https://pl.wikipedia.org/wiki?curid=952417" title="Terra Nostra">
Terra Nostra

Terra Nostra (hiszp. "Terra Nostra") – powieść wybitnego meksykańskiego pisarza Carlosa Fuentesa, opublikowana w 1975.
"Terra Nostra" uchodzi za najambitniejsze dzieło w dorobku Carlosa Fuentesa. Monumentalna powieść jest literacką wariacją na temat historii Hiszpanii, zwłaszcza okresu bezpośrednio poprzedzającego odkrycie Ameryki. Narracja jednak "nie stoi" w miejscu, cofa się do czasów rzymskich i wybiega daleko w przyszłość – jak w katastroficznej wizji Paryża końca drugiego tysiąclecia.
W ujęciu Fuentesa Hiszpania zmarnowała historyczną szansę na stworzenie w pełni własnej kultury, najpierw wypędzając z Półwyspu Iberyjskiego Arabów i Żydów, potem brutalnie ingerując w życie Indian na podbijanych terenach Ameryki Południowej. Niektóre fragmenty dzieła pozostają pod wpływem malarstwa Hieronima Boscha.
"Terra Nostra" składa się z trzech części
W 1977 została uhonorowana Premio Rómulo Gallegos.

</doc>
<doc id="952419" url="https://pl.wikipedia.org/wiki?curid=952419" title="Wężnik">
Wężnik

Wężnik (niem. "Hammermühle") – osada leśna w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 leśniczówka liczyła 7 mieszkańców. Miejscowość wchodzi w skład sołectwa Żeńsko.
Geografia.
Leśniczówka leży ok. 2 km na południowy zachód od Żeńska.

</doc>
<doc id="952420" url="https://pl.wikipedia.org/wiki?curid=952420" title="Ferdinand Daučík">
Ferdinand Daučík

Fernando Daucik, właśc. Ferdinand Daučík (ur. 30 maja 1910 w Šahach, zm. 14 listopada 1986 w Alcalá de Henares) – słowacki piłkarz i trener.
Jako zawodnik grał dla 1. ČsŠK Bratysława (protoplasta Slovana) i Slavii Praga, z którą zdobył 4 tytuły mistrza Czechosłowacji. Z reprezentacją Czechosłowacji wystąpił na mistrzostwach świata w 1938 roku (3 mecze). W drużynie narodowej rozegrał 15 spotkań.
Po zakończeniu kariery piłkarskiej rozpoczął pracę jako trener. Kierował drużyną Slovana Bratysława i reprezentacji Czechosłowacji, ale większość kariery trenerskiej spędził w Hiszpanii, gdzie prowadził między innymi Barcelonę, Athletic (wówczas Atlético) Bilbao, Atlético Madryt, Sevillę czy Real Saragossa. Mógł pochwalić się 3-krotnym zwycięstwem w lidze hiszpańskiej - z Barceloną (1952, 1953) i Bilbao (1956) - oraz 6-krotnym zdobyciem Pucharu Hiszpanii - z Barceloną (1951, 1952, 1953), Bilbao (1955, 1956) i Saragossą (1966).

</doc>
<doc id="952425" url="https://pl.wikipedia.org/wiki?curid=952425" title="Zespół Beckwitha-Wiedemanna">
Zespół Beckwitha-Wiedemanna

Zespół Beckwitha-Wiedemanna (ang. "Beckwith-Wiedemann syndrome", BWS) – rzadki, genetycznie uwarunkowany zespół wad wrodzonych, charakteryzujący się przerostem języka, przepukliną pępowinową, nadmiernym wzrostem, hipoglikemią w okresie noworodkowym. BWS należy do zespołów zwiększonej predyspozycji do nowotworów (zwłaszcza guza Wilmsa).
Epidemiologia.
Częstość BWS szacuje się na 1:13 700 żywych urodzeń.
Etiologia.
Zespół najczęściej spowodowany jest mikrodelecją w obrębie 11 chromosomu w rejonie p15.5. Mutacje genów "p57" ("KIP2", "CDKN1C") lub "NSD1" również mogą wywołać zespół Beckwitha-Wiedemanna. Mikrodelecje w rejonie metylacji H19 mogą spowodować brak imprintingu genu "IGF2" i także skutkować BWS. Uważa się, że mikrodelecja obejmująca cały gen "LIT1" także jest związana z patogenezą części przypadków zespołu.
U dzieci poczętych na drodze zapłodnienia "in vitro" (IVF) stwierdza się 3-4 razy zwiększone ryzyko rozwoju tego zespołu.
Sporadyczny BWS wywoływany jest przez:
Rodzinnie występujący BWS wywoływany jest przez:
Objawy i przebieg.
Najbardziej charakterystyczne objawy zespołu to triada:
W okresie noworodkowym często występuje hipoglikemia. Inne możliwe objawy to:
Zespół Beckwitha-Wiedemanna charakteryzuje się zwiększoną predyspozycją do nowotworów zarodkowych. Częstość nowotworów w BWS wynosi około 7,5%, 10% u pacjentów z hemihipertrofią. Częstsze jest występowanie: nerwiaka płodowego ("neuroblastoma"), guza Wilmsa ("nephroblastoma"), "hepatoblastoma" i mięsaka prążkowanokomórkowego ("rhabdomyosarcoma").
Historia.
Zespół został opisany po raz pierwszy przez Hansa-Rudolfa Wiedemanna w 1964 roku, który zaproponował określenie go mianem zespołu EMG od nazw osiowych objawów zespołu (exomphalos, macroglossia, gigantism). W 1969 roku J. Bruce Beckwith z Loma Linda University opisał kolejne przypadki, wcześniej (w 1963) zaprezentowane na sympozjum pediatrów w Los Angeles. Z czasem upowszechniła się nazwa zespołu Beckwitha-Wiedemanna, honorująca obu lekarzy.

</doc>
<doc id="952434" url="https://pl.wikipedia.org/wiki?curid=952434" title="Wyszyna (powiat choszczeński)">
Wyszyna (powiat choszczeński)

Wyszyna (niem. "Hochland") – opuszczona kolonia w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. Miejscowość wchodzi w skład sołectwa Krzęcin.
Geografia.
Kolonia leży ok. 3 km na południowy wschód od Krzęcina.

</doc>
<doc id="952438" url="https://pl.wikipedia.org/wiki?curid=952438" title="Ulice i place osiedla Kościuszki w Olsztynie">
Ulice i place osiedla Kościuszki w Olsztynie

Ulice i place na osiedlu Kościuszki w Olsztynie.
Dawne nazwy ulic do roku 1945 są w języku niemieckim.
5. Brygady Wileńskiej AK.
Ulica łączy aleję Niepodległości z granicą administracyjną miasta Olsztyna. Ulica jest główną wylotówką w kierunku Szczytna i Ostrołęki. Przy ulicy 5. Brygady Wileńskiej AK znajduje się Jezioro Skanda.
22 Stycznia.
Do roku 1945 nazwa ulicy brzmiała Post-Straße (ulica Pocztowa), a druga część wybudowana w latach 1914-24 brzmiała Treudank-Straße (ulica Wdzięczności). Ulica znajduje się na północy osiedla Kościuszki. Ulica biegnie pomiędzy Pocztą Główną (przy ulicy Pieniężnego) i dawnym Telegrafem, na zapleczu Centrum Handlowego Alfa Centrum i za pomnikiem Wyzwolenia Ziemi Warmińskiej i Mazurskiej (zwany potocznie "Szubienicami") do ulicy Emilii Plater i Reja przy gmachu dawnej Rejencji olsztyńskiej, dzisiejszego Wojewódzkiego Sądu Administracyjnego i Urzędu Marszałkowskiego. Dawniej od ulicy odchodziła ulica Fabryczna (Fabrik-Straße), która nie istnieje od wybudowania C.H. Alfa Centrum.
Nazwa ulicy upamiętnia dzień 22 stycznia, dzień wybuchu powstania styczniowego.
Daszyńskiego Ignacego plac.
Do roku 1945 plac nosił nazwę Meisen-Platz (Plac Sikorska – od ptaków sikorek). Plac znajduje się na wschodzie osiedla Kościuszki. Plac znajdujący się przy ulicy Grotha i nieopodal alei Piłsudskiego.
Nazwę placu zawdzięcza Ignacemu Daszyńskiemu, polskiemu politykowi okresu międzywojennego.
Dywizjonu 303.
Ulica łączy aleję Sikorskiego z ulicą boczną dochodzącą do głównej części ul. 5. Wileńskiej Brygady AK. Ulica znajduje się na południu osiedla Kościuszki. Przy ulicy znajdują się bloki wybudowane w latach 80. XX wieku.
Nazwę ulicy zawdzięcza Dywizjonowi 303, biorącemu udział w Bitwie o Anglię.
Głowackiego Bartosza.
Do roku 1945 nazwa ulicy brzmiała Albrecht-Straße (ulica Albrechta – Albrecht Hohenzollern, wielki mistrz zakonu krzyżackiego, a po roku 1933 nastąpiła zmiana nazwy ulicy na Elsa-Brändström-Straße (Elsa Braendstroem – Szwedka pomagająca niemieckim żołnierzom w więzieniach na Syberii podczas pierwszej wojny światowej). Ulica znajduje się na północy osiedla Kościuszki. Ulica łączy ulicę Kołobrzeską z ulicą Żołnierską. Przy ulicy znajduje się m.in. Teatr Lalek oraz kryta pływalnia.
Grabowskiego Stefana.
Do roku 1945 nazwa ulicy brzmiała Germanen-Ring (Germański Pierścień). Ulica znajduje się na południu osiedla Kościuszki. Ulica jest w kształcie koła i odnoga koła łączy się z ulicą Kasprzaka. Zabudowanie ulicy pochodzi z lat 30. XX wieku, w większości są to domu wolnostojące.
Nazwę ulicy zawdzięcza Stefanowi Grabowskiemu, pomocnikowi Ministra Sekretarza Stanu za czasów Królestwa Polskiego.
Grotha Józefa.
Do roku 1945 nazwa ulicy brzmiała Nachtingallen-Steig (ścieżka Słowików). Ulica w kształcie półksiężyca jest ulicą jednokierunkową i wjazd do ulicy znajduje się naprzeciwko Planetarium, a wyjazd znajduje się naprzeciwko wjeździe do sklepów usługowych na górce przy alei Piłsudskiego. Ulica znajduje się na wschodzie osiedla Kościuszki. Przy ulicy znajduje się również plac Daszyńskiego.
Nazwę ulicy zawdzięcza Józefowi Grothowi, nauczycielowi uczącemu w polskiej szkole w Podmoklach koło Babimostu, który wraz z Franciszkiem Sarnowskim i Edmundem Styp Reykowskim, został zamordowany w obozach koncentracyjnych.
Grzegorzewskiej Marii.
Ulica do lat 70. XX wieku łączyła aleję Niepodległości z ulicą Kasprzaka, ale z powodu podwyższenia nasypu alei Niepodległości, ulica nie ma dziś dostępu do alei. Ulica znajduje się na południu osiedla Kościuszki. Ulica biegnie w części wokół rzeki Łyny, i dochodzi do ulicy Kasprzaka nieopodal ulicy Obrońców Tobruku. Ulica jest w większości nie asfaltowana. Przy ulicy nie ma dużego zabudowania, ale przy ulicy znajduje się Specjalny Ośrodek Szkolno-Wychowawczy dla Dzieci Niesłyszących oraz X Liceum Profilowane w Olsztynie.
Nazwa ulicy zawdzięcza Marii Grzegorzewskiej, polskiej pedagog i twórczyni pedagogiki specjalnej w Polsce.
Kasprzaka Marcina.
Do roku 1945 nazwa ulicy brzmiała Preußen-Weg (Droga Pruska). Ulica jest ulicą ślepą i łączy skrzyżowanie alei Niepodległości i ulicy 5. Wileńskiej Brygady AK ze ślepym końcem ulicy z Obrońców Tobruku – tuż przy ulicy Grzegorzewskiej. Ulica znajduje się na południu osiedla Kościuszki. Ulica została wybudowana w latach 30. XX wieku, wraz z niektórymi domami przy ulicy. Bloki przy ulicy wybudowano w latach 70. i 80. XX wieku.
Nazwę ulicy zawdzięcza Marcinowi Kasprzakowi, działaczowi ruchu robotniczego.
Kopernika Mikołaja.
Do roku 1945 nazwa ulicy brzmiała podobnie jak przed drugą wojną światową, czyli Coppernicus-Straße (ulica Kopernika). Ulica znajduje się na północy osiedla Kościuszki. Ulica łączy aleję Piłsudskiego, nieopodal Urzędu Województwa Warmińsko-Mazurskiego z placem Pułaskiego i kończy jako ulica ślepa nieopodal placu Bema. Przy ulicy znajduje się m.in. Kościół Najświętszego Serca Pana Jezusa.
Nazwę ulicy zawdzięcza Mikołajowi Kopernikowi, astronomowi polskiemu.
Kościuszki Tadeusza.
Do roku 1945 nazwa ulicy brzmiała Roon-Straße (ulica Roona – hrabia Albrecht von Roon, dawny premier Prus). Ulica ciągnie się z południa po północ osiedla Kościuszki. Ulica łączy plac Konstytucji 3 Maja, nieopodal Dworca Głównego PKP z aleją Niepodległości na osiedlu Podgrodziu.
Kościńskiego Ernesta.
Do roku 1945 nazwa ulicy brzmiała Morgen-Straße (ulica Poranna). Ulica znajduje się na wschodzie osiedla Kościuszki. Ulica krótka prowadząca od alei Piłsudskiego i narożnika placu „Solidarności” do dawnego Komitetu Wojewódzkiego PZPR, gdzie kończy jako ulica ślepa. Ulicę wybudowano w latach 30. XX wieku, wraz z budynkami na ulicy i sąsiednimi ulicami Narutowicza, Grotha i placu Daszyńskiego.
Nazwę ulicy zawdzięcza Ernestowi Kościńskiemu.
Lotników plac.
Plac wybudowano w latach 30. XX wieku, jednakże wtedy nie nosił nazwy. Plac znajduje się na południu osiedla Kościuszki. Plac łączący ulicę Mielczarskiego na północ. Przy ulicy znajdują się domy mieszkalne.
Nazwę ulicy odnosi się do lotników, którzy zginęli podczas drugiej wojny światowej, m.in. z Dywizjonu 303.
Mickiewicza Adama.
Do roku 1905 nazwa ulicy brzmiała Fittigsdorfer-Straße (ulica Wójtowska), po czym nastąpiła zmiana nazwy na Schiller-Straße (ulica Schillera – Friedrich Schiller, pisarz niemiecki), która obowiązywała do roku 1945. Ulica znajduje się na północy osiedla Kościuszki. Ulica łączy wschodnią część placu Konsulatu Polskiego z ulicą Głowackiego. Przy skrzyżowaniu ulicy z ulicą Kruka, na skwerze znajduje się pomnik Adama Mickiewicza.
Nazwę ulicy zawdzięcza Adamowi Mickiewiczowi, polskiemu poecie.
Mielczarskiego Romualda.
Do roku 1945 nazwa ulicy brzmiała Bruno-Schaffrinski-Straße (ulica Schaffrinskiego). Ulica łączy ulicę. 5. Wileńskiej Brygady AK (nieopodal skrzyżowania ulicy 5. Wileńskiej Brygady AK z aleją Sikorskiego) z placem Lotników. Ulica znajduje się na południu osiedla Kościuszki. Wybudowano ulicę w latach 30. XX wieku, a przy ulicy znajdują się domy wolnostojące.
Nazwę ulicy zawdzięcza Romualdowi Mielczarskiemu, działaczowi spółdzielczemu, prezesowi Związku Spółdzielni Spożywców RP, który był związany z ruchem socjalistycznym.
Narutowicza Gabriela.
Do roku 1945 nazwa ulicy brzmiała Finken-Straße (ulica Łuszczakowa). Ulica ślepa prowadzi od alei Piłsudskiego, na wysokości Planetarium w kierunek osiedla domków. Ulica znajduje się na wschodzie osiedla Kościuszki. Ulica zaokrągla jak ulica Grotha.
Nazwę ulicy zawdzięcza Gabrielowi Narutowiczowi, pierwszemu prezydentowi II Rzeczypospolitej Polskiej.
Nowa Niepodległości.
Krótka ulica odchodzi na wschód od ulicy Kościuszki, na wysokości przystanku autobusowego. Ulica znajduje się na zachodzie osiedla Kościuszki. Ulica równoległa jest od alei Niepodległości. Przy ulicy znajdują się w większości bloki mieszkalne.
Niepodległości aleja.
Jedna z głównych alei Olsztyna, prowadzi od placu Roosevelta (czyli skrzyżowanie ul. Szrajbera, ul. Śliwy i ul. Mochnackiego) do ul. 5. Wileńskiej Brygady AK. Przy alei Niepodlgłości znajduje się Szpital Miejski Zespolony oraz Wojewódzka Jednostka Ratowniczo-Gaśnicza nr 1 Państwowej Straży Pożarnej.
Obrońców Tobruku aleja.
Aleję wybudowano jako część trasy ruchu tranzytowego przez Olsztyn do Augustowa i Ogrodnik z Warszawy i Grudziądza. Aleja łączy aleję Warszawską i ulicę Armii Krajowej z aleją Sikorskiego. W ciągu alei znajduje się most nad rzeką Łyną.
Piłsudskiego Marszałka Józefa aleja.
Główna aleja Śródmieścia na osi wschód-zachód. Aleja łączy plac Jana Pawła II (czyli skrzyżowanie ulicy 1 Maja, ulicy Pieniężnego i ulicy 11 Listopada), z granicą administracyjną miasta Olsztyna. Przy alei znajduje się Planetarium, Hala widowiskowo-sportowa Urania i Centrum Handlowo-Usługowe „Urania” oraz C.H Alfa-Centrum, D.H. Dukat i Areszt Śledczy oraz północna część placu na którym znajduje się Pomnik Wyzwolenia Ziemi Warmińsko-Mazurskiej.
Plater Emilii.
Do roku 1945, nazwa ulicy brzmiała Freiherr-vom-Stein-Straße (ulica Heinricha vom Stein – Heinrich Friedrich Karl vom Stein pruski polityk). Ulica znajduje się na północny osiedla Kościuszki. Ulica łączy ulicę Kościuszki z aleją Piłsudskiego nieopodal pomnika Wyzwolenia Ziemi Warmińskiej i Mazurskiej (zwanego potocznie "Szubienicami"). Przy ulicy znajdują się przedwojenne wille, oraz Pałac Młodzieży i dawny Budynek Rejencji, dzisiejszy Wojewódzki Sąd Administracyjny i Urząd Marszałkowski i zachodnia pierzeja pomnika Wyzwolenia Ziemi Warmińskiej i Mazurskiej (zwany potocznie "Szubienicami").
Nazwę ulicy zawdzięcza Emilii Plater, bohaterce narodowej Polski, żołnierzowi powstania listopadowego.
Reja Mikołaja.
Do roku 1945 nazwa ulicy brzmiała Hardenberg-Straße (ulica Hardenberga). Ulica prowadzi od skrzyżowania z ulicą Głowackiego nieopodal pływalni krytej do ulicy Kościuszki, gdzie dalej prowadzi do okolic placu Wakara, czyli skrzyżowania z ulicami Plater i 22 Stycznia. Ulica znajduje się na zachodzie osiedla Kościuszki. Prowadzi na tle dawnej Rejencji, dzisiejszego Wojewódzkiego Sądu Administracyjnego i Urzędu Marszałkowskiego.
Nazwę ulicy zawdzięcza Mikołajowi Rejowi, poecie polskiemu.
„Solidarności” plac.
Nadano nazwę placu w 2000 roku. Plac znajdujący się u zbiegu alei Piłsudskiego, ulicy Głowackiego i ulicy Kościńskiego. Przy placu (na rogu alei Piłsudskiego i ulicy Głowackiego) znajduje się pomnik ku czci „Solidarności”, ruchu oporu z władzą komunistyczną, oraz pomnik „Wolności Ojczyzny”. Plac znajduje się przed dawnym gmachem Komitetu Wojewódzkiego PZPR na wschodzie osiedla Kościuszki.
Nazwę placu zawdzięcza „Solidarności”, związkowi niezależnemu walczącego przeciwko władzy komunistycznej.
Traugutta Romualda.
Ulica łączy ulicę Mielczarskiego nieopodal placu Lotników z ulicą Dywizjonu 303. Ulica znajduje się na południu osiedla Kościuszki. Przy ulicy znajdują się domy mieszkalne oraz Sala Królestwa zboru Świadków Jehowy.
Nazwę ulicy zawdzięcza Romualdowi Trauguttowi, generałowi polskiemu, dyktatorowi powstania styczniowego.
Wakara Andrzeja plac.
Nadano nazwę placu w roku 2003. Plac znajduje się pomiędzy gmachem Rejencji, dawnej Dyrekcji Okręgowej PKP (na północ), ulicą Kościuszki (na zachód), ulicą Reja (na południe) i ulicą Emilii Plater (na zachód).
Na placu stanie pomnik (popiersie) Andrzeja Wakara wykonany przez olsztyńskiego rzeźbiarza Tomasza Witkowskiego. Planowana data odsłonięcia nie ustalona. W listopadzie 2007 r. radni miasta Olsztyn postanowili zapoznać się z materiałami IPN, dotyczącymi Wakara, przed ustawieniem popiersia.
Nazwę placu zawdzięcza Andrzejowi Wakarowi, (1920–1995), historykowi olsztyńskiemu i współzałożycielowi Stowarzyszenia Społeczno–Kulturalnego „Pojezierze”.
Żołnierska.
Do roku 1945 nazwa ulicy brzmiała Röhrenteich-Straße (ulica Trzcinowego Stawu). Ulica na osi zachód-wschód łączy ulicę Kościuszki z ulicą Kard. Wyszyńskiego. Ulica ma również swoją krótką odnogę przy skrzyżowaniu z ulicą Głowackiego. Ulica ciągnie się ze wschodu na zachód osiedla Kościuszki.
Przy ulicy znajduje się: Obserwatorium Astronomiczne, Szpital Wojewódzki oraz Wojewódzki Szpital Dziecięcy, Sanepid. Dawniej przy ul. Żołnierskiej mieściła się siedziba Wyższej Szkoły Pedagogicznej w Olsztynie, obecnie Wydział Matematyki i Informatyki UWM w Olsztynie oraz DS nr 11 (dawniej DS nr 1 WSP w Olsztynie).
Do stycznia 2016 przy ulicy stawały autobusy miejskie linii 5, 6, 11, 13, 17, 22, 31, 84 i 100.
Nazwa ulicy pochodzi od zawodu żołnierza.

</doc>
<doc id="952443" url="https://pl.wikipedia.org/wiki?curid=952443" title="Bieberehren">
Bieberehren

Bieberehren – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Röttingen. Leży około 30 km na południe od Würzburga, nad ujściem rzeki Gollach do Tauber.
Dzielnice.
W skład gminy wchodzą trzy dzielnice:
Oświata.
W gminie znajduje się 50 miejsc przedszkolnych (z 42 dziećmi).

</doc>
<doc id="952446" url="https://pl.wikipedia.org/wiki?curid=952446" title="Klasztor Franciszkanów w Waszyngtonie">
Klasztor Franciszkanów w Waszyngtonie

Klasztor Franciszkanów i Komisariat Ziemi Świętej w Ameryce (ang. "Franciscan Monastery and Commissariat of the Holy Land in America") – oficjalne przedstawicielstwo Kustodii Ziemi Świętej w Stanach Zjednoczonych (komisariat), klasztor franciszkanów i sanktuarium. Znajduje się w stolicy kraju Waszyngtonie, w dzielnicy Brookland.
Historia komisariatu.
Pierwszy amerykański komisariat Ziemi Świętej powstał w 1880 w Nowym Jorku w kamienicy pod numerem 143 na alei 95. Była to w głównej mierze inicjatywa o. Charlesa A. Vassaniego (1831-1896). Ten włoski franciszkanin, emigrant z Europy, chciał pierwotnie wznieść nową świątynię i siedzibę komisariatu na wysokim wzgórzu na wyspie Staten Island naprzeciw wejścia do nowojorskiego portu. Być może skłoniło go do podjęcia takiej inicjatywy szerokie zainteresowanie wiernych organizowaną przez niego pierwszą amerykańską pielgrzymką narodową do Ziemi Świętej. Swoimi marzeniami dzielił się z innym franciszkaninem o. Godfreyem Schillingiem (1856-1934).
Plany zakonników musiały jednak ulec zmianie. Postanowiono przenieść komisariat do stolicy kraju – Waszyngtonu. W 1897 Schilling zakupił teren pod przyszły konwent na wzgórzu w pobliżu Fortu Bunker Hill w Brooklandzie w Waszyngtonie.
Zatrudniono wówczas rzymskiego architekta, dzisiaj kandydata na ołtarze, Aristide Leonoriego, który później wsławił się projektem katedry w Nowym Orleanie. Wielu włoskich architektów przybywało w tym okresie do stale rozrastającej się amerykańskiej stolicy. Leonori miał zaprojektować świątynię i klasztor, a następnie nadzorować prace budowlane. W tym celu odwiedził nawet Ziemię Świętą, z której przywiózł ze sobą liczne zdjęcia i rysunki z wymiarami. Te ostatnie okazały się pomocą przy odtwarzaniu kilku palestyńskich miejsc świętych na terenie nowego komisariatu i przyklasztornego ogrodu. Franciszkanie chcieli stworzyć w Waszyngtonie małą kopię ziemi biblijnej. To miała być ich Amerykańska Ziemia Święta – "Holy Land of America".
Monumentalna świątynia zaprojektowana została w roku 1897 na planie krzyża jerozolimskiego. Budowa trwała dwa lata. Leonori wzorował się na bryle bazyliki Hagia Sofia w Konstantynopolu i europejskiej architekturze romańskiej.
Kościół poświęcono w uroczystość Stygmatów św. Franciszka, 17 września 1899. W uroczystości wziął udział kardynał Baltimore James Gibbons wraz z blisko dziesięcioma tysiącami wiernych. W „The Washington Post” napisano następnego dnia:
Biblioteka i archiwum konwentu.
W klasztornej bibliotece i archiwum gromadzone są publikacje i dokumenty dotyczące historii komisariatu i zakonu franciszkańskiego. W archiwum przechowywane są prywatne rękopisy o. Godfreya Schillinga – założyciela waszyngtońskiej placówki minorytów.
Zabytki.
Na terenie franciszkańskiego sanktuarium w Waszyngtonie znajdują się m.in.:

</doc>
<doc id="952452" url="https://pl.wikipedia.org/wiki?curid=952452" title="Riedenheim">
Riedenheim

Riedenheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Röttingen. Leży około 28 km na południe od Würzburga.
Dzielnice.
W skład gminy wchodzą dwie dzielnice: 
Oświata.
W gminie znajdują się 42 miejsca przedszkolne (z 30 dziećmi).

</doc>
<doc id="952456" url="https://pl.wikipedia.org/wiki?curid=952456" title="Cinquecento (historia sztuki)">
Cinquecento (historia sztuki)

Cinquecento ( ’pięćset’, od "mille cinquecento" ’tysiąc pięćset’) – XVI wiek w dziejach kultury Włoch. Był to okres włoskiego renesansu.
Nazwa pochodzi od włoskiego słowa oznaczającego "500" i oznacza tutaj: lata [tysiąc] pięćsetne (1500-1599). Użył jej Giorgio Vasari – włoski historiograf, który podzielił dzieje sztuki włoskiej od Cimabuego do Michała Anioła na trzy okresy: "trecento", "quattrocento", "cinquecento".
Giorgio Vasari stwierdził, że w wieku XVI artyści renesansowi osiągnęli doskonałość – dorównali artystom starożytnym. Sztuka tego okresu stanowiła połączenie antyku greckiego, rzymskiego oraz sztuki włoskiej; odchodziła od naśladowania wzorców bizantyjskich i gotyckich. To właśnie na ten okres przypada świetność tzw. „wielkiej trójki” renesansu (Leonardo da Vinci, Michelangelo di Ludovico Buonarroti i Rafael Santi).
Ośrodki.
Najważniejszymi ośrodkami sztuki tego czasu były Rzym i Wenecja. W Rzymie działali Michał Anioł i Rafael. Szczególną rolę dla kultury odgrywał Mediolan, gdzie tworzył Leonardo. Jego dzieła wpłynęły także na szkołę rzymską. Duże znaczenie miała również Parma, ze względu na twórczość Correggia i Parmegianina. Na początku stulecia Florencja utrzymywała się jeszcze na wysokiej pozycji, gdyż tam właśnie rywalizowali Michał Anioł z Leonardem, a Rafael rozpoczynał swoją karierę. Jednak to Rzym stał się centrum artystycznym i tam właśnie sztuka włoska osiągnęła, według Vasariego, apogeum.
Charakterystyka.
Uwaga twórców skoncentrowana była głównie na ciele ludzkim, szczególnie na akcie. Proporcje ciała w dziełach sztuki były bardziej masywne niż w poprzednim stuleciu, a pozy i ruch bardziej skomplikowane. Postaci przedstawiane były w antycznych szatach, a strój współczesny pojawiał się jedynie na portretach. Wyjątek od tej reguły stanowiła Wenecja, gdzie postaci biblijne i mitologiczne wyobrażane były w szatach weneckich. W kompozycji dzieła artyści stawiają sobie za cel jej prostotę i czytelność. Z tego powodu komponowano w oparciu o symetrię osiową czy też wpisywano grupy figur w kształt trójkąta lub koła.
Artyści włoscy w czasach cinquecenta kształcili się studiując anatomię, ruch i rzeźby antyczne. Postaci ludzkie rysowano najpierw w akcie, a potem „odziewano” w szaty. Czasem zaczynano od konstrukcji samego szkieletu, który potem oblekano ciałem. Rysowano według rzeźb, odlewów, a także żywych modeli.

</doc>
<doc id="952459" url="https://pl.wikipedia.org/wiki?curid=952459" title="Strzałkowo (stacja kolejowa)">
Strzałkowo (stacja kolejowa)

Strzałkowo – stacja kolejowa w Strzałkowie, w powiecie słupeckim, w województwie wielkopolskim. Według klasyfikacji PKP ma kategorię dworca lokalnego. Od 1 lutego 2018 dworzec jest zamknięty.
W roku 2017 stacja obsługiwała 150–199 pasażerów na dobę.
Od stacji odchodzi bocznica do lotniska wojskowego w Powidzu. Od stacji odchodzi druga bocznica biegnąca wzdłuż szlaku linii E20 do Słupcy, która prowadzi do zakładów Mostostal Słupca.
Ruch pociągów.
Na stacji Strzałkowo zatrzymują się tylko pociągi osobowe spółki Koleje Wielkopolskie. Połączenia bezpośrednie:

</doc>
<doc id="952460" url="https://pl.wikipedia.org/wiki?curid=952460" title="Jacek Wiśniewski">
Jacek Wiśniewski



</doc>
<doc id="952462" url="https://pl.wikipedia.org/wiki?curid=952462" title="Tauberrettersheim">
Tauberrettersheim

Tauberrettersheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg, wchodzi w skład wspólnoty administracyjnej Röttingen. Leży około 33 km na południe od Würzburga, nad rzeką Tauber.
Miejscowość jest ważnym regionalnym ośrodkiem winnictwa.

</doc>
<doc id="952463" url="https://pl.wikipedia.org/wiki?curid=952463" title="Klub Sportowy Concordia Knurów">
Klub Sportowy Concordia Knurów



</doc>
<doc id="952469" url="https://pl.wikipedia.org/wiki?curid=952469" title="Pomnik Obrońców Gdyni 1939">
Pomnik Obrońców Gdyni 1939

Pomnik Obrońców Gdyni 1939 – znajduje się na południu gdyńskiego osiedla Kolibki, w pobliżu dawnej granicy pomiędzy Wolnym Miastem Gdańskiem i II Rzecząpospolitą, przy Alei Zwycięstwa.
Obelisk przedstawiający orła z rozpostartymi skrzydłami został poświęcony żołnierzom 2 Morskiego Pułku Strzelców (pod dowództwem pułkownika Ignacego Szpunara), toczącym ciężkie walki obronne na pozycjach wokół Kolibek. W bezpośrednim sąsiedztwie pomnika znajduje się taras widokowy, z którego rozpościera się widok na Zatokę Gdańską.

</doc>
<doc id="952472" url="https://pl.wikipedia.org/wiki?curid=952472" title="Bractwo (cerkiew)">
Bractwo (cerkiew)

Bractwo ("Bractwo cerkiewne") – narodowo-religijna prawosławna organizacja społeczna ruskich mieszczan w Królestwie Polskim i Wielkim Księstwie Litewskim, a od 1569 w Rzeczypospolitej w XV–XVIII wieku.
Działalność.
Bractwa objęty swoją działalnością kwestie wyznaniowe, kulturalno-oświatowe i społeczno-polityczne. Nie były organizacjami masowymi, liczyły maksymalnie kilkudziesięciu członków, lecz skupiały najaktywniejszą część społeczności prawosławnej.
Odgrywały znaczną rolę w życiu społecznym, politycznym i kulturalnym miast. Zazwyczaj prowadziły szkoły, zwane brackimi i drukarnie.
Bractwa posiadały własne domy, i były zarządzane według specjalnego statutu uchwalonego przez bractwo. Na czele bractwa stał corocznie wybierany starosta, który przy pomocy kluczników zarządzał majątkiem bractwa. Starosta rozstrzygał spory pomiędzy członkami bractwa.
Historia.
Pierwsze bractwo cerkiewne w powstało w Wilnie około roku 1450, w oparciu o cech kuśnierzy. Na Rusi Koronnej wiodącą rolę odgrywało bractwo Zaśnięcia Najświętszej Marii Panny we Lwowie.
Bractwa cerkiewne powstawały w wielu miastach, m.in. w Krasnymstawie i Rohatynie (1589), Brześciu, Gródku i Gołogórach (1591), Bielsku i Lublinie (1594), Haliczu (ok.1594), Starej Soli (1600), Mohylewie, Drohobyczu, Samborze, Sanoku, Kamionce Strumiłowej, Zamościu, Kijowie (1615), Łucku (1617). W jednym mieście mogło być więcej niż jedno bractwo - tak było np. we Lwowie i Brześciu.
Zasięg geograficzny bractw obejmował wyłącznie obszar Rzeczypospolitej (nie były znane na Rusi Moskiewskiej), zwłaszcza w jej zachodnich diecezjach prawosławnych. 
Teorie powstania bractw cerkiewnych.
Wg Stefana Dmitruka hipotezy dotyczący powstania bractw można podzielić na następujące kategorie: 
Antoni Mironowicz wskazuje na rolę soborowości Cerkwi jako jej zasady ustrojowej, która włączała świeckich w opiekę nad wspólnotą oraz czynników społeczno-politycznych: uprzywilejowania katolików w strukturach cechowych przy rosnącym znaczeniu politycznym mieszczaństwa. Bractwa pozwalały bronić świeckich interesów prawosławnych mieszczan. Kultura renesansowa i reformacja, oraz uświadomienie kulturowe i religijne ludności ruskiej nadały następnie bractwom szczególnego znaczenia politycznego i kulturowego.

</doc>
<doc id="952475" url="https://pl.wikipedia.org/wiki?curid=952475" title="Ramon Llorens">
Ramon Llorens

Ramon Llorens (ur. 1 listopada 1906 w Barcelonie, zm. 1985) - trener katalońskiej drużyny FC Barcelona w roku 1950. Był Katalończykiem. Jego poprzednikiem na stanowisku trenera klubu był Enrique Fernandez, a następcą Fernando Daucik.

</doc>
<doc id="952480" url="https://pl.wikipedia.org/wiki?curid=952480" title="Broadwood Stadium">
Broadwood Stadium

Broadwood Stadium stadion piłkarski, położony w szkockim mieście Cumbernauld, Wielka Brytania. Oddany został do użytku w 1995 roku. Od tego czasu swoje mecze na tym obiekcie rozgrywa zespół Clyde F.C. Jego pojemność wynosi 8 029 miejsc.

</doc>
<doc id="952481" url="https://pl.wikipedia.org/wiki?curid=952481" title="Szkoły przedmiotów ojczystych na terenie Wielkiej Brytanii">
Szkoły przedmiotów ojczystych na terenie Wielkiej Brytanii

Szkoły przedmiotów ojczystych na terenie Wielkiej Brytanii (potocznie znane jako "szkoły polskie" i "szkoły sobotnie") – prywatne szkoły sobotnie, kształcące w podstawowym zakresie umiejętności językowe i zapoznające z kulturą ojczystą, przeznaczone dla dzieci polskich emigrantów żyjących czasowo lub na stałe w Wielkiej Brytanii.
Szkoły te utrzymują się z czesnego opłacanego przez rodziców. Organizacją stowarzyszającą polskie szkoły sobotnie i udzielającą im porad jest Polska Macierz Szkolna (PMS).
Szkoły na terenie Wielkiego Londynu.
Szkoła w Erith.
Szkoła znajduje się w Bexleyheath, w południowo-wschodnim Londynie przy Bexley Road, Erith DA8 3HQ. Została utworzona przez parafian zakonu Kapucyńskiego oraz samych Kapucynów, za patrona ma brata mniejszego świętego Franciszka z Asyżu.
Szkoła na Leyton.
Szkoła znajduje się we wschodnim Londynie. Szkoła została założona we wrześniu 2008 roku. Szkoła mieści się w angielskiej szkole St. Joseph's Catholic Infants School, Marsh Lane. Patronatem szkoły jest Adam Mickiewicz.
Szkoła na Forest Hill/Lewisham.
Szkoła znajduje się w południowo-wschodnim Londynie w Polskim Ośrodku Lewisham przy 8a Waldram Park Road, Forest Hill. Pełna nazwa to: Szkoła Przedmiotòw Ojczystych im. Adama Mickiewicza.
Szkoła na Chiswicku im. Mikołaja Reja.
Szkoła znajduje się w zachodnim Londynie przy Burlington Lane, London W4. Szkołę założono w 1953 roku. Szkoła mieści się w angielskiej szkole "Chiswick Community School". Patronem szkoły jest Mikołaj Rej.
Szkoła na Clapham/Balham im. Towarzystwa Przyjaciół Dzieci i Młodzieży.
Szkoła znajduje się w południowym Londynie przy 50 Nightingale Lane w Londynie. Szkoła jest pod patronatem Towarzystwa Przyjaciół Dzieci i Młodzieży.
Szkoła na Croydon/Crystal Palace im. Karola Chodkiewicza.
Szkoła znajduje się południowo-wschodnim Londynie w Centrum Wspólnoty Parafialnej. Szkoła została założona w 1950 roku. Patronem szkoły jest Karol Chodkiewicz.
Szkoła na Devonii im. Matki Boskiej Częstochowskiej.
Szkoła znajduje się w północnym Londynie. Patronem szkoły jest Matka Boska Częstochowska.
Szkoła na Ealingu im. Tadeusza Kościuszki.
Szkoła znajduje się w zachodnim Londynie. Szkołę założono w 1950 roku. Szkoła mieści się w szkole angielskiej „St Benedict’s School”. Patronem szkoły jest Tadeusz Kościuszko.
Szkoła na Enfield im. Adama Mickiewicza.
Szkoła znajduje się w północnym Londynie w szkole angielskiej Albany Secondary School. Patronem szkoły jest Adam Mickiewicz.
Szkoła na Forest Gate/Ilford im. Królowej Jadwigi.
Szkoła znajduje się w północno-wschodnim Londynie. Szkołę założono w 1957 roku. Patronem szkoły jest Królowa Jadwiga.
Szkoła na Fulham, oraz White City im. Henryka Sienkiewicza.
Polska Szkoła Sobotnia im. Henryka Sienkiewicza w Londynie, prowadzi działalność w dwóch lokalizacjach w pierwszej strefie Londynu. Pierwsza znajduje się w południowo-zachodnim Londynie na Fulham w szkole angielskiej "The London Oratory School", szkoły do której uczęszczały dawniej dzieci dawnego Premiera Wielkiej Brytanii, Tony'ego Blaira.:
London Oratory School:
Seagrave Rd, Fulham, London
SW6 1RX ,
gdzie uczniowie już od wielu lat mają możliwość uczęszczania na lekcje języka polskiego podczas tygodnia po skończeniu normalnych zajęć. Lekcje odbywają się we wtorki oraz środy., 
Druga lokalizacja szkoły to White City. Dokładny adres:
Polska Szkoła Sobotnia im. Henryka Sienkiewicza 
Burlington Danes Academy, White City, Wood Lane
W12 0HR, London gdzie zajęcia odbywają się w soboty, w godzinach 9-12.50 (następnie dodatkowe zajęcia dla chętnych)
Szkołę założono w 2006 roku. Szkoła kontynuuje istnienie szkoły im. Henryka Sienkiewicza, która działała dawniej do roku 1987 w dzielnicy zachodniego Londynu, Ladbroke Grove. Patronem szkoły jest Henryk Sienkiewicz.
Szkoła liczy ok. 200 uczniów, zatrudnia dynamiczny zespół pracowników 12 nauczycielek i 5 asystentów. Przyjmuje dzieci od czwartego roku życia (ukończone 4 lata do 31 sierpnia). Te najmłodsze dzieci są w grupie przedszkolnej. W szkole podstawowej jest 7 klas, w gimnazjum są cztery klasy. Zatrudnia również dyrektora szkoły-Oktawia Sellers oraz jego zastępcę-Wanda Adach. Szkoła jest w znacznym stopniu wspierana przez grupę społecznie pracujących ochotników, którymi są rodzice uczniów; stanowią oni Zarząd szkoły z Arturem Kramarczykiem na czele, jako prezesem. Zarząd i ochotnicy prowadzą w szkole kawiarnię, organizują dyżury w czasie przerwy, organizują wydarzenia, takie jak kiermasze przedświąteczne, quiz night, BBQ, dzień sportu, zebrają dodatkowe fundusze na działalność placówki. 
Program nauczania:
Program nauczania w szkole jest ustalony w oparciu o Podstawę Programową Ministerstwa Edukacji Narodowej. Wystawiane przez szkołę świadectwa o tym informują. Dla rodzin, które decydują się powrócić do kraju, ułatwia to znalezienie odpowiedniego miejsca dla dzieci w szkole w Polsce. Świadectwa wystawiane przez polskie szkoły sobotnie i szkolne punkty konsultacyjne, działające przy ambasadzie RP i posiadają jednakowy status prawny.
Polska Szkoła Sobotnia im. H. Sienkiewicza w Londynie, przygotowuje dzieci do egzaminów na poziomie GCSE i poziomie A-Level. Uzyskiwane podczas egzaminów wyniki są fenomenalnie wysokie co potwierdza dokumentacja szkoły oraz przyznawane nagrody. Punkty uzyskane na egzaminie A-Level z polskiego ułatwiają dzieciom dostęp do wyższych uczelni.
Dzieci w szkole uczą się nie tylko języka polskiego. Szkoła z nazwy jest Polską Szkołą Przedmiotów Ojczystych. Uczy również elementów historii i geografii, dotyczących Polski, o których to elementach dzieci nie nauczą się w szkołach angielskich. Co dwa tygodnie uczniowie mają lekcje religii. W szkole regularnie przyjmuje logopeda i psycholog (konsultacje możliwe dla dzieci oraz rodziców). Istnieje możliwość zajęć z języka angielskiego takż dla rodziców. W szkole dzoeci nie nauczą się przedmiotów takich jak matematyka czy nauki przyrodnicze. Edukację w tej dziedzinie otrzymują dzieci w szkołach angielskich. Stosujemy w Polsce nieco inne logarytmy i terminologie, i wywołuje to pewne zamieszanie. "K"adra szkoły posiada też doświadczenie nauczania w szkołach angielskich w Londynie i miała okazję być świadkiem tego typu problemów. Dzieci i tak chodzą jeden dodatkowy dzień do szkoły, nie ma konieczności, aby duplikować coś, czego uczą się w swoich szkołach macierzystych, szczególnie, jeśli może to powodować zamieszanie. Szkoła korzysta z rekomendowanych przez Ministerstwo materiałów dydaktycznych, publikowanych w Polsce. 
Przygotowanie dzieci do komunii świętej:
Szkoła prowadzi bardzo ścisłą współpracę z parafią św. Wojciecha Little Brompton. Ksiądz proboszcz Bartosz Rajewski jest członkiem Zarządu i częstym gościem, celebruje w szkole msze okolicznościowe, organizuje katechezę i przygotowuje do Pierwszej Komunii Świętej.
Szkołę im. H. Sienkiewicza wspierają m.in. :
Szkoła prowadzi działalność pod kierownictwem Ruchu Oświatowo-Kulturalnego, ROK. Polska udziela nam szerokiej pomocy, włączając wsparcie finansowe, przyznawane przez Senat za pośrednictwem organizacji Wspólnota Polska. Od pięciu lat szkoła mieści się w budynku Ark Burlington Danes Academy w dzielnicy White City. Dzięki współpracy z placówką, od której wynajmuje budynek, dzieci mają dostęp do sieci komputerowej, Internetu, interaktywnych tablic multimedialnych itd. W Polsce przygotowywane są różnorodne materiały multimedialne, dostępne na dyskach i online, z których regularnie korzystamy. Nauczanie jest bardzo nowoczesne. Organizowane są telekonferencje ze szkołą w Polsce, gdzie dzieci, widząc się na ekranie, mogły nawzajem zadawać sobie pytania. Ponieważ szkoła prowadzi zajęcia w soboty, tego typu aktywności mogą mieć miejsce tylko od czasu do czasu.
W szkole działa drużyna zuchów i kółko teatralne, organizowane są też wycieczki do muzeów i wycieczki do POSK-u na różnego rodzaju organizowane tam imprezy, jak np. spotkanie poświęcone rotmistrzowi Pileckiemu etc. Szkołę odwiedzają ciekawi goście, jak członkowie Polskiej Placówki Dyplomatycznej, odwiedził ją m.in. Major Szydło, który brał udział w bitwie o Monte Cassino, oraz członkowie starszej Polonii i opowiadająć o życiu w obozach na Syberii czy w Indiach.
Szkoła im. H. Sienkiewicza w Londynie prowadzi ścisłą współpracę z Polską Macierzą Szkolną, która nas wspiera i jest dla nas wartościowym „ciałem doradczym”. Współpracuje z polskimi placówkami dyplomatycznymi – otrzymuje od nich wiele wsparcia, a w czasie uroczystości dziesięciolecia, Konsul Generalny nadał szkole sztandar, ufundowany przez Ambasadę RP. Ścisła współpraca z niezwykle prężną grupą rodziców zagwarantowała zdobycie zamierzonych celów przez dyrektora placówki Oktawię Sellers.
Historii szkoły:
Szkoła działa od 2006 r., kontynuując tradycje działającej do roku 1987 polskiej szkoły im. Henryka Sienkiewicza przy Ladbroke Grove. Dokładnie 11 listopada, prawie 13 lat temu, w sobotę, w dzień rocznicy odzyskania niepodległości, w budynku słynnej londyńskiej The London Oratory School z inicjatywy późniejszego Dyrektora Szkoły-Wojciecha Pozy, spotkało się około 100 osób i założyli Szkołę.
MISJA Szkoly:
Cele szkoły, to nauka języka polskiego oraz przygotowanie do egzaminów na poziomach GCSE i A-Level. Zajęcia obejmują również elementy historii i geografii Polski, naukę religii oraz poznanie dziedzictwa kulturowego i religijnego polskich przodków. Umożliwia również pracę z psychologiem oraz logopedą.
Polska Szkoła Sobotnia im. Henryka Sienkiewicza 
Burlington Danes Academy,
Wood Lane (White City)
W12 0HR
London
Wielka Brytania
Szkoła na North Finchley im. Kardynała Wyszyńskiego.
Szkoła znajduje się w północnym Londynie w budynku angielskiej szkoły Finchley Catholic High School. Szkoła została założona we wrześniu 2008 roku. Patronatem szkoły jest Kardynał Stefan Wyszyński.
Szkoła na Plumstead.
Szkoła znajduje się w południowo-wschodnim Londynie. Szkoła została zarejestrowana przez Polską Macierz, założona w 2009 roku przez Panią Teresę Piekielnik. Patronem Szkoły jest Jan Brzechwa.
Szkoła na Putney/Wimbledon im. Marii Skłodowskiej.
Szkoła znajduje się w południowo-zachodnim Londynie w angielskiej szkole "Elliott School" przy Pullman Gardens. Szkołę założono w 1960 roku. Szkoła blisko współpracuje z Parafią Św. Jana Ewangelisty (Ravenna Road, Putney) prowadzoną przez księży Chrystusowców. Szkoła również nawiązuje kontakt z 34 drużyną harcerzy w Londynie, z drużyną harcerek "Narew" oraz z gromadami zuchów "Grzybowe Ludki i Śmiałki". Patronem szkoły jest Maria Skłodowska-Curie.
Szkoła na Streatham.
Szkoła znajduje się w południowym Londynie (Lambeth Borough) w budynku angielskiej szkoły Dunraven Lower School. Szkoła została założona we wrześniu 2008 roku.
Szkoła na Willesden Green im. Marii Konopnickiej.
Szkoła znajduje się w północno-zachodnim Londynie. Patronem szkoły jest Maria Konopnicka.
Szkoła na Shepherds Bush im. Jana Pawła II.
Szkoła założona i prowadzona przez Zrzeszenie Nauczycielstwa Polskiego za Granicą, znajduje się w zachodnim Londynie. Patronem szkoły jest Jan Paweł II.
Szkoła na Seven Sisters.
Szkoła znajduje się w północnym Londynie w pobliżu stacji metra Seven Sisters, zajęcia prowadzone są w budynku Earlsmead Primary School przy Broad Lane. Szkoła została założona we wrześniu 2012 roku.
Szkoły na terenie Bristolu.
Polska Szkoła Sobotnia im. Jana Pawła II w Bristolu 
Integracyjna Szkoła Sobotnia im. Gen. Wł. Andersa w Bristolu.
Reszta szkół znajdujących się na terenie Anglii.
Szkoła w Birmingham im. Mikołaja Kopernika.
Szkoła znajduje się w mieście Birmingham. Patronem szkoły jest Mikołaj Kopernik.
Szkoła w Derby im. św. Stanisława Kostki.
Szkoła znajduje się w mieście Derby. Patronem szkoły jest św. Stanisław Kostka
Szkoła w Liverpoolu im. Jana Pawła II.
Szkoła znajduje się w mieście Liverpool. Szkołę założono 17 września 2005 roku. Szkoła mieści się w sali parafialnej Parafii Matki Boskiej Częstochowskiej. Patronem szkoły jest papież Jan Paweł II.
Szkoła w Manchesterze im. św. Stanisława Kostki.
Polska Szkoła Przedmiotów Ojczystych im. św. Stanisława Kostki (The Polish Saturday School in Manchester) znajduje się w mieście Manchester. Szkołę założono w listopadzie 1949 roku przez Stowarzyszenie Polskich Kombatantów (SPK). Szkoła mieści się w budynku: St. Bede’s College (Regis Building). Patronem szkoły jest św. Stanisław Kostka.
Polish School – Manchester.
Polish School – Manchester znajduje się w Salford, Wielki Manchester, w Higher Broughton Hub.
Szkoła w Mansfield.
Szkoła mieści się w Nottinghamshire
Szkoła w Portsmouth.
Szkoła znajduje się w Portsmouth, w mieście na południe od Londynu. Szkoła została założona 12 stycznia 2008 roku. Szkoła mieści się w angielskiej szkole Charles Dickens Junior School.
Szkoła w Slough im. Henryka Sienkiewicza.
Szkoła znajduje się w Slough, w mieście na zachód od Londynu. Szkołę założono w 1952 roku. Szkoła mieści się przy Kościele Miłosierdzia Bożego i Matki Bożej Królowej Polski. Patronem szkoły jest Henryk Sienkiewicz.
Szkoła w Southend-On-Sea.
Szkoła mieści się w Adult Community College na Ambleside Drive, Southend-On-Sea.
Szkoła w Wolverhampton.
Polska Szkoła Przedmiotów Ojczystych w Wolverhampton znajduje się w mieście o nazwie Wolverhampton w hrabstwie West Midlands.
Szkoły na terenie Szkocji.
Szkoła w Glasgow im. Janusza Korczaka.
Szkoła znajduje się w Glasgow. Szkołę założono 1 września 2007 roku. Szkoła mieści się w budynku szkoły angielskiej "Govan High School". Patronem szkoły jest Janusz Korczak.

</doc>
<doc id="952486" url="https://pl.wikipedia.org/wiki?curid=952486" title="Dekanat Kowalewo Pomorskie">
Dekanat Kowalewo Pomorskie

Dekanat Kowalewo Pomorskie – jeden z 24 dekanatów w rzymskokatolickiej diecezji toruńskiej.
Historia.
Dekanat kowalewski powstał 2 grudnia 2001 roku w ramach reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 12 listopada 2018):
Sąsiednie dekanaty.
Chełmża, Golub, Toruń III, Wąbrzeźno

</doc>
<doc id="952488" url="https://pl.wikipedia.org/wiki?curid=952488" title="Almondvale Stadium">
Almondvale Stadium

Almondvale Park – stadion piłkarski, położony w szkockim mieście Livingston w Wielkiej Brytanii. Oddany został do użytku w 1995 roku. Od tego czasu swoje mecze na tym obiekcie rozgrywa zespół Livingston F.C. Jego pojemność wynosi 10 016 miejsc.

</doc>
<doc id="952491" url="https://pl.wikipedia.org/wiki?curid=952491" title="Dekanat Kurzętnik">
Dekanat Kurzętnik

Dekanat Kurzętnik – jeden z 24 dekanatów w rzymskokatolickiej diecezji toruńskiej.
Historia.
Dekanat kurzętnicki powstał 2 grudnia 2001 roku w ramach reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 11 listopada 2018):
Sąsiednie dekanaty.
Brodnica, Iława – Zachód "(diec. elbląska)", Jabłonowo Pomorskie, Lidzbark Welski, Nowe Miasto Lubawskie, Radzyń Chełmiński, Dekanat Rybno Pomorskie

</doc>
<doc id="952495" url="https://pl.wikipedia.org/wiki?curid=952495" title="Winian potasu sodu">
Winian potasu sodu

Winian potasu sodu ("winian sodowo-potasowy", E337), – organiczny związek chemiczny z grupy winianów, sól podwójna sodowa i potasowa kwasu winowego, występuje w postaci tetrahydratu, . Stosowany jest m.in. jako stabilizator kationów miedziowych () w reakcjach na wykrywanie obecności aldehydowych grup redukujących, np. przy próbach na wykrywanie właściwości redukujących aldoz – Fehlinga czy Nylandera.
Winian potasu sodu jest również stosowany w lecznictwie, m.in. jako środek przeczyszczający. Znany pod farmaceutyczną nazwą "".
Otrzymał go po raz pierwszy ok. 1675 roku aptekarz Elie Seignette na podstawie sugestii swojego brata Jehana, choć często odkrycie to jest przypisywane synowi Elie, który nazywał się Pierre Seignette. W 1920 roku Joseph Valasek odkrył w tej substancji zjawisko ferroelektryczności.
Otrzymywanie.
Można go otrzymać z wodorowinianu potasu i węglanu sodu. Najpierw zagotowuje się roztwór wodorowinianu potasu. Następnie do gorącego roztworu dodaje się węglanu sodu do momentu całkowitego przereagowania (roztwór przestaje się pienić). Gorący roztwór się następnie odsącza i odparowuje wodę. Podczas ciągłego ogrzewania z roztworu wytrąca się winian potasu sodu.

</doc>
<doc id="952496" url="https://pl.wikipedia.org/wiki?curid=952496" title="Węzeł szotowy">
Węzeł szotowy

Węzeł szotowy – prosty, łatwy w wiązaniu węzeł żeglarski, służący do łączenia dwóch linek. Nie nadaje się do wiązania gładkich linek o dużym naciągu. W tym przypadku należy zastosować wzmocniony węzeł bramszotowy. Odmianą węzła szotowego jest węzeł flagowy. 
Węzeł szotowy stosowany jest również w przemyśle włókiennniczym do łączenia nitek przędzy i nazywany jest węzłem tkackim.

</doc>
<doc id="952500" url="https://pl.wikipedia.org/wiki?curid=952500" title="Dekanat Lidzbark Welski">
Dekanat Lidzbark Welski

Dekanat Lidzbark Welski – jeden z 24 dekanatów w rzymskokatolickiej diecezji toruńskiej.
Historia.
Dekanat lidzbarski niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 13 listopada 2018):
Sąsiednie dekanaty.
Brodnica, Działdowo, Górzno, Kurzętnik, Nowe Miasto Lubawskie, Rybno Pomorskie, Żuromin "(diec. płocka)"

</doc>
<doc id="952502" url="https://pl.wikipedia.org/wiki?curid=952502" title="McDiarmid Park">
McDiarmid Park

McDiarmid Park stadion piłkarski, położony w szkockim mieście Perth, Szkocja. Oddany został do użytku w 1989 roku. Od tego czasu swoje mecze na tym obiekcie rozgrywa zespół St. Johnstone F.C. Jego pojemność wynosi 10 673 miejsc.

</doc>
<doc id="952506" url="https://pl.wikipedia.org/wiki?curid=952506" title="Najlepszą obroną jest atak">
Najlepszą obroną jest atak

Najlepszą obroną jest atak – szósty dwupłytowy album studyjny polskiego zespołu Slums Attack, wydany 7 lutego 2005 nakładem wytwórni Fonografika. Oprócz DJ-a Decksa i Peji, za oprawę muzyczną odpowiadają Doniu, Tabb, Waco, Magiera, DJ Zel oraz St0ne. Scratche robią DJ Decks, DJ Zel, DJ SPH oraz Kostek. Mastering wykonał Tom Meyer. Płyta dotarła do 2. miejsca notowania OLiS w Polsce.
Według artystów w kwietniu 2011 roku album uzyskał status złotej płyty, a Związek Producentów Audio-Video na oficjalnej stronie internetowej www.zpav.pl, opublikował błędne informacje przypisując nagraniom status platynowej płyty. 25 maja 2011 nagrania uzyskały status platynowej płyty.
W 2015 roku, z okazji 10 rocznicy wydania albumu, nakładem wytwórni Fonografika ukazało się wznowienie wydawnictwa jako reedycja z dwoma dodatkowymi utworami.
Lista utworów.
Opracowano na podstawie materiału źródłowego.

</doc>
<doc id="952509" url="https://pl.wikipedia.org/wiki?curid=952509" title="Region stołeczny Brukseli">
Region stołeczny Brukseli



</doc>
<doc id="952511" url="https://pl.wikipedia.org/wiki?curid=952511" title="Dekanat Lubawa">
Dekanat Lubawa

Dekanat Lubawa – jeden z 24 dekanatów w rzymskokatolickiej diecezji toruńskiej.
Historia.
Dekanat lubawski niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 13 listopada 2018):
Sąsiednie dekanaty.
Grunwald "(archidiec. warmińska)", Iława – Wschód "(diec. elbląska)", Nowe Miasto Lubawskie, Rybno Pomorskie

</doc>
<doc id="952516" url="https://pl.wikipedia.org/wiki?curid=952516" title="Szkoła bracka">
Szkoła bracka

Szkoły brackie – szkoły, działające w Rzeczypospolitej w XVI-XVIII wieku, utrzymywane przez prawosławne bractwa cerkiewne.
Ich zadaniem było kształcenie prawosławnych elit oraz ograniczanie wpływu szkół rzymskokatolickich i protestanckich.
Historia.
Pierwszą szkołę bracką założono w 1584 w Wilnie, na mocy przywileju króla Stefana Batorego zezwalającego na prowadzenie szkoły, w której uczono by języka ruskiego, greki, łaciny i polskiego. Wkrótce w Wilnie powstały dwie szkoły elementarne i pierwsze prawosławne gimnazjum o profilu humanistycznym. Na wzór szkół wileńskich zaczęły powstawać inne szkoły brackie. W 1585 r. przywilej Batorego został rozciągnięty na wszystkich wyznawców prawosławia, którym pozwolono zakładać szkoły i szpitale. Drugą szkołę bracką założyło lwowskie Bractwo Uspieńskie w 1586, które otrzymało specjalny przywilej od patriarchy antiocheńskiego Joachima. Ważną rolę odegrała też szkoła w Brześciu założona przez mieszczan-ktitorów cerkwi św. Mikołaja w 1590 r. Dzięki staraniom ówczesnego kasztelana brzeskiego Adama Pocieja powstało bractwo cerkiewne, które przejęło opiekę nad szkołą.
Za ich przykładem poszły bractwa w kolejnych miastach: Przemyśl (1592), Halicz, Gródek Jagielloński, Rohatyn, Stryj, Mikołajów, Komarno, Jarosław, Chełm, Krasnystaw, Zamość (1606), Lublin, Bielsk Podlaski, Brześć, Włodawa, Pińsk, Kijów (1615), Stratyn, Winnica, Niemirów, Kamieniec Podolski, Międzybóż, Łuck (1620), Włodzimierz, Dubno, Krzemieniec, jak również w miastach na terenie obecnej Białorusi.
W I połowie XVII wieku zaczęto tworzyć szkoły brackie również na wsi.
Najważniejszymi i najlepszymi szkołami brackimi były lwowska i kijowska.
Początkowo wykładano w języku ruskim, drugim językiem była greka (szkoły brackie nazywano czasem greckimi), później stopniowo upodabniały się organizacją i systemem nauczania do szkół jezuickich.

</doc>
<doc id="952519" url="https://pl.wikipedia.org/wiki?curid=952519" title="Niemieckojęzyczna wspólnota Belgii">
Niemieckojęzyczna wspólnota Belgii



</doc>
<doc id="952520" url="https://pl.wikipedia.org/wiki?curid=952520" title="Potok Kolibkowski">
Potok Kolibkowski

Potok Kolibkowski ("Kolibianka", kaszb. "Kòlibsczô Strëga") – potok w całości płynący w Gdyni o długości 2 kilometrów, całkowitej powierzchni zlewni 2,2 km² i średnim przepływie wynoszącym 0,03 m³/s.
Źródła potoku znajdują się na obszarze leśnym otuliny Trójmiejskiego Parku Krajobrazowego przy granicy dwóch dzielnic. Źródło najbardziej wysunięte na zachód znajduje się w granicach dzielnicy Mały Kack, a mniejsze źródła, będące kolejnymi dopływami znajdują się Orłowie. Potok przepływa w sąsiedztwie zabudowy jednorodzinnej na południu Orłowa, a następnie kolektorem pod linią kolejową SKM i Aleją Zwycięstwa w sąsiedztwie Trójmiejskiego Centrum Handlowego Klif. Na terenie zespołu dworsko-parkowego w Kolibkach potok wypływa z kanału do stawu młyńskiego, powstałego poprzez spiętrzenie wód, który jest częścią dawniej funkcjonującego w tym miejscu młyna wodnego. Za ścianą spiętrzającą wodę znajdują się pozostałości infrastruktury młyna wraz z uregulowanym korytem. Dalej potok spływa jarem, a w jego górnej części, po prawej stronie można zaobserwować dawne koryto. Potok uchodzi do Zatoki Gdańskiej pod powierzchnią wody – na skraju lasu wody potoku spływają do kolektora i wypływają rurą w odległości około 5 metrów od brzegu.
Pod względem podziału fizycznogeograficznego źródła znajdują się w strefie krawędziowej Pojezierza Kaszubskiego, a następnie potok przepływa Obniżeniem Redłowskim (część Pobrzeża Kaszubskiego).
W przeszłości okolice ujścia Potoku Kolibkowskiego były miejscem lokalizacji przystani rybackich.

</doc>
<doc id="952523" url="https://pl.wikipedia.org/wiki?curid=952523" title="Erkelenz (Nadrenia Północna-Westfalia)">
Erkelenz (Nadrenia Północna-Westfalia)

Erkelenz – miasto w Niemczech, w kraju związkowym Nadrenia Północna-Westfalia, w rejencji Kolonia, w powiecie Heinsberg.
Współpraca.
Miejscowości partnerskie:

</doc>
<doc id="952524" url="https://pl.wikipedia.org/wiki?curid=952524" title="Luis Castañeda Lossio">
Luis Castañeda Lossio

Óscar Luis Castañeda Lossio (ur. 21 czerwca 1945 w Chiclayo, zm. 12 stycznia 2022 w Limie) – peruwiański prawnik, polityk, alkad Limy, stolicy Peru w latach 2003-2010. Jego ojciec także był alkadem Limy.
Życiorys.
Studiował prawo na Papieskim Uniwersytecie Katolickim Peru oraz zarządzanie – m.in. w Szwecji i Meksyku. W 1981 został członkiem partii Acción Popular, w której pracował z wieloma wcześniejszymi alkadami Limy.
W latach 1990-1996, za rządów Alberto Fujimoriego był prezesem Narodowego Instytutu Zdrowia Publicznego. W 2000 jako kandydat założonej przez siebie partii Solidaridad Nacional (Partia Jedności Narodowej) wystartował w wyborach prezydenckich, lecz przegrał.
W grudniu 2002, wygrał wybory na alkada Limy z ramienia Partii Jedności Narodowej, pokonując wcześniejszego alkada Alberto Andrade.
Był jednym z najpopularniejszych alkadów Limy, jego poparcie sięgało 79%. Było tak dzięki licznym projektom przebudowy miasta, szczególnie slumsów. Do tych projektów można było zaliczyć np. poprawę sytuacji komunikacyjnej miasta. Jego głównym zadaniem było przedsięwzięcie „Limametro”. W lutym 2005, prezydent Alejandro Toledo ofiarował władzom stolicy fundusze potrzebne do ukończenia pierwszej linii metra oraz przedłużenia jej do Alei Grau w centrum miasta. Drugim zadaniem był projekt „Metropolitano” czyli szybkiego transportu autobusowego (BRT), łączący wszystkie osiedla mieszkalne z centrum Limy. 
Castañeda nie zdecydował się na start w wyborach prezydenckich w kwietniu 2006. Zamiast tego w listopadzie – z 48% głosów – wygrał wybory na alkada Limy. W październiku 2010 ustąpił ze stanowiska, by w kwietniu 2011 po raz drugi stanąć do wyborów prezydenckich. Zajął w nich jednak piąte miejsce, zdobywając 9,8% głosów poparcia.

</doc>
<doc id="952526" url="https://pl.wikipedia.org/wiki?curid=952526" title="Kaźmierki">
Kaźmierki

Kaźmierki – wieś w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952527" url="https://pl.wikipedia.org/wiki?curid=952527" title="Katsuni">
Katsuni

Katsuni (ur. 9 kwietnia 1979 w Lyonie) – francuska aktorka i reżyserka filmów pornograficznych.
Życiorys.
Wczesne lata.
Urodziła się w Lyonie jako Celine Joëlle Tran. Jej ojciec był Wietnamczykiem, a matka Francuzką. Początkowo zamierzała zostać nauczycielką, lecz we francuskich realiach okazało się to trudniejsze niż myślała. W wieku osiemnastu lat podjęła studia na wydziale literatury i nauk politycznych Institut d'études politiques de Grenoble w Saint-Martin-d’Hères. Równolegle dorabiała jako tancerka go-go w dyskotece, gdzie została zauważona przez fotografa magazynu „Penthouse”, który zaoferował jej udział w sesji zdjęciowej.
Kariera.
W wieku 21 lat stała się twarzą francuskiej wersji „Penthouse”. W 2003, kiedy miała 24 lata, zaczęła współpracować z wytwórniami pornograficznymi w USA. W 2001 Alain Payet zaangażował ją do swoich dwóch filmów Marc Dorcel Video – "Sottopaf et Saccapine font leur cinéma" i "L'affaire Katsumi", a za występ otrzymała nagrodę jako najlepsza gwiazda na Festival International de Cinéma Érotique de Barcelone (FICEB).
W kostiumowym filmie wojennym Mario Salieriego "Faust" (2002), uhonorowanym hiszpańską nagrodą Ninfa na Festival Internacional de Cine Erótico de Barcelona w kategorii „Najlepszy hiszpańskojęzyczny film”, wystąpiła w scenie triolizmu (w tym blowjob) z Horstem Baronem i Steve’em Holmesem.
W ciągu trzynastu lat zdobyła 36 międzynarodowych nagród z Las Vegas, Brukseli, Meksyku, Berlinie, Pradze, Barcelonie i Paryżu, stając się gwiazdą porno o międzynarodowej sławie we Francji, Włoszech i Stanach Zjednoczonych.
W 2005 wzięła udział w nagraniu teledysku do piosenki Miguela Bosé „Down with Love” ("Precz z miłością"), gdzie pod wodą w basenie tańczy nago z Nacho Vidalem.
W 2006 podpisała kontrakt z Digital Underground.
W 2009 rozpoczęła swoją linię bielizny „Petit Cœur” ("Serduszko") i została ambasadorem marki Otaku – oryginał GameWear.
14 sierpnia 2013 na Twitterze oznajmiła, że rezygnuje z dalszej kariery jako aktorka filmów pornograficznych.
W 2014 zagrała w serialu komediowym sci-fi "Le visiteur du futur".

</doc>
<doc id="952533" url="https://pl.wikipedia.org/wiki?curid=952533" title="Samosz">
Samosz

Samosz (węg. "Szamos", rum. "Someș", niem. "Somesch" lub "Samosch", łac. "Samus") – rzeka w północno-zachodniej Rumunii i w północno-wschodnich Węgrzech, lewy dopływ Cisy w zlewisku Morza Czarnego. Długość – 297 km (246 km w Rumunii, 51 km na Węgrzech), powierzchnia zlewni – 15 882 km² (15 217 km² w Rumunii, 665 km² na Węgrzech). Do długości Samoszu dolicza się często długość Małego lub Wielkiego Samoszu, stąd rozbieżności w danych.
Samosz powstaje z połączenia dwóch sporych rzek – Małego Samoszu ("Someșul Mic") i Wielkiego Samoszu ("Someșul Mare") koło miasta Dej na Wyżynie Samoszu w Siedmiogrodzie. Płynie krętą doliną w ogólnym kierunku północno-zachodnim, dzieląc Karpaty Wschodnie od Wyżyny Transylwańskiej. W okolicy miasta Baia Mare wypływa na Wielką Nizinę Węgierską, na której oddziela region Nyírség od Równiny Satmarsko-Berehowskiej. Przepływa przez miasto Satu Mare i koło miasta Csenger przecina granicę rumuńsko-węgierską. Uchodzi do Cisy koło miasta Vásárosnamény.
Samosz i jego rzeki źródłowe mają dobrze rozwiniętą sieć dopływów – 403 cieki wodne o łącznej długości 5,528 km. Największe dopływy Samoszu to Almaş, Agrij, Sălaj, Lăpuş i Homorod.

</doc>
<doc id="952534" url="https://pl.wikipedia.org/wiki?curid=952534" title="Ch’ongnim">
Ch’ongnim

Ch'ongnim (총림) – specjalny ośrodek praktyki w koreańskim sŏnie. Koreański odpowiednik sanskryckich terminów" vana" lub "vindhyavana". Inną nazwą jest "danrim" (단림). Ch'ongnim jest odpowiednikiem sanskryckiej "vindhyavany" (w transliteracji "Pint'ap'ana" (빈타파나), w języku chińskim 貧陀婆那.
Ośrodek ten charakteryzuje się autonomią i całkowitą swobodą w zarządzaniu, w sprawach finansowych oraz w wyborze swojego opata. Dosłownie słowo to znaczy "gąszcz", "zarośla". "Ch'ong" – wzrastanie trawy bez przeszkód, "nim" – zgodne wzrastanie drzew. Odnosi się to do posiadania przez klasztor swoich wewnętrznych reguł i przepisów. 
Mistrz sŏn Wolha z T'ongdo sa (klasztoru T'ongdo) określił ch'ongnim jako "miejsce, gdzie cztery drzewa wzrastają razem i z odległości wyglądają jak jedno". Te cztery drzewa, to cztery fundamenty praktyki:
Zatem aby należeć do ch'ongnim, w kompleksie klasztornym muszą się znajdować:
Obecnie w Korei znajduje się tylko pięć takich ośrodków: Haein sa (od 1967 r.), Songgwang-sa (od 1969 r.), T'ongdo sa (od 1972 r.), Sudok sa (od 1985 r.) i Paegyang sa
Bibliografia

</doc>
<doc id="952535" url="https://pl.wikipedia.org/wiki?curid=952535" title="New Douglas Park">
New Douglas Park

New Douglas Park – stadion piłkarski, położony w szkockim mieście Hamilton, Wielka Brytania. Oddany został do użytku w 2001 roku. Od tego czasu swoje mecze na tym obiekcie rozgrywa zespół Hamilton Academical F.C. Jego pojemność wynosi 6 000 miejsc.

</doc>
<doc id="952538" url="https://pl.wikipedia.org/wiki?curid=952538" title="Dekanat Łasin">
Dekanat Łasin

Dekanat Łasin – jeden z 24 dekanatów w rzymskokatolickiej diecezji toruńskiej.
Historia.
Dekanat Łasiński niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Grudziądz I, Iława – Zachód "(diec. elbląska)", Kwidzyn – Śródmieście "(diec. elbląska)", Kwidzyn – Zatorze "(diec. elbląska)", Nowe "(diec. pelplińska)", Radzyń Chełmiński, Susz "(diec. elbląska)"

</doc>
<doc id="952539" url="https://pl.wikipedia.org/wiki?curid=952539" title="Gardłacz">
Gardłacz



</doc>
<doc id="952541" url="https://pl.wikipedia.org/wiki?curid=952541" title="Tromblon (1905)">
Tromblon (1905)

Tromblon - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 14 maja 1921 roku.

</doc>
<doc id="952542" url="https://pl.wikipedia.org/wiki?curid=952542" title="Murzynówko">
Murzynówko

Murzynówko – wieś w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952546" url="https://pl.wikipedia.org/wiki?curid=952546" title="Someş">
Someş



</doc>
<doc id="952547" url="https://pl.wikipedia.org/wiki?curid=952547" title="Szamos">
Szamos



</doc>
<doc id="952549" url="https://pl.wikipedia.org/wiki?curid=952549" title="Somes">
Somes



</doc>
<doc id="952550" url="https://pl.wikipedia.org/wiki?curid=952550" title="Dekanat Nowe Miasto Lubawskie">
Dekanat Nowe Miasto Lubawskie

Dekanat Nowe Miasto Lubawskie – jeden z 24 dekanatów w rzymskokatolickiej diecezji toruńskiej.
Historia.
Dekanat nowomiejski niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Iława – Wschód "(diec. elbląska)", Iława – Zachód "(diec. elbląska)", Kurzętnik, Lidzbark Welski, Lubawa, Rybno Pomorskie

</doc>
<doc id="952551" url="https://pl.wikipedia.org/wiki?curid=952551" title="Zielenisz">
Zielenisz

Zielenisz (kaszb. "Zélénisz") – osiedle Gdyni, zaliczane do Wiczlina, administracyjnie stanowiące część dzielnicy Chwarzno-Wiczlino, oraz obszaru rozwoju gminy "Gdynia Zachód".
Położone jest na skraju Trójmiejskiego Parku Krajobrazowego w pasie Wzgórz Chwaszczyńskich. Północną krawędzią osiedla przebiega turystyczny szlak Zagórskiej Strugi. Obejmuje swoim zasięgiem obręb ulic: Wiesławy Kwiatkowskiej, Joachima Joachimczyka, Benedykta Porożyńskiego, Augustyna Krauzego, Leona Staniszewskiego, gen. Mariusza Zaruskiego, Janki Bryla, Bolesława Polkowskiego, Leona Kąkola. Od 2009 roku poddawane intensywnej zabudowie wielorodzinnej, poprzez powstające zespoły budynków "Sokółka Zielenisz", "Patio Róży".
Osiedle zostało włączone w obszar Gdyni w 1973 roku.

</doc>
<doc id="952554" url="https://pl.wikipedia.org/wiki?curid=952554" title="Dekanat Radzyń Chełmiński">
Dekanat Radzyń Chełmiński

Dekanat Radzyń Chełmiński – jeden z 24 dekanatów w rzymskokatolickiej diecezji toruńskiej.
Historia.
Dekanat radzyński niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Grudziądz I, Grudziądz II, Iława – Zachód "(diec. elbląska)", Jabłonowo Pomorskie, Kurzętnik, Łasin, Wąbrzeźno

</doc>
<doc id="952559" url="https://pl.wikipedia.org/wiki?curid=952559" title="Lubrze">
Lubrze

Lubrze – wieś w Polsce położona w województwie wielkopolskim, w powiecie średzkim, w gminie Krzykosy.
Wieś duchowna "Lubrza", własność kapituły katedralnej gnieźnieńskiej, pod koniec XVI wieku leżała w powiecie pyzdrskim województwa kaliskiego. W latach 1975–1998 miejscowość administracyjnie należała do województwa poznańskiego.
Historia.
Wieś wzmiankowana w 1357, a nazwa pochodzi od nazwiska Lubrza. Własność kapituły gnieźnieńskiej. W czasie potopu szwedzkiego miejsce bitwy pod Lubrzem, gdzie w bitwie pomiędzy Szwedami a szlachtą i chłopami polskimi ginie szwedzki generał Jan Wejhard Wrzesowicz. W XIX wieku własność generała napoleońskiego Amilkara Kosińskiego z Koszut. W 1945 rozegrała się tu bitwa o most pomiędzy własowcami a żołnierzami Armii Czerwonej.

</doc>
<doc id="952561" url="https://pl.wikipedia.org/wiki?curid=952561" title="James William Abert">
James William Abert

James William Abert amerykański oficer, odkrywca, rysownik i kartograf, badacz zachodniego obszaru Stanów Zjednoczonych ur. w roku 1820, zm. w 1871.
Syn Johna J. Aberta, twórcy i pierwszego dowódcy Korpusu Topograficznego Armii (ang. "US Army Corps of Topographical Engineers"), kształcił się w akademii wojskowej West Point, którą ukończył w roku 1842.
Jako porucznik w podjął w tym samym roku pracę w Korpusie, w ramach którego wiosną i latem roku 1845 wziął udział w ekspedycji badawczej pułkownika Stephena Watts Kearny'ego z Fort Leavenworth w dzisiejszym północnowschodnim Kansas na południe i zachód w kierunku szlaku Santa Fe i Nowego Meksyku. Na czele grupy topografów i oddziału wojska Abert powędrował wzdłuż rzeki Arkansas docierając 2 sierpnia 1845 roku do Fortu Bent we wschodnim Kolorado.
Z Fortu Bent oddział posuwał się dalej na południe i zachód, penetrując zachodnią Oklahomę i wysuniętą enklawę dzisiejszego Teksasu (ang. "Texas Panhandle") - tereny zamieszkiwane przez plemiona Kiowa i Komanczów. Abert sporządził dokładną mapę obszaru i opis zastanych tam Indian. Wzdłuż szlaku Santa Fe wyprawa dotarła ostatecznie do Nowego Meksyku.
Do Nowego Meksyku, w tamtych czasach niezbyt często odwiedzanego przez białych, Abert wracał w latach 1846-1847. W październiku 1846 dotarł do puebla Acoma nad rzeką Rio de San Jose, w pobliżu dzisiejszego Albuquerque. W roku 1848 Kongres Stanów Zjednoczonych opublikował sprawozdanie z tych ostatnich wypraw: "Report of Lieutenant James W. Abert of the Examination of New Mexico in the Years 1846-47" zaopatrzone w liczne szkice Aberta.
Prace badawcze Aberta okazały się bardzo przydatne w obliczu wojny z Meksykiem.

</doc>
<doc id="952565" url="https://pl.wikipedia.org/wiki?curid=952565" title="Victoria Park (Dingwall)">
Victoria Park (Dingwall)

Global Energy Stadium stadion piłkarski, położony w szkockim mieście Dingwall, Wielka Brytania. Oddany został do użytku w 1929 roku. Od tego czasu swoje mecze na tym obiekcie rozgrywa zespół Ross County F.C. Jego pojemność wynosi 6 300 miejsc.

</doc>
<doc id="952566" url="https://pl.wikipedia.org/wiki?curid=952566" title="Almaș">
Almaș

Almaș – rzeka w północno-zachodniej Rumunii, lewy dopływ Samoszu w zlewisku Morza Czarnego. Długość – 68 km, powierzchnia zlewni – 813 km². 
Źródła Almașu leżą w północnej części kotliny Huedin na północnym skraju Masywu Biharu w Siedmiogrodzie. Rzeka płynie początkowo na północny wschód, potem łagodnie zmienia kierunek na północny. Przecina Wyżynę Samoszu i uchodzi do Samoszu koło wsi Tihău, w miejscu, gdzie Samosz zatacza łuk na południe.

</doc>
<doc id="952568" url="https://pl.wikipedia.org/wiki?curid=952568" title="7,5 cm PaK 97/38">
7,5 cm PaK 97/38

7,5 cm PaK 97/38 (Panzerabwehrkanone 97/38, pol. "armata przeciwpancerna wzór 97/38") – niemiecka armata przeciwpancerna kalibru 75 mm z okresu II wojny światowej, uzyskana z połączenia luf zdobycznych dział francuskich Canon de 75 mle 1897 z łożami niemieckich armat 5 cm PaK 38. Do 1943 wyprodukowano około 3,7 tysiąca tych dział. Opracowano je w celu szybkiego wprowadzenia do służby większej ilości armat przeciwpancernych zdolnych do walki z radzieckimi czołgami T-34 i KW – podobnym rozwiązaniem była armata 7,62 cm PaK 36(r).
Niemcy uruchomili masową produkcję pocisków kumulacyjnych dla tych dział. Używali również zdobycznej amunicji polskiej i francuskiej.
Około 160 dział Canon de 75 mle 1897 zamontowano również na łożach niemieckich armat 7,5 cm PaK 40. Działa te nosiły oznaczenie PaK 97/40.

</doc>
<doc id="952570" url="https://pl.wikipedia.org/wiki?curid=952570" title="Młodzikowice">
Młodzikowice

Młodzikowice – wieś w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952572" url="https://pl.wikipedia.org/wiki?curid=952572" title="Topa Huallpa">
Topa Huallpa



</doc>
<doc id="952573" url="https://pl.wikipedia.org/wiki?curid=952573" title="Etyka łowiecka">
Etyka łowiecka

Etyka łowiecka – jeden z elementów kultury łowieckiej.
Stanowi zbiór zasad moralnych (kodeks etyczny), zawierający wzorce postępowania wobec: zwierzyny, myśliwych, pomocników, psa myśliwskiego, ptaka łowczego, środowiska naturalnego, organizacji łowieckiej oraz społeczeństwa.
Obecnie jest nie tylko nakazem moralnym, ale również nakazem wynikającym z prawodawstwa. Współcześnie tworzone kodeksy etyczne w wielu dziedzinach życia wskazują na odchodzenie od etyki sytuacyjnej (rozpatrywanej w zależności od danej sytuacji) – w kierunku etyki normatywnej, formułującej określone wzorce i normy moralne w postaci zasad i kodeksów zachowań. Takim wzorcem zachowań moralnych jest Zbiór Zasad Etyki Łowieckiej.
Kodeksy etyczne.
Wydanie w Polsce „Zasad...” miało niezwykle ważne znaczenie dla popularyzacji etyki wśród myśliwych. W 1993 roku poprawiony Zbiór wydany został wraz z „Regulaminem Polowań” przez Wydawnictwo „Łowiec Polski”, a następnie publikowany jest wraz z kolejnymi edycjami przepisów łowieckich.
Etyka podczas polowania.
Do najważniejszych zagadnień etycznych na polowaniu należy
Kultywowanie zwyczajów i ceremoniału łowieckiego, które wypływają z głęboko zakorzenionej tradycji, poprzez oddanie czci i godne obchodzenie ze zwierzyną, są wyrazem stosunku myśliwych do przyrody. Etyka łowiecka konsekwentnie wskazuje na obowiązek okazywania szacunku do upolowanej zwierzyny, przy czym zachowanie walorów tuszy oraz znajomość sztuki kulinarnej stanowią istotny element tradycji i kultury polskich myśliwych.

</doc>
<doc id="952574" url="https://pl.wikipedia.org/wiki?curid=952574" title="Almas">
Almas



</doc>
<doc id="952576" url="https://pl.wikipedia.org/wiki?curid=952576" title="Zespół Szkół nr 2 im. Eugeniusza Kwiatkowskiego w Dębicy">
Zespół Szkół nr 2 im. Eugeniusza Kwiatkowskiego w Dębicy

Zespół Szkół nr 2 im. Eugeniusza Kwiatkowskiego w Dębicy – jeden z największych zespołów szkół powiatu dębickiego, znajdują się w nim: III Liceum Ogólnokształcące w Dębicy, II Liceum Profilowane w Dębicy oraz Technikum nr 2 w Dębicy.
Historia szkoły sięga 1950 roku kiedy to placówka została powołana decyzją Ministerstwa Przemysłu Chemicznego, początkowo miała kształcić młodzież na potrzeby ówczesnych dębickich zakładów produkcyjnych. W kolejnych latach nastąpił dynamiczny rozwój szkoły. W lutym 1990 roku Zespół Szkół nr 2 został przeniesiony do nowego dużego budynku gdzie ma siedzibę do dnia dzisiejszego.
Placówka utrzymuje kontakty z różnymi instytucjami w tym z „Europa Haus” w Batmarienberg w Niemczech, gdzie młodzież wyjeżdża m.in. na seminaria językowe. Ponadto bierze udział w projektach unijnych Socrates Comenius. W Zespole Szkół nr 2 w Dębicy działa kilka organizacji szkolnych, m.in.: Koło naukowo-technologiczne „TechnoZone”, WOŚP – Sztab „Kwiatek”, Koło Przedsiębiorczości, Drużyna Związku Harcerstwa Polskiego oraz Klub Honorowego Dawcy Krwi.

</doc>
<doc id="952577" url="https://pl.wikipedia.org/wiki?curid=952577" title="Powiat Heinsberg">
Powiat Heinsberg

Powiat Heinsberg (niem. "Kreis Heinsberg") – powiat w Niemczech, w kraju związkowym Nadrenia Północna-Westfalia, w rejencji Kolonia. Siedzibą powiatu jest miasto Heinsberg.
Podział administracyjny.
Powiat Heinsberg składa się z:
Gminy miejskie:
Gminy wiejskie:

</doc>
<doc id="952581" url="https://pl.wikipedia.org/wiki?curid=952581" title="Język abazyjski">
Język abazyjski



</doc>
<doc id="952583" url="https://pl.wikipedia.org/wiki?curid=952583" title="Lăpuș">
Lăpuș

Lăpuș – rzeka w północno-zachodniej Rumunii, prawy dopływ Samoszu w zlewisku Morza Czarnego. Długość – 119 km, powierzchnia zlewni – 1875 km². 
Źródła Lăpușu leżą w środkowej części Gór Cybleskich. Rzeka płynie na południe, potem skręca na zachód, opływając od południa kotliną Lăpuș wzgórza Preluca. Wypływa w kotlinę Baia Mare i skręca na północ, po czym przed barierą Gór Gutyńskich skręca na zachód i uchodzi do Samoszu koło wsi Ardusat.

</doc>
<doc id="952586" url="https://pl.wikipedia.org/wiki?curid=952586" title="Daktylogram">
Daktylogram

Daktylogram – odbitka linii papilarnych palca na papierze.

</doc>
<doc id="952587" url="https://pl.wikipedia.org/wiki?curid=952587" title="Lapus">
Lapus



</doc>
<doc id="952590" url="https://pl.wikipedia.org/wiki?curid=952590" title="Muzeum Sztuki Współczesnej w Dunkierce">
Muzeum Sztuki Współczesnej w Dunkierce

Muzeum Sztuki Współczesnej w Dunkierce (franc. "Musée d’Art Contemporain de Dunkerque") – muzeum powstałe w 1982 roku z inicjatywy dunkierskiego urbanisty Gilberta Delaine.
Wcześniej, w 1974 roku, Gilbert Delaine powołał do życia Stowarzyszenie Sztuki Współczesnej ("l’Association l’Art Contemporain"), które w latach 1974–1986 stworzyło kolekcję dzieł współczesnej sztuki sakralnej, gromadząc ponad 900 obrazów, rzeźb, grafik i fotografii żyjących twórców z całego świata. Tematem wiodącym kolekcji o nazwie "Pasja Dunkierska" ("La Passion de Dunkerque") było życie, męka i zmartwychwstanie Jezusa Chrystusa. 
Stowarzyszenie zakupiło część dzieł, ponadto zwróciło się do wielu artystów z propozycją stworzenia obiektów, które mogłoby zostać włączone do kolekcji. W efekcie powstał unikatowy zbiór obejmujący dzieła artystów takich jak: Nicola Alquin, Arman, Francis Arnal, Georg Baselitz, Luciano Castelli, Philippe Charpentier, Sergio Ferro, Rainer Fetting, Lucio Fontana, Paul Franck, Jacqueline Gainon, Karl Horst Hödicke, Koberling, John Franklin Koenig, Rolf Lukaschewski, Alfred Manessier, Tom Morandi, Mimmo Paladino, Arnulf Rainer, Jacek Andrzej Rossakiewicz, Gerard Schneider, Andy Warhol. Kolekcja była pokazywana w wielu miastach całego świata, także w warszawskiej Zachęcie. 
W tym czasie powstawał w Dunkierce budynek zaprojektowany przez Jeana Willervala, który wygrał architektoniczny konkurs na projekt muzeum w 1979 roku. W latach 1979–1981 zrealizowano na terenie wokół muzeum "Ogród Rzeźb" – według projektu Gilberta Samela i z wykorzystaniem rzeźb m.in. Jeana Arpa. Inauguracja muzeum nastąpiła 4 grudnia 1982 roku. Oprócz ekspozycji głównych zbiorów, muzeum organizowało czasowe wystawy tematyczne, m.in. sztuki użytkowej, szkła artystycznego i ceramiki – "Dialogi ceramiczne". 
Od 1997 roku pracowano nad nową formułą dla muzeum. Otwarto je ponownie 25 czerwca 2005 pod nazwą "Lieu d’Art et Action Contemporaine de Dunkerque – LAAC". Wraz z nową formułą muzeum utraciło jednak charakter muzeum sztuki sakralnej. Kolekcja Gilberta Delaine'a została przeniesiona do Lille, gdzie w katedrze Notre Dame de Troille w 1999 roku powstało Centrum Współczesnej Sztuki Sakralnej.

</doc>
<doc id="952592" url="https://pl.wikipedia.org/wiki?curid=952592" title="Powiat Düren">
Powiat Düren

Powiat Düren (niem. "Kreis Düren") – powiat w Niemczech, w kraju związkowym Nadrenia Północna-Westfalia, w rejencji Kolonia. Stolicą powiatu jest miasto Düren.
Podział administracyjny.
Powiat Düren składa się z:
Gminy miejskie:
Gminy wiejskie:

</doc>
<doc id="952593" url="https://pl.wikipedia.org/wiki?curid=952593" title="Borowo (powiat średzki)">
Borowo (powiat średzki)

Borowo – wieś w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952594" url="https://pl.wikipedia.org/wiki?curid=952594" title="Powiat Duren">
Powiat Duren



</doc>
<doc id="952595" url="https://pl.wikipedia.org/wiki?curid=952595" title="Przędzalnia">
Przędzalnia

Przędzalnia – oddział zakładu włókienniczego zajmujący się przetwarzaniem włókna na przędzę. Oddział przędzalni składa się z działów:
Nazwa "przędzalnia" odnosi się również do budynków i pomieszczeń oddziału przędzalni.

</doc>
<doc id="952596" url="https://pl.wikipedia.org/wiki?curid=952596" title="Powiat Dueren">
Powiat Dueren



</doc>
<doc id="952598" url="https://pl.wikipedia.org/wiki?curid=952598" title="...And Then There Was X">
...And Then There Was X

And Then There Was X – trzeci album studyjny amerykańskiego rapera DMX-a. Był to jego najlepiej sprzedający się album. Ukazał się w 21 grudnia 1999 r. Promowały go single "Party Up", "What You Want" i "What's My Name". Album zadebiutował na 1. miejscu notowania "Billboard 200", a także na 2. miejscu na "Top R&amp;B/Hip-Hop Albums". Został zatwierdzony jako 5x platyna (5 milionów sprzedanych egzemplarzy).

</doc>
<doc id="952599" url="https://pl.wikipedia.org/wiki?curid=952599" title="Dekanat Rybno Pomorskie">
Dekanat Rybno Pomorskie

Dekanat Rybno Pomorskie – jeden z 24 dekanatów w rzymskokatolickiej diecezji toruńskiej.
Historia.
Dekanat rybieński powstał 2 grudnia 2001 roku w ramach reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Działdowo, Grunwald "(archidiec. warmińska)", Lidzbark Welski, Lubawa, Nowe Miasto Lubawskie

</doc>
<doc id="952600" url="https://pl.wikipedia.org/wiki?curid=952600" title="Stadion Ramat Gan">
Stadion Ramat Gan

Stadion Ramat Gan (hebr. אצטדיון רמת גן) − stadion piłkarski położony w mieście Ramat Gan, Izrael. Oddany został do użytku w 1950 roku. Od tego czasu swoje mecze na tym obiekcie rozgrywa reprezentacja Izraela w piłce nożnej. Jego pojemność wynosi 41 583 miejsc.

</doc>
<doc id="952602" url="https://pl.wikipedia.org/wiki?curid=952602" title="Dekanat Toruń I">
Dekanat Toruń I

Dekanat Toruń I – jeden z 24 dekanatów w rzymskokatolickiej diecezji toruńskiej.
Historia.
Dekanat toruński niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii:
Sąsiednie dekanaty.
Bierzgłowo, Chełmża, Toruń II, Toruń III

</doc>
<doc id="952604" url="https://pl.wikipedia.org/wiki?curid=952604" title="Dekanat Toruń II">
Dekanat Toruń II

Dekanat Toruń II – jeden z 24 dekanatów w rzymskokatolickiej diecezji toruńskiej.
Historia.
Dekanat toruński niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Bierzgłowo, Chełmża, Toruń I, Toruń III, Toruń IV

</doc>
<doc id="952606" url="https://pl.wikipedia.org/wiki?curid=952606" title="Borders &amp; Boundaries">
Borders &amp; Boundaries

Borders &amp; Boundaries jest albumem skapunkowego zespołu Less Than Jake

</doc>
<doc id="952608" url="https://pl.wikipedia.org/wiki?curid=952608" title="Adam Nadachowski">
Adam Nadachowski

Adam Tadeusz Nadachowski (ur. 20 października 1894 w Stanisławowie, zm. 9 września 1939 pod Przyłękiem) – pułkownik dyplomowany piechoty Wojska Polskiego.
Życiorys.
Urodził się 20 października 1894 roku w Stanisławowie jako syn Michała. Uczył się w ośmioklasowej szkole średniej w Stanisławowie. Potem został studentem Wydziału Prawa Uniwersytetu we Lwowie. Podczas I wojny światowej w armii austriackiej, później w Legionach Polskich. Podczas walk w czerwcu 1915, dostał się do niewoli rosyjskiej. Po rewolucji w polskich formacjach wojskowych na Syberii, skąd przez Murmańsk przedostał się do Armii gen. Hallera we Francji.
Uczestnik wojny polsko-bolszewickiej. Dowodził I batalionem 49 Pułku Piechoty Strzelców Kresowych. W okresie od czerwca do 10 lipca oraz od 13 lipca do 20 sierpnia 1920 roku pełnił obowiązki dowódcy tego pułku. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 967. lokatą w korpusie oficerów piechoty, a jego oddziałem macierzystym był nadal 49 pp.
W 1922 roku został powołany do Wyższej Szkoły Wojennej w Warszawie, w charakterze słuchacza Kursu Normalnego. Z dniem 1 października 1924 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Wyższej Szkoły Wojennej na stanowisko asystenta. Następnie został przesunięty na stanowisko wykładowcy. 1 grudnia 1924 roku został mianowany majorem ze starszeństwem z dniem 15 sierpnia 1924 roku i 240. lokatą w korpusie oficerów piechoty. 2 grudnia 1930 został mianowany podpułkownikiem ze starszeństwem z dniem 1 stycznia 1931 i 36. lokatą w korpusie oficerów piechoty. Z dniem 20 listopada 1932 roku został przeniesiony do 68 pułku piechoty we Wrześni na stanowisko zastępcy dowódcy pułku. Później wyznaczony został na stanowisko dowódcy 83 pułku Strzelców Poleskich w Kobryniu. Na stopień pułkownika został mianowany ze starszeństwem z dniem 19 marca 1938 roku i 36. lokatą w korpusie oficerów piechoty.
Na czele tego pułku walczył w kampanii wrześniowej. 1 września skutecznie odpierał atak niemiecki w Parzymiechach, a następnie prowadził walki odwrotowe. Poległ 9 września 1939 w bitwie pod Przyłękiem. Pochowany w kwaterze wojskowej na Cmentarzu Parafii św. Jakuba w Skierniewicach (sektor KW2-D-2).
Miał córkę Irenę, studentkę rzeźby w Akademii Sztuk Pięknych w Krakowie.

</doc>
<doc id="952609" url="https://pl.wikipedia.org/wiki?curid=952609" title="Nerwiakowłókniak">
Nerwiakowłókniak

Nerwiakowłókniak (, ) – guzek lub guz o charakterze nowotworu łagodnego, wywodzący się z komórek Schwanna. Zwykle mnogi, powstaje z osłonek nerwów skóry całego ciała, a także unerwiających narządy wewnętrzne i z nerwów czaszkowych. Nerwiakowłókniaki mogą ulegać transformacji złośliwej. Guzy te stanowią część obrazu klinicznego fakomatoz: choroby Recklinghausena, czyli nerwiakowłókniakowatości typu 1, i nerwiakowłókniakowatości typu 2.
Wyróżniamy kilka typów nerwiakowłókniaków:
Obraz histologiczny.
Mikroskopowo nerwiakowłókniak składa się ze składników obwodowych pni nerwowych: neurytów, komórek Schwanna, fibroblastów oraz śluzowatego i zdezorganizowanego podścieliska.

</doc>
<doc id="952610" url="https://pl.wikipedia.org/wiki?curid=952610" title="Mały Samosz">
Mały Samosz

Mały Samosz (rum. "Someşul Mic", węg. "Kis-Szamos") – rzeka w północnej Rumunii, wraz z Wielkim Samoszem tworzy Samosz – lewy dopływ Cisy w zlewisku Morza Czarnego. Długość – 178 km, powierzchnia zlewni – 3773 km². 
Mały Samosz powstaje z połączenia rzek Someşul Cald i Someşul Rece koło wsi Gilău na północnym skraju Masywu Biharu. Płynie na wschód i przecina miasto Kluż, po czym wypływa na Równinę Transylwańską i skręca na północ. Przepływa przez miasto Gherla i w mieście Dej łączy się z Wielkim Samoszem. 
Największe dopływy Małego Samoszu to Gădălin, Fizeş (prawe), Nădaş i Borşa (lewe). 

</doc>
<doc id="952611" url="https://pl.wikipedia.org/wiki?curid=952611" title="Neurofibroma">
Neurofibroma



</doc>
<doc id="952612" url="https://pl.wikipedia.org/wiki?curid=952612" title="Someşul Mic">
Someşul Mic



</doc>
<doc id="952613" url="https://pl.wikipedia.org/wiki?curid=952613" title="Powiat Ennepe-Ruhr">
Powiat Ennepe-Ruhr

Powiat Ennepe-Ruhr (niem. "Ennepe-Ruhr-Kreis") – powiat w niemieckim kraju związkowym Nadrenia Północna-Westfalia, w rejencji Arnsberg. Stolicą powiatu jest miasto Schwelm.
Podział administracyjny.
Powiat Ennepe-Ruhr składa się z:
Gminy miejskie:

</doc>
<doc id="952615" url="https://pl.wikipedia.org/wiki?curid=952615" title="Somesul Mic">
Somesul Mic



</doc>
<doc id="952616" url="https://pl.wikipedia.org/wiki?curid=952616" title="Dekanat Toruń III">
Dekanat Toruń III

Dekanat Toruń III – jeden z 24 dekanatów w rzymskokatolickiej diecezji toruńskiej.
Historia.
Dekanat toruński niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Aleksandrów Kujawski "(diec. włocławska)", Chełmża, Kowalewo Pomorskie, Lubicz "(diec. włocławska)", Nieszawa "(diec. włocławska)", Toruń I, Toruń II, Toruń IV

</doc>
<doc id="952617" url="https://pl.wikipedia.org/wiki?curid=952617" title="Kis-Szamos">
Kis-Szamos



</doc>
<doc id="952618" url="https://pl.wikipedia.org/wiki?curid=952618" title="Straight to the Bank">
Straight to the Bank

Straight to the Bank – pierwszy singel 50 Centa z albumu "Curtis". Wyprodukowany przez Ty Fyffe oraz Dr. Dre. W utworze udzielał się Tony Yayo, śmiejąc się w refrenie.

</doc>
<doc id="952619" url="https://pl.wikipedia.org/wiki?curid=952619" title="Powiat Olpe">
Powiat Olpe

Powiat Olpe (niem. "Kreis Olpe") – powiat w Niemczech, w kraju związkowym Nadrenia Północna-Westfalia, w rejencjiArnsberg. Stolicą powiatu jest miasto Olpe.
Podział administracyjny.
Powiat Olpe składa się z:
Gminy miejskie:
Pozostałe gminy:

</doc>
<doc id="952621" url="https://pl.wikipedia.org/wiki?curid=952621" title="Hello Rockview">
Hello Rockview

Hello Rockview to album skapunkowego zespołu Less Than Jake wydany w 1998 roku.

</doc>
<doc id="952625" url="https://pl.wikipedia.org/wiki?curid=952625" title="Clemens Westerhof">
Clemens Westerhof

Clemens Westerhof (ur. 3 maja 1940 w Beek) – holenderski trener piłki nożnej; od 1983 pracuje w Afryce. Pod jego kierownictwem nigeryjska reprezentacja narodowa zdobyła Puchar Narodów Afryki w 1994 i w tym samym roku zakwalifikowała się do rozgrywek o Puchar Świata FIFA.

</doc>
<doc id="952626" url="https://pl.wikipedia.org/wiki?curid=952626" title="Paweł Wolicki">
Paweł Wolicki

Paweł Grzegorz Wolicki (ur. 1972 w Dębicy) – polski polityk, burmistrz Dębicy w latach 2006-2010 oraz 2010-2014.
Życiorys.
Absolwent Zespołu Szkół nr 2 im. Eugeniusza Kwiatkowskiego w Dębicy oraz Wydziału Teologicznego Papieskiej Akademii Teologicznej (studia zaoczne). W wyborach samorządowych 2w 2006 roku jako kandydat Prawa i Sprawiedliwości pokonał w drugiej turze ubiegającego się o reelekcję Edwarda Brzostowskiego uzyskując 55,38% poparcia. styczniu 2010, zapowiadając samodzielny start w wyborach. Dnia 23 marca 2010 podał się wraz z zastępcami do dymisji. Jego stanowisko objął Mariusz Szewczyk (PO). Z powodzeniem ubiegał się o reelekcję w 2010 roku, z własnego komitetu z poparciem Prawa i Sprawiedliwości pokonał w drugiej turze Mariusza Szewczyka z poparciem 50,61% głosów. W wyborach parlamentarnych w 2011 roku bez powodzenia startował z listy PiS do sejmu, zdobywając 2426 głosów. W 2014 roku nie ubiegał się o reelekcję na stanowisko burmistrza.
Żonaty, ma trójkę dzieci, mieszka w Gumniskach.

</doc>
<doc id="952627" url="https://pl.wikipedia.org/wiki?curid=952627" title="Boldklubben Frem">
Boldklubben Frem

Boldklubben Frem af 1886 – duński klub piłkarski z Kopenhadze założony w 1886.

</doc>
<doc id="952628" url="https://pl.wikipedia.org/wiki?curid=952628" title="Antonin (Miąskowo)">
Antonin (Miąskowo)

Antonin – przysiółek wsi Miąskowo w Polsce, położony w województwie wielkopolskim, w powiecie średzkim, w gminie Krzykosy.
W latach 1975–1998 przysiółek administracyjnie należał do województwa poznańskiego.

</doc>
<doc id="952629" url="https://pl.wikipedia.org/wiki?curid=952629" title="Dekanat Toruń IV">
Dekanat Toruń IV

Dekanat Toruń IV – jeden z 24 dekanatów w rzymskokatolickiej diecezji toruńskiej.
Historia.
Dekanat toruński (do 2001 roku Toruń - Podgórz) niegdyś należał do archidiecezji gnieźnieńskiej. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą "Totus Tuus Poloniae Populus". Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Aleksandrów Kujawski "(diec. włocławska)", Bierzgłowo, Bydgoszcz IV "(diec. bydgoska)", Gniewkowo "(archidiec. gnieźnieńska)", Inowrocław II "(archidiec. gnieźnieńska)", Toruń II, Toruń III

</doc>
<doc id="952630" url="https://pl.wikipedia.org/wiki?curid=952630" title="Powiat Borken">
Powiat Borken

Powiat Borken (niem. "Kreis Borken") – powiat w Niemczech, w kraju związkowym Nadrenia Północna-Westfalia, w rejencji Münster. Siedzibą powiatu jest miasto Borken. Powiat leży na płaskim, nizinnym i rolniczym obszarze.
Historia.
Ziemie powiatu Borken przez wieki należały do biskupstwa Münster, jednego z wielu mini-państw biskupich Świętego Cesarstwa Rzymskiego. W dobie wojen napoleońskich, w roku 1803 biskupstwo zostało zlikwidowane, a Borken znalazło się przejściowo w Księstwie Salm, jednym z państw zależnych od Napoleońskiej Francji. Po upadku Napoleona przeszło pod panowanie Prus (1815). Znalazło się wówczas w prowincji Westfalia. Wówczas na terenie dzisiejszego powiatu powstały dwa powiaty: Borken i Ahaus. W roku 1923 od powiatu oddzielono miasto Bocholt, które stało się samodzielną jednostką administracyjną. Dzisiejszy kształt powiat przybrał w roku 1975, gdy połączono powiaty Borken i Ahaus, miasto Bocholt oraz skrawki kilku innych powiatów: Rees, Recklinghausen i Coesfeld.
Podział administracyjny.
Powiat Borken składa się z:
Gminy miejskie:
Gminy wiejskie:

</doc>
<doc id="952632" url="https://pl.wikipedia.org/wiki?curid=952632" title="Baba (Krzykosy)">
Baba (Krzykosy)

Baba – część wsi Krzykosy w Polsce, położona w województwie wielkopolskim, w powiecie średzkim, w gminie Krzykosy.
W latach 1975–1998 Baba administracyjnie należała do województwa poznańskiego.

</doc>
<doc id="952633" url="https://pl.wikipedia.org/wiki?curid=952633" title="Okręt (jezioro)">
Okręt (jezioro)

Okręt – jezioro w woj. łódzkim, w powiecie łowickim, w gminie Domaniewice, leżące w obniżeniach doliny rzeki Bobrówki, w pobliżu działu wodnego pomiędzy dorzeczami Wisły i Odry.
Jezioro jest pochodzenia polodowcowego, o płaskich, zarośniętych brzegach i niewielkiej głębokości. Wyjąwszy okolice Gostynina jest to współcześnie, po osuszeniu kurpiowskiego jeziora Serafin, największy naturalny zbiornik na historycznym Mazowszu. Jak wskazuje topografia, stanowiło ono niegdyś jedną całość z pobliskim jeziorem Rydwan. W odróżnieniu od niego, nie zostało ono podzielone na stawy, choć przy brzegach znajdują się groble, umożliwiające komunikację. Walorem przyrodniczym jeziora jest bardzo duże bogactwo ptaków (występuje ponad 180 gatunków) oraz liczne gatunki roślin chronionych. Bardzo liczne są tu również bobry. Na wschód od obu jezior położone są użytkowane jako kąpieliska stawy, powstałe na terenie dawnej kopalni żwiru.
Średnica jeziora wynosi ok. 1,5 km, a jego powierzchnia – 200 ha.

</doc>
<doc id="952634" url="https://pl.wikipedia.org/wiki?curid=952634" title="High School Musical 2">
High School Musical 2

High School Musical 2 – kontynuacja filmu Kenny’ego Ortegi, zwycięzcy nagrody Emmy Award, High School Musical. Po raz pierwszy został wyemitowany na Disney Channel w USA 17 sierpnia 2007. Premiera w Polsce odbyła się na Disney Channel Polska 5 października 2007 roku. Film emitowany był z polskim dubbingiem, ale piosenki były w ang. oryginale bez polskich tłumaczeń.
Obsada.
W filmie wystąpili:

</doc>
<doc id="952636" url="https://pl.wikipedia.org/wiki?curid=952636" title="Dyskografia Iron Maiden">
Dyskografia Iron Maiden

Dyskografia Iron Maiden – brytyjskiego zespołu heavymetalowego składa się z siedemnastu albumów studyjnych, trzynastu albumów koncertowych, siedmiu kompilacji, czterech mini-albumów, sześćdziesięciu dwóch singli i maxi-singli oraz dwudziestu wydawnictw audio-wizualnych.
Zespół założył w 1975 basista Steve Harris. Po kilku przesłuchaniach do grupy dołączyli: wokalista Paul Di’Anno, gitarzyści Dave Murray i Dennis Stratton oraz perkusista Clive Burr. W 1980 muzycy wydali debiutancki album "Iron Maiden", który uczynił zespół głównym przedstawicielem nurtu NWOBHM. W 1981 Strattona zastąpił Adrian Smith i wydał z zespołem album "Killers". W tym samym roku Paul Di’Anno został zastąpiony przez Bruce’a Dickinsona. W 1982 grupa wydała "The Number of the Beast", który jako pierwszy album zespołu zajął pierwsze miejsce na liście UK Albums Chart i uzyskał status platynowej płyty w Stanach Zjednoczonych. W 1983 nowym perkusistą został Nicko McBrain, wydając z formacją album "Piece of Mind". Kolejnym wydawnictwem był "Powerslave" (1984). W 1986 muzycy poszerzyli swój repertuar o syntezatory gitarowe na albumie "Somewhere in Time". Kolejny album, "Seventh Son of a Seventh Son" (1988), będący albumem koncepcyjnym, zajął pierwsze miejsce na liście UK Albums Chart.
Skład zespołu pozostał niezmieniony aż do 1990, kiedy grupę opuścił Adrian Smith, zastąpiony przez Janicka Gersa. W tym samym roku został wydany album "No Prayer for the Dying", który uzyskał status złotej płyty w Stanach Zjednoczonych. W 1992 muzycy wydali album "Fear of the Dark", a rok później grupę opuścił Bruce Dickinson. Zastąpił go Blaze Bayley, który zadebiutował na dziesiątym albumie studyjnym, "The X Factor" (1995). Tuż po wydaniu albumu "Virtual XI" w 1998, Bayley opuścił zespół. Płyty nagrane w składzie z Bayleyem należały do najgorzej przyjętych w historii formacji.
W 1999 do formacji powrócili Dickinson i Smith, by w 2000 wydać album "Brave New World", dzięki któremu zespół powrócił do muzycznej ekstraklasy. Kolejnymi wydawnictwami były albumy "Dance of Death" (2003) i "A Matter of Life and Death" (2006), które umocniły pozycję zespołu. Wydany w 2010 album "The Final Frontier", zadebiutował na pierwszym miejscu list przebojów w dwudziestu ośmiu krajach. Podwójny album studyjny "The Book of Souls" (2015) dotarł ostatecznie na szczyty list bestsellerów w 46 krajach świata, co uczyniło go najlepiej notowanym wydawnictwem w historii grupy. Wydany we wrześniu 2021 kolejny dwupłytowy album "Senjutsu" kontynuował dobrą passę formacji. Pomimo braku wsparcia promocyjnego ze strony mediów głównego nurtu, Iron Maiden pozostaje jedną z najbardziej utytułowanych formacji heavymetalowych w historii. Według wielu źródeł sumaryczny nakład regularnych albumów grupy szacowany jest na ponad 130 milionów sprzedanych egzemplarzy. Jak podaje "MD Daily Record" wszystkie wydawnictwa audio-wizualne formacji sprzedały się na całym świecie w ponad 200 milionach kopii, wliczając w to regularne albumy, single, kasety VHS, płyty DVD, wszelkie publikacje promocyjne oraz wszelkiego rodzaju kompilacje nagrań. Zespół w toku kariery otrzymał ponad 600 „srebrnych”, „złotych” oraz „platynowych” płyt. 
Albumy studyjne.
• UWAGA: Zestawienia zawierają wyłącznie najwyższe pozycje jakie poszczególne wydawnictwa Iron Maiden uzyskały na listach bestsellerów na przestrzeni całej kariery grupy!

</doc>
<doc id="952638" url="https://pl.wikipedia.org/wiki?curid=952638" title="Bogusławki (powiat średzki)">
Bogusławki (powiat średzki)

Bogusławki – wieś w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952639" url="https://pl.wikipedia.org/wiki?curid=952639" title="Wielki Samosz">
Wielki Samosz

Wielki Samosz (rum. "Someşul Mare", węg. "Nagy-Szamos") – rzeka w północnej Rumunii, wraz z Małym Samoszem tworzy Samosz – lewy dopływ Cisy w zlewisku Morza Czarnego. Długość – 130 km, powierzchnia zlewni – 5.033 km². 
Wielki Samosz ma źródła pod przełęczą Rotunda (rozdzielającą Góry Suhard i Góry Rodniańskie) i w okolicach szczytu Omul w Górach Suhard. Płynie na południowy zachód oddzielając Góry Rodniańskie (na północy) od gór Bîrgău. Z gór wypływa na Wyżynę Transylwańską, na której oddziela Wyżynę Samoszu od Równiny Transylwańskiej. W mieście Dej łączy się z Małym Samoszem. 
Wielki Samosz zbiera liczne dopływy z gór: Baia, Anieş, Cormaia, Rebra, Gersa, Telcişor, Sălăuta, Ţibleş, Ilişua (prawe), Şieu i Meleş (lewe). 
Doliną Wielkiego Samoszu i dalej doliną Samoszu biegnie ważna linia kolejowa z Suczawy do Satu Mare.

</doc>
<doc id="952641" url="https://pl.wikipedia.org/wiki?curid=952641" title="Dekanat Unisław">
Dekanat Unisław

Dekanat Unisław – jeden z 24 dekanatów w rzymskokatolickiej diecezji toruńskiej.
Historia.
Dekanat unisławski powstał 2 grudnia 2001 roku w ramach reorganizacji struktur diecezjalnych, którą przeprowadził ówczesny biskup toruński Andrzej Suski. 
Parafie.
Lista parafii (stan z 10 listopada 2018):
Sąsiednie dekanaty.
Bierzgłowo, Bydgoszcz II "(diec. bydgoska)", Bydgoszcz IV "(diec. bydgoska)", Bydgoszcz V "(diec. bydgoska)", Chełmno, Chełmża

</doc>
<doc id="952642" url="https://pl.wikipedia.org/wiki?curid=952642" title="Bronisław (województwo wielkopolskie)">
Bronisław (województwo wielkopolskie)

Bronisław – wieś w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952644" url="https://pl.wikipedia.org/wiki?curid=952644" title="Małoszki">
Małoszki

Małoszki – przysiółek w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952645" url="https://pl.wikipedia.org/wiki?curid=952645" title="Someşul Mare">
Someşul Mare



</doc>
<doc id="952646" url="https://pl.wikipedia.org/wiki?curid=952646" title="Roszarnia">
Roszarnia

Roszarnia – oddział zakładu włókienniczego zajmujący się przetwarzaniem słomy lnianej lub konopnej na włókna. Oddział roszarni składa się z działów:
Nazwa "roszarnia" odnosi się również do budynków i pomieszczeń oddziału roszarni.

</doc>
<doc id="952648" url="https://pl.wikipedia.org/wiki?curid=952648" title="Somesul Mare">
Somesul Mare



</doc>
<doc id="952649" url="https://pl.wikipedia.org/wiki?curid=952649" title="Nagy-Szamos">
Nagy-Szamos



</doc>
<doc id="952651" url="https://pl.wikipedia.org/wiki?curid=952651" title="Przymiarki (województwo wielkopolskie)">
Przymiarki (województwo wielkopolskie)

Przymiarki – przysiółek w Polsce położony w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.
Zobacz też: Przymiarki

</doc>
<doc id="952652" url="https://pl.wikipedia.org/wiki?curid=952652" title="BK Frem">
BK Frem



</doc>
<doc id="952654" url="https://pl.wikipedia.org/wiki?curid=952654" title="Dekanat Wąbrzeźno">
Dekanat Wąbrzeźno

Dekanat Wąbrzeźno – jeden z 24 dekanatów w rzymskokatolickiej diecezji toruńskiej.
Historia.
Dekanat wąbrzeski niegdyś należał do diecezji chełmińskiej z siedzibą w Pelplinie. Od 25 marca 1992 roku przynależy on do diecezji toruńskiej, którą utworzył papież Jan Paweł II bullą „Totus Tuus Poloniae Populus”. Obecny kształt dekanat uzyskał 2 grudnia 2001 roku po reorganizacji struktur diecezjalnych, którą przeprowadził ówczesny biskup toruński Andrzej Suski.
Parafie.
Lista parafii (stan z 10 listopada 2018):
Sąsiednie dekanaty.
Chełmno, Chełmża, Golub, Grudziądz II, Jabłonowo Pomorskie, Kowalewo Pomorskie, Radzyń Chełmiński

</doc>
<doc id="952657" url="https://pl.wikipedia.org/wiki?curid=952657" title="Oliver Tambo">
Oliver Tambo

Oliver Reginald Tambo (ur. 27 października 1917 w Nkantolo w gminie Mbizana, zm. 24 kwietnia 1993 w Johannesburgu) – południowoafrykański nauczyciel, działacz ruchu przeciw apartheidowi.
Życiorys.
Należał do plemienia Xhosa. W 1941, już po uzyskaniu bakalaureatu w University College of Fort Hare, razem z kilkoma innymi osobami, w tym Nelsonem Mandelą, został usunięty z uczelni za czynny udział w strajku studenckim. W 1942 powrócił do St Peters College, swojej szkoły średniej, tym razem jako nauczyciel fizyki i matematyki. Razem z Mandelą i Walterem Sisulu był założycielem ANC Youth League (Liga Młodzieży ANC) w 1944. Został jej pierwszym naczelnym sekretarzem, a od 1948 był członkiem jej zarządu na szczeblu państwowym. W 1955 został mianowany sekretarzem generalnym Afrykańskiego Kongresu Narodowego (ANC), po tym jak prawa publiczne Waltera Sisulu zostały ograniczone przez rząd rasistowski. W 1956 zaręczył się z Adelaide Frances Tsukudu, pielęgniarką pracującą w szpitalu Baragwanath, obecnie znanym jako Baragwanath Chris Hani Hospital. Ślub zaplanowano na grudzień 1956, jednak z powodu aresztowania Olivera niewiele brakowało, a data musiałaby zostać zmieniona. Po wpłaceniu kaucji, Tambo został uwolniony i zaślubiny mogły się odbyć. Później Adelaide Tambo została jedynym żywicielem rodziny, musiała pracować na dwie zmiany, żeby zarobić na utrzymanie dzieci o imionach: Thembi, Dan i Tselane. W 1958 Tambo wybrany został zastępcą przewodniczącego ANC, a w 1959 zawieszono jego prawa publiczne na pięć lat – z tego powodu wysłany został przez ANC za granicę w celu organizowania międzynarodowej koalicji do walki przeciwko apartheidowi. Uczestniczył w powołaniu South African United Front, który przyczynił się do usunięcia RPA z Commonwealthu w 1961.
W 1967, po śmierci Alberta Luthuliego, został p.o. przewodniczącego ANC. Oficjalnie objął to stanowisko w 1969 po konferencji partii w Morogoro. W 1985 ponownie został wybrany na przewodniczącego ANC. Kontynuował swoją misję i stał się symbolem walki z rasizmem. W 1989 uległ udarowi mózgu i musiał poddać się intensywnej terapii. W grudniu 1990 powrócił do RPA po 30. latach spędzonych na wygnaniu w Zambii. Na pierwszym zjeździe ANC w RPA w lipcu 1991 został uznany za bohatera narodowego, który pomimo wielu trudności zjednoczył organizację i doprowadził ją do zwycięstwa. Nelson Mandela został wybrany przewodniczącym ANC, natomiast Oliver Tambo stał się „przewodniczącym narodowym” partii. Zmarł 24 kwietnia 1993 wskutek komplikacji po kolejnym udarze mózgu. 
W 2012 prezydent RPA nadał mu pośmiertnie Platynowy Order Mapungubwe.

</doc>
<doc id="952658" url="https://pl.wikipedia.org/wiki?curid=952658" title="Wiktorowo (Witowo)">
Wiktorowo (Witowo)

Wiktorowo – część wsi Witowo w Polsce, położona w województwie wielkopolskim, w powiecie średzkim, w gminie Krzykosy.
W latach 1975–1998 Wiktorowo administracyjnie należało do województwa poznańskiego.

</doc>
<doc id="952659" url="https://pl.wikipedia.org/wiki?curid=952659" title="Sieu">
Sieu



</doc>
<doc id="952660" url="https://pl.wikipedia.org/wiki?curid=952660" title="Wygranka">
Wygranka

2 miejscowości w Polsce:

</doc>
<doc id="952661" url="https://pl.wikipedia.org/wiki?curid=952661" title="Luigi Amadeo di Savoia">
Luigi Amadeo di Savoia

Luigi Amedeo Giuseppe Maria Ferdinando Francesco di Savoia, książę Abruzzów (ur. 29 stycznia 1873 w Madrycie, zm. 18 marca 1933 w Jowhar niedaleko Mogadiszu w Somalii) – członek włoskiej rodziny królewskiej (dynastii sabaudzkiej), wojskowy (admirał), alpinista, podróżnik, badacz Alaski, Arktyki, Afryki i Azji o olbrzymim dorobku.
Urodził się w ostatnim roku panowania swego ojca Amadeusza I (króla Hiszpanii w okresie 1870-1873). Jego matką była królowa Maria Wiktoria. Wychował się w Turynie oraz w górzystym regionie Abruzji w środkowych Włoszech u stóp Gran Sasso (najwyższego pasma Apeninów), co miało ogromny wpływ na jego karierę alpinisty.
Wspinaczki alpejskie.
W młodości wszedł na szereg szczytów alpejskich, w tym Monte Rosa, Mont Blanc, m.in. 1894 odbył wspinaczke trudną granią Zmutt (3 przejście) na Matterhorn w towarzystwie jej pierwszego zdobywcy z 1879 r., Alberta F. Mummery'ego.
Najważniejsze wyprawy.
W roku 1897 dokonał swego pierwszego wielkiego wejścia, zdobywając Górę Świętego Eliasza na Alasce (5 489 m n.p.m.), czwarty co do wysokości z najwyższych szczytów w Ameryce Północnej, wyrastający niemal wprost znad morza, który odparł próby kilku wcześniejszych ekspedycji.
W okresie 1899-1900 książę Luigi Amedeo dowodził 20-osobową ekspedycją, która ówcześnie rekordowo zbliżyła się do bieguna północnego. Najpierw badacze dopłynęli na statku "„Stella Polare”" do Ziemi Franciszka Józefa (należącej do Rosji) i po zimowaniu na wyspie Rudolfa ruszyli ku pn. (jednak Luigi stracił w wyniku odmrożeń dwa palce u rąk i nie mógł uczestniczyć w jeździe saniami). 11 marca zaufany towarzysz Luigiego Amedea z wielu wypraw, kpt. Umberto Cagni na czele kilkuoosobowej ekipy wyruszył na zaprzężonych w psy saniach w stronę bieguna i 25 kwietnia 1900 roku dotarł do 86° 34' szer. geogr. północnej (nieco dalej ku północy niż dotychczasowy rekord Nansena z roku 1895, ok. 86° 14´ N). Grupa ta powróciła w dramatycznych okolicznościach po 104 dniach. Ekspedycja zbadała także pn. wybrzeża wyspy Rudolfa oraz dwie inne wyspy. Jedna z większych wysp archipelagu została później oficjalnie nazwana "Wyspą Luigiego" (ros. "Ostrow Łuidży").
W roku 1906 Luigi Amedeo udał się do Afryki równikowej, gdzie zdobył – jako pierwszy – najwyższe szczyty pasma górskiego Ruwenzori.
W 1909 r. podjął próbę zdobycia K2 w Karakorum. Zespół włoski kierowany przez księcia Abruzzów dotarł do wysokości około 6000 m n.p.m.. Prawdopodobnie zawiniło niedocenienie przez wspinaczy potrzeby aklimatyzacji. Wyprawa księcia Abruzzów była jednak krokiem milowym w drodze na szczyt K2, wyciągnięto z niej bowiem prawidłowy wniosek – grań południowo-wschodnia stanowi najdogodniejszą drogę ataku. To właśnie tę drogę wykorzystywały potem inne wyprawy, w tym zwycięska ekspedycja włoska z 1954 roku. Drogę tę nazwano z czasem "Żebrem Abruzzi" ("Żebrem Abruzzów", "Żebrem Księcia Abruzji" etc.) na cześć księcia Luigiego. Warto odnotować, także, że owocem tej wyprawy była pierwsza mapa fotogrametryczna okolic K2 w skali 1:100 000.
Jako wojskowy i polityk.
W czasie I wojny światowej Luigi Amedeo w stopniu admirała dowodził flotą włoską.
Po wojnie osiedlił się we wsch. Afryce, gdzie współtworzył kolonię z eksperymentalnym rolnictwem ok. 90 km na północ od Mogadiszu, nad rzeką Uebi Szebeli w dzisiejszej Somalii. Kolonię tę nazywano "Villaggio Duca degli Abruzzi" i okresowo stanowiła ona najbardziej wydajny rolniczo rejon w kraju (poprzednie nazwy Giohar, od 1960 Jowhar). Mimo zmian politycznych w metropolii i pogarszających się stosunków w rejonie, wyjazdu części włoskich osadników oraz podupadania na zdrowiu, pozostał tam aż do śmierci.
Pozostawiony dorobek.
Pozostawił po sobie wspomnienia z wyprawy do bieguna (wyd. ang. "On the „Polar Star” in the Arctic Sea", 1903; wyd. pol. "„Stella Polare” na Oceanie Lodowatym Północnym", 1905) oraz bogatą dokumentację topograficzną i fotograficzną Karakorum (w tym szeroko rozpowszechniane, doskonałe technicznie zdjęcia Vittorio Selli), która okazała się niezwykle pomocna dla wielu kolejnych ekspedycji z różnych krajów, w tym dla zakończonej sukcesem wyprawy na K2 w roku 1954 – zaś Włosi na długo stali się najlepszymi ekspertami od kartografii rejonu K2 i leżącego u jego stóp lodowca Baltoro. Na jego cześć nazwano krążownik włoski „Luigi di Savoia Duca degli Abruzzi”.

</doc>
<doc id="952662" url="https://pl.wikipedia.org/wiki?curid=952662" title="Rezerwat przyrody Wałachy">
Rezerwat przyrody Wałachy

Rezerwat przyrody Wałachy – postulowany rezerwat florystyczno-torfowiskowy na obszarze Wdzydzkiego Parku Krajobrazowego w gminie Kościerzyna. Ochronie rezerwatu podlegać będzie leśne jezioro Wałachy i zespół śródleśnych torfowisk wysokich i oczek wodnych otoczonych pasmem lasu. Obszar rezerwatu jest miejscem lęgowym żurawia i gągoła. Najbliższymi miejscowościami są Wdzydze i Gołuń.

</doc>
<doc id="952664" url="https://pl.wikipedia.org/wiki?curid=952664" title="La Luz Tacurú Fútbol Club">
La Luz Tacurú Fútbol Club



</doc>
<doc id="952666" url="https://pl.wikipedia.org/wiki?curid=952666" title="Wygranka (województwo wielkopolskie)">
Wygranka (województwo wielkopolskie)

Wygranka – przysiółek w Polsce położony w województwie wielkopolskim, w powiecie średzkim, w gminie Krzykosy.
W latach 1975–1998 miejscowość administracyjnie należała do województwa poznańskiego.

</doc>
<doc id="952668" url="https://pl.wikipedia.org/wiki?curid=952668" title="Ulice i place osiedla Podgrodzie w Olsztynie">
Ulice i place osiedla Podgrodzie w Olsztynie

Ulice i place na Podgrodziu w Olsztynie.
Dawne nazwy ulic do roku 1945 są w języku niemieckim.
Barczewskiego Walentego ks..
Do roku 1945 nazwa ulicy brzmiała Ring-Straße (ulica Okrężna). Ulica znajduje się na północnym Podgrodziu. Łączy skrzyżowanie alei Warszawskiej i ulic Śliwy, Polnej i Kazimierza Jagiellończyka w kierunek rzeki Łyny, gdzie kończy swój bieg na tle Szpitala Miejskiego w Olsztynie.
Nazwę ulicy zawdzięcza Walentemu Barczewskiemu, Warmiakowi, działaczowi narodowemu.
Borkowskiego Tadeusza ks..
Od 29 grudnia 2017 patronem ulicy jest ks. Tadeusz Borkowski, wieloletni proboszcz olsztyńskiej katedry, a następnie wikariusz generalny diecezji warmińskiej.
Od lat 70. XX w., kiedy zbudowano pierwsze bloki na Podgrodziu, do 29 grudnia 2017 patronem ulicy był Marian Gotowiec, rektor Wyższej Szkoły Rolniczej w Olsztynie, wiceminister państwowych gospodarstw rolnych, wieloletni przewodniczący Prezydium Wojewódzkiej Rady Narodowej w Olsztynie.
Ulica znajduje się na wschodnim Podgrodziu. Prowadzi od ulicy Barczewskiego w kierunku południowym, gdzie rozchodzi się na zachodnie i wschodnie części.
Gałczyńskiego Konstantego Ildefonsa.
Ulica na południu osiedla Podgrodzia. Powstała w latach 80. XX wieku, wraz z budową bloków mieszkalnych. Ulica prowadzi od okolicy skrzyżowania z aleją Obrońców Tobruku na południe do ulicy Iwaszkiewicza.
Nazwę ulica zawdzięcza Konstantemu Ildefonsowi Gałczyńskiemu, polskiemu poecie.
Iwaszkiewicza Jarosława.
Ulica zbudowana w latach 80. XX wieku, po wybudowaniu bloków mieszkalnych na Podgrodziu. Ulica znajduje się na południowym Podgrodziu. Ulica prowadzi od skrzyżowania z aleją Obrońców Tobruku do skrzyżowania z ulicą Tuwima.
Nazwę ulic zawdzięcza Jarosławowi Iwaszkiewiczowi, polskiemu pisarzowi, współtwórcy grupy poetyckiej Skamander.
Korczaka Janusza.
Ulica znajduje się na północnym Podgrodziu. Łączy ulicę Barczewskiego i prowadzi na południowy wschód do ulicy Borkowskiego.
Nazwa ulica zawdzięcza Januszowi Korczakowi, pedagogu, publicyście, który zginął w obozie koncentracyjnym Treblinka.
Knosały Ryszarda.
Do roku 1945 nazwa ulicy brzmiała Garten-Straße (ulica Ogrodowa). Ulica znajduje się na północnym Podgrodziu. Rozciąga się od ulicy Szrajbera, (przy dawnym Stadthof-Platz (placu Dworu Miejskiego) do alei Niepodległości (naprzeciwko Szkoły Podstawowej nr 10 im. Broniewskiego). Ulica sąsiaduje z placem Roosevelta. Przy ulicy znajdują się stare kamienice z początku XX wieku.
Przy ulicy znajdowała się pętla autobusów podmiejskich linii 14 i 84. Zatrzymywały się na niej także autobusy linii 1 i 6, jeżdżące tylko w kierunku Śródmieścia.
Nazwę ulica zawdzięcza Ryszardowi Knosale (ur. 21 lutego 1907- zm. 6 lutego 1945), nauczycielowi, działaczowi harcerskiemu i oświatowemu na Warmii.
Lengowskiego Michała.
Do roku 1945 nazwa ulicy brzmiała Kammerei-Gasse (ulica Miejskiego Skarbu - tj. miejskiej kasy lub urzędu skarbowego miasta). Ulica znajduje się na północnym Podgrodziu. Ulica po drugiej wojnie światowej nazywała się ulicą Wiejską. W późnych latach 60. XX wieku nazwę zmieniono na cześć zmarłego wówczas poety Michała Lengowskiego. Ulica łączy ulicę Barczewskiego do ślepej części ulicy z aleją Niepodległości pomiędzy boiskiem Szkoły Podstawowej nr 10 im. Broniewskiego a Wojewódzką Jednostką Ratowniczo-Gaśniczą nr 1 Państwowej Straży Pożarnej. Przy ulicy znajdują się w większości tereny zielone oraz bloki mieszkalne.
Nazwę ulicy zawdzięcza Michałowi Lengowskiemu (ur. 1873- zm. 1967), poecie polskiemu.
Mariańska.
Do roku 1945 nazwa ulicy brzmiała Marien-Gasse (ulica Mariańska). Ulica znajduje się na północno-wschodnim Podgrodziu. Łączy aleję Niepodległości z ulicą ks. Osińskiego. Ulica skręca w kierunku zachodnim przy znajdującym się przy niej, Szpitalu Miejskim w Olsztynie.
Nazwa ulicy pochodzi od Najświętszej Maryi Panny, a kapliczka maryjna znajduje się przy alei Niepodległości, nieopodal Szpitala Miejskiego.
Martuszewskiego Edwarda.
Krótka ulica na południowym Podgrodziu, wybudowana w latach 90. XX wieku. Ulica prowadzi od ulicy Iwaszkiewicza w kierunku rzeki Łyny. Zabudowana jest szeregowcami.
Nazwę ulicy zawdzięcza Edwardowi Martuszewskiemu, (ur. 14 marca 1921- zm. 27 lipca 1982 w Olsztynie), poecie polskiemu.
Niepodległości aleja.
Jedna z głównych alei Olsztyna, prowadzi od placu Roosevelta (skrzyżowanie ul. Szrajbera, ul. Śliwy i ul. Mochnackiego) do ulicy Pstrowskiego. Przy alei Niepodległości znajduje się Szpital Miejski oraz Wojewódzka Jednostka Ratowniczo-Gaśnicza nr 1 Państwowej Straży Pożarnej. W ciągu alei znajduje się Most Mariacki pomiędzy skrzyżowaniem z ulicą Kościuszki i skrzyżowaniem z ulicą Mariacką.
Obrońców Tobruku aleja.
Aleję wybudowano jako część trasy ruchu tranzytowego przez Olsztyn do Augustowa i Ogrodnik z Warszawy i Grudziądza, który teraz przyniósł się na ulice Tuwima oraz Synów Pułku. Aleja łączy aleję Warszawską i ulicę Armii Krajowej z aleją Sikorskiego. W ciągu alei znajduje się most nad rzeką Łyną.
Osińskiego Wacława ks..
Do roku 1945 nazwa ulicy brzmiała Ziegel-Straße (ulica Ceglana/Dachówkowa). Ulica znajduje się na północno-zachodnim Podgrodziu. Ulica prowadzi od ulicy Śliwy nieopodal Wojewódzkiej Jednostki Ratowniczo-Gaśniczej nr 1 Państwowej Straży Pożarnej, w kierunek południowy do ulicy Barczewskiego. Przy ulicy znajdują się w większości bloki mieszkaniowe. Dawniej pomiędzy ulicą a aleją Warszawską znajdowała się Lazarett-Straße (ulica Lazaretowa), która dziś już nie istnieje.
Nazwę ulicy zawdzięcza ks. Wacławowi Osińskiemu (ur. 1868- zm. 1945), księdzu, prezesowi i działaczowi IV dzielnicy Związku Polaków w Prusach Wschodnich, proboszczowi kościoła w Wuttrienen (Butryny pod Olsztynem).
Polna.
Ulica prowadzi od skrzyżowania alei Warszawskiej i ulic Śliwy, Barczewskiego i Kazimierza Jagiellończyka. Ulica znajduje się na zachodnim Podgrodziu. Prowadzi w kierunku południowym, zmierzając do ulicy Obrońców Tobruku. Przy ulicy znajdują się tereny niezabudowane oraz bloki mieszkalne.
Profesorska.
Ulica wybudowana w latach 70. XX wieku. Znajduje się na zachodnim Podgrodziu. Ulica prowadzi w kierunku południowym od ulicy Polnej do okolic północnej części alei Obrońców Tobruku przy skrzyżowaniu z aleją Warszawską i ulicy Armii Krajowej. Przy ulicy znajduje się bloki mieszkalne.
Roosevelta Franklina plac.
Plac znajduje się u zbiegu ulic Szrajbera, Śliwy, Mochnackiego i alei Niepodległości. Plac dawniej tętniący handlem, teraz odgrywa rolę miejsca przejazdu głównie ruchu miejskiego.
Rymkiewicza Aleksandra.
Ulica wybudowana w latach 80. XX wieku, wraz z budową bloków mieszkaniowych na Podgrodziu. Ulica znajduje się na zachodnim Podgrodziu. Jest to krótka uliczka odchodząca od ulicy Gałczyńskiego nieopodal alei Obrońców Tobruku. Znajdują się przy niej wyłącznie szeregowe domy jednorodzinne.
Nazwę ulicy zawdzięcza Aleksandrowi Rymkiewiczowi (ur. 1913- zm. 1983), poecie polskiemu.
Szrajbera Feliksa.
Ulica znajdująca się na obrzeżach północnego Podgrodzia i Śródmieścia Olsztyna, będąca przedłużeniem ulicy Pieniężnego, która łączy plac Roosevelta, czyli skrzyżowanie alei Niepodległości, ulicy Śliwy i ulicy Mochnackiego. Przy ulicy znajdują się niektóre budynki i wydziały UWMu.
Śliwy Alojzego.
Ulica jest jedną z głównych arterii Podgrodzia, łącząca Śródmieście z Kortowem i południowymi dzielnicami Olsztyna. Ulica Śliwy jest również łącznikiem placu Roosevelta (czyli skrzyżowanie alei Niepodległości, ulicy Szrajbera, i ulicy Mochnackiego) z aleją Warszawską, która prowadzi w kierunku wylotówki na Olsztynek i Warszawę.
Tuwima Juliana.
Ulica istniejąca jako droga o nawierzchni nieutwardzonej od XX wieku, jako połączenie Kortowa z Nagórkami. Do 1982 roku nosiła nazwę Mleczna. Dziś ulica jest częścią trasy tranzytowej ruchu z Olsztynka, Warszawy i Gdańska w kierunku Augustowa, Ogrodnik, Bezled i Kaliningradu. Ulica prowadzi równolegle do alei Obrońców Tobruku od skrzyżowania alei Warszawskiej i ulicy prof. Prawocheńskiego do skrzyżowania alei Sikorskiego i ulicy Synów Pułku, nieopodal hipermarketu Auchan.
W ciągu ulicy Tuwima znajduje się most na Łynie.
Warszawska aleja.
Aleja jest jedną z ważniejszych arterii komunikacyjnych miasta. Główna część alei zaczyna się przy skrzyżowaniu ulic Śliwy, Barczewskiego, Polnej i Kazimierza Jagiellończyka, i biegnie aż ku granicom administracyjnym miasta, jest także częścią drogi tranzytowej, łączącej Mazury z Olsztynkiem i dalej w stronę Gdańska, Warszawy oraz południowej Polski. Aleja również ciągnie się od skrzyżowania z ulicami Grunwaldzką, Mochnackiego i Prostą, gdzie jest ulicą ślepą. Przy alei znajduje się oddział olsztyński Generalnej Dyrekcji Dróg Krajowych i Autostrad, koszary wojskowe i niektóre budynki UWMu.
Ulice nieistniejące.
Lazarett-Straße (ulica Lazaretowa).
Ulica wybudowana za czasów Prus Wschodnich, która nie istnieje od roku 1945. Ulica już nieistniejąca była pomiędzy aleją Warszawską, ulicą Śliwy i ulicą ks. Osińskiego.
Nazwa ulicy pochodziła od lazaretu, dawnego określenia szpitala wojskowego, zwłaszcza szpitala polowego.

</doc>
<doc id="952669" url="https://pl.wikipedia.org/wiki?curid=952669" title="Șieu">
Șieu

Șieu – rzeka w północnej Rumunii, lewy dopływ Wielkiego Samoszu w zlewisku Morza Czarnego. Jej długość wynosi 71 km, powierzchnia zlewni – 1818 km².
Źródła Șieu znajdują się na zachodnim skraju Gór Kelimeńskich. Rzeka płynie na północny zachód przez północną część Równiny Transylwańskiej i uchodzi do Wielkiego Samoszu koło wsi Beclean. Șieu przyjmuje kilka dłuższych od siebie dopływów – Budac, Bystrzyca (prawe) i Dipșa (lewy).

</doc>
<doc id="952670" url="https://pl.wikipedia.org/wiki?curid=952670" title="II liga polska w piłce nożnej (2007/2008)">
II liga polska w piłce nożnej (2007/2008)

II liga 2007/2008 – 60. edycja rozgrywek drugiego poziomu ligowego piłki nożnej mężczyzn w Polsce. Wzięło w nich udział 18 drużyn, grając systemem kołowym. Sezon ligowy rozpoczął się 28 lipca 2007, a ostatnie mecze rozegrano 24 maja 2008. Pierwszą bramkę rozgrywek zdobył w 8. minucie meczu – zawodnik gospodarzy Martin Matúš (mecz zakończył się wynikiem 3:0).
Drużyny.
Objaśnienia:
Rozgrywki.
Uczestnicy rozegrali 34. kolejki ligowe po 8 meczów każda (razem 306 spotkań) w dwóch rundach: jesiennej i wiosennej. Sezon 2007/2008 był ostatnim przed reformą rozgrywek, która wprowadziła nowe nazwy dla I ligi (od 2008 – Ekstraklasa) i II ligi (od 2008 – I liga).
Pierwotnie zakładano, że mistrz i wicemistrz II ligi uzyskają awans do Ekstraklasy, zespół z 3. miejsca rozegra dwumecz barażowy o wejście do Ekstraklasy z 14. zespołem najwyższej klasy rozgrywkowej, zaś do „nowej” II ligi (trzeci poziom rozgrywkowy) spaść miały 4 ostatnie drużyny. Drużyny z miejsc 4–14 miały mieć zapewniony udział w „nowej” I lidze na kolejny sezon. Sytuacja ta zmieniła się jednak w związku z nałożeniem przez Polski Związek Piłki Nożnej kar degradacji na kilka klubów I ligi za udział w aferze korupcyjnej oraz wycofaniem się z rozgrywek Polonii Warszawa (fuzja z Dyskobolią Grodzisk Wielkopolski).
Kary degradacji nałożone przez PZPN.
Za działania korupcyjne w poprzednich sezonach karą degradacji zostały ukarane 3 kluby:

</doc>
<doc id="952671" url="https://pl.wikipedia.org/wiki?curid=952671" title="Piłka nożna w Polsce (2007/2008)">
Piłka nożna w Polsce (2007/2008)

Piłka nożna w Polsce – sezon 2007/2008

</doc>
<doc id="952673" url="https://pl.wikipedia.org/wiki?curid=952673" title="Dekanat Krzepice">
Dekanat Krzepice

Dekanat Krzepice – jeden z 36 dekanatów w rzymskokatolickiej archidiecezji częstochowskiej. Należy do regionu wieluńskiego.
Parafie.
W skład dekanatu wchodzi 10 parafii:

</doc>
<doc id="952676" url="https://pl.wikipedia.org/wiki?curid=952676" title="Stanford Research Institute">
Stanford Research Institute



</doc>
<doc id="952678" url="https://pl.wikipedia.org/wiki?curid=952678" title="Sestamibi technetu-99m">
Sestamibi technetu-99m

Sestamibi technetu-99m (skrótowo: "sestamibi") – organiczny związek chemiczny, radiofarmaceutyk znajdujący zastosowanie w scyntygrafii perfuzyjnej mięśnia sercowego i diagnostyce niektórych nowotworów, a także gruczolaków przytarczyc. 
Budowa i otrzymywanie.
Jest to kompleks kationowy, którego atom centralny stanowi radioizotop technetu, , a ligandami jest sześć anionów metoksyizobutyloizonitrylu (MIBI). Otrzymuje się go w wyniku ogrzewania przez 15 min. w wodnego roztworu i w obecności NaCl, , cysteiny, cytrynianu sodu i mannitolu.
Przeciwwskazania.
Preparatu nie należy podawać kobietom w ciąży i karmiącym. Kobietom w wieku rozrodczym zaleca się przeprowadzenie badania w pierwszych 10 dniach cyklu.
Działania uboczne.
Nie są znane. Należy przestrzegać przeciwwskazań do podawania radiofarmaceutyku.

</doc>
<doc id="952679" url="https://pl.wikipedia.org/wiki?curid=952679" title="SRI International">
SRI International

SRI International – jeden z najbardziej znanych na świecie ośrodków naukowych, założony w 1946 roku jako Stanford Research Institute, na uniwersytecie Stanforda. W 1977 roku stał się niezależną organizacją typu non-profit, niemającą związków z uniwersytetem. W ciągu pół wieku istnienia SRI uzyskał ok. 10 tys. patentów – instytut prowadzi badania na wielu polach nauki i techniki (także spoza głównych gałęzi nauki, jak paranaukowe badania z dziedziny np. parapsychologii), zarówno samodzielnie, jak i na zamówienie.
Jednym z najbardziej znanych naukowców związanych z instytutem jest Douglas Engelbart, wynalazca myszy komputerowej i jeden z pionierów hipertekstu. Z instytutem związana jest także agencja DARPA – jeden z twórców Internetu.

</doc>
<doc id="952682" url="https://pl.wikipedia.org/wiki?curid=952682" title="Sestamibi">
Sestamibi



</doc>
<doc id="952695" url="https://pl.wikipedia.org/wiki?curid=952695" title="Mieczysława Śleczkowska">
Mieczysława Śleczkowska

Mieczysława Śleczkowska (ur. 1849 gdzieś w Galicji, zm. 1910 w Krakowie) – polska pisarka książek dla dzieci. 
Była nauczycielką szkół ludowych. W 1894 ukończyła studia na Uniwersytecie Jagiellońskim. W 1897 została dyrektorką XIII Szkoły Wydziałowej w Krakowie im. Adama Mickiewicza (do-1909). Działała w Towarzystwie Nauczycieli Szkół Ludowych i Wydziałowych przy Oddziale Towarzystwa Pedagogicznego w Krakowie (TNSLiW) samego założenia go w roku 1903. W latach 1907-1908 była wiceprezesem zarządu Związku Nauczycieli Ludowych w Galicji.
Dzieła.
Była autorką następujących książek:

</doc>
<doc id="952697" url="https://pl.wikipedia.org/wiki?curid=952697" title="Club Sport Cartaginés">
Club Sport Cartaginés



</doc>
<doc id="952698" url="https://pl.wikipedia.org/wiki?curid=952698" title="Jezioro Klonowskie">
Jezioro Klonowskie

 
Jezioro Klonowskie (kasz. "Jezoro Klonowsczé") – przepływowe jezioro wytopiskowe w Polsce położone w województwie pomorskim, w powiecie gdańskim, w gminie Przywidz na obszarze Pojezierza Kaszubskiego.
Dane morfometryczne.
Powierzchnia zwierciadła wody według różnych źródeł wynosi od 7,5 ha do 11,42 ha.

</doc>
<doc id="952699" url="https://pl.wikipedia.org/wiki?curid=952699" title="Liptovská Mara">
Liptovská Mara

Liptovská Mara – zbiornik zaporowy na rzece Wag w północnej Słowacji, położony w regionie Liptów, na zachód od Liptowskiego Mikułasza.
Zbiornik retencyjny Liptovská Mara powstał w latach 1965–1975 poprzez przegrodzenie rzeki Wag zaporą ziemną, o długości w koronie blisko 1350 m i wysokości maksymalnej 45 m. Przy położeniu lustra wody na poziomie 560 m n.p.m. powierzchnia lustra wody wynosi 22 km². Górna wysokość robocza lustra wody wynosi 564,89 m n.p.m. Przy maksymalnej wysokości lustra 566 m n.p.m. powierzchnia zbiornika wynosi 27 km², a maksymalna głębokość (przy zaporze) ok. 43 m. Objętość zgromadzonej wody wynosi ok. 361,9 mln m³, co czyni Liptowską Marę drugim co do wielkości i objętości zgromadzonej wody zbiornikiem zaporowym Słowacji (po Jeziorze Orawskim).
Tuż poniżej zapory, we wsi Beszeniowa, powstał niewielki zbiornik wyrównawczy Beszeniowa.
Podczas budowy Liptovskej Mary wysiedlono, a następnie zalano całkowicie szereg liptowskich wsi: Liptovská Mara, Liptovská Sielnica, Paludza (stojący tam drewniany kościół ewangelicki rozebrano i zrekonstruowano w innym miejscu), Parížovce, Sokolče, Vrbie. Kilka dalszych wsi zalano częściowo: Bobrovník, Liptovský Trnovec, Benice. Mieszkańcy tych miejscowości jedynie w niewielkiej części osiedlili się przy brzegach jeziora (w Liptowskiej Sielnicy i w Liptowskim Trnovcu). Większość z nich przeniosła się do niedalekich miast: Rużomberku i Liptowskiego Mikułasza. Część zabytkowych obiektów mieszkalnych i gospodarczych z terenów zalanych przeniesiono do Muzeum Wsi Liptowskiej w Przybylinie.
Głównym zadaniem zbiornika jest regulacja i wyrównywanie przepływów Wagu dla potrzeb położonych niżej w jego dolinie elektrowni, należących do tzw. Kaskady Wagu. W zaporze zainstalowano także 4 turbiny wodne, o łącznej mocy 200 MW, produkujące rocznie blisko 270 GWh energii elektrycznej. Równie ważna jest funkcja przeciwpowodziowa zbiornika. Jezioro jest również dopuszczone do użytkowania rekreacyjnego, jednak ogranicza się ono aktualnie jedynie do jednego ośrodka we wsi Liptovský Trnovec na północno-wschodnim brzegu zbiornika, gdzie znajduje się kąpielisko i niewielka przystań. Dozwolony jest połów ryb zarówno z brzegu jak i z jednostek pływających.

</doc>
<doc id="952705" url="https://pl.wikipedia.org/wiki?curid=952705" title="Jezioro Bielawskie">
Jezioro Bielawskie

Jezioro Bielawskie, lokalnie Zbiornik Sudety, Zalew Sudety lub Jezioro Sudety – sztuczny zbiornik położony w południowo-zachodniej Polsce na zachodnich obrzeżach Bielawy, u północnego podnóża Gór Sowich, w województwie dolnośląskim w powiecie dzierżoniowskim w gminie Bielawa, 50 km od Wrocławia. Zbiornik ma powierzchnię 0,23 km², pojemność około 1,46 mln m³ i średnią głębokość 6,3 m.
Na terenie Jeziora Bielawskiego żyją liczne kaczki, łabędzie oraz okazy sieweczki rzecznej.
Historia.
Powstał w 1973 roku na dopływie rzeki Brzęczek, na zachód od Bielawy po wykonaniu od strony miasta zapory ziemnej wzmocnionej płytami żelbetonowymi od strony wewnętrznej.
Zbiornik utworzono jako zbiornik wody technologicznej dla bielawskich zakładów włókienniczych. Po upadłości zakładów włókienniczych w Bielawie pod koniec XX wieku, zbiornik pełni rolę akwenu sportowo-rekreacyjnego. Nazwę "Jezioro Bielawskie" oficjalnie ustalono 1 stycznia 2018 roku', wcześniej zbiornik nosił nieoficjalną nazwę "Zbiornik Sudety."
Normalny poziom piętrzenia wody w zbiorniku ustalony jest na poziomie 335,00 m npm. Zabezpieczeniem, że poziom ten nie będzie przekroczony, jest wieża przelewowa z koroną przelewu na rzędnej 335,00 m npm. Kształt przelewu wykonano według krzywej Creagera.
Camping Sudety.
Od 2021 łącznie z wszystkimi atrakcjami na jego terenie tworzy Camping Sudety.
Zarządza NIM Ośrodek Sportu i Rekreacji w Bielawie (OSiR). Na jego brzegu znajduje się ośrodek wypoczynkowy, pole kempingowe, basen z wodnym placem zabaw, plaża, wypożyczalnia sprzętu wodnego, wakeboard, wakepark, boisko sportowe i lokale gastronomiczne.
Na środku jeziora jest usypana wyspa, do której prowadzi most. Na Jeziorze Bielawskim można uprawiać windsurfing. Koło jeziora znajduje się basen familijny oraz Bielawski Klub Sportowy "Wielka Sowa". Przy Jeziorze Bielawskim zaczyna się Bieg Gladiatora.

</doc>
<doc id="952706" url="https://pl.wikipedia.org/wiki?curid=952706" title="Ulica Białobrzeska w Warszawie">
Ulica Białobrzeska w Warszawie

Ulica Białobrzeska – ulica w dzielnicy Ochota w Warszawie. 
Opis.
Nazwa ulicy, nadana w 1928, pochodzi od miejscowości Białobrzegi. 
Po 1930 pod nr 39 (u zbiegu z ul. Lelechowską) wzniesiono kamienicę Romana Felińskiego. Jej architektura jest przykładem „miękkiego” funkcjonalizmu – wybudowany w układzie liniowym trzypiętrowy dom otrzymał od strony ul. Białobrzeskiej półokrągłe wykusze. 
W latach 1930–1932 pod nr 44 wybudowano funkcjonalistyczny gmach Gimnazjum Żeńskiego Fundacji im. Wandy z Possetów Szachtmajerowej według projektu Romualda Gutta. Tynkowaną elewację ozdabiają pasy z surowej cegły na wysokości okien każdej z kondygnacji, co wprowadza poziomy układ fasady. Obecnie w budynku mieści się Zespół Szkół Specjalnych nr 109, wcześniej Szkoła Podstawowa nr 9 im. gen. dyw. Stefana Roweckiego „Grota”. 
Na odcinku od ulicy Rokosowskiej do Bitwy Warszawskiej 1920 Roku dominuje socrealistyczna zabudowa osiedla Ochota I, natomiast dalej na południe pierzeje tworzą bloki osiedla Szosa Krakowska.

</doc>
<doc id="952707" url="https://pl.wikipedia.org/wiki?curid=952707" title="Sărata">
Sărata

Sărata – rzeka w południowo-wschodniej Rumunii, lewy dopływ Jałomicy w zlewisku Morza Czarnego. Długość – 63 km, powierzchnia zlewni – 1334 km². 
Sărata wypływa na wschodnim krańcu wzgórz Istriţa w Subkarpatach Munteńskich. Płynie na południe przez Nizinę Wołoską, przyjmuje swój największy dopływ Ghighiu i uchodzi do Jałomicy koło miasta Urziceni.

</doc>
<doc id="952710" url="https://pl.wikipedia.org/wiki?curid=952710" title="Andriej Smirnow (reżyser)">
Andriej Smirnow (reżyser)

Andriej Smirnow (ros. Андрей Сергеевич Смирнов; ur. 12 marca 1941 w Moskwie) – radziecki i rosyjski reżyser oraz aktor filmowy.
Życiorys.
Jest synem znanego pisarza Siergieja Smirnowa. W 1962 roku ukończył studia na wydziale reżyserskim WGIK w klasie Michaiła Romma.
Debiutował w 1962 filmem "Ej, kto nibut'!" ("Эй, кто нибудь!"). Jego najsłynniejszym dziełem jest dramat "Dworzec Białoruski" (1970). Opowiada on historię weteranów wojennych, którzy wracali kiedyś z frontu właśnie na Dworzec Białoruski, a spotykają się po latach w Moskwie. W listopadzie 2011 miał swoją premierę jego film "Żyła sobie baba".
Smirnow wystąpił także w szeregu filmów jako aktor, m.in. w "Persona non grata" (2005) w reżyserii Krzysztofa Zanussiego.
Smirnow przewodniczył jury konkursu głównego na 46. MFF w Wenecji (1989).

</doc>
<doc id="952713" url="https://pl.wikipedia.org/wiki?curid=952713" title="Ząbrsko">
Ząbrsko

 
Ząbrsko (kasz. "Jezoro Zãbrsczé") – przepływowe jezioro wytopiskowe w Polsce położone w województwie pomorskim, w powiecie gdańskim, w gminie Przywidz na obszarze Pojezierza Kaszubskiego
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Ząbrsko". W różnych publikacjach i na mapach topograficznych jezioro to występuje pod nazwą "Małe Ząbrsko" lub "Jezioro Ząbrowskie" bądź też "Jezioro Ząbrskie".
Powierzchnia zwierciadła wody według różnych źródeł wynosi od 16,0 ha przez 21,0 ha do 22,2 ha.
Zwierciadło wody położone jest na wysokości 170,3 m n.p.m. lub 171,0 m n.p.m. Średnia głębokość jeziora wynosi 0,9 m, natomiast głębokość maksymalna 2,3 m.
W oparciu o badania przeprowadzone w 1991 roku wody jeziora zaliczono do II klasy czystości.

</doc>
<doc id="952716" url="https://pl.wikipedia.org/wiki?curid=952716" title="Cricov">
Cricov

Cricov – rzeka w południowo-wschodniej Rumunii, lewy dopływ Jałomicy w zlewisku Morza Czarnego. Długość – 69 km, powierzchnia zlewni – 577 km². 
Cricov wypływa na wzgórzach Prahovei w Subkarpatach Munteńskich. Płynie na południowy wschód, wypływa na Nizinę Wołoską i uchodzi do Jałomicy koło wsi Ologeni. Jedyny większy dopływ Cricova to Proviţa.

</doc>
<doc id="952717" url="https://pl.wikipedia.org/wiki?curid=952717" title="Comunicaciones FC">
Comunicaciones FC

Comunicaciones Fútbol Club – gwatemalski klub piłkarski z siedzibą w stołecznym mieście Gwatemala. Występuje w rozgrywkach Liga Nacional. Swoje domowe mecze rozgrywa na obiekcie Estadio Doroteo Guamuch Flores.
Historia.
Comunicaciones założony został w 1949 roku i gra obecnie w pierwszej lidze gwatemalskiej.

</doc>
<doc id="952720" url="https://pl.wikipedia.org/wiki?curid=952720" title="Kresomózgowie środkowe">
Kresomózgowie środkowe

Kresomózgowie środkowe - nieparzysta część kresomózgowia obejmująca pierwotne i wtórne połączenia półkul mózgu.
Budowa.
Do połączeń pierwotnych półkul mózgu należy blaszka krańcowa ("lamina terminalis").
Połączenia wtórne mózgu to:
Blaszka krańcowa ("lamina terminalis") jest ustawiona czołowo. Wchodzi w skład ściany komory trzeciej, ma kształt trójkątny, zwrócony podstawą do skrzyżowania wzrokowego.
Sklepienie ("fornix") jest skupiskiem łukowato biegnących włókien pomiędzy hipokampem a ciałami suteczkowatymi.
W przebiegu wyróżniamy strzępek hipokampa wychodzący z wydrążenia hipokampa, po wyjściu w rogu dolnego komory bocznej strzępek hipokampa przedłuża się w odnogę sklepienia. Odnogi obu półkul łączą się na wysokości ciała modzelowatego tworząc trzon sklepienia. Trzon ten następnie rozdziela się na dwa słupy podążające do odpowiednich ciał suteczkowatych.
Ciało modzelowate ("corpus callosum") łączy zazwyczaj odpowiadające sobie ośrodki korowe półkul mózgu. Włókna ciała modzelowatego tworzą w istocie białej promienistości, które można podzielić na część czołową, ciemieniową, potyliczną i skroniową. Włókna łączące bieguny czołowe tworzą kleszcze mniejsze, natomiast te, które łączą bieguny potyliczne tworzą kleszcze większe. Włókna ciała modzelowatego zagęszczają się w części środkowej tworząc pień.
Przegroda przeźroczysta ("septum pellucidum") jest ustawiona strzałkowo. Rozpięta jest pomiędzy ciałem modzelowatym i sklepieniem. Składa się z 2 blaszek, pomiędzy którymi leży jama przegrody. Leży pomiędzy rogami przednimi obu komór bocznych. W przegrodzie przeźroczystej znajdują się jądra należące do układu limbicznego.

</doc>
<doc id="952721" url="https://pl.wikipedia.org/wiki?curid=952721" title="Jezioro Głębokie (powiat gdański)">
Jezioro Głębokie (powiat gdański)

 
Jezioro Głębokie (kasz. "Jezoro Głãbòczé") – jezioro w woj. pomorskim, w pow. gdańskim, w gminie Przywidz, leżące na terenie Pojezierza Kaszubskiego.
Jest to przepływowe jezioro wytopiskowe.
Dane morfometryczne.
Powierzchnia zwierciadła wody według różnych źródeł wynosi od 37,5 ha do 40,3 ha.
Zwierciadło wody położone jest na wysokości 173,1 m n.p.m. lub m n.p.m. Średnia głębokość jeziora wynosi 10,2 m, natomiast głębokość maksymalna 22,0 m.
W oparciu o badania przeprowadzone w 1991 roku wody jeziora zaliczono do II klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Głębokie". W różnych publikacjach i na mapach topograficznych jezioro to występuje pod nazwą "Głęboczko".

</doc>
<doc id="952725" url="https://pl.wikipedia.org/wiki?curid=952725" title="Borowe-Gryki">
Borowe-Gryki

Borowe-Gryki – osada, część wsi Borowe-Chrzczany, położona w Polsce, w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.

</doc>
<doc id="952726" url="https://pl.wikipedia.org/wiki?curid=952726" title="Gadomiec-Wyraki">
Gadomiec-Wyraki

Gadomiec-Wyraki (do 2010 "Gadomiec-Wyroki") – kolonia w Polsce położona w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.

</doc>
<doc id="952727" url="https://pl.wikipedia.org/wiki?curid=952727" title="Ochrona przeciwpożarowa">
Ochrona przeciwpożarowa

Ochrona przeciwpożarowa – pojęcie związane z zapobieganiem i zwalczaniem pożarów.
Według ustawy o ochronie przeciwpożarowej polega na realizacji przedsięwzięć mających na celu ochronę życia, zdrowia i mienia lub środowiska przed pożarem, klęską żywiołową lub innym miejscowym zagrożeniem poprzez:
Jednostkami ochrony przeciwpożarowej w Polsce są:
Instrukcja bezpieczeństwa pożarowego.
Instrukcja bezpieczeństwa pożarowego (w skrócie IBP) – to dokument techniczny określający warunki ochrony przeciwpożarowej, które obowiązują w danym budynku, obiekcie budowlanym czy terenie. Opracowywany jest dla budynku lub strefy pożarowej. Opracowanie instrukcji bezpieczeństwa pożarowego jest obowiązkiem właścicieli, zarządców i użytkowników obiektów przeznaczonych do wykonywania funkcji użyteczności publicznej, zamieszkania zbiorowego, produkcyjnych, magazynowych oraz inwentarskich. Dokument ten ma na celu ustalenie wymagań przeciwpożarowych w zakresie organizacyjnym, technicznym, porządkowym itp., jakie należy uwzględnić w czasie eksploatacji budynku. Instrukcję opracowuje się również dla otwartych składowisk odpadów. Instrukcja bezpieczeństwa pożarowego powinna być aktualizowana co najmniej raz na dwa lata, a także zmianach sposobu użytkowania obiektu lub procesu technologicznego, które mają wpływ na zmianę warunków ochrony przeciwpożarowej.

</doc>
<doc id="952728" url="https://pl.wikipedia.org/wiki?curid=952728" title="Grabowo-Rżańce">
Grabowo-Rżańce

Grabowo-Rżańce – wieś w Polsce położona w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.

</doc>
<doc id="952732" url="https://pl.wikipedia.org/wiki?curid=952732" title="Góry Księżycowe">
Góry Księżycowe

Góry Księżycowe (łac. "Lunae Montes") – termin ukuty przez Ptolemeusza z Aleksandrii, żyjącego w II wieku n.e. matematyka, astronoma i geografa, który na sporządzonej przez siebie mapie Afryki tak oznakował leżące w pobliżu równika pasmo górskie, którego lodowce i śniegi miałyby być zaczynem źródeł Nilu.
Historia odkrycia.
Informacja o pokrytych śniegiem górach na południe od równika pochodziła od żyjącego za panowania cesarza Klaudiusza greckiego kupca znanego jako Diogenes. Ów Diogenes około 50 roku n.e. udał się drogą morską do wschodniej Afryki, gdzie podjął wyprawę w głąb lądu, docierając do dwóch wielkich zbiorników wodnych, skąd widział pasmo górskie o ośnieżonych szczytach. O wielkich jeziorach i górach pokrytych śniegiem wiedział już wcześniej nauczyciel i mentor Nerona, Seneka Młodszy.
Źródła Nilu Błękitnego nie zostały odnalezione do roku 1613 (mimo że pisał o nich już Strabon), kiedy to Pedro Páez, hiszpański misjonarz wysłany przez papieża Sykstusa V, ustalił, że źródłem Nilu Błękitnego jest jezioro Tana w dzisiejszej Etiopii, co w roku 1770 potwierdził Szkot James Bruce.
Znacznie trudniej było dotrzeć do źródeł Białego Nilu. W roku 1858 brytyjski badacz John Hanning Speke uznał, że Nil wypływa z Jeziora Wiktorii, co potwierdził w roku 1875 Henry Morton Stanley. Jednak w roku 1889 Stanley wespół z Mehmedem Eminem Paszą zbadał pasmo górskie Ruwenzori i ustalił, że przynajmniej część wód zasilających źródła Nilu pochodzi z rzeki Kagera i licznych strumieni wypływających z górskich lodowców. Z czego wynika, że Góry Księżycowe i Ruwenzori to jedno.
Pasmo Ruwenzori składa się z sześciu gór noszących imiona wybitnych badaczy – poszukiwaczy źródeł Nilu – Góra Stanleya (jej wierzchołek – Margherita – jest trzecim co do wysokości szczytem Afryki – 5109 m n.p.m.), Góra Speke’a, Góra Emina, Góra Bakera (od nazwiska brytyjskiego podróżnika sir Samuela White’a Bakera) i Góra Gessiego (od nazwiska włoskiego podróżnika Romlo Gessiego, który badał górny bieg Nilu do Jeziora Alberta w roku 1876). W roku 1906 włoski alpinista-arystokrata Luigi Amedeo di Savoia d’Abruzzi zdobył Górę Stanleya, nazywając jej najwyższy wierzchołek Margherita od imienia włoskiej królowej-matki.
Nie ma żadnego dowodu na to, że właśnie Ruwenzori widział w czasie swej wyprawy Diogenes. Być może oglądał jeden z dwóch najwyższych szczytów Afryki – górę Kenia lub Kilimandżaro – leżące znacznie bliżej wschodniego wybrzeża kontynentu, ale wobec tego, że nie ma tam wielkich zbiorników wodnych, przyjęło się nazywać „Górami Księżycowymi” właśnie pasmo Ruwenzori.
W kulturze.
W roku 1990 Bob Rafelson nakręcił film "Góry Księżycowe", który opowiada o wyprawie Richarda Francisa Burtona (Patrick Bergin) i Johna Hanninga Speke’a (Iain Glen) do źródeł Nilu.

</doc>
<doc id="952737" url="https://pl.wikipedia.org/wiki?curid=952737" title="Aleksandra Pachmutowa">
Aleksandra Pachmutowa

Aleksandra Nikołajewna Pachmutowa, ros. "Александра Николаевна Пахмутова" (ur. 9 listopada 1929 pod Wołgogradem) – radziecka i rosyjska kompozytorka piosenek popularnych i muzyki poważnej, m.in. dla orkiestr symfonicznych.
Życiorys.
W 1943 Pachmutowa została przyjęta do szkoły muzycznej przy Państwowym Konserwatorium Moskiewskim, które ukończyła w 1953.
Wśród ponad 400 skomponowanych przez nią piosenek wymienić można np. "Nadzieję" ("Надежда") śpiewaną przez Annę German, "Puszczę Białowieską" ("Беловежская пуща"), serię piosenek pt. "Gwiazdozbiór Gagarina" ("Созвездие Гагарина") oraz serię melodii skomponowanych z okazji igrzysk olimpijskich w Moskwie 1980 na czele z "Do widzenia Moskwo" ("До свиданья, Москва, до свиданья", który to utwór na uroczystości zamknięcia igrzysk olimpijskich wykonał Lew Leszczenko). Pachmutowa napisała także muzykę do licznych filmów. Wiele z tekstów do piosenek kompozytorki stworzył jej mąż Nikołaj Dobronrawow.
Od lat 60. cieszy się wielką popularnością, a do jej wielbicieli należał podobno sam Leonid Breżniew. Pachmutowa skomponowała m.in. piosenkę pt. "Mała Ziemia" ("Малая земля") poświęconą miejscu, które stało się symbolem rzekomo bohaterskiej przeszłości Breżniewa na froncie II wojny światowej.
Została odznaczona m.in. Medalem „Sierp i Młot” Bohatera Pracy Socjalistycznej (1990), Orderem Zasług dla Ojczyzny I i II klasy (2009 i 1999), dwukrotnie Orderem Lenina (1979, 1990), dwukrotnie Orderem Czerwonego Sztandaru Pracy (1967, 1971) oraz Orderem Przyjaźni Narodów (1986). Dwukrotna laureatka Nagrody Państwowej ZSRR (1975, 1982).

</doc>
<doc id="952739" url="https://pl.wikipedia.org/wiki?curid=952739" title="Club Social y Deportivo Comunicaciones">
Club Social y Deportivo Comunicaciones



</doc>
<doc id="952743" url="https://pl.wikipedia.org/wiki?curid=952743" title="Burka Band">
Burka Band

Burka Band (także Burqa Band) – afgański żeński zespół muzyczny założony pod koniec 2002 roku, w Kabulu, uważany za pierwszy zespół wykonujący muzykę pop po odsunięciu od władzy Talibów.
Burka Band założyła pod koniec 2002 roku perkusistka Nargiz, po spotkaniu niemieckiego producenta muzycznego. Zespół powstał w okresie odwilży po interwencji wojsk amerykańskich w Afganistanie w 2001 roku, i odsunięciu od władzy talibów. Trzy młode kobiety, ubrane w tradycyjne afgańskie stroje (burki zakrywające twarze oraz długie niebieskie szaty) nagrały amatorsko w szkole muzycznej swoje utwory. Utwór „Burka Blue” został zremiksowany przez Barbarę Morgenstern i wydany w Niemczech przez wytwórnię płytową Ata Tak. „Burka Blue” cieszyła się popularnością w Niemczech.
Teksty piosenek napisała główna wokalista Burka Band. 
Obawiając się potępienia i szykan ze strony konserwatywnych wyznawców islamu dziewczyny z Burka Bandu nie ujawniły swoich tożsamości. Perkusistka i wokalistka Nargiz przyznała, że o jej działalności wie tylko jej matka, siostra i kilku przyjaciół. Burka Band nigdy nie wystąpiła w Afganistanie, ale zespołowi udało się zagrać jeden koncert w Kolonii.
Obecnie zespół nie istnieje. Główna wokalistka Burka Band przeprowadziła się do Pakistanu.

</doc>
<doc id="952745" url="https://pl.wikipedia.org/wiki?curid=952745" title="Parafia Świętych Apostołów Piotra i Pawła w Parzymiechach">
Parafia Świętych Apostołów Piotra i Pawła w Parzymiechach

Parafia św. Apostołów Piotra i Pawła w Parzymiechach – parafia rzymskokatolicka w archidiecezji częstochowskiej, regionie wieluńskim, dekanacie krzepickim.
Zasięg parafii.
Chałków, Cieśle, Giętkowizna, Gligi, Grabarze, Kiedosy, Kleśniska, Napoleon, Parzymiechy, Rozalin, Szczepany, Troniny, Załęcze Małe, Zimnowoda
Historia.
Parafia erygowana w średniowieczu. Wzmiankowana pierwszy raz w 1459 roku. Na przełomie XVI/XVII wieku kościół zajęty przez kalwinów. Ponownie erygowana w połowie XVII wieku. Ostateczne granice ustalono w XX wieku.

</doc>
<doc id="952748" url="https://pl.wikipedia.org/wiki?curid=952748" title="Wybory parlamentarne w Polsce w 1928 roku">
Wybory parlamentarne w Polsce w 1928 roku

Wybory parlamentarne w Polsce w 1928 roku – wybory przeprowadzone 4 marca 1928 r. (do Sejmu) i tydzień później – 11 marca (do Senatu) po zakończeniu w 1927 roku poprzedniej kadencji. Dwa lata po dokonaniu przez Józefa Piłsudskiego zamachu majowego zwyciężyło nowo utworzone ugrupowanie sanacyjne, Bezpartyjny Blok Współpracy z Rządem.
Zasady.
Wybory odbywały się na podstawie ustawy z dnia 28 lipca 1922 r. ordynacja wyborcza do Sejmu RP. 372 posłów wybrano w 64 okręgach wyborczych. W dniu 15 marca Państwowa Komisja Wyborcza dokonała podziału 72 mandatów pomiędzy 9 list państwowych, z list które uzyskały posłów co najmniej w sześciu okręgach.
W wyborach uczestniczyło 717 list, z tego 137 nie przyłączonych do list państwowych i 580 list przyłączonych. Na okręg przeciętnie przypadało dwanaście list. 
Po wyborach wpłynęły 183 protesty wyborcze do Sądu Najwyższego. W większości dotyczyły one Kresów wschodnich. W marcu 1928 r. na wniosek PPS powołano w Sejmie komisję nadzwyczajną ds. nadużyć wyborczych.
Frekwencja.
W wyborach do Sejmu wzięło udział 11.728 360 osób, co stanowiło 78,3% uprawnionych do głosowania. Najwyższa frekwencja wystąpiła w okręgach: Katowice – 93,93%, Królewska Huta – 92,64%. Ostrów Wielkopolski = 90,46%, Konin – 89,96%, Szamotuły – 89,34, Powiat poznański – 89,15%, Cieszyn – 89,13%.
Najniższa frekwencja wyborcza była w okręgach: Poznań – miasto – 59,61%, Lwów – miasto – 61,12%, Nowogródek – 62,23%, Święciany – 62,30%, Łuck – 63,12%.
Wyniki.
W wyborach w marcu 1928 r. następujące listy uzyskały mandaty:

</doc>
<doc id="952749" url="https://pl.wikipedia.org/wiki?curid=952749" title="RC Haïtien">
RC Haïtien

Racing Club Haïtien – haitański klub piłkarski z siedzibą w mieście Port-au-Prince, stolicy państwa.
Historia.
Racing jest rekordzistą jeśli chodzi o liczbę tytułów mistrza Haiti. Klub ma na swym koncie także zwycięstwo w Pucharze Mistrzów CONCACAF.

</doc>
<doc id="952750" url="https://pl.wikipedia.org/wiki?curid=952750" title="Kwrite">
Kwrite



</doc>
<doc id="952751" url="https://pl.wikipedia.org/wiki?curid=952751" title="Ustnik (muzyka)">
Ustnik (muzyka)

Ustnik (dawniej "munsztuk") – w niektórych aerofonach przyrząd służący do wprowadzania w drganie słupa powietrza zawartego w przewodzie instrumentu muzycznego.
Pierwsze użycie w polszczyźnie notowane przed 1585. Muzyk przykłada go do ust i wdmuchuje przez niego powietrze do instrumentu, wprawiając wargi w wibracje. 
Większość ustników jest częścią samodzielną, nakładaną na instrument, jednak niektóre instrumenty (np. ligawka, cynk) posiadają zintegrowany ustnik.
Ze względu na konstrukcję, ustniki dzielą się na:
Ustnikiem nazywany jest też potocznie dziób.

</doc>
<doc id="952753" url="https://pl.wikipedia.org/wiki?curid=952753" title="Alicja w krainie czarów">
Alicja w krainie czarów



</doc>
<doc id="952754" url="https://pl.wikipedia.org/wiki?curid=952754" title="Alicja po drugiej stronie lustra">
Alicja po drugiej stronie lustra



</doc>
<doc id="952756" url="https://pl.wikipedia.org/wiki?curid=952756" title="Ustnik">
Ustnik



</doc>
<doc id="952759" url="https://pl.wikipedia.org/wiki?curid=952759" title="Chronologiczny wykaz odkryć planet, planet karłowatych i ich księżyców w Układzie Słonecznym">
Chronologiczny wykaz odkryć planet, planet karłowatych i ich księżyców w Układzie Słonecznym

Chronologiczny wykaz odkryć planet, planet karłowatych i ich księżyców w Układzie Słonecznym przedstawia w postaci tabelarycznej chronologiczny przegląd odkryć głównych obiektów w Układzie Słonecznym, takich jak: planety, planety karłowate i ich księżyce.
W dawnych czasach nadawanie nazw naturalnym satelitom nie zawsze miało miejsce w tym samym czasie, co ich odkrycie.
W poniższych tabelach nazwy księżyców są pogrubione, a nazwy planet i planet karłowatych – "pochylone". Dane w tabelach są uszeregowane według dat pierwszych publikacji o odkryciu. Daty są przypisane literami:
Tabela kolorów.
Planety, planety karłowate oraz ich naturalne satelity (księżyce) są opisane pod danymi kolorami:

</doc>
<doc id="952762" url="https://pl.wikipedia.org/wiki?curid=952762" title="Gostkowo (województwo kujawsko-pomorskie)">
Gostkowo (województwo kujawsko-pomorskie)

Gostkowo – wieś w Polsce, w województwie kujawsko-pomorskim, w powiecie toruńskim, w gminie Łysomice.
W latach 1975–1998 miejscowość należała administracyjnie do województwa toruńskiego. Według Narodowego Spisu Powszechnego (III 2011 r.) liczyła 538 mieszkańców. Jest piątą co do wielkości miejscowością gminy Łysomice.

</doc>
<doc id="952763" url="https://pl.wikipedia.org/wiki?curid=952763" title="Grabarka (dopływ Warty)">
Grabarka (dopływ Warty)

Grabarka ( "Sucha Struga") — potok, lewy dopływ Warty o długości 16,50 km i powierzchni zlewni 55,07 km².
Potok płynie w województwach śląskim (gmina wiejska Lipie) i łódzkim (gmina miejsko-wiejska Działoszyn). Ciek krasowy na Wyżynie Wieluńskiej biorący początek z kilku źródeł w rejonie wsi Parzymiechy, niknący w ponorze w sąsiedztwie Kolonii Lisowice i pojawiający się w wywierzysku przy korycie Warty na wschód od Lisowic.

</doc>
<doc id="952767" url="https://pl.wikipedia.org/wiki?curid=952767" title="Alianza FC">
Alianza FC

Alianza Fútbol Club – salwadorski klub piłkarski z siedzibą w stołecznym mieście San Salvador. Występuje w rozgrywkach Primera División. Swoje domowe mecze rozgrywa na obiekcie Estadio Cuscatlán.
Historia.
Klub Alianza założony został w 1960 i już kilka lat później, w 1966 i 1967 dwa razy z rzędu zdobył mistrzostwo Salwadoru. Jeszcze większe znaczenie miało zdobycie w 1967 Pucharu Mistrzów CONCACAF, którego to wyczynu udało się dokonać jak dotąd jedynie trzem klubom salwadorskim (licząc razem z Alianzą).

</doc>
<doc id="952769" url="https://pl.wikipedia.org/wiki?curid=952769" title="The Bled">
The Bled

The Bled – amerykańska grupa muzyczna, grająca post hardcore, z Tucson (Arizona).
Zespół koncertował wraz z Slipknot, Alexisonfire, The Dillinger Escape Plan, Thrice, Midtown, The Used, My Chemical Romance, Underoath, Senses Fail i AFI. Na pierwszej trasie koncertowej grupa zagrała wspólnie z Protest the Hero. W 2007 roku grupa uczestniczyć będzie w trasie Projekt Revolution razem z Mindless Self Indulgence, Saosin, Styles of Beyond i Madina Lake. Premiera ich najnowszego albumu zatytułowanego "The silent treatment" przewidziana jest na 25 września 2007.

</doc>
<doc id="952770" url="https://pl.wikipedia.org/wiki?curid=952770" title="Ch’ŏnt’ae chong">
Ch’ŏnt’ae chong

Ch'ŏnt'ae chong (천태) – koreańska szkoła buddyjska będąca odpowiednikiem chińskiej szkoły tiantai zong (天台宗).
Szkoła ta została założona przez Hyŏngwanga, który działał w latach 539–575. Podróżował on do Chin, gdzie rozpoczął studia buddyjskie; jego nauczycielem był Nanyue Huisi (515–577), jeden z dwu prekursorów idei tiantai i nauczyciel Zhiyi (538–597). Hyŏngwang powrócił do Korei i zdobył sławę jako nauczyciel swojej szkoły.
W tym samym czasie nauki tej tradycji wprowadził do królestwa Goguryeo mnich P'ayak (562–613), uczeń samego Zhiyi. Według niektórych historycznych przekazów Yŏngwang z Silli był również uczniem Zhiyiego, jednak ponieważ miał on przybyć do Chin w okresie 601-604, a Zhiyi zmarł w 597 r., jest niemożliwe aby się spotkali.
W okresie Zjednoczonego Państwa Silla, mnich Nangji działający w latach 661–680, prowadził nauczanie Sutry Lotosu, głównego tekstu szkoły, co zjednało mu sławę, a jego czyny przysporzyły mu opinię cudotwórcy.
Tradycja ta jednak w konfrontacji z rozwiniętymi szkołami hwaŏm i sŏn nie osiągnęła statusu niezależności i dopiero wysiłki Taegaka Ŭich'ŏna (1055–1101) doprowadziły ją do pełnej autonomii. Zainteresował się on naukami ch'ŏnt'ae chong po przeczytaniu "Pŏphwa chongyo" autorstwa słynnego Wŏnhyo, którego sam Ŭich'ŏn uważał za właściwego założyciela szkoły. Równocześnie zetknął się także z naukami Ch'egwana, który w 960 r. udał się do Chin i po powrocie stał się najważniejszą postacią szkoły, pozostawiając po sobie tekst "Tiantai sijiao".
Ŭich'ŏn tak rozwinął szkołę, że dopiero on jest uważany za jej założyciela. Otrzymał wsparcie dworu, popierającego tę synkretyczną, czyli równocześnie i ekumeniczną tradycję, niestety zmarł w 46 r. życia, co zatrzymało dalszy rozwój tej szkoły.
Ŭich'ŏn chciał wykorzystać synkretyczny charakter nauk ch'ŏnt'ae do połączenia szkół sŏnu ze szkołami kyo (doktrynalnymi). Uważał on, że zarówno sŏn jak i kyo zapomniały o tym, że medytacja była pierwotnie intergralną częścią praktyki wszystkich szkół buddyjskich, łącznie z tymi nastawionymi tylko na studiowanie tekstów. Jednak stopniowo zarówno sŏn jak i kyo spolaryzowały swoje poglądy; szkoły doktrynalne zajęły się niemal wyłącznie studiami teoretycznymi pomijając medytację, a szkoły sŏn porzuciły studia tekstów, całkowicie faworyzując medytację. Ŭich'ŏn całkowicie skrytykował obie te postawy – bronił zarówno studiowania jak i medytacji, jako wzajemnie się uzupełniających.
Jednak zdecydowanie mocniej zaatakował szkołę sŏn. Prawdopodobnie był to skutek uprzedzeń szkoły tiantai do chanu w Chinach. Przypomniał, że Bodhidharma przekazał z miskami i szatą swojemu następcy również
"Sutrę Lankawatarę", a Huineng nauczał "Sutry Diamentowej" i "Pradźniaparamity". Jednak sŏn w Korei o tym zapomniał i bardzo ciasno zrozumiał wypowiedź Bodhidharmy "bez słów i mowy". Dla Ŭich'ŏna sŏn był na pograniczu "herezji".
Po jego śmierci tradycja ta stała się szybko jedną z wielu. Jednak jego nastawienie przeciw szkołom sŏn nie wprowadzało ducha zgody do sangi buddyjskiej, więc szkoły sŏn odsunęły się jeszcze bardziej. Z pewnego punktu widzenia jego działania spowodowały oczywiste wzmocnienie się szkół sŏn, gdyż najpierw zgromadził on wokół siebie licznych, najbardziej utalentowanych mnichów ze wszystkich 9 górskich szkół sŏn w celu pomocy przy rozwijaniu szkoły ch'ŏnt'ae, a później wyrzucił wszystkie teksty sŏnu ze swojej kompilacji "Uzupełnienie do Tripitaki". Nadało to szkołom sŏn impet i energię.
Ironia historii sprawiła, że tradycja ch'ŏnt'ae w jakiś czas potem w opinii społeczeństwa, zaczęła być traktowana jako jedna ze szkół sŏn. Cios ostateczny został zadany w szóstym roku panowania króla Sejonga (pan. 1418–1450), gdy nastąpiło skomasowanie siedmiu tradycji buddyjskich w Korei – w dwie: szkołę medytacyjną i szkołę doktryny. Ch'ŏnt'ae została włączona do zjednoczonej wcześniej szkoły sŏn – chogye.
Obecnie tradycja ch'ŏnt'ae/cheontae jest odrębnym zakonem, jednak jest bardzo zbliżona do tradycji chogye.
Zobacz:

</doc>
<doc id="952771" url="https://pl.wikipedia.org/wiki?curid=952771" title="Śląskie Centrum Dziedzictwa Kulturowego w Katowicach">
Śląskie Centrum Dziedzictwa Kulturowego w Katowicach

Śląskie Centrum Dziedzictwa Kulturowego w Katowicach − nieistniejąca wojewódzka samorządowa instytucja kultury, która zajmowała się szeroko pojętą ochroną dziedzictwa kulturowego na terenie województwa śląskiego. Centrum realizowało zadania dotyczące zarówno sfery materialnej, jak i niematerialnej środowiska kulturowego zajmując się:
Obecnie jest działem Instytutu Myśli Polskiej im. Wojciecha Korfantego.
Historia.
Centrum powstało w 1992 roku jako Centrum Dziedzictwa Kulturowego Górnego Śląska. Inicjatorem i założycielem był ówczesny Wojewoda katowicki Wojciech Czech. Reforma administracyjna w Polsce, która weszła w życie 1 stycznia 1999 roku spowodowała podporządkowanie instytucji władzom samorządowym województwa. W 2003 roku Centrum zmieniło nazwę na Śląskie Centrum Dziedzictwa Kulturowego w Katowicach.
18 kwietnia 2016 uchwałą Sejmiku Województwa Śląskiego Śląskie Centrum Dziedzictwa Kulturowego w Katowicach zostało połączone z Regionalnym Ośrodkiem Kultury w Katowicach tworząc Regionalny Instytut Kultury w Katowicach.
W latach 2011-2016 Śląskie Centrum Dziedzictwa Kulturowego było partnerem stowarzyszenia Wikimedia Polska w projekcie Wiki Lubi Zabytki.
Działalność.
Celami działania Śląskiego Centrum Dziedzictwa Kulturowego w Katowicach były między innymi: podejmowanie i koordynowanie działań związanych z ochroną zabytków i opieką nad zabytkami województwa śląskiego, dokumentowanie zabytków, kształtowanie świadomości mieszkańców regionu w zakresie ochrony dziedzictwa kulturowego, popularyzacja wiedzy o zabytkach województwa śląskiego. W ramach realizacji celów Centrum:
Przy centrum działała biblioteka i archiwum ze zbiorem fotografii miast i osiedli wiejskich, a także zdjęć lotniczych.
Sesje konserwatorskie.
Śląskie Centrum Dziedzictwa Kulturowego w Katowicach we współpracy ze Śląskim Wojewódzkim Konserwatorem Zabytków organizowało corocznie sesję konserwatorską połączoną z promocją kolejnych tomów „Wiadomości konserwatorskich województwa śląskiego”. Do 2015 roku ukazało się 7 tomów „Wiadomości konserwatorskich” o zróżnicowanej tematyce (odkrycia, zamki-pałace, architektura drewniana, gotyk, zabytki przemysłu i techniki, architektura mieszkaniowa, zabytki związane z wodą).
Działalność wydawnicza.
Śląskie Centrum Dziedzictwa Kulturowego było wydawcą wielu publikacji związanych z dziedzictwem kulturowym regionu, w tym serii „Badania archeologiczne na Górnym Śląsku i w Zagłębiu Dąbrowskim”.

</doc>
<doc id="952772" url="https://pl.wikipedia.org/wiki?curid=952772" title="Dzierżążno (jezioro)">
Dzierżążno (jezioro)

 
Dzierżążno (kaszb. "Jezoro Dzérżãżno") – jezioro wytopiskowe w Polsce położone w województwie pomorskim, w powiecie kartuskim, w gminie Kartuzy na Pojezierzu Kaszubskim ("Kartuski Obszar Chronionego Krajobrazu").
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Dzierżążno". Nazwa pobliskiej wsi zapisana jako "Derisno" pochodzi z 1241 roku. Jej podstawą jest nazwa rośliny wodnej dzierzęga lub też dzierżęga. Wyraz ten bywa odnoszony do rzęsy lub trawy turzycy, ale na Kaszubach jest to knieć błotna. Rośnie ona w 2010 r. przy brzegu tego jeziora. Zapewne knieć błotna (kasz. "dzerzãga") rosła tu na podmokłym gruncie od wieków. W różnych publikacjach i na mapach topograficznych jezioro to występuje pod nazwą "Jezioro Dzierżąskie".
Powierzchnia zwierciadła wody według różnych źródeł wynosi od 21,0 ha do 23,87 ha.
Zwierciadło wody położone jest na wysokości 164,5 m n.p.m. do 180 m n.p.m.

</doc>
<doc id="952773" url="https://pl.wikipedia.org/wiki?curid=952773" title="Jeleń (województwo łódzkie)">
Jeleń (województwo łódzkie)

Jeleń – nieoficjalna nazwa osady w Polsce położona w województwie łódzkim, w powiecie tomaszowskim, w gminie Tomaszów Mazowiecki.
Nazwa występuje na skanie map w geoportal, nie występuje w zestawieniu geoportal i TERYT. Nazwa z nadanym identyfikatorem SIMC występuje w zestawieniach archiwalnych TERYT 2000 r.
W latach 1975–1998 miejscowość administracyjnie należała do województwa piotrkowskiego.
Jeleń leży na południowy wschód od Tomaszowa Mazowieckiego, w kompleksie leśnym przy drodze wojewódzkiej nr 713. W pobliskim lesie zachowany zespół dużych schronów z czasów II wojny światowej, przeznaczonych dla niemieckich pociągów sztabowych, w związku z tworzoną wówczas przez Niemców jedną z głównych kwater Hitlera.

</doc>
<doc id="952774" url="https://pl.wikipedia.org/wiki?curid=952774" title="Łękołody">
Łękołody



</doc>
<doc id="952775" url="https://pl.wikipedia.org/wiki?curid=952775" title="Pass the Flask">
Pass the Flask

Pass the Flask – album muzyczny The Bled.

</doc>
<doc id="952779" url="https://pl.wikipedia.org/wiki?curid=952779" title="Maurycy Eustachy Potocki">
Maurycy Eustachy Potocki

Maurycy Eustachy Ludwik Potocki herbu Pilawa (ur. 13 stycznia 1812 w Warszawie, zm. 13 stycznia 1879 w Krzeszowicach) – syn Aleksandra Stanisława Potockiego, brat Augusta Potockiego, ojciec Augusta Potockiego. To na jego cześć część Wilanowa położoną na wschodnim brzegu Jeziora Wilanowskiego (dawny zwierzyniec Sobieskiego) i przekształconą w park romantyczny, jego dziadkowie – Stanisław Kostka Potocki i Aleksandra – nazwali Morysinem. Był właścicielem dóbr Jabłonna oraz Zator. Był oficerem wojska polskiego, służył w 5 Pułku Ułanów, 3 marca 1831 odznaczony krzyżem złotym orderu Virtuti Militari.
W 1859 jego tytuł hrabiowski uzyskał potwierdzenie w Rosji, mianowany tamże szambelanem.
W latach 1861–1865 ufundował kościół w Chotomowie.
Jako właściciel dóbr wiśnickich w 1868 otrzymał tytuł honorowego obywatelstwa Nowego Wiśnicza.
Członek Towarzystwa Rolniczego w Królestwie Polskim z powiatu warszawskiego w 1858 roku.

</doc>
<doc id="952803" url="https://pl.wikipedia.org/wiki?curid=952803" title="Duże Kiełpino">
Duże Kiełpino

Duże Kiełpino (kaszb. "Jezoro Kôłpińsczé Wiôldżé") – jezioro wytopiskowe w Polsce położone w województwie pomorskim, w powiecie kartuskim, w gminie Kartuzy na Pojezierzu Kaszubskim ("Kartuski Obszar Chronionego Krajobrazu").
Ogólna powierzchnia: 16,89 ha

</doc>
<doc id="952807" url="https://pl.wikipedia.org/wiki?curid=952807" title="Małe Jezioro (powiat kartuski)">
Małe Jezioro (powiat kartuski)

 
Małe Jezioro (kaszb. "Jezoro Kôłpińsczé Môłé") – jezioro w woj. pomorskim, w pow. kartuskim, w gminie Kartuzy na północ od wsi Kiełpino, leżące na terenie Pojezierza Kaszubskiego.
Dane morfometryczne.
Powierzchnia zwierciadła wody według różnych źródeł wynosi od 7,7 ha do .
Zwierciadło wody położone jest na wysokości 165,7 m n.p.m. 
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Małe Jezioro". .

</doc>
<doc id="952855" url="https://pl.wikipedia.org/wiki?curid=952855" title="Congrong lu">
Congrong lu

Congrong lu (從容錄) – Zapiski Wielkiego Spokoju (jap. Shōyō-roku; wiet. Thong dong lục) – zbiór gong’anów (jap. kōan).
Zapiski (...) są zbiorem 100 gong’anów. Wybrał je i skomentował mistrz chan Hongzhi Zhengjue znany także jako Tiantong Hongzhi i Tiantong Zhengjue (1083/91–1157/59). Nazwa dzieła pochodzi od nazwy pustelni mistrza, który przebywał w niej na odosobnieniu. Mistrz ten ocalił chylącą się do upadku szkołę caodong (jap. sōtō). Słynna jest jego polemika z mistrzem chan szkoły linji Dahui Zonggao (1089–1163), jednak wbrew temu, co się potocznie sądzi, byli przyjaciółmi i nawzajem się zawsze wspierali. 
Polemika między nimi dotyczyła kwietyzmu, który stał się chorobą ówczesnego chanu. Dahui podkreślał raczej metodę Koanową, a Hongzhi raczej spokojne siedzenie. Ale Dahui nie unikał spokojnego siedzenia, a Hongzhi – pracy z gong’anami. Dahui podkreślał, że spokój jest jedynie środkiem praktyki, a nie jej końcem, do czego zdaje się zmierzano w szkole caodong.
Te różnice widać w obu wielkich zbiorach gong’anów "Biyan lu" (Zapiski Błękitnej Skały) i "Congrong lu". Oba teksty pod względem artystycznym są na takim samym, najwyższym poziomie. Jednak gong’any z "Zapisków Błękitnej Skały" są bardziej gwałtowne, dynamiczne i energiczne, podczas gdy te z "Zapisków Wielkiego Spokoju" są bardziej stonowane, spokojniejsze, cichsze. Jak powiedział opat Zen Mountain Center w Tassajara "Niektórzy ludzie mogą powiedzieć, że są bardziej literackie, ale ja wolałbym powiedzieć babcine, bardzo kochające i bardzo subtelne".
Oryginalny tekst "Zapisków (...)" zaginął w Chinach północnych w czasie licznych najazdów mongolskich. Został on zrekonstruowany przez mistrza chan Wansonga Xingxiu na żądanie jednego z jego uczniów, polityka, początkowo konfucjanisty a potem buddysty Yelü Chucaia. Wansong nie dość, że tekst zrekonstruował, to obdarzył go jeszcze własnymi komentarzami.
Zbiór ten był wykorzystywany do praktyki chan przez niektórych mistrzów szkoły caodong i jest w dalszym ciągu w użyciu w szkole sōtō.

</doc>
<doc id="952865" url="https://pl.wikipedia.org/wiki?curid=952865" title="Plac Karola Miarki w Katowicach">
Plac Karola Miarki w Katowicach

Plac Karola Miarki w Katowicach – plac usytuowany w Śródmieściu Katowic, po południowej stronie torów kolejowych. Położony jest na styku ulic: Jana Kochanowskiego, Wita Stwosza (od wschodu), Tadeusza Kościuszki i Stefana Batorego (od zachodu). Od strony wschodniej znajduje się wylot ulicy Jagiellońskiej, zaś od zachodniej ulicy Mikołaja Kopernika.
Historia.
Plac został wytyczony w okresie szybkiej rozbudowy śródmieścia na przełomie XIX i XX wieku. Opiekował się nim w miarę swoich możliwości założony w 1874 niemiecki Związek Upiększania Miasta (niem. Verschönerungsverein), który jednak zdobywał środki na swą działalność z dorywczych składek mieszkańców miasta. Dopiero ok. 1910 magistrat ówczesnych Katowic udzielił pierwszej pomocy materialnej na posadzenie drzew i urządzenie regularnego skweru. W dwudziestoleciu międzywojennym w budynku przy pl. K. Miarki 1 funkcjonował oddział towarzystwa ubezpieczeniowego "Patria" i oddział Warszawskiego Towarzystwa Ubezpieczeń. W 1932 na placu wybudowano stację pomp.
W okresie Rzeszy Niemieckiej (do 1922) i w latach niemieckiej okupacji Polski (1939–1945) plac nosił nazwę "Blücherplatz".
Pomnik.
Na placu znajduje się pomnik Stanisława Moniuszki, wpisany do Ewidencji Miejsc Pamięci Województwa Śląskiego. Autorem przedwojennego pomnika, odsłoniętego 8 czerwca 1930, był rzeźbiarz Wincenty Chorembalski. Pomnik powstał z inicjatywy kompozytora i dyrygenta Stefana Mariana Stoińskiego – prezesa Związku Śląskich Kół Śpiewaczych. Po wojnie, w 1959, pomnik odbudowano.
Obiekty zabytkowe.
Przy placu K. Miarki znajdują się historyczne kamienice:
Opis.
Tuż za pomnikiem, od strony zachodniej, zlokalizowane jest jedno z targowisk miejskich - niewielki bazar, oferujący głównie warzywa, owoce, nabiał i kwiaty. Na placu K. Miarki istnieje pętla tramwajowa linii nr 1 i 11 oraz przystanek tramwajowy. Od strony ulicy Wita Stwosza znajduje się siedziba spółki "Miastoprojekt-Katowice". W podziemiach siedziby firmy znajduje się kryty basen.
Plac K. Miarki jest swego rodzaju atrakcją dendrologiczną. Rosną tutaj: kasztanowiec żółty ("Aesculus flava"), iglicznia trójcierniowa ("Gleditsia triacanthos Inermis"), robinie akacjowe ("Robinia pseudoacacia"), wiśnie piłkowane ("Prunus serrulata"), wierzba płacząca ("Salix alba Tristis"), klony, lipy, grab. Spośród krzewów występują: bzy lilaki ("Syringa vulgaris"), karagany syberyjskie ("Caragana arborescens"), wiciokrzewy tatarskie ("Lonicera tatarica"), jaśminowce ("Philadelphus"), parczeliny trójlistkowe ("Ptelea trifoliata"), śnieguliczki ("Symphoricarpos albus") oraz tawuły van Houtte’a ("Spiraea Vanhouttei").
Plac pełni funkcje rekreacyjne. Po roku 2000 wybudowano fontannę "Karlik", która składa się z trzech elementów: fontanny centralnej obudowanej płytami granitowymi w kolorze jasnoszarym oraz dwóch, umieszczonych symetrycznie fontann bocznych; ogółem ma dwadzieścia dziewięć dysz (tryskaczy). Nazwę wymyślił 12-letni Sebastian Koenig.

</doc>
<doc id="952867" url="https://pl.wikipedia.org/wiki?curid=952867" title="Haein sa">
Haein sa

Haein sa (Klasztor Pieczęci Oceanu 해인사) – klasztor buddyjski w Korei Południowej na górze Kaya (가야산) w prowincji Południowy Kyŏngsang (Kyŏngsangnam-to 경상 남도).
Historia klasztoru.
Jeden z najsłynniejszych klasztorów buddyzmu koreańskiego. "Hae" znaczy ocean, "in" – odbicie, pieczęć. W terminologii buddyjskiej jest to synonimiczne pojęcie do samadhi i zostało zaczerpnięte z Sutry Avatamsaki. Według legendy klasztor został założony w 802 r. przez dwóch mnichów Sununga i Ijonga po ich powrocie z Chin, z którymi wiązano cudowne zdarzenia. Jednak znany pisarz i kaligraf Ch'oe Ch'iwon, który spędził w tym klasztorze ostatnie lata swojego życia, zapisał bardziej prawdopodobną historię, że klasztor został wybudowany w 802 r. przez Sununga, który w Chinach osiągnął oświecenie. Wdowa królewska po usłyszeniu o tym przyjęła buddyzm jako swoją religię i obdarowała klasztor oraz wspierała go. Po śmierci Sununga rozbudowę klasztoru prowadził jego uczeń Ijong. Jest obecnie 12. parafialną świątynią (zarządza 23 innymi klasztorami) oraz należy do 5 klasztorów systemu ch'ongnim i 3 słynnych klasztorów „trzech skarbów” (kor. sambosach'al lub sambo chongch'al) obok Songgwang-sa i T'ongdo sa. Haein jest klasztorem skarbu Dharmy ze względu na przechowywane płyty z sutrami.
W tym właśnie klasztorze przechowywane są drewniane płyty Tripitaki (81,258). Znajdują się one w dwóch budynkach bibliotecznych. Wykonanie ich zajęło 16 lat. Ponieważ wszystkie płyty wykazują ten sam styl pisma, uważa się, że wyrzeźbiła je jedna osoba. Jest to już trzecia koreańska Tripitaka. Dwie poprzednie zostały wywiezione (w 1021 r.) i spalone (1231 r.) przez Mongołów.
Jak większość bram wejściowych w klasztorach koreańskich i ta nosi nazwę Iljumun – Brama 1-filarowa – niezależnie od ilości filarów, które posiada. Zwrot „ilju” nakierowuje na stan umysłu praktykującego buddyzm: skupionego „jednego umysłu”. Napis wejściowy nad bramą oznajmia „Klasztor Haein na górze Kaya”.
Głównym budynkiem klasztoru jest Taejŏkkwangjon (Gmach wielkiej ciszy i światła. Kulturalna cenna własność prowincji nr 256). Poświęcony on jest głównemu buddzie szkoły hwaŏm Wajroczanie (kor. Piroch'ana). Oryginalny budynek spłonął i został odrestaurowywany w 1817 r. z poprawkami w 1971 r. Budynek ten zawiera wiele wyobrażeń buddy w triadzie z bodhisattwami Mandziuśrim i Samantabhadrą.
Najpewniej z IX w. pochodzi 3-kondygnacyjna stupa ok. 6-metrowej wysokości. Jest to jedna z najwyższych stup z tego okresu. Mniej więcej z tego samego okresu pochodzi kamienna latarnia.
W klasztorze znajduje się także stela wybitnego mnicha Wŏngyonga Wangsa pochodząca z 1125 r. Została tu przeniesiona w 1961 r. z klasztoru Wŏngyonga – P'anya.
W okolicy znajduje się także 16 pustelni oraz miejsca praktyki "górskich mnichów" (mnisi, którzy praktykują raczej samotnie w odległych górskich zakątkach), których jest ok. 500. Jedną z takich pustelni jest Hongje am. Została ona wybudowana w 1608 r. i rezydował w niej znany mnich Samyŏng Yujŏng. Na terenie pustelni znajduje się stupa mistrza, stela oraz pudo (rodzaj urny na relikty po mnichach). Stupa należy do Cennych kulturalnych własności prowincji Południowy Kyŏngsang (nr 145). Po zniszczeniu steli w 1943 r. przez Japończyków, została ona zrekonstruowana w 1958 r. Inne pustelnie to m.in. Wŏndang am, Yongtapsŏnwŏn, Samsŏn am, Yaksu am, Kugir am, Chijog am, Paeknyŏn am i Huirangdae.
W klasztorze przebywa ok. 220 mnichów.
Klasztor ten jest parafialnym klasztorem szkoły chogye, który zarządza 82 innymi klasztorami.

</doc>
<doc id="952869" url="https://pl.wikipedia.org/wiki?curid=952869" title="Żangaszar">
Żangaszar

Żangaszar (kaz. Жаңашар; ros. Жанашар, "Żanaszar") – wieś w południowo-wschodnim Kazachstanie, w obwodzie ałmackim, w rejonie Jengbekszykazak. W 2009 roku liczyła ok. 3,6 tys. mieszkańców.

</doc>
<doc id="952871" url="https://pl.wikipedia.org/wiki?curid=952871" title="Lista hrabstw w stanie Dakota Północna">
Lista hrabstw w stanie Dakota Północna

Poniżej przedstawiono listę hrabstw w stanie Dakota Północna. Dakota Północna podzielona jest na 53 hrabstwa.

</doc>
<doc id="952872" url="https://pl.wikipedia.org/wiki?curid=952872" title="Haeam Hyŏnmu">
Haeam Hyŏnmu

Haeam Hyŏnmu (ur. 5 stycznia 1886, zm. 1985) – współczesny koreański mistrz sŏn.
Życiorys.
Urodził się w Sŭngjun Choi w Północnej Korei w rodzinie chłopskiej. Po śmierci ojca, w wieku 11 lat, wstąpił do klasztoru P’onguk w pobliżu Seulu. Mnichem nowicjuszem został w wieku 15 lat, a pełnym mnichem sŏn w wieku 25 lat. Najpierw był uczniem mistrza sŏn Hyewŏla, a następnie słynnego mistrza Mangonga, od którego otrzymał przekaz Dharmy.
Był opatem wielu dużych świątyń, a w 1956 r. został opatem słynnego klasztoru Sudŏk.
Gdy zmarł w maju 1985 r. w ceremonii pogrzebowej wzięło udział ponad 5000 osób.

</doc>
<doc id="952873" url="https://pl.wikipedia.org/wiki?curid=952873" title="Jesyk">
Jesyk

Jesyk (hist. Issyk; kaz. Есік; ros. Есик, "Jesik", tłum. drzwi, jar, wąwóz) – miasto rejonowe w Kazachstanie, w obwodzie ałmackim, w 55 kilometrach od Ałmaty. 31 017 mieszkańców (2021). Przemysł spożywczy, włókienniczy. Znane ze znaleziska Złotego Człowieka.
Prawa miejskie uzyskało w 1968 roku. Poprzednie nazwy to stanica Nadieżdinskaja (do 1918 r.) oraz stanica Issyk (1918–1968).

</doc>
<doc id="952874" url="https://pl.wikipedia.org/wiki?curid=952874" title="Złoty człowiek">
Złoty człowiek

Złoty człowiek - znalezisko archeologiczne dokonane w roku 1970 w kurhanie w miejscowości Issyk. Obejmuje ono paradną złotą zbroję wojownika bądź wodza sakijskiego. 
W 2018 r. "złoty człowiek" był prezentowany w Muzeum Gdańska w ramach wystawy “Dziedzictwo Wielkiego Stepu: arcydzieła sztuki jubilerskiej” wśród blisko 300 eksponatów ze zbiorów Muzeum Narodowego Republiki Kazachstanu.

</doc>
<doc id="952875" url="https://pl.wikipedia.org/wiki?curid=952875" title="Polewa">
Polewa

Polewa – zastygająca masa, stosowana do pokrywania wyrobów cukierniczych i pieczywa. Głównymi składnikami polew są zazwyczaj cukier i białko z różnymi dodatkami, w zależności od rodzaju środków smakowo-zapachowych, barwników, octu czy też agaru.
Polewa jest półproduktem cukierniczym. Dostępne są gotowe polewy, które można długo przechowywać. Jeśli zaś polewa jest świeżo przygotowana, nie nadaje się do przechowywania i musi być zużyta bezpośrednio po przyrządzeniu.

</doc>
<doc id="952879" url="https://pl.wikipedia.org/wiki?curid=952879" title="Alfred Wysocki">
Alfred Wysocki

Alfred Wysocki (ur. 26 sierpnia 1873 w Łańcucie, zm. 3 września 1959 w Krakowie) – polski prawnik i dyplomata, senator V kadencji w II RP.
Życiorys.
Urodził się w rodzinie Alfreda Wysockiego h. Odrowąż (1848–1904), inżyniera, właściciela majątku Polna k. Grybowa w Małopolsce, i Rozalii z Miłkowskich h. Prus (1847–1903). Maturę zdał w Nowym Sączu. W 1898, po studiach na Wydziale Prawniczym Uniwersytetu Jagiellońskiego w Krakowie i dwu semestrach prawa międzynarodowego w Berlinie, uzyskał stopień doktorski. Na przełomie stuleci dziennikarz "Gazety Lwowskiej" i członek młodopolskiej bohemy lwowskiej.
Pracę rozpoczął w Namiestnictwie we Lwowie. W 1900 wstąpił do służby dyplomatycznej Austro-Węgier. W 1910 został referentem prasy polskiej w Prezydium Rady Ministrów w Wiedniu (zastąpił na stanowisku Adama Bieńkowskiego). Po odzyskaniu niepodległości – od 1919 w MSZ RP. W latach 1919–1920 radca poselstwa i chargé d’affaires w Pradze, następnie w Berlinie. W latach 1922–1923 generalny inspektor urzędów konsularnych w Paryżu. W latach 1923–1924 w centrali MSZ. W latach 1924–1928 poseł nadzwyczajny i minister pełnomocny w Sztokholmie. W 1924 odebrał (w imieniu chorego Władysława Reymonta) Nagrodę Nobla, którą następnie przekazał autorowi "Chłopów".
W latach 1928–1930 wiceminister spraw zagranicznych RP (podsekretarz stanu). W latach 1931–1933 poseł nadzwyczajny i minister pełnomocny w Berlinie, w latach 1933–1938 ambasador w Rzymie (przy Kwirynale). Z dniem 15 maja 1938 przeniesiony w stan spoczynku. W latach 1938–1939 senator Rzeczypospolitej z nominacji Prezydenta RP.
W czasie okupacji niemieckiej przebywał w Warszawie, po 1945 osiadł w Krakowie. Pisywał wówczas do "Tygodnika Powszechnego", "Życia Literackiego" i "Twórczości". Pozostawił pamiętniki, częściowo tylko opublikowane:
Zmarł w Krakowie. Pochowany na Cmentarzu Rakowickim (kwatera XIIIA-płd-po prawej Rudnickich).
Był mężem Marii z Lange'ów (1877–1958).

</doc>
<doc id="952880" url="https://pl.wikipedia.org/wiki?curid=952880" title="Srojków Ochędzki">
Srojków Ochędzki

Srojków Ochędzki – przysiółek wsi Stary Ochędzyn, położony ok. 1 km na południe od wsi, na zachód od Drogi Mieleskiej.
W latach 1975–1998 miejscowość administracyjnie należała do województwa kaliskiego.

</doc>
<doc id="952883" url="https://pl.wikipedia.org/wiki?curid=952883" title="Szkolnictwo jezuickie w Polsce">
Szkolnictwo jezuickie w Polsce

Szkoły jezuickie – szkoły prowadzone przez zakon jezuitów, w Polsce od 1565 r. Pojawienie się kolegiów jezuickich (wraz z pijarskimi i teatyńskimi) było przełomem w dziedzinie edukacji. Pośród innych placówek oświatowych uważane za najlepsze, kolegia jezuickie rozwijały się najszybciej. Po ogłoszeniu w 1773 roku kasaty zakonu jezuitów w Rzeczypospolitej, zarząd nad szkołami i majątkami przejęła Komisja Edukacji Narodowej, w której działalność włączyło się wielu dawnych jezuitów.
Historia.
Do Polski sprowadził zakon jezuitów biskup warmiński Stanisław Hozjusz, w roku 1564, fundując im Kolegium jezuitów w Braniewie ("Collegium Hosianum"). Następne kolegia jezuickie powstały w Pułtusku (1566), Wilnie (1570) i Poznaniu (1575). Do końca XVI wieku na ziemiach Rzeczypospolitej powstało 12 kolegiów.
1 kwietnia 1579 roku król Stefan Batory nadał kolegium jezuickiemu w Wilnie statut uniwersytecki. Nowa szkoła pod nazwą Akademii Wileńskiej była pierwszą szkołą wyższą w Wielkim Księstwie Litewskim. Pierwszym rektorem placówki był Piotr Skarga, a wykładali często cudzoziemcy, m.in. Anglik, James Bosgrave. W 1661 powstała jezuicka Akademia Lwowska. Jedno z wiodących kolegiów znajdowało się w Poznaniu (kolegium poznańskie), jednak przyznawane mu przywileje akademickie były blokowane przez konkurencyjną Akademię Krakowską.
Fundatorami kolegiów jezuickich byli zazwyczaj przedstawiciele rodów magnackich i możnych rodów szlacheckich. Pierwsze kolegium jezuickie na Rusi ufundowała w Jarosławiu w 1574 Zofia z Odrowążów Tarnowska. Anna Chodkiewiczowa, żona Jana Karola Chodkiewicza przekazała jezuitom w 1625 kolegium w kolegium jezuitów w Ostrogu. Mikołaj Krzysztof Radziwiłł w 1582 ufundował kolegium jezuitów w Nieświeżu, a jego brat Stanisław Radziwiłł przekazał na rzecz Akademii Wileńskiej wieś Łukiszki. Natomiast jego syn Albrycht Radziwiłł ufundował w 1631 kolegium jezuitów w Pińsku. Lew Kazimierz Sapieha założył kolegium jezuitów w Brześciu. Kazimierz Leon Sapieha wspierał jezuitów w Grodnie i Wilnie. Janusz Wiśniowiecki, kasztelan krakowski, ufundował Krzemieńcu, a jego brat Michał Wiśniowiecki, hetman wielki litewski, uposażył jezuitów w Pińsku i Słonimiu. Marcjan Ogiński ufundował kolegium jezuitów w Mińsku, Michał Potocki fundował kolegium w Nowogródku, a w 1617 Stanisław Żółkiewski sprowadził jezuitów do Baru, gdzie tamtejsze kolegium wspierał nowymi nadaniami Stanisław Koniecpolski. Aleksander Korwin Gosiewski, wojewoda smoleński, założył jezuitom kolegium w Witebsku. Szczepan Gostomski zapoczątkował powstanie kolegium w Sandomierzu w 1602, a Piotr Bal w 1619 założył kolegium w Krośnie. Stanisław i Paweł Wolscy ufundowali w 1612 kolegium w Rawie Ruskiej.
W 1608 roku odrębną prowincję polską podzielono na prowincję polską i litewską (do której włączono Warmię i Mazowsze). W połowie XVII wieku w obu tych prowincjach istniało około 40 szkół. W drugiej połowie XVII wieku kolegia jezuickie dotknął przejściowy kryzys spowodowany wojnami kozackimi, najazdem Szwedów i wojną z Rosją. Po ustaniu wojen szkolnictwo jezuickie przeżyło ponowny rozkwit.
W XVIII wieku utworzono jezuickie kolegia szlacheckie w kilku dalszych miastach:
Skupiały one wyróżniających się pedagogów (m.in.: Jan Chrzciciel Albertrandi, Jan Bielski, Franciszek Bohomolec, Józef Boreyko, Józef Karsznicki, Adam Tadeusz Naruszewicz, Józef Feliks Rogaliński, Karol Wyrwicz, Franciszek Paprocki (1723-1805), Michał Kociełkowski, Tomasz Skierzyński).
W czasie kasaty zakonu w 1773 roku, w Polsce było 2362 zakonników w 4 prowincjach, mających pod swoją opieką 137 placówek, które przeszły pod zarząd państwa, a dokładniej, powołanej wówczas Komisji Edukacji Narodowej. Liczba kolegiów wynosiła 51, szkół było 66 (w tym szkół wyższych z filozofią i teologią 23), konwiktów szlacheckich 15, seminariów duchownych 2, akademii 2.
Rodzaje szkół.
Najbardziej rozpowszechnionym rodzajem szkoły była szkoła 5-klasowa, składająca się z trzech klas gramatyki, klasy poetyki i klasy retoryki. Przyjmowano doń chłopców 9–10 letnich, posiadających podstawową wiedzę w zakresie pisania i czytania po łacinie. Uczniowie byli podzieleni na klasy nie według wieku, lecz wyuczonego materiału: przechodzili do następnych klas indywidualnie, w zależności od zdobytych umiejętności. Były to odpowiedniki szkoły średniej.
Drugi typ reprezentowały szkoły o charakterze uczelni wyższych, które obok 5 klas niższych posiadały jeszcze 2- lub 3-letni kurs filozofii, obejmujący również matematykę i fizykę.
W tym typie była to szkoła z klasami niższymi, trzyletnim kursem filozofii i czteroletnim kursem teologii. Niektóre z tego typu szkół posiadały status akademicki z prawem nadawania stopni naukowych.
Oprócz trzech wymienionych rodzajów szkół jezuici prowadzili również: alumnaty papieskie, seminaria diecezjalne, bursy muzyczne, konwikty szlacheckie (collegia nobilia) oraz seminaria nauczycielskie podzielone na dwuletni nowicjat i dwuletnie studia humanistyczne. Pierwsze seminarium nauczycielskie powstało w Pułtusku w 1571 roku.
Jezuici nie organizowali szkół elementarnych (uczących czytania i pisania), koncentrowali się na szczeblu średnim, wykorzystując w nauczaniu tzw. "modus parisiensis", czyli podział uczniów na klasy realizujące przepisany program nauczania.
Cele i zasady nauczania.
Szkolnictwo jezuickie nie zalecało nadmiernych rozmyślań, wychodząc z założenia, że "prawda jest już znana, gotowa, podana ludzkości w systemie nauki katolickiej i filozofii Arystotelesa, a obowiązkiem uczniów jest ją sobie przyswoić".
Jezuici byli praktykami pedagogiki. Od 1599 roku aż do kasacji zakonu w 1773 roku wszystkie typy szkół jezuickich posługiwały się jednolitym programem nauczania tzw. "Ratio studiorum", opracowanym na zlecenie generała jezuitów Klaudiusza Acquavivy, zawartych w podręczniku "Ratio et institutio studiorum Societas Jesu", który był sukcesywnie uwspółcześniany.
Nauczanie w szkole oparte było na gruntownym poznaniu łaciny i greki oraz teorii poezji i wymowy. Do nauki gramatyki łacińskiej używano podręcznika opracowanego przez Emmanuela Alvareza, który w owym czasie stanowił duże osiągnięcie dydaktyczne. Dużą wagę przywiązywano do umiejętności praktycznych. Nieobowiązkowo uczono hebrajskiego, niemieckiego i ruskiego oraz wykładano dialektykę, fizykę i matematykę. Studiowano również geografię, historię i filozofię.
Wysoki poziom nauczania, staranne wychowanie i stosowane metody dydaktyczne, a także bezpłatny charakter studiów przyciągał do szkół jezuickich również młodzież protestancką, co w dużej liczbie przypadków kończyło się przejściem na katolicyzm.
W całokształt procesu edukacyjnego włączano wykłady, przygotowywane przez studentów wprawki pisemne, teatr szkolny, chór, orkiestrę i organizacje religijno-społeczne (sodalicje mariańskie).
Powrót szkolnictwa w zaborze austriackim.
W 1883 jezuici zakupili majątek Franciszka Topolnickiego w Bąkowicach w Galicji pod Chyrowem koło Przemyśla. Nowy zakład został założony z inicjatywy księży: Mariana Ignacego Morawskiego (1845-1901) i Henryka Jackowskiego (1834-1905). W 1886 został tam otwarty Zakład Naukowo-Wychowawczy Ojców Jezuitów, potocznie nazwany „Chyrów”.
Budynek zakładu wzniesiono według projektów Antoniego Łuszczkiewicza, a po jego śmierci Jana Zakrzewskiego. Rozbudowano go w pierwszych latach XX wieku według założeń Edgara Kovátsa. Było w nim 327 pokoi mieszkalnych i sal wykładowych, przeznaczonych dla 400 wychowanków.
Po odzyskaniu przez Polskę niepodległości i nastaniu II Rzeczypospolitej w latach 20. Gimnazjum funkcjonowało pod nazwą Konwikt św. Józefa w Chyrowie. Właścicielem szkoły pozostawała polska prowincja zakonu oo. jezuitów. Szkoła posiadała pełne prawa gimnazjum państwowego. Wówczas Gimnazjum było szkołą typu klasycznego. W 1926 w Gimnazjum było osiem klas z czternastoma oddziałami, w których uczyło się łącznie 471 uczniów wyłącznie płci męskiej. Zakład był uważany jako jedną z najlepszych szkół w Polsce, a nawet w Europie.
Kontrowersje wokół szkolnictwa jezuickiego.
Szkolnictwo jezuickie, podobnie jak wszystkie sfery życia, było krytykowane w literaturze sowizdrzalskiej i satyrycznej. Najbardziej znaną w literaturze polskiej satyrą był opublikowany anonimowo w 1625 roku pamflet Gratis Jana Brożka, profesora skłóconej z jezuitami Akademii Krakowskiej.
W XIX wieku ukazywały się w piśmiennictwie polskim różne krytyczne eseje na temat szkolnictwa jezuitów i ich szkodliwego wpływu na elity umysłowe w Polsce. Były one wzorowane na krytyce jezuitów przez uczonych Sorbony. Autorami tych opracowań byli m.in. Jan Alcyato, Jędrzej Moraczewski, Jan Nepomucen Janowski, Józef Łukaszewicz, Józef Muczkowski, Adrian Krzyżanowski i inni. Wychowanek jezuitów, autor słów hymnu państwowego Polski Józef Wybicki, w swoich pamiętnikach utrzymuje, że w szkole jezuickiej "myśleć nie uczono, a nawet zakazywano".
Zarzucano jezuitom, że praktycznie zredukowali nauczanie do kształcenia „mówców łacińskich z zaniedbaniem kierunku realnego”, przy jednoczesnym pielęgnowaniu postawy afirmacji istniejącego porządku społeczno-politycznego w Polsce, a także uniżania się przed możnymi i szukania u nich protekcji. Podczas prac Komisji Edukacji Narodowej negatywnie oceniono działalność szkół jezuickich. Stwierdzono wówczas, że po skończeniu szkół jezuickich "trzeba było w krótkim czasie choć po części nadgradzać, co się w przeciągu strawionych lat opóźniło".
Współczesne szkoły jezuickie w Polsce.
Jezuici w Polsce XXI-wiecznej prowadzili szkoły stopnia gimnazjalnego, licealnego oraz uczelnie wyższe:

</doc>
<doc id="952885" url="https://pl.wikipedia.org/wiki?curid=952885" title="Tamgały Tas">
Tamgały Tas

Tamgały Tas – buddyjskie rysunki wyryte w XVII wieku przez Ojratów na skałach nad rzeką Ili poniżej miasta Kapczagaj. Nazwa używana także w odniesieniu do stanowiska Tanbały.

</doc>
<doc id="952886" url="https://pl.wikipedia.org/wiki?curid=952886" title="Mehmed Emin Pasza">
Mehmed Emin Pasza

Mehmed Emin Pasza, właśc. Eduard Schnitzer (ur. 28 marca 1840 w Opolu, zm. 23 lub 24 października 1892 w Kinena w obecnej Demokratycznej Republice Konga) – niemiecki lekarz, podróżnik i polityk.
Życiorys.
Pochodził z mieszanej rodziny żydowsko-niemieckiej. Rodzice przenieśli się w 1842 do Nysy, a po śmierci ojca 7 kwietnia 1846 przeszedł z matką z judaizmu na protestantyzm, gdy wyszła za mąż za Niemca. W latach 1858–1864 studiował medycynę i naturalistykę we Wrocławiu i Berlinie. W roku 1865 podjął pracę jako lekarz na żołdzie armii tureckiej. W pięć lat później (po przejściu na islam i przyjęciu imienia Mehmed Emin) został tureckim gubernatorem (paszą) Albanii, wówczas prowincji Imperium Osmańskiego.
W 1876 wyprawił się do Sudanu, gdzie podjął się obowiązków lekarza wojskowego w anglo-egipskich siłach zbrojnych gubernatora Charlesa Gordona. W dwa lata później został mianowany gubernatorem egipskiej prowincji Ekwatoria, która obejmowała część dzisiejszego Sudanu Południowego i północną Ugandę.
Jako gubernator osiedlił się w miejscowości Lado nad Nilem, skąd podejmował liczne wyprawy botaniczne i ornitologiczne, od czasu do czasu wysyłając próbki do badań naukowcom w Europie. Poruszał się głównie po prowincji Juba w Sudanie, jak i podmokłych obszarach pomiędzy rzekami Nil i Kongo, ocierając się o północne brzegi Jeziora Wiktorii.
Gdy w Sudanie w 1881 wybuchło powstanie Mahdiego, wycofał się na czele 10.000 ludzi (w tym kobiet i dzieci) nad Jezioro Alberta. Po zagładzie brytyjskiej armii Gordona w roku 1885 Emin Pasza dysponował jedyną armią zdolną odeprzeć siły mahdystów na południu. Gdy jego stanowisko w Wadelai było zagrożone, wysłano mu z Europy na pomoc dwie ekspedycje, z których pierwsza (z 1885 roku), pod dowództwem Lenza i G. A. Fischera, nie powiodła się.
W 1887 roku Henry Morton Stanley przyszedł z pomocą armii Emina Paszy. Wyruszywszy z ujścia rzeki Kongo Stanley dotarł do Emina Paszy nad brzegami jeziora Alberta i ewakuował jego ludzi do Bagamoyo na wybrzeżu Oceanu Indyjskiego w pobliżu Zanzibaru. W międzyczasie, po powrocie Stanleya do Aruwimi, na skutek rokoszu Emin Pasza został zdegradowany, lecz wkrótce znowu obrany wodzem (mianowany paszą przez kedywa Egiptu w nagrodę za zachowanie dla niego Sudanu). Po przybyciu do Bagamoyo Emina Paszę spotkał przykry wypadek. Podejmowany przez Hermanna von Wissmanna spadł z balkonu podczas uczty i odniósł ciężkie obrażenia.
Wyleczony, przeszedł w 1890 roku na służbę w kolonialnej administracji Niemiec. Udał się w kierunku Jeziora Wiktorii, gdzie założył stację Bukoba. Podjął szereg wypraw w rejonie wielkich jezior afrykańskich celem zdobycia palmy pierwszeństwa odkrycia źródeł Nilu dla Niemiec. W czasie tych wypraw eksplorował – wraz z Henrym Stanleyem – pasmo górskie Ruwenzori. W 1891 dotarł do południowego brzegu jeziora Edwarda. Brak żywności i nieprzyjazna postawa ludności zmusiły go do odwrotu ku Undusumie (Nyangabo) w Kongo, gdzie wybuchła ospa. Emin Pasza wysłał towarzyszącego mu zoologa Stuhlmanna z częścią karawany z powrotem; sam, choć chory i prawie ślepy, pozostał przy chorych.
W październiku roku 1892 w Kinena, miejscowości odległej o 150 kilometrów od wodospadów Stanleya w dzisiejszym Kongo, został zamordowany przez Saida ben Abediego, arabskiego handlarza niewolnikami, prawdopodobnie z powodu jego wcześniejszych wysiłków na rzecz powstrzymania handlu żywym towarem w Afryce. Ciało jego rzekomo miało być zjedzone przez miejscową ludność. Ponthier, oficer belgijski, znalazł na miejscu zbrodni dziennik Emina Paszy, doprowadzony do połowy października 1892 roku.

</doc>
<doc id="952889" url="https://pl.wikipedia.org/wiki?curid=952889" title="Tamgały">
Tamgały

Tamgały (kaz. Тамғалы), także Tangbały (kaz. Таңбалы) – rezerwat archeologiczny w Kazachstanie, w obwodzie ałmackim, na północ od miejscowości Karabastau, wpisany na listę światowego dziedzictwa UNESCO. Zachowało się około 5000 rysunków naskalnych, datowane na okresy średniego brązu, późnego brązu, wczesnego okresu koczowniczego, okresu dominacji Saków, plemion usuńskich oraz turskich.
W rezerwacie można natrafić na miejsca pochówku z grobowcami zamykanymi głazami czy kurhany z kamieni i ziemi. Najwięcej petroglifów oraz ołtarzy można spotkać w środkowym kanionie – prawdopodobnie było to miejsce składania ofiar.
Petroglify oraz osady ludzkie tworzą razem 48 kompleksów archeologicznych.

</doc>
<doc id="952890" url="https://pl.wikipedia.org/wiki?curid=952890" title="Chinggak Hongch’ŏk">
Chinggak Hongch’ŏk

Hongch'ŏk (홍척, 洪陟) znany także jako Hongjik (홍직, zm. 828?) – koreański mistrz sŏn, założyciel szkoły sŏn silsang.
Życiorys.
W latach 810–826 przebywał w Chinach. Został uczniem chińskiego mistrza chan Xitanga Zhizanga w klasztorze Kaiyuan. Jego braćmi w Dharmie byli inni Koreańczycy Chŏgin Hyech'ŏl i Toŭi.
Po powrocie do Korei (Silla) wybudował w 828 r. istniejący do dziś klasztor Silsang na górze Chiri. Tym samym założył jedną z tzw. dziewięciu górskich szkół sŏn. Był pierwszym, który objaśnił doktrynę sŏn rodzinie królewskiej.
Jego najbardziej znanym uczniem był Such’ŏl (zm. 898).
Zapiski związane z górską szkołą silsang potwierdzają, że chociaż Hongch'ŏk wrócił do Korei później niż Toŭi (w 818), to jednak był pierwszym mistrzem, który ustanowił tradycyjny klasztor sŏn, w którym nauczano praktyki sŏn.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="952892" url="https://pl.wikipedia.org/wiki?curid=952892" title="Stanisław Patek">
Stanisław Patek

Stanisław Jan Patek (ur. 1 maja 1866 w Rusinowie, zm. 25 sierpnia 1944 w Warszawie) – polski prawnik, adwokat, dyplomata, minister spraw zagranicznych, senator IV i V kadencji w II RP, wolnomularz, założyciel Ligi Obrony Praw Człowieka i Obywatela.
Życiorys.
Do 1918.
W 1885 ukończył gimnazjum w Radomiu, a w 1889 Wydział Prawa Uniwersytetu Warszawskiego. Do wybuchu I wojny światowej związany z Polską Partią Socjalistyczną. Od rewolucji 1905 roku występował jako obrońca w procesach politycznych przed sądami rosyjskimi. Inicjator utworzenia w 1905 Koła Obrońców Politycznych i jego aktywny uczestnik. Był także członkiem Zarządu Głównego Towarzystwa Kultury Polskiej (1906–1908).
Patronował i przewodził działaniom zespołu młodych adwokatów występujących bezinteresownie w procesach politycznych. Skupiło się wokół niego grono przyszłych luminarzy polskiej palestry w okresie międzywojennym, takich jak: Leon Berenson, Eugeniusz Śmiarowski, Kazimierz Sterling, Wacław Szumański, Henryk Landy, Stanisław Rundo, Emil Stanisław Rappaport, Wacław Barcikowski oraz związani luźniej Wacław Makowski, Bronisław Sobolewski i Jerzy Skokowski. Rosyjski Sąd Wojskowy w Cytadeli Warszawskiej uznał początkowo nawet Koło Obrońców Politycznych za środek ułatwiający mu wyznaczanie obrońców na rozprawy sądowe. W sali balowej klubu oficerskiego w Cytadeli, w której nocą nierzadko do rana odbywały się bankiety, od godziny dziewiątej rano nieraz do późnych godzin nocnych zasiadał Wojskowy Sąd Wojenny (z generałem jako przewodniczącym i oficerami do stopnia porucznika), decydujący o życiu i śmierci podsądnych – rewolucjonistów-bojowców z PPS.
Pracami adwokatów z Koła Obrońców Politycznych kierował Patek. Kierowniczką kancelarii Koła była Stefania Sempołowska. Siedzibą adwokatów warszawskich z Koła Obrońców Politycznych były kancelaria i prywatne mieszkanie Patka, mieszczące się w pałacyku przy ul. Królewskiej 25. W mieszkaniu Stanisława Patka przez pewien czas ukrywał się Józef Piłsudski. Adwokaci Koła bronili w ponad 260 sprawach politycznych okresu 1905–1907.
Obrona Stefana Okrzei.
Stanisław Patek był m.in. obrońcą dziewiętnastoletniego Stefana Okrzei, bojowca PPS, który w marcu 1905 rzucił bombę na komisariat policji na Pradze. Wybuch zranił ciężko 3 policjantów, jednego zaś Okrzeja zastrzelił podczas ucieczki z miejsca akcji. W przemówieniu obrończym Patek bez ogródek mówił o panującej w Kongresówce polityce represji i brutalności carskiej policji. Po analizie prawnej stanu faktycznego zwrócił się do sędziów z dramatycznym apelem: „"Ja was, panowie, o uznanie okoliczności łagodzących nie proszę, ale uznania ich w imieniu prawa żądam! Mam prawo twierdzić, że sprawiedliwość – to jeszcze nie okrucieństwo, mam prawo myśleć, że sędziowie nawet w wojennym sądzie polowym – są ludźmi, którzy mają surowy kodeks w ręku, ale mają i serce w piersi, mam prawo żądać, by sprawa była przez nich wystudiowana, wyczerpana i osądzona w najdrobniejszych szczegółach, mówiących nie tylko na niekorzyść oskarżonego. A więc – żądam! Żądam w imieniu prawdy…"
Inne procesy.
Stanisław Patek bronił także w innych głośnych sprawach, m.in. Józefa Montwiłł-Mireckiego (o którym Piłsudski powiedział później – „był jednym z pierwszych najlepszych moich żołnierzy”), członka PPS i bojowca, kierującego wieloma zamachami, m.in. na pociągi pocztowe i wojskowe pod Pruszkowem (1905), Rogowem (1906) i Łapami (1907). Mimo błyskotliwej obrony Stanisława Patka, "Montwiłł" skazany został na karę śmierci i stracony na stokach Cytadeli warszawskiej.
W 1907 sąd nad 67 członkami Organizacji Bojowej PPS zebrał zespół obrończy dwunastu adwokatów: Bershona, Wacława Brokmana, Wiktora Krypskiego, Bronisława Kułakowskiego, Czesława Mejry, Leona Papieskiego, Stanisława Patka, Emila Rappaporta, Jerzego Skokowskiego, Kazimierza Sterlinga, Trejdosiewicza i Zlasnowskiego. Adwokaci przysięgli występujący w procesach politycznych byli obiektem szykan władz carskich. Rewizje i aresztowania objęły: Skokowskiego, Śmiarowskiego, Szyszkowskiego, Szterlinga, Świeszewskiego i innych. Stefan Frankenstein-Sieczkowski został skreślony z liczby adwokatów przysięgłych w 1910 za to, że będąc powołany na świadka, wyraził chęć złożenia w sądzie przysięgi w języku polskim.
Aresztowanie.
W konsekwencji również Patek był systematycznie szykanowany przez władze carskie. Wytaczano mu wielokrotnie postępowania dyscyplinarne, a w lutym 1908 aresztowano i osadzono w X Pawilonie Cytadeli, znanym mu doskonale z wcześniejszych odwiedzin podsądnych i skazanych. Postawiono mu zarzut "powiązań przestępczych z bojowcami". Fakt aresztowania Patka stał się głośny nie tylko w Warszawie, lecz także w Petersburgu i Moskwie. Interweniowali znani adwokaci: Franciszek Nowodworski, Aleksander Lednicki i Konstanty Niedźwiecki. Po miesiącu aresztu Stanisława Patka zwolniono. W grudniu 1910 Sąd Okręgowy Warszawski znowu rozpatrywał sprawę Patka, tym razem oskarżonego o namawianie do cofania zeznań i o przynależność do tajnej organizacji Czerwony Krzyż. Po kolejnych postępowaniach dyscyplinarnych za używanie „niewłaściwych zwrotów” na rozprawach, został zawieszony, a następnie w 1911, mimo protestów adwokatów w Królestwie i Rosji, wykreślono Patka na zawsze z listy adwokatów. Już nigdy w szeregi palestry nie powrócił.
Działacz Zjednoczenia Organizacji Niepodległościowych ze Stronnictwa Narodowo-Radykalnego. Był pracownikiem Komisji do spraw Więziennych Tymczasowej Rady Stanu.
Po odzyskaniu niepodległości.
Po odzyskaniu niepodległości (1918), w latach 1919–1920 organizator polskiego sądownictwa. Został mianowany sędzią Sądu Najwyższego, lecz obowiązków nie podjął. W 1919 jako przedstawiciel Naczelnika Państwa, Józefa Piłsudskiego, dokooptowany do Komitetu Narodowego Polskiego w Paryżu został uczestnikiem delegacji polskiej na paryską konferencję pokojową. 10 stycznia 1920 podpisał w imieniu Polski ratyfikację traktatu wersalskiego.
W latach 1919–1920 minister spraw zagranicznych RP, w latach 1921–1926 poseł w Tokio, w latach 1926–1932 w Moskwie, gdzie negocjował Protokół Litwinowa i pakt o nieagresji. W latach 1933–1935 ambasador w Waszyngtonie z jednoczesną akredytacją na Kubie. Powrócił do kraju z powodu nasilającej się choroby (niedowład nóg). Jako ambasador przeniesiony w stan spoczynku został mianowany w maju 1936 przez prezydenta RP senatorem RP i pełnił mandat do 1939.
Śmierć.
Po powrocie z USA zamieszkał przy warszawskiej Kanonii. Przez całe życie partner Stefanii Sempołowskiej. Nie pozostawili po sobie dzieci. Zmarł 25 sierpnia 1944 w szpitalu w wyniku ran odniesionych 22 sierpnia od wybuchu bomby podczas bombardowania miasta przez Luftwaffe w trakcie powstania warszawskiego. Pochowany na cmentarzu Powązkowskim (kwatera A-1-1).
W 2022 roku z inicjatywy Premiera RP Mateusza Morawieckiego grób ministra Patka został odrestaurowany. Cały projekt był realizowany przez Fundację Stare Powązki we współpracy z Kancelarią Prezesa Rady Ministrów.

</doc>
<doc id="952894" url="https://pl.wikipedia.org/wiki?curid=952894" title="Sieradz (stacja kolejowa)">
Sieradz (stacja kolejowa)

Sieradz – stacja kolejowa w Sieradzu, w województwie łódzkim, w Polsce. Według klasyfikacji PKP ma kategorię dworca regionalnego.
Pasażerowie.
W roku 2017 wymiana pasażerska wyniosła 475 tys. osób (1,3 tys. dziennie).
W roku 2018 stacja obsługiwała 1,3 tys. pasażerów na dobę (łącznie 475 tys. osób).
W roku 2019 wymiana pasażerska wyniosła 475 tys. osób (1,3 tys. dziennie).
W roku 2020 wymiana pasażerska wyniosła 700-1000 osób dziennie.
W roku 2021 wymiana pasażerska wyniosła 402 tys. osób (1,1 tys. dziennie).
Opis.
Dworzec został wybudowany w XIX wieku. Budynek jest typową zabudową dla mniejszych stacji kolejowych ówczesnego zaboru rosyjskiego. Sieradz jest jedyną stacją pomiędzy Łodzią a Kaliszem na której zachowała się jeszcze sygnalizacja kształtowa.
Od grudnia 2012 do października 2013 przeprowadzono kosztem 2 mln zł gruntowny remont dworca, inwestycja została sfinansowana z budżetu państwa i środków własnych PKP SA. Uroczyste otwarcie kompleksowo wyremontowanego dworca miało miejsce 19 października 2013.

</doc>
<doc id="952895" url="https://pl.wikipedia.org/wiki?curid=952895" title="Ojraci">
Ojraci

Ojraci (ojracki , kałm. Өөрд, mong. Ойрад) – zachodnia grupa ludów mongolskich, pod koniec XX wieku licząca ok. 600 tys. ludzi.
Historia.
XIII - XV wiek.
Na początku XIII wieku Ojraci byli ludem łowiecko-zbierackim zamieszkującym tereny leśne wzdłuż górnego Jeniseju, w dzisiejszej wschodniej Tuwie i ajmaku chubsugulskim. Rządziła nimi dynastia szamanów noszących tytuł "beki", której głową był w owym czasie niejaki Kutuka. W roku 1207 Kutuka-beki podporządkował się synowi Czyngis-chana (1206 – 1227) Dżocziemu i tym samym Ojraci zostali włączeni do imperium mongolskiego. Ponieważ przyłączyli się do niego bez stawiania oporu, ich ród panujący połączył małżeński sojusz ("kuda") z rodem panującym Mongołów ("Bordżigin") i Ojraci stali się jednym z najbardziej wpływowych plemion w ramach imperium. Pod koniec XIV wieku Ojraci przesunęli się bardziej na południe i południowy zachód, aż do jeziora Kuku-nor i basenu Tarymu. W przeciwieństwie do Mongołów Wschodnich ich władcy nie byli Czyngisydami i stąd nie mieli prawa do tytułu chana. Pomimo to za czasów Elbega (ok. 1394 – 1399) Ojraci rzucili wyzwanie Czyngisydom z Północnej dynastii Yuan. Syn Elbega, Mahmud, w roku 1412 zabił chana Öldżejtü (1408 – 1412) i ustanowił podporządkowanego sobie władcę Mongołów. Władza Ojratów nad Mongołami osiągnęła swój szczyt za rządów syna i wnuka Mahmuda, Togona (1418 – 1440) i Esena (1440 – 1455). Esen w roku 1449 zwyciężył i pojmał chińskiego cesarza Zhu Qizhena (1435 – 1449) pod Tumu. Ten triumf sprawił, że w roku 1452 zrezygnował on z rządzenia za pomocą marionetkowego chana i sam obwołał się władcą Mongołów. Ten krok okazał się jednak zgubny, gdyż Esen zginął w wyniku zamachu w roku 1455, a państwo Ojratów rozpadło się.
XV - XVII wiek.
Najważniejsze plemiona Ojratów aż do końca XVI wieku to Chojtowie, Baatudzi, Torguci, Derbeci, Choszuci, Barga i Buriaci. Baatudzi ulegli rozproszeniu w pierwszej połowie XVII wieku, zaś Barga i Buriaci przestali być częścią konfederacji Ojratów gdzieś ok. roku 1625. Ponieważ wodzowie Ojratów nie mogli być chanami, rządzili korzystając z małżeńskiego sojuszu ("kuda") z Czyngisydami i używali tytułu "tajsz", najwyższej rangi honorowej za panowania dynastii Yuan, sprawując władzę jako regenci nominalnego chana. Po śmierci Esena władza Ojratów nad pozostałymi Mongołami osłabła. Dajan-chan (1479 – 1543) zjednoczył Mongołów i pokonał Ojratów oraz zniósł stanowisko "tajszego". Także później Ojraci byli przedmiotem najazdów takich władców Mongołów Wschodnich jak Ałtan-chan (zm. 1582) i Chutugtaj Seczen Chung-Tajdży (zm. 1586). W roku 1623 Ojraci odparli jednak inwazję Chałchasów prowadzonych przez Szołoj Ubaszi Chung-Tajdżiego (zm. 1623?), by w 1640 zawrzeć pokój z Mongołami Wschodnimi, oparty na tzw. "Kodeksie Mongolsko-Ojrackim". Ojraci wzięli także udział w tzw. drugim nawróceniu Mongołów na buddyzm i zaczęli zapraszać do siebie tybetańskich lamów oraz wysyłać do Tybetu swoich synów, by ci otrzymali właściwe dla mnichów wykształcenie. Tym samym wzmocnieniu uległy także ich polityczne więzy z Tybetem i począwszy od roku 1640 stali się oni jednymi z głównych obrońców Dalaj i Panczenlamów. Nawrócenie na buddyzm przyniosło również ożywienie kulturalne, czego świadectwem było stworzenie przez ojrackiego mnicha Zaję Panditę tzw. jasnego pisma, lepiej przystosowanego do zapisywania języka ojrackiego niż tradycyjne pismo mongolskie.
W pierwszej połowie XVII wieku Ojraci poszerzali swoje terytoria, zajmując większość pastwisk na południe i zachód od Dżungarii, posuwając się wzdłuż Jeniseju, Obu i Irtyszu aż do osad rosyjskich Kozaków w Tarze i Tobolsku oraz pod przywództwem wodza Choszutów Guszri-chana (1642 – 1655) osiedlając się w regionie Kuku-noru na zaproszenie dalajlamy Lobsanga Gjaco. W roku 1642 Guszri, który wywodził swoje pochodzenie od brata Czyngis-chana Kasara, przyjął tytuł chana. Później Dalajlama przyznał ten tytuł także nie-Czyngisydom takim jak wódz Czorosów Gałdan (1678 – 1697) i wódz Torgutów Ajuka (1669 – 1724). Tytuł chana wśród Ojratów nigdy jednak nie stał się dziedziczny i wymagał zewnętrznego potwierdzenia, początkowo przez Dalajlamów, później zaś przez Rosję lub Mandżurów. Około roku 1690 ukształtowały się ostatecznie trzy różne konfederacje lub państwa Ojratów. W Tybecie Choszuci wraz z częścią Chojtów i Torgutów pod rządami potomków Guszri-chana stworzyli chanat tybetański. Torguci wraz grupami Derbetów i Choszutów w latach 30. XVII wieku osiedlili się w rejonie dolnej Wołgi, wypierając stamtąd Nogajów. Przez swoich sąsiadów ci Ojraci byli nazywani Kałmukami i ostatecznie mieli oni zaakceptować tę nazwę. Z kolei w ojczyźnie Ojratów odłam Derbetów rządzony przez wodzów z rodu Czorosów stworzył związek plemienny Dżungarów, w którego skład wchodziła także część Choszutów i Chojtów. „Od tego czasu aż do roku 1771 Ojraci pozostawali potężnymi graczami w polityce Azji Wewnętrznej”.
Szczyt potęgi Ojraci osiągnęli za panowania wspomnianego już chana Dżungarów Gałdana (1678 – 1697), lecz jednocześnie jego ambicja doprowadziła do ich upadku. Próby podbicia Chałchasów przez Gałdana sprawiły, iż w roku 1691 oddali się oni pod opiekę Mandżurów. Także Choszuci zamieszkujący region Kuku-noru i Tybet czując się zagrożeni przez Gałdana w roku 1697 zaakceptowali protektorat dynastii Qing, by ostatecznie w roku 1724 całkowicie stracić niezależność. Sam Gałdan w roku 1696 poniósł druzgocącą klęskę z rąk Mandżurów, by rok później umrzeć. Jego następcy, Cełang Rabdan (1697 – 1727) i Gałdan Ceren (1727 – 1745) prowadzili ostrożniejszą politykę, pomimo to obaj ostatecznie weszli w konflikt z Mandżurami i przegrali z nimi wojnę, tracąc kolejne terytoria.
XVIII wiek i później.
Początkiem końca Dżungarów był konflikt o sukcesję po Gałdan Cerenie, w trakcie którego poszczególni pretendenci do władzy nie wahali się odwoływać do pomocy Qingów, którzy z chęcią interweniowali, podporządkowując sobie kolejne grupy Dżungarów. W roku 1756 bunt przeciwko Mandżurom podniósł wódz Chojtów Amursana, jego rebelia została jednak krwawo stłumiona i ostatecznie zakończyła się niemal zupełnym wytępieniem Dżungarów. Po śmierci Ajuki w roku 1724 Kałmucy dostali się pod panowanie Rosji i w roku 1771 większość z nich uciekła do Dżungarii, gdzie zostali osiedleni przez Mandżurów. Dzisiejsi Mongołowie w Sinciangu są w większości potomkami tych Ojratów, którzy przybyli znad Wołgi, zaś jedynie w niewielkim stopniu Dżungarów.
Około roku 1775 różne grupy Ojratów były od siebie kompletnie odizolowane. Relacje pomiędzy nimi zostały częściowo odbudowane na przełomie XIX i XX stulecia, jednak komunistyczne rządy Związku Radzieckiego, Mongolii i Chin ponownie uniemożliwiły ich podtrzymywanie w latach 1930 do 1990. Dopiero późniejszy proces liberalizacji umożliwił ich powtórne nawiązanie. Współcześnie do Ojratów zalicza się zamieszkujących Rosję Kałmuków, którzy w roku 1989 liczyli 174 tys. osób; Mongołów Sincinagu, w 1990 liczących 138 tys. osób; zachodnich Mongołów, zamieszkujących głównie ajmak uwski i kobdoski, w 1989 liczących 168.400 osób; Górnych Mongołów z prowincji Qinghai, w roku 1990 liczących 72 tys. osób; Choszutów i Torgutów zamieszkujących Alxa w Mongolii Wewnętrznej, w roku 1990 liczących 41.900 osób; Mongołów Mongolskiego Powiatu Autonomicznego Subei, w roku 1990 liczących 4.200 osób i Jeche Minggadai zamieszkujących powiat Fuyu w prowincji Heilongjiang, w roku 1988 liczących 2.400 osób.

</doc>
<doc id="952896" url="https://pl.wikipedia.org/wiki?curid=952896" title="Port lotniczy Windhuk">
Port lotniczy Windhuk

Port lotniczy Windhuk () – międzynarodowy port lotniczy położony 45 km na wschód od Windhuku. Lotnisko zostało otwarte w 1965 roku jako port lotniczy J.G. Strijdom'a. Lotnisko nosi imię Hosea Kutako od 1990 roku. Jest największym portem lotniczym Namibii. 
W 2018 obsłużył 1 083 794 pasażerów

</doc>
<doc id="952897" url="https://pl.wikipedia.org/wiki?curid=952897" title="Żuz">
Żuz

Żuz (kaz.: جٷز, жүз, "jüz"; zwany także w nawiązaniu do tradycji mongolskiej ordą) – ponadplemienna grupa polityczno-ustrojowa u Kazachów. Istnieją trzy żuzy: Starszy, Średni i Młodszy.

</doc>
<doc id="952898" url="https://pl.wikipedia.org/wiki?curid=952898" title="Wykończalnia">
Wykończalnia

Wykończalnia (wykańczalnia) – oddział zakładu włókienniczego, w którym odbywają się ostatnie procesy przetwarzania włókna w wyroby włókiennicze, ostateczna klasyfikacja i przygotowanie tych wyrobów do sprzedaży. W oddziale tym uszlachetniane są zarówno półprodukty (przędza), jak i produkty końcowe – tkaniny. Wykończalnia dzieli się na działy:
Nazwa "wykończalnia" odnosi się również do budynków i pomieszczeń oddziału wykończalni.

</doc>
<doc id="952907" url="https://pl.wikipedia.org/wiki?curid=952907" title="Hŭiyang">
Hŭiyang

Hŭiyang lub Hŭiyang san – koreańska szkoła sŏn, jedna z tzw. dziewięciu górskich szkół sŏn.
Szkoła ta została założona przez mistrza sŏn Chisŏna Tohŏna (824–882). Był prawnukiem w Dharmie mistrza Pŏmnanga, który w VII wieku wprowadził sŏn do Korei. Tym samym była to najstarsza linia przekazu koreańskiego sŏn. Chisŏn był spadkobiercą Dharmy Hyeŭna, którego linia przekazu Dharmy pochodziła od Czwartego Patriarchy Daoxina.
Gdy król Kyŏngmun zażyczył sobie jego przybycia na dwór królewski, Chisŏn odmówił i udał się do klasztoru Allak na górze Hyŏngye.
Głównym klasztorem szkoły był Pongam w Mun'gyŏng.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.
Szkoła Dongshan (Wschodniej Góry)
Szkoła hŭiyang
W 879 r. Chisŏn wybudował klasztor Pong'am (istniejący do dziś) na górze Hŭiyang w Mungyŏng, który stał się główną świątynią szkoły, po odbudowaniu go przez Ch'ŏngjina w 935 r. 
Mistrzem sŏn, który został zaordynowany w Bong'am sa, jednym z klasztorów szkoły, był Wŏnjin Sŭnghyang (1171-1221). W 1214 r. przybył on do klasztoru Pogyŏng, który został przez niego rozbudowany, aby moc pomieścić wszystkich uczniów.
W 1356 r. wszystkie szkoły sŏn zostały zjednoczone pod nazwą chogye przez wybitnego mistrza sŏn T'aego Poŭ (1301–1382).
Bibliografia:

</doc>
<doc id="952908" url="https://pl.wikipedia.org/wiki?curid=952908" title="The Valley (stadion)">
The Valley (stadion)

The Valley – stadion piłkarski znajdujący się w Londynie, w dzielnicy Charlton. Został oddany do użytku w 1919. Od tego czasu swoje mecze na tym obiekcie rozgrywa zespół Charlton Athletic F.C. Jego pojemność wynosi 27 111 miejsc. Rekordową frekwencję, wynoszącą 75 031 osób, odnotowano w 1938 podczas meczu ligowego pomiędzy drużyną gospodarzy a Aston Villa.

</doc>
<doc id="952909" url="https://pl.wikipedia.org/wiki?curid=952909" title="Miroslav Filipović">
Miroslav Filipović



</doc>
<doc id="952913" url="https://pl.wikipedia.org/wiki?curid=952913" title="Przykra (Beskid Śląski)">
Przykra (Beskid Śląski)

Przykra (824 m n.p.m.) – niewybitny, zalesiony szczyt w północnej części Beskidu Śląskiego, w paśmie Błotnego (Błatniej).
Przykra jest pierwszym wzniesieniem w grzbiecie odchodzącym w kierunku północnym od szczytu Błotnego. Jest również zwornikiem dla rozgałęziających się tu grzbietów Wielkiej Polany i Palenicy.
Jest szczytem granicznym (przebiega przezeń zachodnia granica administracyjna Bielska-Białej). Przechodzi przez niego szlak turystyczny niebieski z Bielska-Białej Wapienicy na Błotny, zaś na przełączkę między Przykrą a Błotnym (Siodło pod Przykrą) wyprowadza szlak żółty z Jaworza Górnego.

</doc>
<doc id="952922" url="https://pl.wikipedia.org/wiki?curid=952922" title="Carl Bechstein">
Carl Bechstein

Carl Bechstein (ur. 1 czerwca 1826 w Gocie, zm. 6 marca 1900 w Berlinie) – niemiecki przedsiębiorca, założyciel fabryki fortepianów i pianin.
Wiedza, którą zdobył u francuskich i angielskich budowniczych fortepianów spowodowała, iż w 1853 w Berlinie Carl Bechstein rozpoczął produkcję instrumentów. Pierwszym zwolennikiem fortepianów Bechsteina był Hans von Bülow, który spotkał się z berlińskim instrumentem w 1857. Na międzynarodowej wystawie w Londynie Bechstein zdobył złoty medal. W latach 1870–1890 wzrósł eksport do Anglii i Rosji, produkcja sięgała wówczas 500 instrumentów rocznie. W 1880 powstała filia fabryki również w Berlinie, Carl Bechstein kupił willę niedaleko jeziora Dämritz, w której spotykali się miejscowi kompozytorzy i pianiści. W 1885 firma otworzyła biuro w Londynie i wybudowała złocony fortepian Królowej Wiktorii; eksportowała także instrumenty do innych krajów Imperium Brytyjskiego. Otworzyła również biuro w Petersburgu. Dzięki finansowemu wsparciu firmy, w 1892 wybudowano salę koncertową w Berlinie, w której po raz pierwszy zainaugurowano trzydniowy festiwal muzyczny. W 1897 powstała kolejna filia fabryki w Berlinie. W 1900 Carl Bechstein umarł, a jego synowie Edwin, Carl i Johannes przejmują kierownictwo w firmie.
Kolejne lata działania to ciągły i dynamiczny rozwój wytwórni. W 1901 rozbudowano sieć filii; w 1903 produkcja wzrosła do 4500 instrumentów rocznie.
Rok 1919 to czas w którym fabryka produkuje 5000 fortepianów, lecz to także rok, w którym przez powojenną inflację, fortepiany sprzedawane są po 25 tysięcy marek, a najmniejsze fortepiany za 30 tysięcy.
W 1923 Bechstein stał się firmą z kapitałem akcyjnym, rozwój eksportu został zahamowany przez wysokie cła. Rynek amerykański pozostał poza zasięgiem firmy, mimo że popyt na fortepiany Bechsteina był bardzo duży. Transatlantyckie statki pasażerskie i sterowce wyposażane były w złocone instrumenty firmy C. Bechstein, lecz brakowało klientów będących w stanie pozwolić sobie na fortepian tego producenta.
Wraz z firmą Siemens i laureatem nagrody Nobla Waltherem Nemstem w 1930 r. Bechstein stworzył pierwsze na świecie pianino elektroniczne. Od 1932 datuje się osłabienie produkcji i znaczny spadek cen. Powodem takiej sytuacji były także sprzeczki między braćmi Bechstein, które osłabiły firmę. Dodatkowo liczebność klientów spadła przez emigrację Żydów, spowodowaną prześladowaniami nazistowskimi, a niechęć do Niemców na arenie międzynarodowej osłabiła międzynarodową aktywność niemieckiej gospodarki.
Podczas II wojny światowej bombardowania brytyjskie i amerykańskie zniszczyły zakłady produkcyjne. Jako że zakłady Bechsteina leżały w strefie wpływów amerykańskich, administracja Stanów Zjednoczonych skonfiskowała własność firmy.
W 1953 Filharmonia berlińska świętowała stulecie firmy C. Bechstein, w 1954 r. otwarto zakłady produkcyjne w południowych Niemczech. W latach 60. XX wieku spadek populacji Berlina związany z wybudowaniem Muru Berlińskiego wpłynął negatywnie na firmę, powodując spadek produkcji do 1000 instrumentów rocznie. Amerykańskie władze wojskowe w Berlinie faworyzowały produkty pochodzące ze Stanów Zjednoczonych.
W 1963 Baldwin Company (USA) przejął akcje Bechsteina. Rok 1986 to okres, w którym rynek fortepianów w Europie nasycił się, Baldwin sprzedał udziały w firmie Bechstein niemieckiemu twórcy fortepianów i przedsiębiorcy Karlowi Schulze. Nowy prezes firmy opracował jasną strategię rozwoju – otworzył m.in. nowe zakłady produkcyjne. W 1992 firma otworzyła jedną z najbardziej przyszłościowych fabryk fortepianów i pianin. Cztery lata później C. Bechstein wszedł na giełdę papierów wartościowych; firma otworzyła pierwsze Centrum Bechsteina w Berlinie w 1999.
Do 2006 zostało otwartych osiem ekskluzywnych sal do prezentacji rosnącej liczby modeli produkowanych przez Bechsteina. W chwili obecnej planuje się otwarcie filii w Moskwie.
W 2006u C. Bechstein zakupił 49% akcji czeskiej fabryki Bohemia Piano.
Natomiast rok później po podpisaniu kolejnej umowy nastąpiło przejęcie całościowego pakietu udziałów. W wyniku przekształceń własnościowych fabryka zmieniła dotychczasową nazwę z Bohemia Piano na C. Bechstein Europe. Zakład został poddany restrukturyzacji i rozbudowie. Wprowadzono najnowocześniejsze systemy produkcji i kontroli jakości.
Kolejnym etapem było przeniesienie z Niemiec do Czech produkcji pianin i fortepianów z logo W. Hoffmann.
Obecnie koncern C. Bechstein jest największym europejskim producentem pianin i fortepianów. W Niemczech produkowane są instrumenty serii C. Bechstein, Bechstein i Zimmermann, natomiast w Czechach serie W. Hoffmann i Bohemia.
W przeciwieństwie do innych producentów C. Bechstein został wierny tradycji i produkuje instrumenty wyłącznie w Europie z najwyższej jakości europejskich materiałów.

</doc>
<doc id="952927" url="https://pl.wikipedia.org/wiki?curid=952927" title="Toshikatsu Matsuoka">
Toshikatsu Matsuoka

 – japoński polityk, minister rolnictwa w rządzie premiera Shinzō Abe. 
29 maja 2007 roku popełnił samobójstwo wieszając się w hotelu poselskim w Tokio. Powodem popełnienia samobójstwa były afery korupcyjne.

</doc>
<doc id="952935" url="https://pl.wikipedia.org/wiki?curid=952935" title="Zielenograd">
Zielenograd

Zielenograd, Zielenogradzki okręg administracyjny Moskwy (ros. Зеленоград (trl. Zelenograd), Зеленоградский административный округ (trl. Zelenogradskij administrativnyj okrug)) – jeden z 12 okręgów administracyjnych Moskwy. Ludność liczy 250 453 mieszkańców (2020). Od 1963 roku Zielenograd administracyjnie wchodzi w skład Moskwy. Po reformie administracyjnej w 1991 roku oficjalnie nazwany jako Zielenogradzki okręg administracyjny Moskwy.
Historia.
Miasto powstało 3 marca 1959 roku, kiedy Rada Ministrów Związku Radzieckiego wydała dekret w sprawie budowy nowego miasta w pobliżu dworca kolejowego "Kriukowo". Obszar miasta początkowo miał wynosić 11,28 km². Sama budowa miasta rozpoczęła się w 1960 roku, a głównym architektem został Igor Rożin.
Miasto było jednym z najpotężniejszych ośrodków elektroniki, mikroelektroniki i przemysłu komputerowego w Związku Radzieckim. Obecnie podobną rolę odgrywa we współczesnej Rosji. Miasto zostało opracowane jako odpowiednik amerykańskiej Doliny Krzemowej. Funkcjonowały tam m.in. zakłady Angstrem (Ангстрем), produkująca własną kopię Z80, początkowo umieszczając kryształy od procesora 80A-CPU MME z NRD.
Podział administracyjny.
Obecnie miasto dzieli się na pięć rejonów oraz osiemnastu mikrorajonów:
Projektowane są kolejne cztery mikrorajony w rejonie "Kriukowo".
Innym podziałem miasta jest rozgraniczenie na:

</doc>
<doc id="952937" url="https://pl.wikipedia.org/wiki?curid=952937" title="Krsto Todorov-Zrnov Popović">
Krsto Todorov-Zrnov Popović

Krsto Todorov-Zrnov Popović (ur. 13 września 1881 w Cetynii, zm. 13/14 marca 1947 koło Cetynii) – czarnogórski działacz niepodległościowy, jeden z przywódców ruchu Zelenaši, współorganizator i dowódca kolaboracyjnej Brygady Lovćen podczas II wojny światowej.
I wojna światowa.
Uczestniczył w wojnach bałkańskich w latach 1912–1913, a następnie I wojnie światowej w szeregach armii czarnogórskiej. Wykazał się podczas słynnej bitwy pod Mojkovacem na początku stycznia 1916, kiedy Czarnogórcy wspomogli serbskie wojska w wycofaniu się w obliczu nacierającej armii austro-węgierskiej. W tym samym roku dostał się do niewoli austriackiej.
Okres międzywojenny.
W 1918 powrócił do Czarnogóry i zaangażował się w działalność niepodległościową. Był jednym z przywódców powstania bożonarodzeniowego 7 stycznia 1919 roku, występując przeciwko decyzji zjednoczenia Królestwa Czarnogóry z Królestwem Serbii pod panowaniem serbskiej dynastii Karadordjeviciów. Po jego upadku wyjechał na krótko do Włoch, gdzie wstąpił do formowanych sił zbrojnych rządu czarnogórskiego na uchodźstwie, dochodząc do stopnia brygadiera. W czerwcu powrócił do Czarnogóry, a już w lipcu wziął udział w kolejnym zbrojnym wystąpieniu przeciwko centralnym władzom. Następnie przeszedł do walki partyzanckiej jako komendant wszystkich niepodległościowych oddziałów i grup zbrojnych. Jednocześnie stał na czele niepodległościowego ruchu Zelenaši, opowiadającym się za miejscową dynastią Petrović-Njegoš. Na początku 1922 został zmuszony do emigracji, przenosząc się do Argentyny, a w 1929 do Belgii. W tym samym roku wysłał list do króla Aleksandra I, w którym prosił o wybaczenie za rozpętanie wojny domowej w Czarnogórze i deklarował swoją lojalność. Następnie powrócił do Jugosławii.
II wojna światowa.
Po zajęciu kraju przez wojska osi w kwietniu 1941, podjął kolaborację z okupantami. We wrześniu 1942 współorganizował na polecenie Włochów tzw. Brygadę Lovćen, walczącą pod jego dowództwem zarówno przeciwko miejscowej partyzantce komunistycznej, jak też czetnikom. Zamierzał on wywalczyć niepodległość Czarnogóry przy współpracy z Włochami, wykorzystując konflikty pomiędzy komunistami podporządkowanymi Josipowi Broz Ticie a serbskimi czetnikami wiernymi płk. Dragoljubowi Mihailoviciovi i emigracyjnemu rządowi. Po pewnym czasie nastąpiły jednak podziały wśród czarnogórskich separatystów; część przeszła do komunistów, a pozostali do czetników. Krsto Popović nie przyłączył się do żadnej z nich.
Po zakończeniu wojny prowadził on walkę partyzancką przeciwko nowym komunistycznym władzom jugosłowiańskim. Zginął w nocy z 13 na 14 marca 1947 roku w zasadzce sił bezpieczeństwa.

</doc>
<doc id="952938" url="https://pl.wikipedia.org/wiki?curid=952938" title="Motety Bacha">
Motety Bacha

Motety Bacha – szereg utworów skomponowanych przez J.S. Bacha w formie motetu do tekstów w języku niemieckim. Utwory na chór a capella bądź z orkiestrą kameralną przeznaczone na specjalne okazje (głównie muzyka żałobna):

</doc>
<doc id="952941" url="https://pl.wikipedia.org/wiki?curid=952941" title="Newport Stadium">
Newport Stadium

Newport Stadium – stadion piłkarski, położony w Newport, Wielka Brytania. Oddany został do użytku w 1993 roku, kosztem siedmiu milionów funtów. Od tego czasu swoje mecze na tym obiekcie rozgrywają zespoły: Newport County A.F.C., Llanwern A.F.C. i Newport Harriers A.C. Jego pojemność wynosi 5 000 miejsc. Rekordową frekwencję, wynoszącą 4 660 osób, odnotowano w 2006 roku podczas meczu pucharowego pomiędzy Newport County a Swansea City.

</doc>
<doc id="952952" url="https://pl.wikipedia.org/wiki?curid=952952" title="Parafia Otłoczyn">
Parafia Otłoczyn



</doc>
<doc id="952955" url="https://pl.wikipedia.org/wiki?curid=952955" title="Cristian Mungiu">
Cristian Mungiu

Cristian Mungiu (ur. 27 kwietnia 1968 w Jassach) – rumuński reżyser, scenarzysta i producent filmowy.
Życiorys.
Za swój debiutancki film "Zachód" (2002) zdobył główną nagrodę Transilvania Trophy na MFF Transilvania w Rumunii. 
Jego następna fabuła "4 miesiące, 3 tygodnie i 2 dni" (2007) przyniosła mu Złotą Palmę na 60. MFF w Cannes oraz Europejskie Nagrody Filmowe dla najlepszego filmu i reżysera. Dzięki temu Mungiu stał się pierwszym i jedynym jak dotąd filmowcem rumuńskim, wyróżnionym wszystkimi ww. nagrodami.
Zasiadał w jury konkursu głównego na 66. MFF w Cannes (2013). Przewodniczył obradom jury sekcji "Cinéfondation" na 70. MFF w Cannes (2017).

</doc>
<doc id="952972" url="https://pl.wikipedia.org/wiki?curid=952972" title="Myosotis palustris">
Myosotis palustris



</doc>
<doc id="952980" url="https://pl.wikipedia.org/wiki?curid=952980" title="Piotr Lebiedziński">
Piotr Lebiedziński

Piotr Lebiedziński (ur. 1860 w Sokółce, zm. 30 stycznia 1934 w Warszawie) – polski inżynier, chemik, przedsiębiorca, wynalazca i konstruktor w dziedzinie fotografii oraz filmu. Pionier światowej oraz polskiej kinematografii, a także polskiego przemysłu fotochemicznego. Członek założyciel Towarzystwa Fotograficznego Warszawskiego. Członek honorowy Polskiego Towarzystwa Fotograficznego.
Życiorys.
Urodził się w 1860 roku w Sokółce, mieście znajdującym się wówczas pod zaborem rosyjskim. Ukończył studia chemiczne w Petersburgu, po czym przeprowadził się do Warszawy. Od czasów studenckich interesował się fotografią. Sam chętnie robił zdjęcia, brał udział w wystawach fotograficznych.
W 1896 roku niemal równocześnie z dr. Edmundem Biernackim wykonywał pierwsze w Polsce zdjęcia przy pomocy promieni Roentgena. Organizował na ten temat pierwsze w Polsce publiczne odczyty oraz pokazy.
Był przedsiębiorcą; początkowo właścicielem sklepu z materiałami fotograficznymi znajdującego się przy Krakowskim Przedmieściu 65 w Warszawie. Później otworzył kolejny sklep firmowy przy Marszałkowskiej 99. Stale rozszerzał ofertę i był pierwszym w Polsce sprzedawcą aparatów kinematograficznych oraz materiałów eksploatacyjnych do nich.
W 1888 roku założył pierwszą w kraju wytwórnię papierów fotograficznych, którą rozwinął do małej fabryki zlokalizowanej na warszawskiej Pradze. Produkowała ona materiały światłoczułe oraz aparaty fotograficzne. Firma słynęła w Europie przede wszystkim z wyrabiania dobrej jakości papieru fotograficznego, który eksportowano do Berlina, Wiednia, Paryża i Londynu. Fabryka produkowała również aparaty fotograficzne – od 1896 roku aparat „Chicago” na format 9 × 12 cm, a od 1900 roku aparat do stereoskopii „Diops”. W 1901 roku otrzymał złoty medal w dziedzinie wyrobów przemysłu fotograficznego eksponowanych przy okazji I wystawy fotografii artystycznej w Warszawie.
Fabryka Lebiedzińskiego w 1933 roku przekształciła się w spółkę z o.o., przyjmując nazwę „Foton”. Funkcjonowała ona po śmierci wynalazcy do 1940 roku, kiedy to została zlikwidowana przez niemiecką administrację Generalnego Gubernatorstwa. Po wojnie tradycje oraz nazwę fabryki Lebiedzińskiego przyjęły Warszawskie Zakłady Fotochemiczne „Foton”.
Pochowany na Starych Powązkach w Warszawie (kwatera 29 wprost-3-11).
Działalność społeczna i publicystyczna.
Działał w ówczesnym Towarzystwie Fotograficznym Warszawskim - późniejszym (od 1907) Polskim Towarzystwie Miłośników Fotografii, pełniąc w nim w latach 1903–1906 i 1913–14 funkcję członka Komisji Rewizyjnej. Zajmował się również działalnością publicystyczną w zakresie techniki fotograficznej i fotochemii. Wraz z Janem Heurichem, Stanisławem Szalayem i Janem Jaroszyńskim współredagował miesięcznik „Fotograf Warszawski”. W 1932 roku został członkiem honorowym Polskiego Towarzystwa Fotograficznego.
Wynalazczość.
Miał wszechstronne zainteresowania techniczne i naukowe. Podejmował prace nad udoskonaleniem gramofonu, konstruowaniem membran dźwiękowych, nagrywaniem płyt gramofonowych; zajmował się także studiowaniem konstrukcji łodzi podwodnych oraz samolotów.
Największe osiągnięcia zdobył jednak na polu fotografii oraz filmu. Był pionierem polskiej kinematografii. Od 1893 roku interesował się zagadnieniem tzw. „żywej fotografii”, której rozwój zapoczątkował powstanie filmu. Technika ta polegała na robieniu serii zdjęć oraz ich projekcji z odbitek wykonanych z negatywów, w wyniku czego powstawał obraz przedstawiający płynny ruch. W 1895 roku we współpracy z Janem oraz Józefem Popławskimi zbudował w tym celu specjalne urządzenie nazywane „kinematografem Lebiedzińskiego”. Urządzenie było połączeniem kamery pozwalającej na rejestrację 14 klatek na sekundę (po 5 na kliszy) oraz aparatu projekcyjnego wyświetlającego ruchomy obraz. Był on rejestrowany i emitowany z wykorzystaniem serii szklanych klisz, a nie z celuloidowej taśmy filmowej. Na przełomie lat 1895–1896 zarejestrowane zostały tą techniką dwa krótkometrażowe, komediowe, fabularyzowane „filmy” z udziałem aktorów warszawskich teatrów ogródkowych, m.in. Natalii Konickiej oraz Wacława Szymborskiego.
W 1897 roku z inicjatywy Aleksandra Wasiutyńskiego inżyniera Drogi Żelaznej Warszawsko-Wiedeńskiej skonstruował aparat służący rejestracji odkształceń szyn kolejowych występujących podczas przejazdu pociągu. Aparat zamontowany był na torach i wykonywał zdjęcia szyn uruchamiając się samoczynnie w trakcie przejazdu pociągów.
W 1919 roku wraz z inżynierem Stanisławem Śliwińskim skonstruował "„Cykloskop”" – projekcyjny aparat kinematograficzny do użytku szkolnego.
Parapsychologia.
Wraz z Julianem Ochorowiczem zajmował się również parapsychologią. Wśród parapsychologów znany jako badacz zjawiska psychokinezy i ektoplazmy. Od 1920 roku pełnił funkcję kierownika naukowego, a później honorowego prezesa Polskiego Towarzystwa Badań Psychicznych w Warszawie. Brał udział w Międzynarodowych Kongresach Badań Psychicznych w 1921 w Kopenhadze, w 1923 w Warszawie oraz w 1927 w Paryżu. Jego referat otrzymał pierwszą nagrodę na I Międzynarodowym Kongresie Badań Psychicznych w Kopenhadze w 1921 roku. Był Honorowym członkiem Międzynarodowego Instytutu Metapsychicznego z siedzibą w Paryżu.
Na Międzynarodowym Kongresie Badań Psychicznych w Warszawie wygłosił referat pt. "L’ideoplastie comme hypothese directrice des etude metapsychiques" (pol. "O ideoplastii jako hipotezie kierowniczej przy badaniach metapsychicznych"), w którym dokonał następującego podziału zjawisk paranormalnych: 1) ideoplastia osobowości - tj. przejawianie się różnych osobowości, stanowiących wytwór psychiki medium, bądź podających się za osoby zmarłe; 2) ideoplastia materii – tj. zjawy ludzkie albo nawet zjawy przedmiotów (np. lewar Crawforda) oraz 3) ideoplastia energii, do której włączył „najpierwotniejsze objawy mediumiczne na tle energetycznym – jak wirujące stoliki, pukania itp. Opierając się na teoretycznych rozważaniach parapsychologicznych Juliana Ochorowicza, Lebiedziński zwracał uwagę, że liczba zjawisk parapsychicznych „jest nieograniczona, bo zależna od wyobraźni i inicjatywy mediów i eksperymentatorów”.

</doc>
<doc id="952982" url="https://pl.wikipedia.org/wiki?curid=952982" title="Czujnik osnowowy">
Czujnik osnowowy

Czujnik osnowowy – urządzenie krosna tkackiego, należące do grupy urządzeń kontrolno-zabezpieczających, kontrolujące nitki osnowy. 
Czujniki osnowowe stosowane są tylko w krosnach z napędem mechanicznym. Starsze konstrukcje krosien mechanicznych nie były wyposażone w czujniki osnowowe. 
Czujnik kontroluje nitki osnowy i w momencie zerwania się którejś z nich, zatrzymuje pracę krosna oraz sygnalizuje to zdarzenie. W różnych konstrukcjach krosien stosowane są bardziej lub mniej skomplikowane mechanizmy czujników.
Zastosowanie czujników osnowowych zmniejsza liczbę błędów tkackich, ułatwia pracę tkacza oraz zwiększa wydajność tkalni.

</doc>
<doc id="952987" url="https://pl.wikipedia.org/wiki?curid=952987" title="Melina Mercouri">
Melina Mercouri

Melina Mercouri (, Melina Merkuri), właśc. Maria Amalia Merkuri (; ur. 18 października 1920 w Atenach, zm. 6 marca 1994 w Nowym Jorku) – grecka piosenkarka, aktorka i polityk.
Życiorys.
Debiutowała w jednym z ateńskich teatrów w 1944. Jako aktorka znana jest z filmu "Nigdy w niedzielę", w którym śpiewała utwór "Dzieci Pireusu". Za tę rolę została w 1961 nominowana do Oscara w kategorii najlepsza rola kobieca; Oscara natomiast otrzymała za "Dzieci Pireusu" w kategorii najlepsza piosenka filmowa. W 1966 wyszła za mąż za amerykańskiego reżysera Julesa Dassina.
Za rządów junty wojskowej była zmuszona w 1967 wyjechać na emigrację do Francji. Po upadku dyktatury w 1974 powróciła do Grecji.
Działała w partii PASOK. Od 1977 aż do śmierci sprawowała mandat posłanki do Parlamentu Grecji. W 1981 została pierwszą kobietą minister kultury Grecji (w rządzie Andreasa Papandreu). Sprawowała ten urząd do 1989 i później w 1993. 13 maja 1985 podczas spotkania Rady Europejskiej przedstawiła ideę zintegrowania Europejczyków za pomocą kultury, co doprowadziło do powstania inicjatywy Europejskich Miast Kultury, a potem Europejskiej Stolicy Kultury. Czyniła starania w sprawie powrotu tzw. marmurów Elgina na Akropol ateński.
Zachorowała na raka płuca.

</doc>
<doc id="953003" url="https://pl.wikipedia.org/wiki?curid=953003" title="Zalew Radkowski">
Zalew Radkowski

Zalew Radkowski – sztuczny zbiornik położony w południowo-zachodniej Polsce około 2,0 km na południowy zachód od miasta Radków, u północnego podnóża Gór Stołowych, w województwie dolnośląskim, w powiecie kłodzkim, w gminie Radków.
Położenie i opis.
Zbiornik o powierzchni około 5 ha i pojemności około 0,02 mln m³ powstał po wykonaniu zapory ziemnej od strony miasta Radków na Czerwonogórskim Potoku, wykorzystując naturalne zagłębienie terenowe na wysokości około 400 m n.p.m. w dolinie potoku.
Zbiornik utworzono w latach 70. XX wieku, jako zbiornik rekreacyjny, dla pracowników kopalni węgla kamiennego "Piast" w Nowej Rudzie, którą z początkiem 2000 roku zamknięto. Na brzegu ustawiono bungalowy, a po drugiej stronie wzniesiono hotel „Gwarkowe Zacisze”. Zbiornik jest zarybiony, stanowi doskonałe miejsce dla wędkarzy i osób korzystających ze sprzętu pływającego. Znad zalewu roztacza się panorama polskich i czeskich Gór Stołowych.
Szlaki turystyczne.
Przez zaporę prowadzi szlak turystyczny z Radkowa do Pasterki.

</doc>
<doc id="953006" url="https://pl.wikipedia.org/wiki?curid=953006" title="Jeorjos Papandreu">
Jeorjos Papandreu

Jeorjos Papandreu (; ur. 13 lutego 1888 w Kalendzi, zm. 1 listopada 1968 w Atenach) – grecki polityk, trzykrotny premier Grecji w latach 1944–1945, 1963 i 1964–1965.
Życiorys.
Urodził się w Kalendzi, w Achai, w Grecji. Swoje życie polityczne rozpoczął wcześnie jako zwolennik Elefteriosa Wenizelosa, który uczynił go gubernatorem Lesbos. Miało to miejsce po wojnie bałkańskiej w 1912 roku. Ożenił się z córką polskiego zesłańca, inżyniera Zygmunta Mineyko, Zofią. Ich syn – Andreas Papandreu (późniejszy premier Grecji) urodził się na wyspie Chios w 1919.
Podczas kryzysu politycznego panującego w Grecji po włączeniu się tego kraju do I wojny światowej Papandreu był jedną z najbliższych osób, która wspierała Wenizelosa w działaniach przeciwko proniemieckiemu królowi Konstantynowi I. Gdy Wenizelos został zmuszony do ucieczki z Aten, Papandreu towarzyszył mu w drodze na Kretę. Następnie udał się na Lesbos, gdzie mobilizował antymonarchistycznych popleczników na wyspach oraz pozyskiwał poparcie dla powstańczego, probrytyjskiego rządu Wenizelosa w Salonikach. W 1921 ledwie uniknął zamachu na swoje życie.
Papandreu był wenizelistowskim parlamentarzystą, ministrem spraw wewnętrznych w 1923 oraz pełnił kilka innych rządowych stanowisk podczas trwania republiki, w latach 1924–1935. Jako minister edukacji zreformował grecki system szkolnictwa. W 1935 założył Socjaldemokratyczną Partię Grecji. Za udział w antymonarchistycznym spisku został osądzony i skazany na śmierć, a w praktyce zmuszony do opuszczenia kraju, w 1936 przez greckiego dyktatora, rojalistę – Joanisa Metaksasa. W czasie niemieckiej okupacji Grecji podczas II wojny światowej dołączył do głównie wenizelistowskiego rządu na uchodźstwie, którego siedzibę był Egipt (z poparciem brytyjskim i królem Jerzym II jako oficjalną głową państwa). W latach 1944–1945 sprawował urząd premiera. W późnych latach 40. Komunistyczną Partię Grecji widział jako główne zagrożenie dla systemu politycznego państwa. Służył w wielu rządach między 1946 a 1952, w tym podczas najbardziej burzliwych momentów wojny domowej.
Resztę lat 50., podczas dominacji konserwatystów, Papandreu spędził w opozycji. W 1961 ożywił grecki liberalizm, zakładając partię Unia Centrum, która była konfederacją starszych liberalnych wenizelistów i nieusatysfakcjonowanych konserwatystów. Po wyborach w 1961 (zwanych wyborami „przemocy i oszustw”) Papandreu deklarował „bezkompromisową walkę” z prawicowym ERE. Partia Jeorjosa ledwo wygrała wybory w listopadzie 1963, lecz żadna partia nie miała możliwości samodzielnego rządzenia, co było przyczyną kolejnych wyborów w lutym 1964. Tym razem Unia Centrum odniosła w nich miażdżące zwycięstwo. Progresywna polityka Papandreu jako premiera budziła dużo sprzeciwów w kręgach konserwatywnych, tak jak i znacząca rola jego syna, Andreasa, którego polityka była umiejscawiana mocno na lewo od centrum.
Był przeciwko porozumieniu zuryskiemu, które doprowadziło do utworzenia Republiki Cypryjskiej. Po konfliktach pomiędzy dwiema społecznościami na Cyprze jego rząd wysłał tam jednostki armii greckiej.
Król Konstantyn II był otwartym przeciwnikiem rządu Papandreu. Częste ultraprawicowe spiski w armii zdestabilizowały rząd. Ostatecznie król ukartował rozłam w Unii Centrum, a w lipcu 1965, odwołał rząd wzbudzając dyskusję o nadzorze nad ministerstwem obrony. W kwietniu 1967 miał miejsce wojskowy zamach stanu, który zapoczątkował juntę czarnych pułkowników. Papandreu został aresztowany i zmarł w listopadzie 1968. Jego pogrzeb stał się okazją do dużej antydyktatorskiej demonstracji.
Doktor honoris causa Uniwersytetu Belgradzkiego (1965).
Wnukiem Jeorjosa Papandreu jest Jorgos Papandreu.

</doc>
<doc id="953008" url="https://pl.wikipedia.org/wiki?curid=953008" title="Pierre Paul Cambon">
Pierre Paul Cambon

Pierre Paul Cambon (ur. 20 stycznia 1843 w Paryżu, zm. 29 maja 1924 tamże) – francuski dyplomata i polityk.
Z zawodu adwokat i urzędnik administracyjny, od 1882 rezydent ministerialny w Tunisie, od 1886 poseł w Madrycie, w 1890 w Konstantynopolu, w latach 1898–1920 w Londynie. W swej działalności przyczynił się do utworzenia "entente cordiale" (1904) oraz ententy (1907). Odznaczony został Krzyżem Wielkim Legii Honorowej oraz Orderem Królewskim Wiktorii. Był członkiem Francuskiej Akademii Nauk.
Jego brat Jules Cambon również był dyplomatą.

</doc>
<doc id="953012" url="https://pl.wikipedia.org/wiki?curid=953012" title="Czujnik wątkowy">
Czujnik wątkowy

Czujnik wątkowy – urządzenie krosna tkackiego, należące do grupy urządzeń kontrolno-zabezpieczających, kontrolujące obecność wątku w przesmyku.
Czujniki wątkowe stosowane są tylko w krosnach z napędem mechanicznym. W momencie, kiedy kończy się przędza na nawoju wątkowym lub zrywa się nitka wątku, następuje zatrzymanie pracy krosna i sygnalizacja tego faktu.
W różnych konstrukcjach krosien stosowane są bardziej lub mniej skomplikowane mechanizmy czujników.
Zastosowanie czujników wątkowych zmniejsza liczbę błędów tkackich, ułatwia pracę tkacza oraz zwiększa wydajność tkalni.
W nowoczesnych tkalniach tkacz obsługuje często kilkanaście lub nawet kilkadziesiąt krosien, dlatego sygnalizacja zrywów wątku powinna być widoczna z dużej odległości. Ma ona istotny wpływ na szybkość usunięcia awarii.

</doc>
<doc id="953017" url="https://pl.wikipedia.org/wiki?curid=953017" title="Szczytno Wielkie">
Szczytno Wielkie

Szczytno Wielkie (kaszb. "Jezoro Szczëtno", wg PRNG: Szczytno) – jezioro rynnowe położone na północnym skraju Pojezierza Krajeńskiego („Obszar Chrononego Krajobrazu Jezior Krępsko i Szczytno”), na obszarze gminy Przechlewo, powiat człuchowski, województwo pomorskie, o ogólnej powierzchni 615,77 ha i rozwiniętej linii brzegowej z kilkoma wyspami (m.in. Wyspa Zamkowa ze średniowiecznym grodem obronnym Szczytno).
W pobliżu jeziora znajduje się rezerwat Osiedle Kormoranów. Przez jezioro przepływa rzeka Brda stanowiąca szlak kajakowy. Akwen jeziora jest połączony Brdą i mniejszymi ciekami z jeziorami Końskim, Krępsko (przesmykiem lądowym przebiega trasa drogi krajowej nr 25) i Szczytno Małe stanowiąc tzw. zespół jezior Szczycieńskich.

</doc>
<doc id="953022" url="https://pl.wikipedia.org/wiki?curid=953022" title="Shane Meier">
Shane Meier

Shane „Shaner” Meier (ur. 11 czerwca 1977 w Saskatoon) – kanadyjski aktor telewizyjny, filmowy i głosowy.
Życiorys.
Urodził się w Saskatoon, w prowincji Saskatchewan jako syn Jane i Johna Meierów. Miał dwóch braci – Asha i Travisa. W 1985, w wieku ośmiu lat zadebiutował w serialu "The Ray Bradbury Theatre". Jego kreacja Matthew Sheparda, amerykańskiego studenta Uniwersytetu Wyoming skatowanego na śmierć w wieku 21 lat, w telewizyjnym dramacie kryminalnym NBC "The Matthew Shepard Story" (2002) w reżyserii Rogera Spottiswoode z Stockard Channing i Samem Waterstonem została nagrodzona na festiwalu OutFest w Los Angeles.

</doc>
<doc id="953032" url="https://pl.wikipedia.org/wiki?curid=953032" title="Brygada Lovćen">
Brygada Lovćen

Brygada Lovćen – ochotnicza kolaboracyjna formacja zbrojna działająca w Czarnogórze podczas II wojny światowej, nazwa pochodziła od góry Lovćen.
Brygada Lovćen zaczęła być formowana 6 marca 1942 r. w Cetinje, a we wrześniu zakończono jej tworzenie. Odbywało się to z inicjatywy włoskich władz okupacyjnych w Czarnogórze. Jej organizatorem, a następnie komendantem był Krsto Todorov-Zrnov Popović, b. oficer czarnogórskiej armii i działacz separatystyczny. Szefem sztabu został płk Blažo Marković. Formacja rekrutowała się spośród członków niepodległościowego ruchu Zelenaši, który opowiadał się za niepodległością Czarnogóry. 
Składała się z następujących oddziałów:
Brygada prowadziła walkę na obszarze Czarnogóry zarówno przeciwko miejscowym partyzantom komunistycznym podporządkowanym Josipowi Broz Ticie, jak też czetnikom wiernym płk. Dragoljubowi Mihailiciovi i rządowi emigracyjnemu. Koncepcja K. Popovicia polegała na wywalczeniu niepodległości kraju z pomocą Włochów, wykorzystując konflikty pomiędzy obiema stronami. Jednakże po pewnym czasie formacja rozpadła się – część żołnierzy przeszła do komunistów, zaś inna część przyłączyła się do czetników. Krsto Popović nie przyłączył się do żadnej ze stron.

</doc>
<doc id="953039" url="https://pl.wikipedia.org/wiki?curid=953039" title="Simon Cameron">
Simon Cameron

Simon Cameron (ur. 8 marca 1799 w Maytown, zm. 26 czerwca 1889 tamże) – amerykański polityk i dyplomata, wieloletni senator z Pensylwanii. W latach 1861–1862 był ministrem wojny w gabinecie prezydenta Abrahama Lincolna. 
Życiorys.
Praktykował jako drukarz i kasjer w banku. Był także redaktorem, a następnie właścicielem gazety oraz szefem dwóch spółek kolejowych. Był generałem adiutantem Pensylwanii. 
Działalność polityczna.
W wyniku rezygnacji Jamesa Buchanana został wybrany do Senatu. Służbę rozpoczął 13 marca 1845 roku. Pełnił to stanowisko do marca 1849 roku. W wyborach w 1857 roku kandydował do Senatu z ramienia Partii Republikańskiej. Uzyskał elekcję i 4 marca tego samego roku rozpoczął pracę. W Senacie był przewodniczącym Komisji Patentowej, Komisji Nieruchomości Państwowych, Komisji Dystryktu Kolumbii i Komisji Drukarstwa. W 1860 roku bezskutecznie ubiegał się o nominację Partii Republikańskiej w wyborach prezydenckich. 
4 marca 1861 roku został powołany na stanowisko sekretarza wojny Stanów Zjednoczonych. 11 stycznia 1862 roku na tym stanowisku zastąpił go Edwin Stanton. 25 lipca tego samego roku został posłem Stanów Zjednoczonych w Rosji. Pełnił to stanowisko do 18 września tego samego roku. 
W wyborach w 1867 roku został ponownie wybrany z ramienia Partii Republikańskiej do Senatu. Reelekcję uzyskał również w wyborach w 1873 roku. W trakcie tych kadencji był przewodniczącym Komisji Rolnictwa oraz Komisji Spraw Zagranicznych. Pozostał senatorem do czasu swojej rezygnacji 12 marca 1877 roku. 
Po zakończeniu kariery politycznej podróżował po Europie i Indiach. Zmarł 26 czerwca 1889 roku w pobliżu Maytown. Został pochowany na cmentarzu Harrisburg. 
Życie prywatne.
Jego synem był James Donald Cameron, który także został sekretarzem wojny Stanów Zjednoczonych oraz senatorem z Pensylwanii.

</doc>
<doc id="953043" url="https://pl.wikipedia.org/wiki?curid=953043" title="Konstandinos Karamanlis">
Konstandinos Karamanlis

Konstandinos Karamanlis (; ur. 8 marca 1907 w Proti, zm. 23 kwietnia 1998 w Atenach) – grecki polityk i prawnik, wieloletni parlamentarzysta i minister, lider Narodowej Unii Radykalnej oraz Nowej Demokracji, premier w latach 1955–1958, 1958–1961, 1961–1963 oraz 1974–1980. W latach 1980–1985 i 1990–1995 prezydent Grecji. Główna postać procesu demokratyzacji w okresie powojennym.
Życiorys.
Urodził się w wielodzietnej rodzinie nauczyciela na terenie Macedonii w ówczesnym Imperium Osmańskim. W latach 1925–1929 studiował prawo na Uniwersytecie Narodowym im. Kapodistriasa w Atenach. Po odbyciu służby wojskowej praktykował jako prawnik w Seres. W 1935 i 1936 był wybierany do parlamentu z ramienia Partii Ludowej, wycofał się z działalności politycznej po wprowadzeniu dyktatury Joanisa Metaksasa. Powrócił do praktyki prawniczej, od 1941 mieszkał w Atenach. W 1944 opuścił Grecję z obawy przed aresztowaniem.
Od 1946 ponownie uzyskiwał mandat deputowanego. Pełnił funkcję ministra pracy (1946–1947), ministra transportu (1948), ministra zabezpieczenia społecznego (1948–1950) i ministra obrony (1950). W 1951 dołączył do nowo utworzonej przez Aleksandrosa Papagosa partii. Od 1952 do 1955 w jego gabinecie sprawował urząd ministra robót publicznych, od 1954 kierował również resortem komunikacji.
W październiku 1955, po śmierci Aleksandrosa Papagosa, król Paweł I powierzył mu misję utworzenia nowego rządu. Stanowisko premiera Konstandinos Karamanlis zajmował do czerwca 1963 z dwoma kilkumiesięcznymi przerwami (od marca do maja 1958 i od września do listopada 1961). Jeszcze w 1955 na bazie poprzedniego ugrupowania powołał i stanął na czele Narodowej Unii Radykalnej, którą kierował do 1963. W okresie rządów inicjował reformy mające odbudować grecką gospodarkę zniszczoną w wyniku II wojny światowej i wojny domowej. W polityce zagranicznej opowiadał się za niepodległością Cypru (zaakceptowaną w 1960) i akcesją Grecji do Europejskiej Wspólnoty Gospodarczej (w 1961 podpisano układ stowarzyszeniowy). W czerwcu 1963 po konflikcie z królem ustąpił z funkcji premiera i na kilka miesięcy wyjechał z kraju. Jego ugrupowanie przegrało w tym samym roku wybory parlamentarne z centrystami Jeorjosa Papandreu. Były premier zdecydował się wówczas wyemigrować do Paryża. Pozostał tam również w okresie junty czarnych pułkowników, co pewien czas publikując apele wzywające dyktaturę wojskową do rezygnacji.
Po upadku reżimu powrócił do Grecji. W lipcu 1974 stanął na czele greckiego rządu, którym kierował do maja 1980. Założył i również do 1980 przewodniczył centroprawicowej Nowej Demokracji. W 1974 i 1977 był w międzyczasie wybierany do Parlamentu Grecji. Po objęciu urzędu premiera doprowadził do podporządkowania się wojskowych władzy cywilnej, przywrócił funkcjonowanie ustroju konstytucyjnego i nie dopuścił do militarnego udziału Grecji w konflikcie cypryjskim. W grudniu 1974 z jego inicjatywy odbyło się referendum, w którym Grecy przegłosowali zniesienie monarchii. W tym samym miesiącu przez kilka dni formalnie wykonywał obowiązki głowy państwa do czasu powołania tymczasowego prezydenta Michaila Stasinopulosa. Ponownie działał na rzecz przystąpienia państwa do EWG, do czego ostatecznie doszło w 1981 już w okresie jego prezydentury. W 1978 został wyróżniony Nagrodą Karola Wielkiego.
W maju 1980 na stanowisku premiera zastąpił go Jeorjos Ralis. W tym samym miesiącu został wybrany na prezydenta Grecji. Złożył urząd przed końcem kadencji, gdy w marcu 1985 rządzący socjalistyczny PASOK wycofał swoje deklarowane wcześniej poparcie dla jego reelekcji. Na urząd prezydenta powrócił w maju 1990 po ponownym zwycięstwie Nowej Demokracji. Drugą kadencję prezydencką zakończył w marcu 1995.
Życie prywatne.
W 1952 został mężem Amalii. Para nie miała dzieci, w latach 70. małżonkowie rozwiedli się. W działalność polityczną zaangażowali się jego krewni, w tym bratanek Kostas Karamanlis, który również sprawował urząd premiera.

</doc>
<doc id="953050" url="https://pl.wikipedia.org/wiki?curid=953050" title="James Lafferty">
James Lafferty

James Martin Lafferty (ur. 25 lipca 1985 w Hemet) – amerykański aktor i reżyser.
Życiorys.
Urodził się w Hemet, w stanie Kalifornia jako pierwszy syn Jeffa i Angie Lafferty, właścicieli lokalnej firmy budowlanej. Jego matka miała pochodzenie meksykańskie, a ojciec miał korzenie irlandzkie, angielskie, niemieckie i szkockie. Ma młodszego brata Stuarta Lule (ur. 1987). Karierę aktorską rozpoczął jako dziecko, był statystą w serialach, takich jak "Beverly Hills, 90210" i "Doktor Quinn". Następnie w wieku 10 lat zaczął grać główne role w szkolnych przedstawieniach teatralnych. Uczęszczał do Hemet High School. W szkole jego miłość do koszykówki przejęła jego pasję do aktorstwa. W swojej szkolnej drużynie rozegrał wiele meczów międzyszkolnych. Według opinii swojego trenera, był najlepszym zawodnikiem w drużynie. Został również nazwany „Najbardziej wartościowym graczem”. Po ukończeniu szkoły średniej zaczął brać udział w przesłuchaniach. Jest także posiadaczem czarnego pasa taekwondo.
W serialu "Emril" (2001) grał syna tytułowego bohatera – szefa kuchni Emerila Lagasse. W telewizyjnym dramacie sportowym "A Season on the Brink" (2002) u boku Briana Dennehy zagrał postać Steve’a Alforda, gwiazdę koszykówki Indiana University. Występował także epizodycznie w takich serialach jak "Boston Public", "Get Real" i "Ones and Again". Popularność zyskał dzięki roli Nathana Scotta w serialu "Pogoda na miłość" ("One Tree Hill", 2003–2012). W odegraniu tej roli Lafferty’emu pomogło doświadczenie z gry w koszykówkę w reprezentacji swojego liceum.

</doc>
<doc id="953052" url="https://pl.wikipedia.org/wiki?curid=953052" title="Krępsko (jezioro)">
Krępsko (jezioro)

Krępsko (kaszb. "Jezoro Krãpskò") – przepływowe jezioro rynnowe położone na północnym skraju Pojezierza Krajeńskiego ("Obszar Chronionego Krajobrazu Jezior Krępsko i Szczytno"), na obszarze gminy Człuchów, powiat człuchowski, województwo pomorskie, o ogólnej powierzchni 377,3 ha i silnie rozwiniętej linii brzegowej z dwiema zatokami rozdzielonymi dużym półwyspem (m.in. pozostałości po wczesnośredniowiecznym grodzisku). Akwen jeziora jest połączony ciekami wodnymi z jeziorami Orzechowo i Szczytno Wielkie (przesmykiem lądowym przebiega trasa drogi krajowej nr 25) stanowiąc tzw. zespół jezior Szczycieńskich.

</doc>
<doc id="953053" url="https://pl.wikipedia.org/wiki?curid=953053" title="Konstantinos Karamanlis">
Konstantinos Karamanlis



</doc>
<doc id="953056" url="https://pl.wikipedia.org/wiki?curid=953056" title="Lee Boyd Malvo">
Lee Boyd Malvo

Lee Boyd Malvo (alias John Lee Malvo lub Malik Malvo, ur. 18 lutego 1985 w Kingston) – jamajski seryjny morderca.
Przed emigracją do Antigui uczęszczał do York Castle High School. W 2001 r. został oskarżony przez Commonwealth of Virginia o zabójstwo analityk FBI Lindy Franklin, a także zabójstwo więcej niż jednej osoby w ciągu trzech lat.
Razem z Johnem Allenem Muhammadem dokonał serii zamachów na życie przypadkowych ludzi w październiku 2002 r. w okolicach Waszyngtonu. Przez amerykańskie media zostali nazwani snajperami z Waszyngtonu. Z ich ręki śmierć poniosło 10 osób. Aresztowani 24 października 2002 r. Dwa lata później sąd w Wirginii uznał Malvo winnym popełnionych zbrodni. Ponieważ w chwili ich popełnienia Malvo nie był jeszcze pełnoletni, skazano go na dożywotnie więzienie bez możliwości ubiegania się o przedterminowe zwolnienie.

</doc>
<doc id="953058" url="https://pl.wikipedia.org/wiki?curid=953058" title="Hystricidae">
Hystricidae



</doc>
<doc id="953064" url="https://pl.wikipedia.org/wiki?curid=953064" title="Jezioro Końskie">
Jezioro Końskie

Jezioro Końskie (kaszb. "Jezoro Końsczé") – jezioro rynnowe położone na północnym skraju Pojezierza Krajeńskiego ("Obszar Chrononego Krajobrazu Jezior Krępsko i Szczytno"), na obszarze gminy Przechlewo, o ogólnej powierzchni 55 ha. Przez jezioro przepływa rzeka Brda stanowiąca szlak kajakowy i łącząca zarazem akwen jeziora poprzez jezioro Szczytno Małe z pozostałymi jeziorami tzw. zespołu Szczycieńskiego.

</doc>
<doc id="953066" url="https://pl.wikipedia.org/wiki?curid=953066" title="Karol Bertoni">
Karol Bertoni

Karol Bertoni (ur. 4 października 1876 w Stanisławowie, zm. 10 lutego 1967 w Rio de Janeiro) – polski polityk i dyplomata, profesor.
Życiorys.
Syn Fryderyka i Julii z de Winzów. Ukończył studia na wydziale prawnym Uniwersytetu Wiedeńskiego i Akademię Dyplomatyczną w Wiedniu. Przed I wojną światową konsul generalny Austro-Węgier w Mediolanie. Do 1918 pracował w austro-węgierskiej służbie dyplomatycznej. Po odzyskaniu niepodległości przez Polskę, od 1919 roku dyrektor departamentu w polskim Ministerstwie Spraw Zagranicznych. W latach 1923–1924 kierownik MSZ (p.o. ministra) w rządzie Władysława Grabskiego. Od 1924 profesor Szkoły Nauk Politycznych w Warszawie. Profesor Studium Dyplomatycznego Uniwersytetu Jana Kazimierza we Lwowie. Pod koniec lipca 1932 został wybrany I wiceprezesem Towarzystwa Polsko-Japońskiego. Od 1937 był prezesem Centralnego Komitetu Polskiego Instytutu Nauk Politycznych i Ekonomicznych.
Był także encyklopedystą. Został wymieniony w gronie edytorów trzytomowej Podręcznej encyklopedii handlowej wydanej w 1931 w Poznaniu.

</doc>
<doc id="953075" url="https://pl.wikipedia.org/wiki?curid=953075" title="Daniel Negreanu">
Daniel Negreanu

Daniel Negreanu (ur. 26 lipca 1974 w Toronto w Kanadzie) – kanadyjski pokerzysta, mieszkający w Las Vegas w stanie Nevada. Posiada sześć bransolet World Series of Poker oraz dwa tytuły Mistrza World Poker Tour.
Wczesne lata.
Negreanu urodził się w Toronto, Ontario, Kanada. Jego rodzice Annie i Constantin wyjechali z Rumunii w 1967 roku, aby zacząć nowe życie w USA; ostatecznie, zamieszkali jednak w Toronto. 
W młodości, Daniel chciał zostać profesjonalnym snookerzystą, jednak w wieku 15 lat nauczył się grać w pokera. W wieku 22 lat przeprowadził się do Las Vegas, by tam rozpocząć swoją pokerową karierę.

</doc>
<doc id="953079" url="https://pl.wikipedia.org/wiki?curid=953079" title="Richard Speck">
Richard Speck

Richard Benjamin Speck (ur. 6 grudnia 1941, zm. 5 grudnia 1991) – amerykański masowy morderca, który nocą z 13 na 14 lipca 1966 zabił osiem studentek pielęgniarstwa w internacie w południowej części Chicago w stanie Illinois.
Skazany na karę śmierci, uniknął jej, kiedy Sąd Najwyższy zmienił postanowienie dotyczące tej kary. Zamiast tego skazano go na 400 do 1200 lat więzienia. Zmarł w swojej celi w wyniku rozległego zawału.

</doc>
<doc id="953092" url="https://pl.wikipedia.org/wiki?curid=953092" title="Ludwik Stakebrand">
Ludwik Stakebrand

Ludwik Stakebrand (ur. 1790 we Wrocławiu, zm. 9 marca 1855 w Warszawie, syn Jana Bogusława i Marii z Kazowskich) – wojskowy lekarz warszawski, wolnomularz.
Szkic biograficzny.
Ludwik Stakebrand pochodził z wrocławskiej rodziny luterańskiej, której członkowie od paru pokoleń wykonywali zawód lekarski. Po naukach w szkole średniej we Wrocławiu zaczął studia medyczne w rodzinnym mieście, ale przerwał je w roku 1810 i przeniósł się do Warszawy, gdzie (prawdopodobnie od czasów pruskich 1795-1806) mieszkał jego stryj Friedrich Wilhelm Stakebrand (zm. 1835), również lekarz i wolnomularz. Ludwik Stakebrand uzyskał zatrudnienie jako felczer w jednym z pułków artylerii konnej Księstwa Warszawskiego i wziął udział w kampanii roku 1812. Pełnił swe obowiązki w bitwie nad Berezyną, odniósł wówczas rany i za odwagę i poświęcenie otrzymał złoty krzyż orderu Virtuti Militari. Walczył także w bitwie pod Lipskiem, gdzie dostał się do niewoli rosyjskiej. Po upadku Imperium napoleońskiego Stakebrand powrócił do Warszawy, gdzie w roku 1815 mianowano go lekarzem batalionowym w gwardyjskim pułku artylerii konnej. W roku 1816 podjął na nowo studia medyczne i uzyskał w kwietniu 1817 roku dyplom lekarza na Uniwersytecie w Jenie.
W latach 1818–1827 był lekarzem sztabowym w drugim pułku ułanów. W latach 1827–1830 był lekarzem sztabowym w Sztabie Korpusu Artylerii i Inżynierów. W marcu 1830 roku awansował na lekarza dywizyjnego w drugiej dywizji piechoty. Również w 1830 roku otrzymał znak honorowy za 20 lat służby wojskowej.
Ludwik Stakebrand wziął udział w powstaniu listopadowym jako ordynator w lazarecie urządzonym w Koszarach Mirowskich w Warszawie i potem w Szpitalu Ujazdowskim. Po klęsce powstania pozostał w Warszawie. Od 1832 roku pracował w Warszawskim Szpitalu Wojskowym, gdzie początkowo był ordynatorem i zajmował się oddziałem oficerskim, a później pierwszym lekarzem (1847) i starszym ordynatorem (1854 – 1855).
Ludwik Stakebrand prowadził prywatną praktykę lekarską w Warszawie. Posiadał dom na Krakowskim Przedmieściu nr 431 na wprost ulicy Bednarskiej.
Od 1836 roku był czynnym członkiem Towarzystwa Lekarskiego Warszawskiego. W 1840 roku został wybrany na podskarbiego Towarzystwa i funkcję tę pełnił aż do śmierci.
17 lutego 1819 roku Stakebrand ożenił się z Marią z domu Schöschmann. Miał z nią córkę Emilię Aleksandrę (dwóch imion).
Obaj Stakebrandowie, Ludwik i Fryderyk Wilhelm, byli członkami warszawskiej loży masońskiej "Halle der Beständigkeit" ("Świątynia Stałości"). Rodzina posiadała grobowiec na warszawskim cmentarzu ewangelickim, dziś zaginiony, prawdopodobnie zniszczony w czasie powstania warszawskiego.

</doc>
<doc id="953093" url="https://pl.wikipedia.org/wiki?curid=953093" title="Nikos Belojanis">
Nikos Belojanis

Nikos Belojanis (, ur. 22 grudnia 1915, zm. 30 marca 1952) – grecki działacz ruchu komunistycznego, antyhitlerowskiego ruchu oporu, obrońca praw człowieka.
Życiorys.
Pochodził z dobrze sytuowanej rodziny greckich hotelarzy. W latach 1943–1944 był doradcą politycznym () jednego z oddziałów podlegających ruchowi partyzanckiemu ELAS. Podczas wojny domowej był komisarzem DSE. Po jej zakończeniu w drugiej połowie roku 1949 wyemigrował i przebywał, między innymi, w Polsce (jako uchodźca). W czerwcu 1950 wrócił do Grecji. Od 1950 był członkiem władz zdelegalizowanej Komunistycznej Partii Grecji (KKE). Został aresztowany wraz z towarzyszami. W trakcie postępowania przed sądem cywilnym wniesiono oskarżenie także o działalność na rzecz obcych wywiadów w tak zwanej grupie Belojanisa i na tej podstawie proces przeniesiono do sądownictwa wojskowego. Podobnie jak większość jego towarzyszy, został skazany na śmierć. Przy masowych protestach w Grecji i poza granicami, przy biernym oporze także części personelu więziennego, został rozstrzelany w więzieniu w Kalitei (niedaleko Aten).
Przebieg rozpraw wzbudził kontrowersje. Kwestionowano neutralność sędziów i zasadność przypisania materiału dowodowego do osób, a postawa Belojanisa w trakcie przesłuchań jednała oskarżonym sympatię nie tylko lewicy. Toteż po ogłoszeniu wyroku w ciągu tygodnia z Grecji i całego świata nadeszło około 250 tysięcy korespondencji telegraficznej od osób przeciwnych skazaniu lub wnioskujących o skorzystanie przez króla Pawła z prawa łaski. Do zaangażowanych intelektualistów dołączył także arcybiskup Aten, Spirydon: "Jestem głęboko poruszony etyczną wielkością Belojanisa. Przewyższa nawet tę u pierwszych chrześcijan, jeśli zważyć, że Belojanis nie wierzy w istnienie życia po życiu".
Wykonane w trakcie procesu zdjęcie prasowe „Mężczyzna z goździkiem” dla wielu okazało się inspiracją. Pablo Picasso wykonał zeń znany szkic, a przetwarzane wciąż trafia na okładki czasopism i książek. Nakręcony w 1980 roku film o procesie wciąż przedstawiany jest na greckich i międzynarodowych festiwalach.
W 1953 roku brytyjski malarz Peter de Francia namalował obraz „Egzekucja Belojanisa”, zaliczany do najciekawszych w historii światowego malarstwa.
W 1953 w Polsce powstała także i dziś wysoko oceniana przez krytykę rzeźba Stanisława Horno-Popławskiego „Matka Belojanisa”.
Przez większość swej krótkiej emigracji, trwającej od sierpnia 1949, do czerwca 1950, w tym tuż przed ryzykowną decyzją o powrocie, Belojanis mieszkał w Polsce. Toteż polscy Grecy ufundowali swemu koledze miejsce pamięci i już w 1952, w licznie wówczas zamieszkałej przez byłych greckich partyzantów miejscowości Krościenko, stanął niewielki pomnik ich bohatera. Od 1973 przy ul. Stabłowickiej 143 we Wrocławiu (na dziedzińcu Szkoły Podstawowej nr 22) istnieje kopia tego pomnika.
W PRL nazwiskiem Belojanisa nazwano liczne lokalizacje, między innymi osiedle w Katowicach, jedną z głównych ulic Zabrza (obecnie Goethego), dzisiejszą ul. Spokojną w Stargardzie, ul. Andersa w Gliwicach i ul. Hajducką w Chorzowie.
27 marca 2017, w rodzinnym domu Belojanisa w Amaliadzie, z inicjatywy miejscowych władz, parlamentu i z udziałem premiera, otwarto stałą wystawę o statusie muzeum, co wywołało gwałtowne reakcje parlamentarne centroprawicowej Nowej Demokracji i faszystowskiego Złotego Świtu.

</doc>
<doc id="953108" url="https://pl.wikipedia.org/wiki?curid=953108" title="Towarzystwo Sportowe Szombierki Bytom">
Towarzystwo Sportowe Szombierki Bytom



</doc>
<doc id="953111" url="https://pl.wikipedia.org/wiki?curid=953111" title="Chełmski Klub Sportowy Chełmianka Chełm">
Chełmski Klub Sportowy Chełmianka Chełm



</doc>
<doc id="953113" url="https://pl.wikipedia.org/wiki?curid=953113" title="Organ administrujący">
Organ administrujący

Organ administrujący 
W Polsce rozwój organów administrujących nastąpił po transformacji systemowej, w wyniku której powstały warunki sprzyjające rozwojowi podmiotów prawa publicznego oraz realizacji zasady subsydiarności poprzez przesuwanie zadań z zakresu administracji publicznej z organów administracyjnych na organy administrujące oraz prywatyzacji zadań publicznych.

</doc>
<doc id="953115" url="https://pl.wikipedia.org/wiki?curid=953115" title="Ludowy Klub Sportowy Ceramika Opoczno">
Ludowy Klub Sportowy Ceramika Opoczno



</doc>
<doc id="953128" url="https://pl.wikipedia.org/wiki?curid=953128" title="Bialski Klub Sportowy Stal Bielsko-Biała">
Bialski Klub Sportowy Stal Bielsko-Biała



</doc>
<doc id="953132" url="https://pl.wikipedia.org/wiki?curid=953132" title="Klub Sportowy Aluminium Konin">
Klub Sportowy Aluminium Konin



</doc>
<doc id="953138" url="https://pl.wikipedia.org/wiki?curid=953138" title="Miejski Klub Piłkarski Arka Nowa Sól">
Miejski Klub Piłkarski Arka Nowa Sól



</doc>
<doc id="953139" url="https://pl.wikipedia.org/wiki?curid=953139" title="Bractwo religijne">
Bractwo religijne

Bractwo religijne (konfraternia) – zrzeszenie religijne, posiadające osobowość prawną. Jego celem jest pogłębianie religijnego życia członków, wzajemna pomoc oraz prowadzenie działalności religijnej lub społecznej.
Pierwsze bractwa powstały w średniowieczu, szybki ich rozwój w Kościele katolickim nastąpił po soborze trydenckim. Od XVII wieku zróżnicowały się na:
Bractwa religijne oprócz chrześcijaństwa działają również w islamie.

</doc>
<doc id="953140" url="https://pl.wikipedia.org/wiki?curid=953140" title="Komunistyczna Partia Grecji">
Komunistyczna Partia Grecji

Komunistyczna Partia Grecji (nwgr. "Κομμουνιστικό Κόμμα Ελλάδας" ΚΚΕ / "Kommounistikό Kόmma Elládas", ΚΚΕ) – grecka partia polityczna, założona w 1918 (do 1924 pod nazwą Socjalistyczna Partia Robotnicza Grecji) jako sekcja Międzynarodówki Komunistycznej. Obecnie lewicowe ugrupowanie o profilu eurosceptycznym.
Historia ugrupowania.
Okres przedwojenny.
Rewolucja październikowa w Rosji w 1917 roku stała się bodźcem do powstania partii komunistycznych w dużej części państw na całym świecie. Komunistyczna Partia Grecji założona została w dniu 4 listopada 1918 roku pod nazwą Socjalistyczna Partia Pracy Grecji. Twórcami ugrupowania byli Nikos Dimitratos, D. Ligdopoulos, M. Sideris, A. Arvanitis, S. Kokkinos i Avraam Benaroya będący jednocześnie przywódcą Żydowskiej Federacji Socjalistyczno-Robotniczej w Salonikach. Na czele partii stanął kolektywny Komitet Centralny. Partia skupiła radykalne grupy anarchistów i komunistów wywodzących się głównie z uprzemysłowionych obszarów. Grupy skupiające działaczy o takiej orientacji politycznej działały w Grecji już od czasów Komuny Paryskiej i strajków z Chicago w 1892 roku. Celem partii stało się wprowadzenie ośmiogodzinnego dnia pracy, zwiększenie pensji pracowniczych oraz zjednoczenie pracowników w związkach zawodowych. W 1919 roku ugrupowanie zmieniło nazwę na Socjalistyczna Partia Pracy Grecji-Komuniści a rok później wstąpiła do Międzynarodówki Komunistycznej. Partia przeciwna była zaangażowaniu w wojnę z Turcją, zamiast tego próbowała wpłynąć na rząd oraz uzyskać wsparcie rządu ZSRR dla swojego postulatu autonomii greckich miast w Azji Mniejszej. Komuniści wraz ze związkami zawodowymi w tym z Generalną Grecką Konfederacją Pracowniczą związaną z ruchem komunistycznymi, zorganizowali liczne demonstracje antywojenne.
W 1924 roku przyjęła obecną nazwę oraz przyjęła zasady marksizmu-leninizmu. Sekretarzem partii został Pandelis Pouliopoulos. Od 1924 roku partia funkcjonowała na podstawie zasady centralizmu demokratycznego. KPG zdobyła w początkowym okresie działalności bardzo duże poparcie wśród mniejszości etnicznych i religijnych żyjących w północnej Grecji a szczególnie pośród słowiańskich Macedończyków. Spowodowane to było głoszeniem przez partię polityki samostanowienia zgodnej z zasadami leninizmu który głosi że wszelkie mniejszości powinny być samostanowione we wspólnym państwie socjalistycznym. W 1924 roku III Międzynarodówka przyjęła postulat niepodległej Tracji i Macedonii co spowodowało opory pewnej części komunistów greckich. Postulat Międzynarodówki przysporzył KPG utraty popularności aż do czasu gdy w 1934 roku KPG podkreśliła w swoim programie chęć walki o samostanowienie narodów w ramach Republiki Ludowej w której żyć obok siebie będą wszystkie narody. Stanowisko to zarzucono po 1945 roku gdy ówczesny sekretarz generalny partii Nikos Zachariadis odrzucił dotychczasową politykę KPG i przyjął pogląd wedle którego Macedończycy i Grecy mieli zamieszkiwać jedno państwo, Grecję. 
W 1929 roku z inicjatywy Jeorjosa Papandreu z pracy wyrzucano nauczycieli sympatyzujących z polityką KPG. Zdelegalizowana w 1936, wskutek zamachu stanu, przeprowadzonego, z poparciem monarchy, przez propagującego faszyzm generała Ioannisa Metaksasa. Bezpośrednią przyczyną zamachu stała się możliwość wejścia posłów KPG w koalicję, tworzącą przyszły rząd. Rozwiązano parlament, w praktyce uniemożliwiona została też działalność związkowa, strajki tłumiono przy użyciu dużych oddziałów wojska, czasem też ostrej amunicji. Niedługo później powstały pierwsze obozy zakładane dla więźniów politycznych - działaczy lewicy oraz sympatyków komunistów. Członkowie KPG podlegali pobiciom i więzieniu, jednak proponowano im zwolnienie, w zamian za publiczne wyrażenie skruchy i zobowiązanie się do zaprzestania krytyki władz. Antykomunistyczne represje nie przybrały ówcześnie skrajnych form, znanych z Niemiec czy Hiszpanii, mimo identycznej, typowo faszystowskiej zewnętrznej szaty władzy oraz faszystowskiej propagandy. 
Ruch oporu.
Początkowo KPG uznała II wojnę światową za konflikt imperialistyczny, sytuacja zmieniła się z chwilą wybuchu wojny grecko-włoskiej 1940–1941 KPG wezwała Greków do zgodnej obrony kraju, bez względu na różnice polityczne. W chwili wybuchu wojny około 2 tys. komunistów przebywało w więzieniach co nie ułatwiło procesu tworzenia ruchu oporu. Początkowo KPG utworzyła Narodowy Front Wyzwoleńczy którego celem miało być wyzwolenie kraju z rąk okupantów. Narodowy Front Wyzwoleńczy pozostawał wolny od kwestii przyszłego ustroju państwa, Front zapowiedział przeprowadzenie po wojnie referendum w którym obywatele zdecydują czy kraj ma być republiką czy monarchią. W okresie okupacji hitlerowskiej partia stała się głównym organizatorem i dominująca siła w greckim ruchu oporu 1941-1944. Główny animator a wiec powstała na gruncie Narodowego Frontu Wyzwoleńczego armia partyzantka - ELAS, czyli Greckie Ludowe Wyzwoleńcze Wojsko - jesienią 1944 roku tj. momencie wyzwalania kraju spod okupacji hitlerowskiej stał się najliczniejszą siłą ruchu oporu. W okresie istnienia kolaboracyjnego Państwa Greckiego 1941-1944, już samo podejrzenie sprzyjania KPG karane było śmiercią, przy czym jeśli wykonawcą terroru były Bataliony Bezpieczeństwa, mordów często dokonywano w formie publicznej egzekucji. W tym okresie także KPG dysponowała oddziałami, wykonującymi wyroki śmierci na osobach oskarżanych o gorliwe wspieranie okupantów lub o czerpanie wysokich zysków ze spekulacji żywnością. W niektórych przypadkach ginęły wtedy osoby, jak się potem okazywało, niewinne zarzucanych im czynów. Prawdopodobnie z inicjatywy partii powstała także inna grupa ruchu oporu, Organizacja Ochrony Ludowych Bojowników. 
Na wyzwolonych terenach, poza kontrolowanym przez rojalistów Epirem, z inicjatywy ELAS tworzono partyzancką republikę, nieuznającą królewskiego rządu emigracyjnego, jako pozbawionego demokratycznej legitymizacji. Na zajmowanych terenach, partyzanci zorganizowali tzw. ludowe państwo EAM-ELAS, powołując samorząd terytorialny. Na początku 1944, w rejonach górskich sformowano, wyłoniony w demokratycznych wyborach, lewicowy rząd tymczasowy, pod nazwą PEEA (ΠΕΕΑ) - Polityczny Komitet Narodowego Wyzwolenia. Na terenach wyzwolonych przez ELAS powstawały instytucje nowej władzy, określanej jako władza ludowa: szkoły, placówki służby zdrowia, samorząd i milicja. W kwietniu 1944 na terenach kontrolowanych przez „rząd z gór” miały miejsce wybory do Rady Narodowej, w których wzięło udział ok. 1,8 mln osób, w tym, po raz pierwszy w historii Grecji, kobiety. Do rządu obok komunistów weszli lewicowi liberałowie oraz przedstawiciele partii chłopskich.
Wojna domowa w Grecji i późniejsza działalność.
Od jesieni 1944 nielegalna, tym niemniej prześladowana przez grupy paramilitarne i nielegalne organizacje, funkcjonujące wewnątrz struktur państwa. Tylko w okresie od wydarzeń grudniowych 1944/45 r. do 31 marca 1946 w kraju doszło, przeciw domniemanym komunistom, do 1.289 mordów, 6.671 zranień, 31.632 przypadków tortur, 84.931 aresztowań, 165 gwałtów i 18.767 rabunków oraz skazano na wyroki więzienia ponad 30 tysięcy osób, podejrzanych o sprzyjanie lewicowemu ruchowi oporu, w czasie byłej wojny światowej. Dane o aresztowaniach i uwięzieniach, wymienione przez stronę rządową, są jeszcze nieco wyższe. 
W latach 1946–1949 próbowała zbrojnie zdobyć władzę w kraju i toczyła wojnę domową z monarchistycznym i prozachodnim rządem. Do pierwszych walk doszło po 4 grudnia 1944 a więc po zmasakrowaniu lewicowych demonstracji ostrzelanych przez siły różnych formacji, uprzednio kolaboracyjnych. 5 grudnia premier Wielkiej Brytanii, Winston Churchill zlecił brytyjskiemu dowódcy w Atenach potraktowanie stolicy Grecji jak zbuntowanego miasta wroga, a nie miasta sojuszniczego. Z wielkim trudem, używając także oddziałów byłych greckich hitlerowców, ściągając posiłki z Włoch oraz używając w mieście brygad komandosów, czołgów i bombardując robotnicze dzielnice stolicy Grecji z artylerii okrętowej i samolotów, wojska brytyjskie zdołały opanować sytuację. W kraju przeprowadzono wybory powszechne dopiero w marcu 1946, co jednak odbyło się w atmosferze głębokiego terroru osobistego oraz urzędowych prześladowań wobec byłych uczestników lewicowego ruchu partyzanckiego ELAS. W październiku 1947 komuniści w obliczu represji utworzyli ideowe siły zbrojne. Spośród kombatantów ruchu oporu, ukrywających się przed nową falą prześladowań, już jesienią 1945 roku powstawały pierwsze oddziały partyzanckie. Na razie nie podejmujące innej walki niż samoobrona. Komuniści przekształcają je następnie w Demokratyczne Wojsko Grecji (DSE) które poparte zostało przez macedoński Front Wyzwolenia.
Pod koniec 1947 powstańcy, panujący nad północnymi terenami Grecji, sformowali tam ponownie rząd tymczasowy. Aż do tego momentu, partyzanci byli postrzegani przez centrum i szeroką lewicę, jako kombatanci ruchu oporu, walczący o podstawowe prawa obywatelskie, o rzeczywistą demokrację i o suwerenność. Powołanie wyłącznie komunistów do drugiego rządu tymczasowego zakończyło ten idealistyczny okres postrzegania DSE. W początkach 1948 roku komuniści kontrolowali już większą część terytorium Grecji, jednak bez dużych miast. Od II połowy 1948 roku silniejsza i znacznie lepiej uzbrojona armia rządowa zaczęła odnosić sukcesy, wypierając partyzantkę w coraz bardziej w górzyste tereny. Po wysiedleniu przez armię rządową około 800 tysięcy ludności cywilnej, z terenów zagrożonych walkami, komuniści znaleźli się w bardzo trudnej sytuacji. Po kolejny, przegranych bitwach, w masywach gór na Witsi i Grammos, w których przewaga armii rządowej była już co najmniej 10-krotna, komuniści zadecydowali o przerwaniu walk. 
Od 1947 partia znów działała nielegalnie. Po zakończeniu walk ok. 60 tys. Greków i Macedończyków wyjechało zwłaszcza do krajów socjalistycznych, w tym ok. 14 tys. do Polski, wśród nich wielu komunistów. W okresie terroru mającego miejsce po II wojnie światowej utworzono obozy koncentracyjne do których trafiali m.in. przedstawiciele środowisk KPG.
Od 1974 ponownie legalna. W 1976 roku z partii wyłoniły się dwie mniejsze grupy maoistyczne - Marksistowsko-Leninowska Komunistyczna Partia Grecji i Komunistyczna Partia Grecji (marksistowsko-leninowska).
Współcześnie.
Od 1991 r. KKE dysponowała ogólnokrajowym kanałem TV "„902”" który jednak został później sprywatyzowany. W parlamencie Republiki Grecji KPG zawsze tworzy własny klub parlamentarny. W 1989 r. KKE uczestniczyła w formowaniu koalicji rządowej, wspólnie z prawicową partią Nowa Demokracja. Wprowadzono wtedy ustawę o likwidacji akt osobowych, z archiwów MSW, dotyczących osób nie pozostających już w czynnej służbie bezpieczeństwa państwa. Co skutkuje w Grecji zakazem publikacji informacji o przeszłości osób, poza faktami ogłaszanymi przez Sąd lub przez samych zainteresowanych, albo danymi, cytowanymi z powołaniem się na legalnie ukazujące się w Grecji wydawnictwa, sprzed daty ustawy. 
Równolegle, Parlament jednomyślnie uchwalił ustawę dot. uznania Greckiej Wojny Domowej oraz o uznaniu za kombatantów walk za Ojczyznę, wszystkich byłych żołnierzy Ruchu Oporu oraz obu stron Greckiej Wojny Domowej 1946–1949. W 1999 roku z inicjatywy działaczy związkowych związanych z partią utworzono Wszechrobotniczy Front Bojowy. W 2000 roku niezadowoleni działacze KPG utworzyli Ruch na rzecz Jedności Działania Lewicy a w 2003 roku z partii odeszła z kolei grupa działaczy która utworzyła maoistyczną Komunistyczną Organizację Grecji. Obydwie grupy w późniejszym czasie zasiliły koalicję Syriza.
W narodowych wyborach parlamentarnych w 2009 KKE uzyskała 7,54% głosów, wprowadzając do parlamentu 21 posłów. Wywodząca się z niej, druga z głównych greckich partii radykalnej lewicy (Syriza), wprowadziła do parlamentu 13 posłów, uzyskując 4,60% głosów. W wyborach parlamentarnych, które odbyły się w maju 2012 KKE uzyskała wynik 8,48% poparcia, zaś w przyspieszonych wyborach w czerwcu tego samego roku zdobyła 4,5% głosów i 12 mandatów.
W wyborach europejskich w 2014 roku partia zdobyła 6,07% głosów i wprowadziła 2 deputowanych do Parlamentu Europejskiego. Kilka dni później ogłosiła, że zawiesza dotychczasowe członkostwo we frakcji Zjednoczonej Lewicy Europejskiej – Nordyckiej Zielonej Lewicy, a jej europosłowie będą odtąd niezrzeszeni.
Główne różnice pomiędzy greckimi partiami radykalnej lewicy KKE i Syriza (główny trzon Syrizy wywodzi się z dawnej KKE) polegają na stosunku tych partii do przeszłości, zwłaszcza do tzw. realnego socjalizmu i ZSRR. KKE jest orędowniczką korzystnych ocen tej przeszłości oraz ZSRR, natomiast Syriza jest partią o charakterze raczej eurokomunistycznym. Różnią się one także stosunkiem do Unii Europejskiej – KKE jest partią zdecydowanie antyunijną, zaś Syriza dąży do reformy UE i nadania jej bardziej socjalnego wymiaru. 

</doc>
<doc id="953141" url="https://pl.wikipedia.org/wiki?curid=953141" title="Mechanicyzm">
Mechanicyzm

Mechanicyzm – pogląd wywodzący się z XVI-wiecznej filozofii przyrody, zgodnie z którym natura jest zbudowana jak mechanizm. Jest zbiorem materialnych elementów w ruchu, których zachowania wyjaśnia mechanika. To połączenie redukcjonizmu, determinizmu i materializmu.
Filozofia mechanistyczna.
Pionierami mechanicyzmu byli w XVI wieku David van Goorle, Sebastian Basso, Galileusz, Walter Warner i Nicholas Hill. Ich koncepcje były niespójne i nie tworzyły systematycznej całości. W XVII wieku powstała filozofia mechanistyczna, której podstawową zasadą był mechanicyzm. Za jej pierwszego przedstawiciela można uznać Isaaca Beeckmana. Jego prace nie zostały do XX wieku wydane i nie były szerzej znane. Znacząco wpłynął jednak na Kartezjusza i Pierre'a Gassendiego, którzy uczynili z filozofii mechanistycznej jeden z głównych nurtów myśli nowożytnej i podstawę nowożytnej nauki. 
Mechanicyzm przeciwstawiał się fizyce arystotelejskiej, dominującej w średniowiecznej filozofii przyrody i wpływowej również w renesansie. W szczególności mechanicyzm prezentował odmienną 
koncepcję przyczynowości. Odrzucał arystotelesowską koncepcję przyczyny celowej, a także możliwość oddziaływań przyczynowych na odległość. Przyczynowe oddziaływania między materialnymi elementami zachodzą jedynie przez bezpośredni kontakt fizyczny. 
Kartezjusz i Gassendi zaprezentowali rozbudowane systemy filozofii przyrody, przyczyniając się znacząco do rozwoju przyrodoznawstwa. Ich filozofie mechanistyczne oparte były na odmiennych poglądach na materię. Gassendi był zwolennikiem atomizmu, natomiast Kartezjusz widział naturę jako pełnię (plenum), w której materia ma charakter ciągły (nieskończenie podzielny).
Innymi znaczącymi mechanistami XVII wieku byli Marin Mersenne, Kenelm Digby, Walter Charleton, William Harvey i Thomas Hobbes. Poglądy Harveya były w głównej mierze arystotelejskie (np. w embriologii), zaprezentował on jednak mechanistyczny model cyrkulacji krwi w ciele. Model ten zainspirował Kartezjusza do stworzenia mechanicznego modelu człowieka. Z kolei Gassendi odrzucał Harveyowską koncepcję obiegu krwi w ciele. 
Filozofia Hobbesa nie była popularna wśród filozofów przyrody. Stworzył on natomiast bardzo znany system łączący zagadnienia przyrodoznawcze, antropologiczne i polityczne. Jego zmatematyzowana, deterministyczna teoria była przywoływana jako przykład, że mechanicyzm prowadzi do materializmu, deizmu czy ateizmu. 
W drugiej połowie XVII wieku filozofia mechanistyczna uzyskała pełną postać. Jej głównymi przedstawicielami byli Robert Boyle, Christiaan Huygens i Isaac Newton. Ich sukcesy w odkryciach naukowych w dziedzinie chemii (Boyle) i fizyki (Huygens, Newton) oparte były na mechanistycznym poglądzie na świat, co spowodowało dominację tej filozofii wśród przyrodoznawców. Szczególnie wpływowe były prace Newtona, które nie tylko ukształtowały nowożytną naukę, ale miały poważny wpływ na cały nowożytny światopogląd. Powszechnie przyjmuje się, że to właśnie od Newtona pochodzi idea wszechświata jako wielkiego mechanizmu, do którego wyjaśnienia nie potrzeba zewnętrznych, nie-mechanicznych przyczyn ("wielki zegar Wszechświata"). Pogląd ten jednak jest błędny, jako że Newton był znacznie mniej radykalny, przyznając ważne miejsce chrześcijańskiemu Bogu.
Na początku XVIII wieku mechanicyzm na dobre związał się z deterministycznym i materialistycznym poglądem na świat. Głównymi jego przedstawicielami byli francuscy filozofowie Julien Offray de La Mettrie (autor "Człowieka-maszyny"), Paul d'Holbach i Pierre Simon de Laplace.
XIX i XX wiek.
W XVIII wieku filozofia mechanistyczna przestała być żywym nurtem filozoficznym. Sam mechanicyzm pozostał natomiast głównym typem naukowego wyjaśniania zjawisk. Zgodnie z mechanistycznym modelem wyjaśniania zjawisk wszystkie zjawiska w sferze makroskopowej były efektami interakcji ciał mikroskopowych. Wyjaśnienie formułowane było w języku mechaniki, za pomocą takich pojęć jak materia, siła, ruch. 
Rozwój nauki doprowadził również do odkrycia zjawisk (np. oddziaływań elektromagnetycznych), których wyjaśnienie w kategoriach mechanistycznych było wątpliwe. Mechanicyzm pozostał obecny w filozofii nauki, uległ jednak znacznym przekształceniom. Jego zwolennikami byli m.in. Henri Poincaré czy Wesley C. Salmon. Ostatecznie upadł w XX wieku, kiedy sformułowano teorie bardziej fundamentalne od mechaniki klasycznej i zupełnie różne od niej pojęciowo: teorię względności i mechanikę kwantową. Ekstrapolacja fizyki Newtona na wszystkie zjawiska w całym Wszechświecie okazała się zawodna.
Filozofia umysłu.
Mechanicyzm znalazł też specyficzne odzwierciedlenie w filozofii umysłu. Od Kartezjusza pochodzi klasyczne sformułowanie idei dualizmu psychofizycznego, zgodnie z którą materia i duch stanowią dwie, zasadniczo odmienne substancje. Mechanicyzm odnoszony był do materii, natomiast duch funkcjonował według odmiennych zasad. Pogląd, zgodnie z którym umysł nie może zostać wyjaśniony mechanistycznie, popierał również Gottfried Wilhelm Leibniz. Został on natomiast odrzucony przez La Mettriego, dla którego człowiek był jedynie skomplikowaną maszyną. Dyskusja ta powróciła w XX wieku, w postaci dyskusji o sztucznej inteligencji.

</doc>
<doc id="953146" url="https://pl.wikipedia.org/wiki?curid=953146" title="Konfraternia">
Konfraternia



</doc>
<doc id="953150" url="https://pl.wikipedia.org/wiki?curid=953150" title="Willa Holland">
Willa Holland

Willa Joanna Chance Holland (ur. 18 czerwca 1991 w Los Angeles) – amerykańska aktorka i modelka.
Biografia.
Dzieciństwo.
Willa urodziła się w Los Angeles. Jej rodzicami są operator filmowy Keith Holland oraz aktorka Darnell Gregorio-De Palma. W latach 1995–1997 jej matka była zamężna z reżyserem Brianem De Palma. Podczas wakacji, sąsiadem ich rodziny był Steven Spielberg, który po jednym dniu spędzonym z Willą, zaczął przekonywać rodziców, aby pomogli jej rozpocząć karierę przed kamerą. Ojczym Holland poszedł za namową Spielberga i po powrocie do Los Angeles, znalazł agencję modelek, z którą Willa podpisała kontrakt, mając zaledwie 7 lat. Pierwszym zleceniodawcą aktorki była firma Burberry. Rok później, ojczym zaprowadził Holland do Agencji talentu teatralnego, dzięki której została twarzą wielu światowych kampanii. Do tej pory współpracowała m.in. z: Cosmogirl, Teen Vogue, Guess, Gap, Abercrombie &amp; Fitch oraz Ralph Lauren.
Kariera.
W 2001 roku, dziesięcioletnia Willa zadebiutowała w filmie "Ordinary Madness", gdzie pracowała u boku swojego taty – Keitha Hollanda. W 2005 roku pojawiła się epizodycznie w serialu "Wielki powrót". 2006 rok rozpoczęła współpracą z twórcami gry "", gdzie użyczyła głosu barmance Coco. Ten sam rok przyniósł jej rolę w serialu "Życie na fali". Jako Kaitlin Cooper, aktorka pojawia się w trzecim i czwartym sezonie. Postać ta przedstawiona była w pierwszym sezonie, a wcielała się w nią wtedy Shailene Woodley. Gdy twórcy serialu zdecydowali się przywrócić tę postać do trzeciego sezonu, postanowili zorganizować ponownie casting, na którym Woodley także się pojawiła. Rywalizację wygrała Willa Holland, co twórcy argumentowali większą dojrzałością emocjonalną aktorki, która bezpośrednio wiązała się z odgrywaną przez nią rolą.
2008 rok rozpoczął się dla Holland premierą dramatu "Garden Party", w reżyserii Jasona Freelanda. Aktorka zagrała jedną z głównych ról w filmie, a u jej boku, w swoim debiucie filmowym wystąpiła Jennifer Lawrence. W tym samym roku podczas Międzynarodowego Festiwalu Filmowego w Toronto, odbyły się premiery kolejnych dwóch filmów z dorobku Holland. W "Na rozstaju uczuć" wystąpiła u boku Susan Sarandon oraz Antona Yelchina. "Genua. Włoskie lato", to dramat opowiadający historię rodziny, która próbuje ułożyć swoje życie na nowo, po śmierci matki. Willa wciela się w Kelly, jedną z dwóch córek głównego bohatera, granego przez Colina Firtha. Na potrzeby roli, dobrowolnie podjęła naukę gry na pianinie. Pod koniec 2008 roku, wystąpiła w serialu "Plotkara", jako modelka Agnes Andrews. Jako ta bohaterka wystąpiła łącznie w 5 odcinkach serialu, w sezonie: drugim, trzecim i szóstym. W serii gier "Kingdom Hearts", aktorka ponownie zgodziła się użyczyć swojego głosu. Jako Aqua pojawia się w "Kingdom Hearts: Birth by Sleep" (2010) oraz "" (2012).
W 2010 roku zagrała w "Legionie" oraz "W pogoni za idolem". W 2011 roku wystąpiła w thrillerze "Nędzne psy". W obsadzie oprócz Holland, znaleźli się m.in. James Marsden, Kate Bosworth, Alexander Skarsgård czy Dominic Purcell. Film otrzymał mieszane recenzje krytyków, zarabiając niecałe 20 mln $, przy budżecie 25 mln $. 2012 rok, to główna rola w dramacie "Tygrysie oczy"". Film otrzymał pozytywne recenzje, a Willa otrzymała za tę rolę nagrodę dla najlepszej aktorki, podczas Międzynarodowego Festiwalu Filmowego w Bostonie. Od 2012 roku, Willa występuje w serialu "Arrow" jako Thea Queen - siostra głównego bohatera, granego przez Stephena Amella. W 2016 roku zagrała główną rolę w niskobudżetowym thrillerze "Pacific Standard Time".
Życie prywatne.
Willa ma dwie siostry: 3 lata starszą Briannę Holland oraz 5 lat młodszą Piper De Palmę. Kibicuje Los Angeles Galaxy w MLS oraz Los Angeles Clippers w NBA.

</doc>
<doc id="953151" url="https://pl.wikipedia.org/wiki?curid=953151" title="Czarnogórska Armia Narodowa">
Czarnogórska Armia Narodowa

Czarnogórska Armia Narodowa (czarn. Crnogorska narodna vojska) – oddziały czetnickie z obszaru Czarnogóry, podporządkowane chorwackim ustaszom pod koniec II wojny światowej.
Geneza.
Wiosną 1944 r. do Zagrzebia – stolicy marionetkowego Niezależnego Państwa Chorwackiego (NDH) – przybył Sekula Drljević, niepodległościowy działacz czarnogórski, kolaborujący wcześniej z Włochami. W lipcu powołał on Czarnogórską Radę Państwową, która działała w ramach struktur państwowych NDH. Natychmiast rozpoczął przy pomocy chorwackich ustaszy starania w celu sformowania własnej formacji zbrojnej. Po niepowodzeniu postanowił skontaktować się z Pavle Đurišiciem, czetnickim dowódcą i wojewodą, którego oddziały panowały nad większością obszaru Czarnogóry. W rezultacie 22 marca 1945 r. doszło w miejscowości Doboj do zawarcia oficjalnej umowy. Pavle Đurišić, który dążył do wycofania swoich sił na północ do Słowenii, uznał Czarnogórską Radę Państwową za tymczasowy rząd Czarnogóry i podporządkował jej swoje siły pod nazwą Czarnogórskiej Armii Narodowej. Natomiast S. Drljević zobowiązał się załatwić czetnikom bezpieczne przejście przez chorwacką granicę oraz odpoczynek i przegrupowanie bez przeciwdziałania ze strony Chorwatów. Głównodowodzącym miał być S. Drljević, lecz faktycznym dowódcą P. Đurišić. Było to czysto taktyczne porozumienie.
Dzieje Czarnogórskiej Armii Narodowej.
Umowa nie została jednak dotrzymana. Kiedy 8 kwietnia 1945 r. oddziały P. Đurišicia próbowały przekroczyć granicę z NDH, wojska chorwackie i ustasze pod dowództwem płk. Vladymira Metikoša znienacka otoczyli je i rozbroili. Czetnicy zostali przeorganizowani w trzy brygady w sile ok. 5-10 tys. ludzi i podporządkowani bezpośrednio dowództwu ustaszy. Na ich czele stanął gen. Agram, a politycznym przywódcą był S. Drljević. Skierowano ich pod nazwą Czarnogórska Armia Narodowa w rejon Karlovca do walki z komunistyczną partyzantką Josipa Broz Tity. Po tych zmianach pozycja P. Đurišicia uległa znacznemu pogorszeniu. Ostatecznie wraz z innymi czetnickimi oficerami został on przewieziony do miejscowości Stara Gradiška, skąd – po rozbrojeniu – odesłano ich do obozu koncentracyjnego w Jasenovacu. Tymczasem Czarnogórska Armia Narodowa w ostatnim okresie wojny wycofała się wespół z chorwackim wojskiem i ustaszami do Słowenii, a stamtąd do Austrii, gdzie poddano się wojskom brytyjskim. Brytyjczycy przekazali ich jednak nowym komunistycznym władzom jugosłowiańskim, które w większości wymordowały czetników. Pozostali trafili do obozów pracy.

</doc>
<doc id="953154" url="https://pl.wikipedia.org/wiki?curid=953154" title="Szurkowo">
Szurkowo



</doc>
<doc id="953156" url="https://pl.wikipedia.org/wiki?curid=953156" title="Gorgonopsy">
Gorgonopsy

Gorgonopsy (Gorgonopsia) – podrząd wymarłych synapsydów (gadów ssakokształtnych), obejmujący jedną rodzinę – Gorgonopsidae. Żyły w środkowym i późnym permie na terenach dzisiejszej południowej Afryki, Rosji i Chin. Były to zwierzęta drapieżne, średnich i dużych rozmiarów (do 4 m długości) o zróżnicowanym na siekacze, kły i trzonowce uzębieniu. Cechą charakterystyczną były duże kły wystające z pyska.
Nazwa.
Nazwa „Gorgonopsia” oznacza „twarze gorgon”. Odnosi się do 3 straszliwych sióstr z mitologii greckiej, z których najbrzydsza (Meduza) samym widokiem zamieniała w kamień. W liczbie pojedynczej "Gorgonops" to nazwa rodzajowa jednego z przedstawicieli grupy.
Opis.
Jak i inne terapsydy, gorgonopsy zaliczano do gadów ssakokształtnych. W świetle dzisiejszej klasyfikacji nie są one właściwymi gadami, za to znacznie bliższe pokrewieństwo łączy je ze ssakami właściwymi. Występują u nich cechy typowe dla ssaków, jak zróżnicowane (heterodontyczne) uzębienie, w pełni wykształcone otwory skroniowe w czaszce, słupowato ustawione kończyny oraz kości ucha. Gorgonopsy należą bowiem do specyficznej grupy terapsydów zwanej teriodontami, obejmującej także ssaki.
Gorgonopsy były największymi mięsożercami późnego permu. Największa z nich "Inostrancevia" osiągała rozmiary dużego niedźwiedzia. Jej czaszka mierzyła 45 cm długości, a szablaste zęby po 12 cm. Jest to czytelna adaptacja do drapieżnictwa. Nie wiadomo natomiast, czy ciało jej pokrywały łuski, sierść czy też naga skóra.
Ewolucja.
Gorgonopsy są teriodontami z rzędu terapsydów, do którego należą też cynodonty i potomkowie, z których wywodzą się ssaki. Ewolucja opisywanej tu grupy miała miejsce w środkowym permie. Gorgonopsy powstały z przypominających „zwykłe” gady terapsydów żyjących właśnie w tej epoce. Wcześni przedstawiciele byli mali, nie przerastali rozmiarami psa. Dopiero wyginięcie dinocefali (Dinocephalia) dominujących w środkowym permie pozwoliło na dalszy rozwój i zajęcie ich miejsca jako dominujących drapieżników w późnym permie. Wtedy też wiele z nich osiągnęło rozmiary psów i krów. Niektóre nawet urosły do wielkości nosorożców, jak wspomniana już "Inostracevia", największa z nich wszystkich.
Grupa wyginęła wraz z końcem okresu permskiego.
Systematyka.
Gorgonopsy to jedna z trzech linii teriodontów (dwie pozostałe to Therocephalia i cynodonty). Teriodonty bliskie pokrewieństwo łączy z roślinożernymi amonodontami.
W skład grupy Gorgonopsia wchodzi tylko 1 rodzina, która z kolei dzieli się na 3 podrodziny. Duża liczba rodzajów nie została jednak zaliczona do żadnej z nich.
W sumie zalicza się do kladu 25 rodzajów obejmujących 41 gatunków, przy czym najkopmletniejsze informacje dostępne są na temat rodzajów "Dinogorgon", "Inostrancevia" i "Rubidgea".
Najszerszy przegląd grupy został stworzony przez Sigogneau-Russella w 1989. Nie zawiera on jednak analizy kladystycznej.
W kulturze.
Zwierzęta te pojawiły się w serialu telewizyjnym. Animację przygotowało studio Framestore CFC. Przedstawiono je w 3. odcinku "Zanim przywędrowały dinozaury", a także w 1. i 6. odcinku "Primeval". Pojawiły się także w grze wideo Turok.

</doc>
<doc id="953160" url="https://pl.wikipedia.org/wiki?curid=953160" title="Harry Govier Seeley">
Harry Govier Seeley



</doc>
<doc id="953161" url="https://pl.wikipedia.org/wiki?curid=953161" title="Szurkowo (Nowy Dwór)">
Szurkowo (Nowy Dwór)

Szurkowo (niem. "Neuhofer Vorwerk") – przysiółek wsi Nowy Dwór w Polsce, położony w województwie wielkopolskim, w powiecie kościańskim, w gminie Krzywiń.
W latach 1975–1998 przysiółek administracyjnie należał do województwa leszczyńskiego.
Pod koniec XIX wieku Szurkowo było folwarkiem. 

</doc>
<doc id="953164" url="https://pl.wikipedia.org/wiki?curid=953164" title="Miejski Klub Piłkarski Kotwica Kołobrzeg">
Miejski Klub Piłkarski Kotwica Kołobrzeg



</doc>
<doc id="953166" url="https://pl.wikipedia.org/wiki?curid=953166" title="Mobizod">
Mobizod

Mobizod (inaczej serial netmobilowy) to krótka miniatura filmowa przeznaczona do ściągania na przenośne odtwarzacze obrazu (typu Video iPod, odtwarzacze MPEG-4, telefony komórkowe) oraz do Internetu. 
Mobizody to nowe krótkie formy telewizyjne, z zawartością fabularną lub inną, zaadaptowane do specyfiki telewizji mobilnej bądź do oglądania w Internecie i trwające od 30 sekund do maksymalnie 10 minut.

</doc>
<doc id="953169" url="https://pl.wikipedia.org/wiki?curid=953169" title="Wymysłowo (powiat kościański)">
Wymysłowo (powiat kościański)

Wymysłowo – osada w Polsce położona w województwie wielkopolskim, w powiecie kościańskim, w gminie Krzywiń.
W okresie Wielkiego Księstwa Poznańskiego (1815-1848) miejscowość wzmiankowana jako folwark Wymysłowo należała do wsi mniejszych w ówczesnym pruskim powiecie Kosten rejencji poznańskiej. Folwark Wymysłowo należał do okręgu krzywińskiego tego powiatu i stanowił część majątku Jurkowo, którego właścicielem był wówczas (1846) Kajetan Morawski. Według spisu urzędowego z 1837 roku folwark Wymysłowo liczył 26 mieszkańców, którzy zamieszkiwali dwa dymy (domostwa).
W latach 1975–1998 miejscowość administracyjnie należała do województwa leszczyńskiego.
Zobacz też: Wymysłowo

</doc>
<doc id="953173" url="https://pl.wikipedia.org/wiki?curid=953173" title="Miejski Klub Sportowy Chojniczanka Chojnice">
Miejski Klub Sportowy Chojniczanka Chojnice



</doc>
<doc id="953175" url="https://pl.wikipedia.org/wiki?curid=953175" title="SDDS">
SDDS



</doc>
<doc id="953176" url="https://pl.wikipedia.org/wiki?curid=953176" title="Ulica Modlińska w Warszawie">
Ulica Modlińska w Warszawie

Ulica Modlińska – ulica w warszawskich dzielnicach Praga-Północ i Białołęka. Stanowi trasę wylotową w kierunku Olsztyna, Jabłonny i Legionowa.
Ulica jest częścią ciągu – Zamoyskiego – Jagiellońska – rondo Starzyńskiego – Jagiellońska – Modlińska. Jest dwujezdniowa na całej swej długości. Równolegle do ulicy prowadzi ścieżka rowerowa na odcinkach: Trasa Toruńska – Płochocińska, Ekspresowa – Mehoffera oraz Poetów – Aluzyjna.
Opis.
Została zbudowana ok. 1820, nazywana była też Szosą Kowieńską lub Petersburską. W 1919 nazwana "Drogą do Modlina". Nazwa nawiązywała do Modlina, w kierunku którego prowadziła (obecnie częścią Nowego Dworu Mazowieckiego).
W Warszawie prowadziła do ulicy Zamoyskiego. Obok drogi od 1900 biegły tory kolejki wąskotorowej do Jabłonny.
W 1916 włączono część obecnej Jagiellońskiej do Warszawy. 
W 1951, po przyłączeniu do Warszawy terenów obecnej Białołęki, Modlińska znalazła się w granicach administracyjnych miasta. W latach 1952–1991 południowy odcinek ówczesnej Szosy Modlińskiej i północny ulicy Jagiellońskiej (od alei „Solidarności” do obecnej Trasy Toruńskiej) przemianowano na "aleję Stalingradzką".
Podczas poszerzania ulicy w latach 1973–1976 rozebrano budynki stacji Pelcowizna, Żerań, Piekiełko, Wiśniewo i Henryków na zlikwidowanej w 1956 linii kolei jabłonowskiej. W 1979 oddano do użytku poszerzony dziewięciokilometrowy odcinek ulicy od Trasy Toruńskiej do granic miasta.
W okresie PRL ulica była częścią wspólnego przebiegu dróg państwowych nr 11, łączącej Warszawę z Łomżą i Augustowem oraz nr 20 w kierunku Nowego Dworu Mazowieckiego.
Współcześnie dawny trakt dzieli się w granicach miasta na ulicę Modlińską od ul. Dębowej w Buchniku do Trasy Toruńskiej oraz jej przedłużenie w kierunku południowym – ulicę Jagiellońską do ul. Zamoyskiego.

</doc>
<doc id="953181" url="https://pl.wikipedia.org/wiki?curid=953181" title="Boża Wola (województwo wielkopolskie)">
Boża Wola (województwo wielkopolskie)

Boża Wola – osada w Polsce położona w województwie wielkopolskim, w powiecie kościańskim, w gminie Krzywiń.
"Bożawola" była pod koniec XIX wieku wzmiankowana jako folwark w powiecie kościańskim, wchodzący w skład majątku Czerwona Wieś Macieja Chłapowskiego.
W latach 1975–1998 osada administracyjnie należała do województwa leszczyńskiego.

</doc>
<doc id="953183" url="https://pl.wikipedia.org/wiki?curid=953183" title="Jurkowo-Huby">
Jurkowo-Huby

Jurkowo-Huby – przysiółek wsi Jurkowo w Polsce, położony w województwie wielkopolskim, w powiecie kościańskim, w gminie Krzywiń, na wschód od jez. Jezierzyckiego.
W latach 1975–1998 przysiółek administracyjnie należał do województwa leszczyńskiego.
Na południe od przysiółka leży rezerwat przyrody Czerwona Wieś.

</doc>
<doc id="953186" url="https://pl.wikipedia.org/wiki?curid=953186" title="DTS">
DTS



</doc>
<doc id="953189" url="https://pl.wikipedia.org/wiki?curid=953189" title="Kuszkowo">
Kuszkowo

Kuszkowo – przysiółek wsi Jurkowo w Polsce, położony w województwie wielkopolskim, w powiecie kościańskim, w gminie Krzywiń.
W latach 1975–1998 przysiółek administracyjnie należał do województwa leszczyńskiego.
W okresie Wielkiego Księstwa Poznańskiego (1815-1848) miejscowość wzmiankowana jako folwark Kuszkowo należała do wsi mniejszych w ówczesnym pruskim powiecie Kosten rejencji poznańskiej. Folwark Kuszkowo należał do okręgu krzywińskiego tego powiatu i stanowił część prywatnego majątku Czerwona Wieś, którego właścicielem był wówczas (1846) Stanisław Chłapowski. Według spisu urzędowego z 1837 roku folwark Kuszkowo liczył 30 mieszkańców, którzy zamieszkiwali dwa dymy (domostwa).

</doc>
<doc id="953193" url="https://pl.wikipedia.org/wiki?curid=953193" title="Kaliski Klub Sportowy 1925 Kalisz">
Kaliski Klub Sportowy 1925 Kalisz



</doc>
<doc id="953198" url="https://pl.wikipedia.org/wiki?curid=953198" title="Kolejowy Klub Sportowy Warmia Olsztyn">
Kolejowy Klub Sportowy Warmia Olsztyn



</doc>
<doc id="953200" url="https://pl.wikipedia.org/wiki?curid=953200" title="Adolfo Suárez">
Adolfo Suárez

Adolfo Suárez González, książę Suarez (ur. 25 września 1932 w Cebreros, zm. 23 marca 2014 w Madrycie) – hiszpański polityk i prawnik, w latach 1976–1981 premier Hiszpanii, parlamentarzysta, lider ugrupowań UCD i CDS. Jedna z głównych postaci hiszpańskiego procesu demokratyzacji.
Życiorys.
Urodził się w prowincji Ávila jako syn Hipólita Suáreza Guerry i Herminii González Prados. Był najstarszym z pięciorga ich dzieci. Ukończył prawo na Uniwersytecie w Salamance (1954). Doktoryzował się później z tej samej dziedziny na Uniwersytecie Complutense w Madrycie.
Początkowo pracował w administracji rządowej w rodzinnej prowincji. Został aktywnym działaczem frankistowskiego ruchu Movimiento Nacional (politycznej reprezentacji jedynej legalnie działającej w okresie dyktatury partii FET y de las JONS). W 1958 został zatrudniony w sekretariacie generalnym tej organizacji, m.in. kierował gabinetem zastępcy jej sekretarza generalnego. W 1965 objął dyrektorskie stanowisko w strukturze RTVE, a w 1967 otrzymał nominację w skład frankistowskiego parlamentu. W latach 1968–1969 kierował administracją prowincji Segowia. Następnie do 1973 był dyrektorem generalnym państwowego radia i telewizji RTVE. Później kierował państwową agencją turystyczną Entursa i pełnił funkcję zastępcy sekretarza generalnego Movimiento Nacional. W grudniu 1975 stanął na czele tej organizacji jako jej sekretarz generalny, wchodząc z urzędu jako minister w skład rządu Carlosa Ariasa Navarro. Funkcję tę pełnił przez kilka miesięcy.
Jego nominacja zbiegła się z początkiem zmian w Hiszpanii. W listopadzie 1975 zmarł generał Francisco Franco, na tron wstąpił wówczas Jan Karol I. Król okazał się zwolennikiem demokratyzacji kraju. Jego główny doradca, Torcuato Fernández-Miranda, przedstawił mu kandydatów na nowego premiera, wśród nich Adolfa Suáreza. Polityk zwrócił na siebie uwagę, gdy w czerwcu 1976 w parlamencie bronił projektu ustawy o stowarzyszeniach liberalizującej przepisy w tym zakresie. 3 lipca 1976 Adolfo Suárez objął urząd premiera, co wywołało protesty konserwatywnych frankistów. Nowy premier stał się głównym orędownikiem reform politycznych, kilka dni po nominacji zapowiedział dążenie do demokratyzacji ustroju, zobowiązał się także w ciągu roku przeprowadzić wolne wybory. W sierpniu ogłosił zwolnienie więźniów politycznych (w tym komunistów), zaczął też konsultacje z przywódcami nadal nielegalnej opozycji. Wkrótce pozbył się z rządu wicepremiera, generała Fernanda de Santiago, zapobiegając podejmowanej przez tegoż próbie przeciągnięcia wojska na stronę przeciwników reform. W listopadzie premier i przewodniczący parlamentu doprowadzili do rozpisania ogólnokrajowego referendum na temat reform, dla których poparcie zadeklarowało 94% głosujących.
W kwietniu 1977 rozwiązany został Movimiento Nacional. W tym samym miesiącu zalegalizowana została ostatecznie Komunistyczna Partia Hiszpanii. Do zaplanowanych na czerwiec wyborów do konstytuanty stanął zaś na czele koalicji partii centroprawicowych pod nazwą Unia Demokratycznego Centrum (UCD). Uzyskał wówczas mandat poselski, a kierowane przez niego ugrupowanie wygrało wybory, uzyskując 165 mandatów. Unia przekształciła się w tym samym roku w partię z urzędującym premierem na czele. W lipcu 1977 Adolfo Suárez stworzył swój kolejny gabinet – pierwszy w pełni demokratyczny rząd od czasu Drugiej Republiki Hiszpańskiej. W grudniu 1978 w referendum zaakceptowany został przygotowany projekt konstytucji, ustanawiającej monarchię, swobody obywatelskie, działalność partii i związków, samorządy regionalne.
W marcu 1979 centryści ponownie wygrali wybory, a ich lider został członkiem Kongresu Deputowanych I kadencji. W kwietniu tegoż roku ponownie stanął na czele rządu. Wkrótce Unia Demokratycznego Centrum zaczęła tracić poparcie, które zyskiwały ugrupowania socjalistów i ludowców. W styczniu 1981 po utracie pozycji w swojej partii podał się do dymisji. 23 lutego, gdy powołany na nowego premiera miał zostać Leopoldo Calvo-Sotelo, doszło do próby zamachu stanu ze strony grupy wojskowych (23-F). Grupa ta, pod wodzą Antonia Tejero, wtargnęła do siedziby parlamentu, strzelając na postrach w powietrze. Opór puczystom stawili wówczas wicepremier i generał Manuel Gutiérrez Mellado oraz Adolfo Suárez, spierając się z przywódcą puczu. W tym czasie król Jan Karol I odbywał telefoniczne rozmowy z dowódcami oddziałów, których przekonywał do odcięcia się do zamachowców. Ostatecznie następnego dnia pucz upadł. Dwa dni później Adolfo Suárez zakończył pełnienie funkcji premiera.
W 1981 ustąpił z przywództwa w UCD, a w 1982 wystąpił z partii, zakładając wówczas Centrum Demokratyczne i Społeczne (CDS), którym kierował do 1991. Partia nie odnosiła większych sukcesów w wyborach krajowych. Były premier uzyskiwał poselską reelekcję z jej ramienia w 1982, 1986 i 1989, rezygnując ostatecznie z mandatu deputowanego w 1991. Na początku lat 80. król nadał mu tytuł księcia Suárez. W latach 90. polityk zajmował się działalnością doradczą.
Życie prywatne.
Jego żoną była María Amparo Illana Elórtegui, która zmarła w 2001. Miał pięcioro dzieci: Maríę Amparo, Adolfa, Laurę, Sonsoles i Javiera.
W 2005 jego syn Adolfo Suárez Illana poinformował w hiszpańskiej telewizji, że ojciec cierpi na chorobę Alzheimera. Były premier zmarł 23 marca 2014.

</doc>
<doc id="953201" url="https://pl.wikipedia.org/wiki?curid=953201" title="Polesie (powiat kościański)">
Polesie (powiat kościański)

Polesie – osada w Polsce położona w województwie wielkopolskim, w powiecie kościańskim, w gminie Krzywiń.
Osada leży na wschód od jez. Jezierzyckiego, jednego z jezior zbiornika Wonieść.
W latach 1975–1998 miejscowość administracyjnie należała do województwa leszczyńskiego.
W sąsiedztwie przebiega czarny znakowany szlak pieszy z Krzywinia do Śmigla.

</doc>
<doc id="953203" url="https://pl.wikipedia.org/wiki?curid=953203" title="Rąbinek (województwo wielkopolskie)">
Rąbinek (województwo wielkopolskie)

Rąbinek – osada w Polsce położona w województwie wielkopolskim, w powiecie kościańskim, w gminie Krzywiń.
W okresie Wielkiego Księstwa Poznańskiego (1815-1848) miejscowość wzmiankowana jako folwark Rombinek należała do wsi mniejszych w ówczesnym pruskim powiecie Kosten rejencji poznańskiej. Folwark Rombinek należał do okręgu krzywińskiego tego powiatu i stanowił część majątku Turwia (dziś Turew), którego właścicielem był wówczas (1846) gen. Dezydery Chłapowski. W skład majątku Turwia wchodził także Rombin oraz Wronowo. Według spisu urzędowego z 1837 roku folwark Rombinek liczył 15 mieszkańców, którzy zamieszkiwali dwa dymy (domostwa).
W latach 1975–1998 miejscowość administracyjnie należała do województwa leszczyńskiego.

</doc>
<doc id="953205" url="https://pl.wikipedia.org/wiki?curid=953205" title="Stary Dębiec">
Stary Dębiec

Stary Dębiec – przysiółek wsi Jurkowo w Polsce, położony w województwie wielkopolskim, w powiecie kościańskim, w gminie Krzywiń, po wschodniej stronie Jeziora Jezierzyckiego.
W latach 1975–1998 przysiółek administracyjnie należał do województwa leszczyńskiego.
Nad jeziorem osiedle domków letniskowych.
Przez Stary Dębiec przebiega znakowany czarny szlak pieszy Śmigiel – Krzywiń, a kanałem Wonieść szlak kajakowy.

</doc>
<doc id="953206" url="https://pl.wikipedia.org/wiki?curid=953206" title="Coleman Hawkins">
Coleman Hawkins

Coleman Hawkins, właśc. Coleman Randolf Hawkins (ur. 21 listopada 1904 w St. Joseph, zm. 19 maja 1969 w Nowym Jorku) – amerykański muzyk jazzowy grający na saksofonie tenorowym.
Życiorys.
Młodość.
Hawkins przy narodzinach dostał imię Coleman, będące panieńskim nazwiskiem jego matki Cordelii. Muzyk uczęszczał do liceum w Chicago, później do Topeka High School w Topece (Kansas). Później Hawkins stwierdził, że przez dwa lata studiował harmonię i kompozycję w Washburn College w Topece, nadal ucząc się w liceum. W młodości grał on na pianinie i wiolonczeli, a grę na saksofonie rozpoczął w wieku dziewięciu lat. Przed ukończeniem czternastego roku życia Hawkins koncertował na terenie stanu Kansas.
Lata późniejsze.
W 1924 roku jako 20-latek wszedł w skład orkiestry Fletchera Hendersona. Ten nowojorski zespół lansował wówczas najnowszy, częściowo improwizowany jazz. Hawkins szybko stał się gwiazdą zespołu Hendersona. Louis Armstrong, który także dołączył do Hendersona w 1924 roku, sprowadził tę orkiestrę z Nowego Orleanu do Chicago. Jego dojrzały styl (jednocześnie szybki i wolny) wyjawił się w 1929 roku, kiedy to uznano go za twórcę ballady jazzowej. W 1934 roku opuścił zespół Hendersona i wyruszył do Europy. W 1939 roku po wybuchu II wojny światowej powrócił do USA. Wtedy nagrał utwór „Body and Soul”, który stał się sukcesem i utrwalił jego pozycję w przemyśle muzycznym. W 1940 roku wyjechał w trasę z własnym 16-osobowym zespołem, występując na najlepszych nowojorskich estradach jak Arkadia i Savoy Ballroom. Dokonania te w grudniu 1943 roku zapowiadały nadejście bebopu. W 1943 roku sformował sekstet z Theloniousem Monkiem, a rok później doprowadził do nagraniowego debiutu Monka jako lidera. Hawkins zafascynował się nowym jazzem: w 1944 roku poprowadził bebopową sesję, gdzie zagrali twórcy nowego jazzu Dizzy Gillespie i Max Roach. Większą część 1944 i 1945 roku spędził na Zachodnim Wybrzeżu. W latach 1950 i 1954 wyjeżdżał jako główny solista z Normanem Granzem w ramach grupy Jazz at the Philharmonic (JATP).
Popularność.
Popularność jaką w latach 50. zyskała muzyka np. Lestera Younga i Hawkinsa w interpretacji Stana Getza sprawiła, że Hawkins ze swym brzmieniem stał się w tamtych czasach niemodny i na swój sposób „archaiczny”. Przełomem okazało się dopiero w 1957 roku zaproszenie Theloniousa Monka do współpracy w jego septecie. Połączenie mocnego swingującego tenoru Hawkinsa z pełnymi paradoksów kompozycjami pianisty dostarczyło nowych brzmień. Równocześnie Hawkins, występując obok młodych znakomitości jazzu (jak np. John Coltrane) udowadniał, że nadal jest twórcą awangardowym.
Ostatnie lata życia.
Pod koniec życia stracił zdrowie z powodu nadużywania alkoholu. Hawkins nie grywał już tak często swych słynnych partii solowych, z których był znany jako młodszy muzyk, ale wciąż sprawiał pozytywne wrażenie. Pewien muzyk jazzowy stwierdził „z całym szacunkiem do Adolfa Saxa, ale to Coleman Hawkins wynalazł saksofon”. Hawkins zmarł w 1969 roku.

</doc>
<doc id="953208" url="https://pl.wikipedia.org/wiki?curid=953208" title="Walewscy herbu Kolumna">
Walewscy herbu Kolumna

Walewscy – polski ród szlachecki herbu Kolumna, wywodzący się z Walewic w ziemi łęczyckiej, gdzie pojawiają się w r. 1382. Ród wydał 15 senatorów (1574–1795), jednego senatora Królestwa Polskiego (1819–1831), czterech kawalerów Orderu Orła Białego, czterech kawalerów Orderu Krzyża Virtuti Militari w okresie napoleońskim i dwóch w okresie powstania listopadowego 1830–1831, jednego kawalera maltańskiego i trzy kanoniczki warszawskie.
Linie hrabiowskie i szlacheckie.
Prawo do tytułu hrabiowskiego i nazwiska „Colonna Walewski” posiadała linia polska wygasła po mieczu w 1944 (potomkowie Wincentego Walewskiego (1785–1819), którego bratem był bezpotomnie zmarły Aleksander Colonna-Walewski (1778–1845), prezes Heroldii Królestwa Polskiego) na podstawie tytułu rosyjskiego z 21.4./2.5.1838. Tytuł hrabiowski otrzymał również od swego naturalnego ojca cesarza Francuzów Napoleona I Aleksander Colonna-Walewski (1810–1868), syn Marii Walewskiej z domu Łączyńskiej, formalnie żony szambelana Anastazego Walewskiego.
Autorem monografii rodu Walewskich h. Kolumna pozostającej w rękopisie jest Sławomir Leitgeber. W pracy źródłowej Elżbiety Sęczys "Szlachta wylegitymowana w Królestwie Polskim w latach 1836–1861" zamieszczono spis osób i rodzin z rodu Walewskich uznanych prawnie przez Heroldię Królestwa Polskiego za szlachtę.

</doc>
<doc id="953212" url="https://pl.wikipedia.org/wiki?curid=953212" title="Obciążenie fizyczne">
Obciążenie fizyczne

Obciążenie fizyczne – układ sił zewnętrznych, działających na ciało lub element konstrukcyjny. Wyróżnia się np. obciążenia:

</doc>
<doc id="953214" url="https://pl.wikipedia.org/wiki?curid=953214" title="Pestkownica">
Pestkownica

Pestkownica (niem. "Petznik") – osada w Polsce położona w województwie wielkopolskim, w powiecie czarnkowsko-trzcianeckim, w gminie Krzyż Wielkopolski.
W Pestkownicy znajduje się stary folwark założony przez księcia Sapiehę w 1712 roku a obecnie przekształcony w hotel***.
Jedynymi zamieszkanymi budynkami w Pestkownicy są: gajówka i hotel***.
W latach 1975–1998 miejscowość należała administracyjnie do województwa pilskiego.

</doc>
<doc id="953217" url="https://pl.wikipedia.org/wiki?curid=953217" title="Palinocka">
Palinocka



</doc>
<doc id="953218" url="https://pl.wikipedia.org/wiki?curid=953218" title="Rzeczyn">
Rzeczyn



</doc>
<doc id="953221" url="https://pl.wikipedia.org/wiki?curid=953221" title="Przytulia pospolita">
Przytulia pospolita

Przytulia pospolita ("Galium mollugo" L.) – gatunek rośliny wieloletniej należący do rodziny marzanowatych. Znana też jako przytulia zwyczajna, przytulia łąkowa. Prawdopodobnie jest kenofitem, gatunkiem zawleczonym i zwykle nie jest odróżniany od przytulii białej. Występuje w Europie, Afryce Północnej, na Kaukazie i Zachodniej Syberii, rozprzestrzenia się też gdzieniegdzie w innych rejonach.
Biologia i ekologia.
Bylina, hemikryptofit. Roślina miododajna, nektar znajduje się na dnie kwiatowym. Kwiaty przedprątne, kwitną od czerwca do września, zapylane są przez drobne muchówki. Rośnie na łąkach i w zaroślach. W klasyfikacji zbiorowisk roślinnych gatunek charakterystyczny dla All. "Arrhenatherion" ?, All. "Trifolion medii" ?.

</doc>
<doc id="953224" url="https://pl.wikipedia.org/wiki?curid=953224" title="Galium mollugo">
Galium mollugo



</doc>
<doc id="953225" url="https://pl.wikipedia.org/wiki?curid=953225" title="Przytulia zwyczajna">
Przytulia zwyczajna



</doc>
<doc id="953229" url="https://pl.wikipedia.org/wiki?curid=953229" title="S-Bahn Rhein-Main">
S-Bahn Rhein-Main

S-Bahn Rhein-Main – system S-Bahn w Regionie Ren-Men u ujścia Menu do Renu. Linie tej kolei spotykają się w centralnym punkcie aglomeracji, Frankfurcie nad Menem i docierają także do okolicznych dużych miast: Darmstadt, Hanau, Moguncji, Offenbach i Wiesbaden.
Centralną część sieci stanowi uruchomiony 28 maja 1978 wspólny tunel średnicowy, prowadzący z Dworca Głównego pod śródmieściem Frankfurtu, określany jako "City-Tunnel".
Obecnie S-Bahn obsługiwana jest przez DB Regio AG i działa w ramach związku komunikacyjnego Rhein-Main-Verkehrsverbund (RMV).
Linie.
Od końca 2003 kursują następujące linie S-Bahn Ren-Men:
Linie S3 i S4 można uznać za warianty jednej linii z alternatywnymi odgałęzieniami. Linia S7 jako jedyna nie korzysta z tunelu średnicowego i kończy bieg na nadziemnych peronach Frankfurt (Main) Hauptbahnhof.

</doc>
<doc id="953230" url="https://pl.wikipedia.org/wiki?curid=953230" title="Salvia pratensis">
Salvia pratensis



</doc>
<doc id="953234" url="https://pl.wikipedia.org/wiki?curid=953234" title="Rzeczyn (Brzegi)">
Rzeczyn (Brzegi)

Rzeczyn – część wsi Brzegi w Polsce, położona w województwie wielkopolskim, w powiecie czarnkowsko-trzcianeckim, w gminie Krzyż Wielkopolski.
W latach 1975–1998 Rzeczyn należał administracyjnie do województwa pilskiego.

</doc>
<doc id="953241" url="https://pl.wikipedia.org/wiki?curid=953241" title="Zacisze (powiat czarnkowsko-trzcianecki)">
Zacisze (powiat czarnkowsko-trzcianecki)

Zacisze – osada leśna w Polsce położona w województwie wielkopolskim, w powiecie czarnkowsko-trzcianeckim, w gminie Krzyż Wielkopolski.
W latach 1975–1998 miejscowość należała administracyjnie do województwa pilskiego.

</doc>
<doc id="953243" url="https://pl.wikipedia.org/wiki?curid=953243" title="Konkatedra Wniebowzięcia Najświętszej Marii Panny w Kołobrzegu">
Konkatedra Wniebowzięcia Najświętszej Marii Panny w Kołobrzegu



</doc>
<doc id="953250" url="https://pl.wikipedia.org/wiki?curid=953250" title="Deutsche Bank AG">
Deutsche Bank AG



</doc>
<doc id="953251" url="https://pl.wikipedia.org/wiki?curid=953251" title="Deutsche Bahn AG">
Deutsche Bahn AG



</doc>
<doc id="953255" url="https://pl.wikipedia.org/wiki?curid=953255" title="Mionica (Serbia)">
Mionica (Serbia)

Mionica (cyr. Мионица) – miasto w Serbii, w okręgu kolubarskim, siedziba gminy Mionica. W 2011 roku liczyło 1620 mieszkańców.
Historia.
Legenda głosi, że Mionica zawdzięcza swoje imię pięknej właścicielce tawerny – Mionie ("mio" po Serbsku oznacza drogi, kochany). Pierwsza wzmianka o Mionice to rok 1818 i informacja, że wieś stanowi 38 domów. Najstarszym budynkiem w miasteczku jest kościół z 1856 roku.

</doc>
<doc id="953258" url="https://pl.wikipedia.org/wiki?curid=953258" title="Strefa podzwrotnikowa">
Strefa podzwrotnikowa



</doc>
<doc id="953260" url="https://pl.wikipedia.org/wiki?curid=953260" title="Neverending Love">
Neverending Love

Neverending Love – pierwszy singel szwedzkiego duetu Roxette. Został wydany w lipcu 1986 r. jako pierwszy promujący debiutancki album "Pearls of Passion". Odniósł duży sukces w Szwecji. Do piosenki nagrano dwa teledyski.

</doc>
<doc id="953261" url="https://pl.wikipedia.org/wiki?curid=953261" title="Potok Czerwonogórski">
Potok Czerwonogórski

Potok Czerwonogórski ("Czerwonogórski Potok") – potok górski w Polsce w woj. dolnośląskim i w Czechach, w kraju kralovohradeckim, w Sudetach Środkowych, w Górach Stołowych. Potok nie występuje w zestawieniu PRNG.
Część na terenie Czech nazywa się "Studená".
Górski potok o długości około 3,5 km, w tym około 1 km w Polsce, z czego około połowy to zalew. Lewy dopływ Posny, należący do dorzecza Odry, zlewiska Morza Bałtyckiego. Źródła potoku położone są na terenie Czech na wysokości około 720 m n.p.m. na północno-wschodniej części Broumowskich Ścian (czes. "Broumovské stěny"), na granicy Polsko-Czeskiej. Potok w górnym biegu spływa przez zalesione tereny w kierunku północno-wschodnim, po przepłynięciu około 1300 m, potok skręca na południowy wschód i płytką doliną, przez łąki i miejscowość Studená Voda, płynie w kierunku granicy polsko-czeskiej do ujścia do Posny, do której uchodzi na wysokości około 395 m n.p.m., w Radkowie. Potok górski nieuregulowany o wartkim prądzie wody zbierający wody z północno-wschodnich zboczy Broumowskich Ścian.
W dolnym biegu potoku przy ujściu do Posny w Radkowie, w latach 70. XX wieku wybudowano dla celów rekreacyjnych Zalew Radkowski.

</doc>
<doc id="953262" url="https://pl.wikipedia.org/wiki?curid=953262" title="Glukozozależny peptyd insulinotropowy">
Glukozozależny peptyd insulinotropowy

Glukozozależny peptyd insulinotropowy, glukozozależny polipeptyd insulinotropowy, GIP (od ang. "gastric inhibitory peptide" lub "gastric inhibitory polypeptide"), dawniej: żołądkowy peptyd hamujący i peptyd żołądkowo-jelitowy – hormon inkretynowy, produkowany przez błonę śluzową jelita cienkiego, którego głównym działaniem jest pobudzanie, zależnego od glukozy, wydzielania insuliny przez komórki β wysp trzustkowych. Stanowi element osi jelitowo-trzustkowej.
Hormon ten jest złożonym z 42 aminokwasów polipeptydem, wydzielanym przez komórki K zlokalizowane w obrębie błony śluzowej dwunastnicy, a także jelita czczego i proksymalnego odcinka jelita krętego.
Receptory dla glukozozależnego peptydu insulinotropowego występują przede wszystkim w komórkach β wysp trzustkowych, ale wykryto je także w tkance tłuszczowej, ośrodkowym układzie nerwowym, sercu, korze nadnercza i w śródbłonku naczyń.
GIP, podobnie jak glukagonopodobny peptyd 1, jest szybko rozkładany (czas ich półtrwania wynosi około 2 minut) przez peptydazę dipeptydylową 4 (proteazę serynową).

</doc>
<doc id="953265" url="https://pl.wikipedia.org/wiki?curid=953265" title="Solna Droga">
Solna Droga

Solna Droga – popularny w średniowieczu szlak handlowy na pograniczu dzisiejszej Polski i Czech. 
Szlak prowadził doliną Białej Lądeckiej z Kłodzka przez Lądek, miejscowość i przełęcz Karpno do Javornika na Morawach, a następnie do Krakowa. Nazwa pochodzi od soli, którą przewożono tędy z morawskich kopalń do Kłodzka i dalej na zachód i południe.

</doc>
<doc id="953273" url="https://pl.wikipedia.org/wiki?curid=953273" title="Michał Butkiewicz (polityk)">
Michał Butkiewicz (polityk)

Michał Butkiewicz (ur. 29 września 1886 w Grajewie, zm. 4 października 1974 w Warszawie) – polski inżynier, kolejarz, działacz państwowy II Rzeczypospolitej.
Życiorys.
Syn Adolfa i Anny z Domalewskich. Absolwent Politechniki w Kijowie, na której uzyskał tytuł inżyniera. Działacz organizacji niepodległościowych. Członek Polskiej Partii Socjalistycznej. Zatrudniony w PKP, m.in. jako naczelnik ruchu DOKP w Radomiu i Warszawie, dyrektor DOKP w Warszawie i Radomiu. 5 września 1932 Prezydent RP powierzył mu kierownictwo Ministerstwa Komunikacji. Następnie w latach 1932–1935 minister komunikacji w kilku kolejnych gabinetach rządowych.
Od 1937 do 5 września 1939 naczelny dyrektor „Tramwajów i Autobusów” (przedsiębiorstwa komunikacji miejskiej) w Warszawie. Po pozostawieniu przez prezydenta Stefana Starzyńskiego wolnej ręki w kwestii zarządzonej ewakuacji, wyjechał z miasta. W 1939 zasiadał także w radzie głównej Towarzystwa Rozwoju Ziem Wschodnich.
Spoczywa na cmentarzu Powązkowskim w Warszawie (kwatera 85-3-23).
Od 29 marca 1914 był mężem Zofii Egierskiej.

</doc>
<doc id="953276" url="https://pl.wikipedia.org/wiki?curid=953276" title="Susannah York">
Susannah York

Susannah York, właśc. Susannah Yolande Fletcher (ur. 9 stycznia 1939 w Londynie, zm. 15 stycznia 2011 tamże) – brytyjska aktorka filmowa i teatralna.
Życiorys.
Była nominowana do Oscara za drugoplanową rolę w filmie "Czyż nie dobija się koni?" (1969) w reżyserii Sydneya Pollacka.
Zasiadała w jury konkursu głównego na 32. MFF w Cannes (1979).
Jej mężem w latach 1960–1976 był Michael Wells. Małżeństwo zakończyło się rozwodem. Para miała dwoje dzieci; syna Orlanda, który został aktorem, a także córkę Sashę.
Zmarła w londyńskim szpitalu w wyniku choroby nowotworowej.

</doc>
<doc id="953279" url="https://pl.wikipedia.org/wiki?curid=953279" title="Goodbye to You">
Goodbye to You

Goodbye to You – drugi singel szwedzkiego duetu Roxette. Został wydany w grudniu 1986 r. jako drugi promujący debiutancki album "Pearls of Passion".

</doc>
<doc id="953284" url="https://pl.wikipedia.org/wiki?curid=953284" title="Rezerwat przyrody Mokry Las">
Rezerwat przyrody Mokry Las

Rezerwat przyrody Mokry Las – leśny rezerwat przyrody w gminie Siemkowice, w powiecie pajęczańskim, w województwie łódzkim. Znajduje się w Kotlinie Szczercowskiej, w pobliżu Siemkowic, na terenie leśnictwa Mokry Las (Nadleśnictwo Wieluń).
Utworzony na mocy zarządzenia Ministra Leśnictwa i Przemysłu Drzewnego z dnia 24 listopada 1983 r. w celu ochrony głównie fragmentu grądu z udziałem jodły pospolitej ("Abies alba"). Zajmuje powierzchnię 14,59 ha (akt powołujący podawał 14,42 ha).
Według obowiązującego planu ochrony ustanowionego w 2011 roku (z późniejszymi zmianami), obszar rezerwatu objęty jest ochroną czynną.

</doc>
<doc id="953285" url="https://pl.wikipedia.org/wiki?curid=953285" title="Andriej Zygmantowicz">
Andriej Zygmantowicz



</doc>
<doc id="953289" url="https://pl.wikipedia.org/wiki?curid=953289" title="Sportowa Spółka Akcyjna Śląsk Wrocław">
Sportowa Spółka Akcyjna Śląsk Wrocław



</doc>
<doc id="953294" url="https://pl.wikipedia.org/wiki?curid=953294" title="Zakładowy Klub Sportowy Stal Stalowa Wola">
Zakładowy Klub Sportowy Stal Stalowa Wola



</doc>
<doc id="953295" url="https://pl.wikipedia.org/wiki?curid=953295" title="Zuzanna Helska">
Zuzanna Helska

Zuzanna Helska (ur. 7 sierpnia 1929 we Lwowie, zm. 3 grudnia 2016 we Wrocławiu) – polska aktorka. 
Życiorys.
W latach 1948–1953 była adeptką w Teatrze Dolnośląskim w Jeleniej Górze. W latach 1953–1954 występowała w Teatrze Bałtyckim w Koszalinie, a w latach 1954–1967 w Teatrze Rozmaitości we Wrocławiu. W latach 1967–1990 była aktorką Teatru Współczesnego we Wrocławiu (powstałego w miejsce Teatru Rozmaitości).
W 1983 roku została odznaczona Złotym Krzyżem Zasługi.

</doc>
<doc id="953296" url="https://pl.wikipedia.org/wiki?curid=953296" title="Zakładowy Klub Sportowy Tłoki Gorzyce">
Zakładowy Klub Sportowy Tłoki Gorzyce



</doc>
<doc id="953301" url="https://pl.wikipedia.org/wiki?curid=953301" title="Bydgoski Klub Piłkarski Brda Bydgoszcz">
Bydgoski Klub Piłkarski Brda Bydgoszcz



</doc>
<doc id="953302" url="https://pl.wikipedia.org/wiki?curid=953302" title="HMS Hood (krążownik liniowy)">
HMS Hood (krążownik liniowy)



</doc>
<doc id="953303" url="https://pl.wikipedia.org/wiki?curid=953303" title="Miejsko-Gminny Ludowy Klub Sportowy Victoria Koronowo">
Miejsko-Gminny Ludowy Klub Sportowy Victoria Koronowo



</doc>
<doc id="953304" url="https://pl.wikipedia.org/wiki?curid=953304" title="Jan Krzysztof Damel">
Jan Krzysztof Damel

Jan Krzysztof Damel (ur. w 1780 w Mitawie, zm. 30 sierpnia 1840 w Mińsku) – polski malarz i karykaturzysta. Nawiązywał do malarstwa klasycystycznego.
Był absolwentem Szkoły Głównej Wileńskiej. Studiował malarstwo na Cesarskim Uniwersytecie Wileńskim u Franciszka Smuglewicza i Jana Rustema. W 1809 został magistrem malarstwa. W latach 1820-1822 przebywał na zesłaniu na Syberii w Tomsku, Tobolsku i Enisejsku (zbiór rysunków i karykatur w "Dzienniku podróży po Syberii"). Po powrocie do kraju zamieszkał w Mińsku.
Tematyką jego obrazów jest historia Polski ("Spotkanie Jana III z cesarzem Leopoldem pod Wiedniem 1818"; "Tadeusz Kościuszko ranny pod Maciejowicami"; "Paweł I uwalnia z niewoli T. Kościuszkę"). Zajmował się również tematyką napoleońską ("Odwrót wojsk francuskich w 1812 na placu przy ratuszu w Wilnie"). Był również uznanym portrecistą (portret profesora J. Frankla, 1811, F.N. Golańskiego, ok. 1812, kilka autoportretów, portret M.A. Rawiczowej z synem 1831). Jego dorobkiem są też liczne obrazy z kościołów ziemi wileńskiej i mińskiej (np. Św. Józef z dzieciątkiem Jezus w Wiszniewie, 1811, Św. Konstancja do fary w Nieświeżu, po 1825) oraz pejzaże okolic Mińska.
Pochowany został w podziemiach kościoła Podwyższenia Świętego Krzyża na Cmentarzu Kalwaryjskim w Mińsku.
Bywa wskazywany jako jeden z pierwozworów postaci Hrabiego z "Pana Tadeusza".

</doc>
<doc id="953307" url="https://pl.wikipedia.org/wiki?curid=953307" title="Ulica Szewska we Wrocławiu">
Ulica Szewska we Wrocławiu

Ulica Szewska (wcześniej niem. "Schuhbrücke") – ulica o średniowiecznym rodowodzie na Starym Mieście we Wrocławiu przebiegająca w kierunku południkowym, obecnie stanowiąca część strefy pieszej.
Historia.
Ulica powstała na początku XIII wieku stanowiąc zachodnią granicę zwartej zabudowy pierwszej lokacji miasta. W tym czasie istniał już po jej wschodniej stronie kościół św. Andrzeja (później Marii Magdaleny). Po kolejnej lokacji, powiązanej z założeniem Rynku Wielkiego, uzyskała obustronną zabudowę.
Stosunkowo wąska ulica Szewska przebiega około 100 m na wschód od Rynku i jako jedna z dwu- ulic dociera aż do brzegu Odry, przecinając dawny teren książęcy. Niemiecka nazwa "Schuhbrücke" świadczy o tym, że ulica była stosunkowo wcześnie utwardzona (wybrukowana, wymoszczona). Dawniejsi badacze wiązali nazwę ulicy z jej północnym odcinkiem, przebiegającym przez teren domeny książęcej, poza obrębem miasta lokacyjnego – na ich granicy, w ciągu ul. Uniwersyteckiej i pl. bpa Nankiera dopatrywano się przebiegu fosy lub odnogi Odry.
Przy północnym odcinku Szewskiej, na terenach książęcych, znajdowały się w XIII wieku dwory książęce, określane jako "curia" – na wschód od niej, wokół obecnego kościoła św. Macieja, dwór z czasów Henryka Brodatego, na zachód zaś – dwór z końca stulecia, powstały zapewne za Henryka Prawego, którego kaplicę stanowił późniejszy kościół św. Agnieszki. Ulicę wzmiankowano po raz pierwszy w 1306 jako "platea sulorum"; jej północne zakończenie stanowiła wymieniona w 1346 Furta Młyńska ("Mühlpforte"), zaś południowe wzmiankowana w 1446 Furta Mennicza ("Münzpforte") w murach miejskich. W 1345 określano północny odcinek ulicy jako "Schubrucken" , w XVI w. środkowy odcinek jako "Vordere Brustgasse", zaś w 1446 południowy jako "Pfnorrgasse" (tą samą nazwą określano później ul. Łaciarską).
Korzystny przebieg ulicy sprawił, że w początku XX wieku zaproponowano wykorzystanie jej jako odciążającą prowadzący przez Rynek trakt Świdnicka-Kuźnicza trasę komunikacyjną. Dla wszelkich nowych obiektów ustanowiono przesuniętą wschodnią linię zabudowy, sięgającą elewacji kościoła Marii Magdaleny, tak aby w przyszłości, po dalszych wyburzeniach, przeprowadzić stosunkowo szeroką trasę z linią tramwajową. Przy projekcie domu handlowego "Petersdorff" na rogu z ulicą Oławską architekt Erich Mendelsohn wziął nową linię zabudowy pod uwagę, zwracając obiekt w stronę w założeniu głównej ulicy Szewskiej. W końcu lat 30. zrezygnowano z trasy na południowym odcinku ulicy, decydując się na wariant prowadzący ul. św. Katarzyny, Nowym Targiem i ul. Nożowniczą.
Po II wojnie światowej nie powrócono już do planów szerokiej trasy, jedynie przeniesiono z ul. Świdnickiej prowadzący w kierunku północnym tor tramwajowy (wcześniej tramwaje kursowały na Szewskiej wyłącznie na odcinku położonym na północ od Kurzego Targu). Duża część zabudowy ulicy uległa zniszczeniu w czasie wojny; niektóre parcele zabudowano w latach 60. i 70. banalnymi obiektami mieszkalnymi. Po budowie Trasy W-Z zlikwidowano tramwaje w obrębie Starego Miasta, pozostawiając jedynie linie przebiegające przez tor na ulicy Szewskiej. Pozostały one, mimo początkowych planów likwidacji, także po włączeniu Szewskiej w obręb strefy pieszej, po kompleksowej przebudowie nawierzchni i instalacji podziemnych w latach 2005–2007.

</doc>
<doc id="953309" url="https://pl.wikipedia.org/wiki?curid=953309" title="Grecy w Polsce">
Grecy w Polsce

Grecy w Polsce – ogół Greków, lub osób greckiego pochodzenia, żyjących w Polsce.
Historia.
Grecy w Polsce osiedlali się od średniowiecza. W I Rzeczypospolitej Grecy zamieszkiwali między innymi Lwów, Zamość, Poznań, Mohylów Podolski, Lublin i Warszawę. We Lwowie osiedlali się już w XIV i XV wieku, a w drugiej połowie XVI wieku stanowili zwartą grupę etniczną. Wtedy też z fundacji greckiego kupca Konstantego Korniakta została wzniesiona przy cerkwi Wołoskiej renesansowa wieża, zwaną wieżą Korniakta. W Zamościu Grecy mogli zamieszkiwać od 1589 roku. W początkach XVII wieku zamojscy Grecy wznieśli drewnianą cerkiew św. Mikołaja. W Poznaniu byli obecni najpóźniej od 1590 roku. W 1767 w jednej z kamienic przy Starym Rynku powstała grecka kaplica prawosławna. W Mohylowie Grecy osiedlali się po założeniu miasta przez Stefana Potockiego u schyłku XVI wieku. W 1754 ufundowali tu budowę cerkwi św. Mikołaja. W Lublinie, za zgodą króla Stanisława Augusta Poniatowskiego, nieliczni lokalni Grecy wznieśli cerkiew św. Narodzenia Najświętszej Marii Panny. Warszawscy Grecy wznieśli kaplicę prawosławną dopiero po rozbiorach Polski – w 1818 roku.
Duża fala migracji miała miejsce w latach 1949–1951. Po zakończeniu wojny domowej w Grecji Polska przyjęła 12 tys. Greków i Macedończyków popierających partyzantkę DSE. Zorganizowano dla nich szpital polowy w Dziwnowie na Wolinie. Był to wówczas pierwszy tak duży szpital chirurgii wojennej i rehabilitacji na terenie Polski. Wielu Greków zamieszkało następnie na Dolnym Śląsku, w tym około 9 tys. w Zgorzelcu oraz w rejonie Ustrzyk Dolnych (Krościenko, Jureczkowa, Liskowate, Grąziowa). Ponad 3 tysiące osieroconych dzieci greckich trafiło do domów dziecka, głównie w Policach, do momentu odszukania kogoś z ich rodziców, zwykle wśród greckich partyzantów. Rodziców około 500 dzieci nie udało się odszukać, zapewne dzieci te były już sierotami naturalnymi.
W 1953 roku powstał skupiający uchodźców Związek Uchodźców Politycznych z Grecji w Polsce im. Nikosa Belojannisa.
Liczebność i rozmieszczenie.
Według wyników Narodowego Spisu Powszechnego w 2002 Polskę zamieszkiwało 1404 Greków. Spis wykazał też 2793 obywateli polskich, urodzonych w Grecji. Języka greckiego w kontaktach domowych używało 3166 osób, spośród których 2759 legitymowało się polskim obywatelstwem. Z badań PAN wynika też, że przeważają rodziny mieszane (grecko-polskie).
Największe skupiska Greków w Polsce występowały we Wrocławiu (200 osób), gminie Police i w Zgorzelcu (po 55 osób), w Świdnicy (40 osób), w gminie Ustrzyki Dolne (24 osoby) w Bielawie (14 osób) oraz Bielsku-Białej (kilkanaście osób). Osoby urodzone i wychowane w Polsce przez pierwsze lata pobytu są postrzegane w Grecji jako obce kulturowo, „Polacy”.
Według Narodowego Spisu Powszechnego w 2011 3600 osób zadeklarowało narodowość grecką, z czego 1083 jako pierwszą (w tym 657 jako jedyną). 2858 spośród osób deklarujących narodowość grecką zadeklarowało jednocześnie narodowość polską. 1609 osób zadeklarowało używanie języka greckiego w domu, z czego aż 943 osoby zadeklarowały jednocześnie jedynie polską identyfikację narodową. 928 osób wskazało na język grecki jako język ojczysty.
Działalność w Polsce.
W Zgorzelcu w latach 2001 i 2002 społeczność grecka współfinansowała budowę cerkwi śś. Konstantyna i Heleny.
27 kwietnia 2007 powstało Stowarzyszenie Greków w Polsce „Odyseas” a 15 grudnia 2008 powstało Towarzystwo Greków w Łodzi.
Miejski Dom Kultury w Zgorzelcu organizuje latem międzynarodowe festiwale piosenki greckiej.
Zobacz też.
Grecki obóz jeniecki w Görlitz (1914–1919)

</doc>
<doc id="953316" url="https://pl.wikipedia.org/wiki?curid=953316" title="GIP">
GIP



</doc>
<doc id="953317" url="https://pl.wikipedia.org/wiki?curid=953317" title="Przytulia właściwa">
Przytulia właściwa

Przytulia właściwa ("Galium verum" L.) – gatunek rośliny wieloletniej należący do rodziny marzanowatych. Znany też jako przytulia żółta. Jest szeroko rozprzestrzeniony w Europie, Azji i Afryce Północnej. W Polsce jest pospolity na całym niżu i w niższych położeniach górskich.
Biologia i ekologia.
Bylina, hemikryptofit. Kwiaty przedprątne, kwitną od lipca do września, zapylane są przez drobne muchówki. Siedlisko: suche łąki, miedze, zarośla. W klasyfikacji zbiorowisk roślinnych gatunek charakterystyczny dla Cl. "Trifolio-Geranietea". Jest jedną z roślin żywicielskich gąsienic motyla zmrocznika pazika i wielu gatunków zawisaków.
Zastosowanie.
Dawniej stosowana wymiennie zamiast podpuszczki przy produkcji serów podpuszczkowych. Obecnie wciąż wykorzystywana przy wyrobie angielskiego sera Gloucester.
Zmienność.
Tworzy mieszańce z przytulią białą, p. leśną i p. siną.

</doc>
<doc id="953318" url="https://pl.wikipedia.org/wiki?curid=953318" title="Galium verum">
Galium verum



</doc>
<doc id="953319" url="https://pl.wikipedia.org/wiki?curid=953319" title="Tomaszowski Klub Stortowy &quot;TOMASOVIA&quot; Tomaszów Lubelski">
Tomaszowski Klub Stortowy &quot;TOMASOVIA&quot; Tomaszów Lubelski



</doc>
<doc id="953325" url="https://pl.wikipedia.org/wiki?curid=953325" title="Klub Sportowy Lechia Zielona Góra">
Klub Sportowy Lechia Zielona Góra



</doc>
<doc id="953326" url="https://pl.wikipedia.org/wiki?curid=953326" title="Opłaty za korzystanie ze środowiska">
Opłaty za korzystanie ze środowiska

Opłaty za korzystanie ze środowiska – zobowiązanie podatkowe ustalone na podstawie ustawy:
Opłaty dotyczą przedsiębiorców prowadzących działalność gospodarczą, oraz osób prowadzących działalność rolniczą, jak uprawy rolne, chów lub hodowlę zwierząt, ogrodnictwo, warzywnictwo, leśnictwo i rybactwo śródlądowe, a także osób wykonujących zawód medyczny w ramach indywidualnej praktyki.
Opłaty za korzystanie ze środowiska w Polsce dzielą się na opłaty za korzystanie z zasobów środowiska i opłaty za wprowadzanie zmian w środowisku. Wśród opłat pierwszej grupy wyróżniamy opłaty za pobór wód, wśród drugiej grupy wyróżniamy opłaty za: wprowadzanie gazów lub pyłów do powietrza, wprowadzanie ścieków do wód lub do ziemi oraz za składowanie odpadów.
Opłaty za pobór wód do celów prowadzonej działalności stanowią rodzaj opłaty za korzystanie z zasobów środowiska. Wody krajowe podzielono na wody powierzchniowe i wody podziemne. Każdy z dwóch rodzajów wód ma inny sposób naliczania opłat. Wysokość należnej opłaty jest uzależniona od czynników takich jak : ilości wody pobranej, sposobu wykorzystania tej wody oraz sposobu uzdatniania wody dla wód podziemnych. Dla wód powierzchniowych oprócz wcześniej wspomnianych, dodatkowym czynnikiem jest współczynnik różnicujący uzależniony od obszarów działania Regionalnych Zarządów Gospodarki Wodnej. Współczynnik ten wiąże się z dostępnością zasobów wodnych na danym obszarze. Stawki opłat za pobór wód podziemnych są wyraźnie wyższe niż za pobór wód powierzchniowych. Niższe stawki zarówno za pobór wód podziemnych jak i powierzchniowych obowiązują przy wykorzystaniu tych wód na potrzeby zaopatrzenia ludności na cele socjalno-bytowe czy w mniejszym stopniu na potrzeby produkcji na przykład leków czy żywności. Przy naliczaniu opłaty za pobór wód, nie bez znaczenia jest także jakość tych wód. Wody lepsze jakościowe są droższe. Za wskaźnik jakości wody przyjmowane jest sposób jej uzdatniania.
Grupa opłat ekologicznych za wprowadzanie ścieków i wód do ziemi składa się z:
Ustalenie wysokości opłat za wprowadzanie ścieków do wód i ziemi jest dość skomplikowane i uzależnione od wielu czynników. Do głównych czynników na podstawie których jest ustalana należna opłata należą:
Jeżeli osoba taka, lub firma korzystająca ze środowiska:
Zwolnienia.
Nie wnosi się opłat za korzystanie ze środowiska w przypadku, gdy naliczona roczna wielkość opłaty jest mniejsza niż 800 złotych [Ustawa z dnia 16 listopada 2012 r. o redukcji niektórych obciążeń administracyjnych w gospodarce]. W takim przypadku konieczne jedynie jest przedstawienie wypełnionego sprawozdania za korzystanie ze środowiska.
Zwolniony z opłat jest pobór wody:
Zwolnione z opłat jest wprowadzanie:
Zwolnienie z ponoszenia opłat nie zwalnia jednak z obowiązku przesyłania sprawozdań.

</doc>
<doc id="953329" url="https://pl.wikipedia.org/wiki?curid=953329" title="Klub Sportowy Pogoń Świebodzin">
Klub Sportowy Pogoń Świebodzin



</doc>
<doc id="953330" url="https://pl.wikipedia.org/wiki?curid=953330" title="Problem Gettiera">
Problem Gettiera

Problem Gettiera – problem ustalenia koniecznych i wystarczających warunków, jakie muszą spełniać przekonania, żeby można je było uznać za wiedzę. Edmund Gettier jest autorem napisanego w 1963 roku artykułu pt. "Is Justified True Belief Knowledge?" ("Czy uzasadnione i prawdziwe przekonanie jest wiedzą?"). Tekst, w którym autor podaje przykłady mające pokazać, że warunki tzw. klasycznej definicji wiedzy są niewystarczające, stał się przedmiotem żywej dyskusji w epistemologii.
Klasyczna definicja wiedzy.
Na samym początku artykułu Gettier podaje następującą wersję klasycznej definicji wiedzy:
Dwa przykłady podane przez Gettiera świadczą, jego zdaniem, o tym, że są to warunki niewystarczające.
Przykłady Gettiera.
Przykład 1
Przykład 2

</doc>
<doc id="953331" url="https://pl.wikipedia.org/wiki?curid=953331" title="Objaw Gunna">
Objaw Gunna

Objaw Gunna (objaw skrzyżowania) – widoczny w badaniu dna oka objaw zaawansowanego nadciśnienia tętniczego. Jest spowodowany stwardnieniem tętniczek siatkówki i ich uciskiem na naczynia żylne.
Opisany przez Roberta Marcusa Gunna, ale także przez innych autorów.
Wyróżnia się kolejne stadia zaawansowania zmian:
a) objaw Salusa – przemieszczenie naczynia żylnego, które wygina się kolankowato pod przebiegającą nad nim tętniczką (Gunn +),
b) objaw Bonneta – wyraźne spłaszczenie, pozorujące przewężenie, a nawet przerwanie prądu krwi w naczyniu żylnym pod tętniczką i jego ampułkowate rozdęcie w części dalszej, przed skrzyżowaniem (Gunn ++),
c) wyraźne zwężenie naczynia żylnego przed i za tętniczką, z widocznym na znacznym odcinku pozornym przerwaniem w nim prądu krwi pod tętniczką (Gunn +++).
Objaw skrzyżowania może być także zauważalny u osób z arteriosklerozą, mimo braku nadciśnienia tętniczego.

</doc>
<doc id="953335" url="https://pl.wikipedia.org/wiki?curid=953335" title="Alfons Kühn">
Alfons Kühn

Alfons Walenty Kühn ps. „Sierakowski”, „Wiesław”, „Kowalski”, „Lasocki” (ur. 14 lutego 1878 w Przejmach, zm. 27 stycznia 1944 w Warszawie) – polski inżynier, działacz państwowy II Rzeczypospolitej, poseł na Sejm III kadencji, minister komunikacji kilku rządów RP.
Życiorys.
Urodził się 14 lutego 1878 w Przejmach, w ówczesnym powiecie przasnyskim guberni płockiej, w rodzinie Edmunda, powstańca styczniowego i Zofii z Erlickich. Ukończył państwową szkołę realną w Warszawie. Z wykształcenia inżynier elektryk. Absolwent Technische Universität Darmstadt, od 1903 pracował w magistracie warszawskim. Wykładowca w Wyższej Szkole Handlowej, później w Szkole Głównej Handlowej. Był pracownikiem Komisji Odbudowy Kraju i Racjonalnego Budownictwa Tymczasowej Rady Stanu. Od 1918 (z przerwą 1928–1932) do września 1934 dyrektor Tramwajów i Autobusów m. Warszawy (miejskie przedsiębiorstwo komunikacyjne). W 1920 komisarz transportowy Rady Obrony Stolicy. W latach 1928–1932 minister komunikacji w kolejnych gabinetach rządowych, w 1932 równocześnie minister robót publicznych. W latach 1930–1934 poseł na Sejm RP z listy BBWR.
W latach 1934–1942 zarządca, a następnie dyrektor naczelny Elektrowni Warszawskiej. Działacz Stowarzyszenia Elektryków Polskich, członek Państwowej Rady Elektrycznej, prezes Związku Przedsiębiorstw Tramwajowych i Kolei Dojazdowych w Polsce. Został prezesem Rady Głównej Ligi Obrony Powietrznej i Przeciwgazowej oraz przewodniczącym Kapituły Odznaki Honorowej Ligi Obrony Powietrznej i Przeciwgazowej.
Od 8 grudnia 1922 był mężem Julii Sommer.
Zmarł 27 stycznia 1944 w Warszawie i został pochowany na cmentarzu Powązkowskim (kwatera 85-6-10,11).
W 2022 roku z inicjatywy Premiera RP Mateusza Morawieckiego grób Kühna w został odrestaurowany. Cały projekt był realizowany przez Fundację Stare Powązki we współpracy z Kancelarią Prezesa Rady Ministrów.

</doc>
<doc id="953336" url="https://pl.wikipedia.org/wiki?curid=953336" title="Wrocławska Akademia Biznesu w Naukach Stosowanych">
Wrocławska Akademia Biznesu w Naukach Stosowanych

Wrocławska Akademia Biznesu w Naukach Stosowanych (dawniej Wyższa Szkoła Handlowa, WSH) – niepubliczna uczelnia o profilu biznesowym działającą od 1997 roku..
Struktura.
W strukturze Uczelni funkcjonuje jeden wydział, tj. Wydział Ekonomiczno – Menedżerskim.
Kierunki kształcenia.
WAB oferuje studia w zakresie nauk ekonomicznych, humanistycznych i technicznych na kierunkach:
W swojej ofercie WAB posiada także studia podyplomowe, w tym MBA w języku angielskim we współpracy z Leipzig Graduate School of Management oraz w języku polskim, prowadzone we współpracy z partnerami biznesowymi.  

</doc>
<doc id="953337" url="https://pl.wikipedia.org/wiki?curid=953337" title="Transport rowerowy w Warszawie">
Transport rowerowy w Warszawie

Transport rowerowy w Warszawie – transport wykorzystujący sieć infrastruktury rowerowej w m.st. Warszawie.
W 2020 łączna długość szlaków rowerowych w Warszawie wynosiła ok. 675 km.
Opis.
W 2018 łączna długość szlaków rowerowych w Warszawie wynosiła 585 km, z tego 432,5 km stanowiły drogi rowerowe, 74 km ciągi pieszo-rowerowe, a 78,5 km pasy rowerowe i ruch „pod prąd”. W 2020 łączna długość szlaków rowerowych w Warszawie wzrosła do ok. 675 km.
W kwietniu 2012 uruchomiony został system roweru publicznego Bemowo Bike, a w sierpniu 2012 wypożyczalnie na Ursynowie, Bielanach i w Śródmieściu w ramach systemu Veturilo.
Aspekty prawne.
W 2009 przyjęto w mieście "Standardy projektowe i wykonawcze dla systemu rowerowego w m.st. Warszawie", zawierające wytyczne dla planistów i firm budujących drogi dla rowerów.
Zgodnie z "Zarządzeniem Prezydenta w sprawie tworzenia warunków dla komunikacji rowerowej" drogi dla rowerów w Warszawie powinny powstawać w technologii nawierzchni asfaltowej, a szczególną uwagę na rozwój infrastruktury rowerowej (ścieżki, stojaki, parkingi) należy zwracać przy obiektach użyteczności publicznej.
W 2015 u zbiegu ulic Świętokrzyskiej i Nowego Światu powstały śluzy rowerowe, a na ulicy Wiejskiej dopuszczono ruch rowerów pod prąd bez wydzielania specjalnego kontrapasa, z wyjątkiem krótkich odcinków przy wjeździe i wyjeździe z odcinka jednokierunkowego pomiędzy ulicami Frascati i Bolesława Prusa. Były to pierwsze tego typu rozwiązania w Warszawie. Natomiast wydzielone kontrapasy stosowano już wcześniej - pierwszy z nich "otwarto" 22 listopada 2006 na ul. Oboźnej i ul. Dynasy.
Szlaki rowerowe Warszawy i okolic.
Szlak Bitew Warszawskich.
Na skutek budowy Trasy Siekierkowskiej na odcinku Gocław-Wawer szlak jest nieoznakowany i jest nieprzejezdny
Przeprawy rzeczne.
Rowerzyści w Warszawie mają do wyboru pięć mostów z wydzielonymi drogami dla rowerów: Skłodowskiej-Curie, Gdański, Świętokrzyski, Siekierkowski i Łazienkowski. 
Ponadto od roku 2008 do dyspozycji mieszkańców władze miasta udostępniły trzy przeprawy promowe – promy: "Pliszka", "Słonka" i "Turkawka". Funkcjonują one na wysokości Łomianek/Tarchomina, Podzamcza/Pragi i Cypla Czerniakowskiego/Saskiej Kępy. W maju 2011 uruchomiono również czwarty prom (bulwar Grzymały-Siedleckiego – Stadion Narodowy). W 2016 dodatkową przeprawę promową między Wawrem a Wilanowem zorganizowała Fundacja Szerokie Wody.

</doc>
<doc id="953341" url="https://pl.wikipedia.org/wiki?curid=953341" title="Walter Rudolf Hess">
Walter Rudolf Hess

Walter Rudolf Hess (ur. 17 marca 1881 w Frauenfeld, zm. 12 sierpnia 1973 w Asconie w dystrykcie Locarno) – szwajcarski fizjolog, chirurg i okulista, laureat nagrody Nobla w dziedzinie fizjologii i medycyny w roku 1949 za mapowanie obszarów mózgu odpowiedzialnych za kontrolowanie organów wewnętrznych. 
Pochodził z rodziny inteligenckiej. Pobierał nauki na kilku uczelniach. Dyplom uzyskał na Uniwersytecie w Zurychu w 1906. Po zakończeniu edukacji praktykował w Raperswilu jako okulista. W 1912 znalazł zatrudnienie w Instytucie Fizjologii Uniwersytetu w Zurychu jako asystent. W 1915 przebywał przez krótki czas na Uniwersytecie w Bonn. W 1916 spędził rok w szwajcarskiej armii. W 1917 w Zurychu został mianowany profesorem. Od 1917 do 1951 pełnił funkcję dyrektora Instytutu Fizjologii. W latach 20. i 30. skierował swoje zainteresowanie naukowe w stronę autonomicznego układu nerwowego; badał też neurologiczną stronę snu. Przeprowadzając serię eksperymentów na psach i kotach, zdołał dokładnie zmapować ich międzymózgowie, wskazując rejony odpowiedzialne za konkretne stany, zachowania i emocje. Za osiągnięcia w dziedzinie mapowania międzymózgowia otrzymał w 1949 nagrodę Nobla. Nagrodę tę otrzymał wspólnie z António Egasem Monizem. Odkrycia Hessa okazały się później przydatne w terapii choroby Parkinsona i innych przypadłości.

</doc>
<doc id="953343" url="https://pl.wikipedia.org/wiki?curid=953343" title="Ścieżki rowerowe w Warszawie">
Ścieżki rowerowe w Warszawie



</doc>
<doc id="953344" url="https://pl.wikipedia.org/wiki?curid=953344" title="Paleokonserwatyzm">
Paleokonserwatyzm

Paleokonserwatyzm (z gr. "palaiós" 'stary, dawny') – nazwa tradycyjnego nurtu amerykańskiej myśli konserwatywnej, stojącego w opozycji do neokonserwatyzmu. Paleokonserwatyści pozostają krytyczni wobec współczesnego kształtu demokracji liberalnej, postulując odrodzenie klasycznych cnót obywatelskich i zachowanie systemu wzajemnej kontroli i równowagi władzy ustawodawczej, wykonawczej i sądowniczej ("checks and balances"). Myśliciele tego nurtu w większym stopniu niż "neocons" zwracają uwagę na potrzebę powrotu społeczeństwa amerykańskiego do zasad moralnych ufundowanych na religii. Są przeciwnikami centralizacji władzy i homogenizacji społeczeństwa. Zwracają uwagę na nieustanny rozrost funkcji rządu w ostatnich dziesięcioleciach. W polityce zagranicznej opowiadają się za izolacjonizmem, a imperializm znamionujący ich zdaniem działania administracji kolejnych republikańskich i demokratycznych prezydentów uważają za niebezpieczny przejaw politycznego mesjanizmu. Termin "paleokonserwatyzm" stworzony przez Paula Gottfrieda utożsamiany jest niekiedy z doktryną Starej Prawicy. Środowisko "paleos" skupione jest wokół Instytutu Rockforda i redakcji pisma Chronicles.
Wybrani przedstawiciele:
Inni znani przedstawiciele:

</doc>
<doc id="953345" url="https://pl.wikipedia.org/wiki?curid=953345" title="Tryb jądra">
Tryb jądra



</doc>
<doc id="953351" url="https://pl.wikipedia.org/wiki?curid=953351" title="Campanula patula">
Campanula patula



</doc>
<doc id="953353" url="https://pl.wikipedia.org/wiki?curid=953353" title="Klub Sportowy Promień Żary">
Klub Sportowy Promień Żary



</doc>
<doc id="953364" url="https://pl.wikipedia.org/wiki?curid=953364" title="Ktery (ujednoznacznienie)">
Ktery (ujednoznacznienie)



</doc>
<doc id="953365" url="https://pl.wikipedia.org/wiki?curid=953365" title="Gorzowski Klub Piłkarski Gorzów Wielkopolski">
Gorzowski Klub Piłkarski Gorzów Wielkopolski



</doc>
<doc id="953369" url="https://pl.wikipedia.org/wiki?curid=953369" title="Puck (stacja kolejowa)">
Puck (stacja kolejowa)

Puck – stacja kolejowa w Pucku (województwo pomorskie) pomiędzy ulicami Dworcową a Kolejową. Według klasyfikacji PKP ma kategorię dworca turystycznego. Stacja powstała w 1898 (pierwszy pociąg dojechał do Pucka 15 grudnia 1898). Zaraz po odzyskaniu niepodległości przez Polskę Puck był elementem sieci PKP położonym najbliżej morza. W 1928 wybudowano nowy dworzec. Stacja leży na linii kolejowej nr 213, która obsługuje Mierzeję Helską, z tego względu przewozy wykazują dużą sezonowość.
W roku 2018 stacja obsługiwała 1,0-1,5 tys. pasażerów na dobę.
Położenie.
Stacja w Pucku znajduje się w południowo-zachodniej części miasta pomiędzy ulicami Dworcową (od strony budynku dworca), a Kolejową. Obok dworca kolejowego znajduje się dworzec autobusowy. W Pucku od 2017 roku istnieje komunikacja miejska – jeden autobus gdyńskiego przewoźnika, który kursuje po mieście w określonych przez rozkład godzinach (zazwyczaj w godzinnych odstępach).
Historia.
Tło powstania.
W 1870, przy okazji budowy linii kolejowej ze Słupska do Sopotu, kolej dotarła do Redy. Odcinek ten domykał połączenie Gdańsk – Szczecin przez Słupsk i Koszalin. W przeciwieństwie do większości budowanych w tym czasie na Pomorzu linii kolejowych nie była ona budowana w ramach Królewskiej Kolei Wschodniej. Mimo tego później została przez nią przejęta. W latach 80. i 90. XIX wieku sieć kolejowa w Prusach zaczęła się zagęszczać. Po wybudowaniu głównych magistrali zaczęły powstawać linie lokalne łączące miasta powiatowe&lt;ref name="ŚK 7/2001"&gt;&lt;/ref&gt;.
1897–1920.
W grudniu 1897 rozpoczęto budowę pierwszego odcinka współczesnej linii 213 – z Redy do Pucka&lt;ref name="ŚK12/2007"&gt;&lt;/ref&gt;. Został on otwarty 15 grudnia 1898&lt;ref name="ŚK10/2008"&gt;&lt;/ref&gt;. Od razu linia miała dochodzić do Krokowej jednakże budowę rozpoczęto dopiero w 1901&lt;ref name="ŚK5/2011"&gt;&lt;/ref&gt; a oddano w 1903. Na odcinku Puck – Swarzewo, linia ta była przedłużeniem obecnej linii 213, dalej linią 263.
1920–1945.
W 1918 Polska odzyskała niepodległość. Granice na Pomorzu ustalono dopiero w 1920. Wówczas linia kolejowa z Redy do Pucka znalazła się w Polsce. Stacja w Pucku była najbliżej morza położonym obiektem na sieci PKP, dlatego zbudowano w Pucku tymczasowy port wraz z bocznicą kolejową.
W 1921 zawieszono, na pół roku przewozy na odcinku Puck – Swarzewo (i dalej do Krokowej na linii 263). Było to związane z budową linii kolejowej na Hel, oddanej w 1922. W 1928 zbudowano nowy dworzec&lt;ref name="ŚK4/2008"&gt;&lt;/ref&gt;.
W XX-leciu międzywojennym w Pucku dochodziło do zmiany lokomotyw. Odcinek Gdynia – Puck był obsługiwany lokomotywami OKl27, natomiast dalszą część trasy obsługiwały Tp3&lt;ref name="ŚK1/2010"&gt;&lt;/ref&gt;.
1945–1989.
W 1979 zawieszono po raz drugi przewozy na linii Puck – Krokowa, pociągi wróciły do Krokowej w maju 1983.
Po 1989.
Po raz trzeci ruch kolejowy z Pucka do Krokowej został zawieszony na przełomie lat 80. i 90. W maju 1989 na tej trasie przestały kursować pociągi osobowe, a w 1991 również towarowe. Od tego czasu po linii kolejowej nr 213 jeżdżą tylko pociągi osobowe pomiędzy Gdynią a Helem (część relacji bywa skrócona do Władysławowa lub Pucka) oraz wakacyjne pociągi dalekobieżne.
26 września 1993 ze stacji Puck odjechał ostatni planowy pociąg pasażerski prowadzony trakcją parową.
W 1998 linia została zmodernizowana. Stacje zostały wyposażone w urządzenia sterowanie ruchem kolejowym sterowane zdalnie z Gdyni, przez co obecność obsługi stacji (oprócz kas biletowych) stała się zbędna.
16 lipca 2020 w rejonie dworca oddano do użytku węzeł integracyjny.
Linie kolejowe.
Puck był węzłem kolejowym, w którym od linii kolejowej nr 213 łączącej Redę z Helem odchodziła w Swarzewie linia kolejowa nr 263 Swarzewo – Krokowa. Linia ta została zawieszona w 1991, natomiast fizyczna rozbiórka nastąpiła w 2005. Wszystkie linie są jednotorowe, normalnotorowe, niezelektryfikowane.
Infrastruktura.
Budynek dworca.
Dworzec w Pucku powstał w 1928. Budynek jest jednobryłowy, piętrowy kryty dwuspadowym dachem z niewielką przybudówką od strony placu. Elewacja jest otynkowana. W budynku znajdują się kasy i poczekalnia.
Peron.
Stacja w Pucku posiada jeden dwukrawędziowy peron o wysokości 760 mm nad poziomem główki szyny i długości 225 m. Dostęp do peronu jest możliwy wyłącznie z poziomu szyn. Peron wyposażony jest w ławki i wiaty
Ruch pociągów.
Pociągi osobowe.
Linią 213 jeżdżą pociągi osobowe w relacji Gdynia – Hel (i z powrotem) oraz Gdynia – Władysławowo (i z powrotem). W okresie letnim na Hel w niektórych latach był przedłużany pociąg osobowy przyspieszony "Tur" Gdynia – Chojnice prowadzony przez całą swoją trasę lokomotywą spalinową&lt;ref name="ŚK6/2010"&gt;&lt;/ref&gt;.
Ze względu na duży ruch turystyczny w sezonie letnim oraz zdecydowanie mniejszy poza sezonem, dla linii publikowane były dwie tablice w rozkładzie jazdy. Od 2005 do obsługi połączeń lokalnych pomiędzy Gdynią a Helem zaczęto stosować autobusy szynowe i spalinowe zespoły trakcyjne. Od 2010 roku kursują przeznaczone dla tej linii spalinowe zespoły trakcyjne SA137 i SA138.
W sezonie letnim z powodu wzmożonego ruchu przewozy są obsługiwane składami klasycznymi z wagonami piętrowymi. SZT łączy się wówczas w dłuższe składy często z wagonem doczepnym w środku&lt;ref name="KMID1/2007"&gt;&lt;/ref&gt;.
Pociągi dalekobieżne.
Pociągi dalekobieżne jeżdżą linią kolejową nr 213 tylko w czasie wakacji ze względu na napływ turystów na Mierzeję Helską. Wówczas na tej trasie jeździ kilkanaście par pociągów zarówno pospiesznych (TLK), jak i ekspresowych. Pociągi te ze względu na brak elektryfikacji są prowadzone lokomotywami spalinowymi. Zmiana lokomotyw następuje podczas postoju na stacji Gdynia Główna&lt;ref name="KMID2/2006"&gt;&lt;/ref&gt;.

</doc>
<doc id="953376" url="https://pl.wikipedia.org/wiki?curid=953376" title="Ktery B">
Ktery B



</doc>
<doc id="953377" url="https://pl.wikipedia.org/wiki?curid=953377" title="Kłodawski Klub Sportowy Stacja Hodowli Roślin Wojcieszyce">
Kłodawski Klub Sportowy Stacja Hodowli Roślin Wojcieszyce



</doc>
<doc id="953381" url="https://pl.wikipedia.org/wiki?curid=953381" title="Miejski Klub Sportowy Czarni Browar Witnica">
Miejski Klub Sportowy Czarni Browar Witnica



</doc>
<doc id="953382" url="https://pl.wikipedia.org/wiki?curid=953382" title="Miejski Klub Sportowy Czarni Żagań">
Miejski Klub Sportowy Czarni Żagań



</doc>
<doc id="953384" url="https://pl.wikipedia.org/wiki?curid=953384" title="Miejski Klub Sportowy Polonia Słubice">
Miejski Klub Sportowy Polonia Słubice



</doc>
<doc id="953386" url="https://pl.wikipedia.org/wiki?curid=953386" title="David Jewitt">
David Jewitt

David C. Jewitt (ur. w 1958) – angielski astronom, odkrywca (wspólnie z Jane Luu) pierwszego obiektu w Pasie Kuipera – planetoidy (15760) Albion. W sumie jest współodkrywcą 55 planetoid, a jedną odkrył samodzielnie. Jest też współodkrywcą kilkudziesięciu księżyców planet zewnętrznych.
Życiorys.
W 1979 roku został absolwentem Uniwersytetu Londyńskiego, następnie zdobył tytuły magistra (1980) i doktora (1983) w California Institute of Technology.
W latach 1988–2009 był związany z Uniwersytetem Hawajskim. Obecnie jest profesorem na Wydziale Fizyki i Astronomii Uniwersytetu Kalifornijskiego w Los Angeles.
W 2012 roku otrzymał Nagrodę Shawa (wraz z Jane Luu).
W uznaniu jego pracy jedną z planetoid nazwano (6434) Jewitt.

</doc>
<doc id="953387" url="https://pl.wikipedia.org/wiki?curid=953387" title="Miejski Klub Sportowy Łucznik Strzelce Krajeńskie">
Miejski Klub Sportowy Łucznik Strzelce Krajeńskie



</doc>
<doc id="953390" url="https://pl.wikipedia.org/wiki?curid=953390" title="Międzyzakładowy Ludowy Klub Sportowy Piast Iłowa">
Międzyzakładowy Ludowy Klub Sportowy Piast Iłowa



</doc>
<doc id="953391" url="https://pl.wikipedia.org/wiki?curid=953391" title="Międzyrzecki Klub Sportowy Orzeł Międzyrzecz">
Międzyrzecki Klub Sportowy Orzeł Międzyrzecz



</doc>
<doc id="953395" url="https://pl.wikipedia.org/wiki?curid=953395" title="Druga Liga Prizreńska">
Druga Liga Prizreńska

Druga Liga Prizreńska – kolaboracyjna organizacja kosowskich Albańczyków podczas II wojny światowej.
Druga Liga Prizrenu powstała 16 września 1943 r. w Kosowie, południowym regionie Serbii, zamieszkanym w znacznym stopniu przez ludność albańską. Jednym z jej głównych założycieli był Xhafer Deva, działacz nacjonalistycznego ugrupowania Balli Kombetar. Nawiązywała ona do tradycji Ligi Prizreńskiej (Lidhja e Prizrenit) z 1878 r., walczącej o niepodległość Kosowa. Podstawowym zadaniem organizacji było doprowadzenie do unifikacji etnicznych obszarów albańskich, jak Kosowo, Metochia, Tetovo czy Debar z Albanią i utworzenie tzw. Wielkiej Albanii. Działania dążące do tego zostały zapoczątkowane jeszcze w 1939 r. po zajęciu Albanii przez wojska włoskie. Wielu nacjonalistycznych działaczy albańskich próbowało przekonać władze faszystowskich Włoch do poparcia idei Wielkiej Albanii. Utworzono wówczas tzw. Batalion Ljuboten. 
Po ogłoszeniu 3 września 1943 r. rozejmu przez Włochy Albańczycy skierowali się ku Niemcom, którzy przejęli okupację Kosowa. Bedri Pejani, jeden z głównych działaczy ruchu nacjonalistycznego, wystosował 19 marca 1944 r. pismo do Reichsführera SS Heinricha Himmlera z propozycją utworzenia Wielkiej Albanii w zamian za służbę Albańczyków dla niemieckich sił okupacyjnych. W odpowiedzi H. Himmler wydał rozkaz formowania dwóch dywizji Waffen-SS złożonych z etnicznych Albańczyków z Kosowa oraz obiecał wsparcie dla działalności Drugiej Ligi Prizreńskiej. Na jej czele stanął właśnie B. Pejani, zaś przewodniczącym komitetu centralnego został Rexhep Mitrovica. Liczyła ona ok. 15 tys. członków. Głoszono hasła antykomunistyczne, nacjonalistyczne, antydemokratyczne, antyserbskie i antyprawosławne. Poglądy wielu członków przybierały wręcz postać faszystowską. Otwarcie kolaborowano z Niemcami, zasilając różne jednostki policyjne i paramilitarne. Uwieńczeniem tego było utworzenie w kwietniu 1944 r. 21 Dywizji Górskiej SS „Skanderbeg”, w skład której weszło ok. 6,5 tys. Albańczyków, w tym 2/3 z Kosowa, obciążanej odpowiedzialnością za udział w czystkach etnicznych wśród serbskiej i żydowskiej ludności Kosowa i Metochii. Po wycofaniu się dywizji z tych regionów pod koniec sierpnia 1944 r., Liga zaczęła szybko tracić swoje wpływy. Jej działalność zakończyła się z chwilą zajęcia tych obszarów przez siły komunistyczne. Nowe władze wyłapywały i sądziły b. członków Ligi, skazując ich często na karę śmierci.
Linki zewnętrzne.
Holocaust w Kosowie podczas II wojny światowej (jęz. angielski)

</doc>
<doc id="953397" url="https://pl.wikipedia.org/wiki?curid=953397" title="Brony">
Brony

Brony – wieś w Polsce położona w województwie łódzkim, w powiecie kutnowskim, w gminie Krzyżanów. Miejscowość wchodzi w skład sołectwa Siemieniczki.
W latach 1975–1998 miejscowość administracyjnie należała do województwa płockiego.

</doc>
<doc id="953402" url="https://pl.wikipedia.org/wiki?curid=953402" title="Stephen Synnott">
Stephen Synnott

Stephen P. Synnott (ur. 1946) – amerykański naukowiec pracujący przy programie Voyager, który odkrył dwa księżyce Jowisza – Tebe i Metis, oraz niektóre księżyce Urana i Neptuna, takie jak Puk, Porcja, Rozalinda, Proteusz, Despoina, Galatea i inne.
Życiorys.
W 1974 uzyskał doktorat na Massachusetts Institute of Technology i od tej pory zatrudniony jest w Jet Propulsion Laboratory, gdzie zajmuje się głównie nawigacją sond międzyplanetarnych. Pracował przy misjach sond Viking, Voyager, Galileo, Deep Space 1, Cassini i Stardust. Jest aktywnym członkiem Międzynarodowej Unii Astronomicznej.
Na jego cześć nazwano planetoidę (6154) Stevesynnott.

</doc>
<doc id="953404" url="https://pl.wikipedia.org/wiki?curid=953404" title="Brian Marsden">
Brian Marsden

Brian Geoffrey Marsden (ur. 5 sierpnia 1937 w Cambridge, zm. 18 listopada 2010) – brytyjski astronom, specjalista w dziedzinach mechaniki nieba i astrometrii, wieloletni dyrektor Minor Planet Center, współodkrywca planetoidy (37556) Svyaztie (wspólnie z Nikołajem Czernychem).
Życiorys.
Był synem Thomasa Marsdena (nauczyciela matematyki w miejscowym liceum) i Eileen West. Jego pasja dla astronomii – jak sam powiedział – zrodziła się, gdy miał pięć lat, kiedy to jego matka zachęciła go do oglądania zaćmienia Słońca w 1942, co rozbudziło zafascynowanie możliwością przewidywania zjawisk astronomicznych, kierując zainteresowania na drogę późniejszej kariery naukowej.
Uczęszczał regularnie na sesje British Astronomical Association i, mając szesnaście lat, rozpoczął współpracę z sekcją obliczeń tego stowarzyszenia. Tworzył efemerydy zjawisk wzajemnych zaćmień w układzie Galileuszowych księżyców Jowisza oraz powrotów niektórych komet okresowych. Jeszcze przed podjęciem nauki w szkole wyższej został członkiem młodzieżowej sekcji Royal Astronomical Society.
Gdy ukończył matematykę na Oxfordzie, już cieszył się międzynarodową sławą badacza przewidującego powroty komet. W 1959, po skończeniu studiów, znalazł zatrudnienie w Obserwatorium Uniwersytetu Yale, gdzie korzystał z mocy obliczeniowej komputera IBM 650, by kontynuować obliczenia orbit komet. Na Uniwersytecie Yale otrzymał również doktorat, po obronie pracy „The Motions of the Galilean Satellites of Jupiter”.
Od 1965 pracował w Smithsonian Astrophysical Observatory w Cambridge (w stanie Massachusetts) zaproszony tam przez Freda Whipple’a. Marsden przedstawił zasady obliczania perturbacji, które uwzględniają w równaniach ruchu komet (według mechaniki keplerowskiej) przyśpieszenie wynikające z tzw. efektów niegrawitacyjnych. Wyjaśnił, że strumienie materii wyrzucane w związku z odparowywaniem materiału jądra komety, w rzeczywistości działają jak silniki odrzutowe, powodując zmianę ruchu (a więc i parametrów orbity) komety. Marsden i Zdenek Sekanina opracowali wspólnie program komputerowy, który jest nadal używany do obliczania orbit komet.
W 1964 Centralne Biuro Telegramów Astronomicznych (CBAT) zostało przeniesione do Smithsonian Astrophysical Observatory, którego Marsden był dyrektorem od 1968 (jako następca Owena Gingericha) do 2000 (zastąpiony potem przez Daniela Greena). W 1978, gdy na emeryturę przeszedł Paul Herget, Minor Planet Center zostało przeniesione z Cincinnati Observatory do Smithsonian Astrophysical Observatory i jego kierownictwo powierzono Marsdenowi (kierował nim do 2006; zastąpił go potem Timothy Spahr). W CBAT Marsden pełnił różne role, ale zawsze współpracował z innymi w celu poprawy jego funkcjonowania.
W 1998 zyskał rozgłos wśród opinii publicznej, kiedy ogłosił, że asteroida może trafić w Ziemię.
Zmarł 18 listopada 2010, po długiej chorobie.
Główne osiągnięcia naukowe.
Marsden zajmował się odnajdywaniem zagubionych komet i zagubionych planetoid, dla których dane obserwacyjne nie były wystarczające do dokładnego obliczenia orbity. Charles Alcock, dyrektor Harvard-Smithsonian Center for Astrophysics, określił Marsdena jako „jednego z najbardziej wpływowych badaczy komet XX wieku, a już na pewno jednego z najbardziej barwnych”.
Dzięki swoim wyliczeniom Marsden potrafił trafnie wskazać miejsce i czas pojawienia się zagubionej komety 9P/Tempel 1. Wyliczył, że kometa ta zbliżyła się do Jowisza podczas przelotu w latach 1941 (na odległość 0,41 j.a.) i 1953 (na odległość 0,76 j.a.) Uwzględniając w swoich rachunkach zakłócenia orbity komety, jakie w jej ruchu spowodowały bliskie przeloty w pobliżu Jowisza, a także wpływ grawitacji pozostałych planet, wyliczył gdzie i kiedy w najbliższej przyszłości powinna być na niebie widoczna zagubiona kometa. W 1967 amerykańska obserwatorka komet Elizabeth Roemer zrobiła zdjęcie sugerowanego przez Marsdena fragmentu nieba, na którym powinna bardzo słabym blaskiem świecić poszukiwana kometa. Nie licząc jednak zbytnio na jej odnalezienie, opracowywaniem fotografii zajęła się dopiero po roku. A jednak na wykonanym przez nią zdjęciu, bardzo blisko wyliczonej przez Marsdena pozycji, dostrzeżono na kliszy mgiełkę, która okazała się obrazem komety Tempel 1.
Jak wynika z jego autobiografii, Brian Marsden był szczególnie dumny, że przewidział powrót komety 109P/Swift-Tuttle w 1992. Kometa ta, odkryta w 1862, była niesłusznie oczekiwana w 1981, ale w 1973 Marsden stwierdził, że jest to ta sama kometa, którą wcześniej obserwowano w 1737, dzięki czemu był w stanie prawidłowo przewidzieć czas następnego powrotu.
Nagrody i wyróżnienia.
Na jego cześć w 1974 Międzynarodowa Unia Astronomiczna (IAU) nazwała asteroidę – (1877) Marsden.
Od jego nazwiska nazwano też jedną z grup komet muskające Słońce – grupę Marsdena (Machholtza).

</doc>
<doc id="953405" url="https://pl.wikipedia.org/wiki?curid=953405" title="Brian G. Marsden">
Brian G. Marsden



</doc>
<doc id="953410" url="https://pl.wikipedia.org/wiki?curid=953410" title="David C. Jewitt">
David C. Jewitt



</doc>
<doc id="953416" url="https://pl.wikipedia.org/wiki?curid=953416" title="Mobygames">
Mobygames



</doc>
<doc id="953420" url="https://pl.wikipedia.org/wiki?curid=953420" title="Bad Day LA">
Bad Day LA



</doc>
<doc id="953423" url="https://pl.wikipedia.org/wiki?curid=953423" title="Gala piosenki popularnej i chodnikowej">
Gala piosenki popularnej i chodnikowej

I Gala piosenki popularnej i chodnikowej, zwana również Galą Piosenki Chodnikowej odbyła się 29 lutego 1992 roku w Sali Kongresowej Pałacu Kultury i Nauki w Warszawie. Galę poprowadził konferansjer Janusz Weiss.
Na festiwalu wystąpili wykonawcy muzyki chodnikowej (disco polo), m.in. Albert Wasilewski z zespołem Atlantis, Akcent, Chorus, Fanatic, Top One oraz Marlena Drozdowska, Mariusz Czajka, Jacek Skubikowski, Maciej Januszko, Renata Dąbkowska z zespołem Dystans, Michał Lasota z zespołem Irys, Piotr Bechcicki z zespołem Ex Problem i wielu innych wykonawców.
Wykonali oni także utwory: Mydełko Fa, Czarownica, Ciao Italia, Śpiąca Królewna, Biały miś.
Całe zdarzenie zostało zarejestrowane przez Telewizję Polską i emitowane w TVP1.

</doc>
<doc id="953426" url="https://pl.wikipedia.org/wiki?curid=953426" title="Mieczysławów (województwo łódzkie)">
Mieczysławów (województwo łódzkie)

Mieczysławów – osada w Polsce położona w województwie łódzkim, w powiecie kutnowskim, w gminie Krzyżanów.
Przez miejscowość przebiega droga wojewódzka nr 702.
W latach 1975–1998 miejscowość administracyjnie należała do województwa płockiego.

</doc>
<doc id="953431" url="https://pl.wikipedia.org/wiki?curid=953431" title="Świniary (Malewo)">
Świniary (Malewo)

Świniary – część wsi Malewo w Polsce, położona w województwie łódzkim, w powiecie kutnowskim, w gminie Krzyżanów.
W latach 1975–1998 Świniary administracyjnie należały do województwa płockiego.

</doc>
<doc id="953432" url="https://pl.wikipedia.org/wiki?curid=953432" title="Zafer Özgültekin">
Zafer Özgültekin

Zafer Özgültekin (ur. 10 marca 1975 w Sivasie) – turecki piłkarz występujący na pozycji bramkarza.
Kariera klubowa.
Zafer Özgültekin zawodową karierę rozpoczynał w 1995 roku w İskenderun Demir Çelikspor. Grał tam przez dwa sezony, po czym na taki sam okres przeniósł się do Kardemir Karabükspor. W 1999 roku turecki bramkarz podpisał kontrakt z MKE Ankaragücü. Przez pierwsze dwa lata spędzone w tym klubie pełnił rolę rezerwowego i rozegrał łącznie jedenaście ligowych spotkań. Miejsce w podstawowej jedenastce wywalczył sobie w sezonie 2001/2002, kiedy to zaliczył 25 występów. Łącznie w zespole z Ankary Özgültekin spędził sześć lat. W ich trakcie wystąpił w 111 pojedynkach tureckiej pierwszej ligi. Latem 2005 roku wychowanek İskenderun Demir Çelikspor odszedł do Kayseri Erciyesspor. Tam pierwszym golkiperem był jednak Khaled Fadhel, a w dodatku podczas sezonu 2006/2007 do klubu kupiono Orkuna Uşaka. Özgültekin przeszedł wówczas do drużyny Eskişehirspor, by po zakończeniu ligowych rozgrywek powrócić do MKE Ankaragücü. Tam Turek przegrał jednak rywalizację o miano pierwszego bramkarza ze swoim rodakiem – Serkanem Kırıntılım.
Kariera reprezentacyjna.
W reprezentacji Turcji zadebiutował 17 kwietnia 2002 roku w wygranym 2:0 towarzyskim spotkaniu przeciwko Chile. W tym samym roku Şenol Güneş powołał go do 23-osobowej kadry na mistrzostwa świata, na których Turcy wywalczyli brązowy medal. Na mundialu Özgültekin po Rüştü Reçberze oraz Ömerze Çatkıcu był trzecim bramkarzem swojego zespołu. Łącznie dla drużyny narodowej Özgültekin zaliczył pięć występów, ostatni z nich w 2003 roku.

</doc>
<doc id="953434" url="https://pl.wikipedia.org/wiki?curid=953434" title="Zafer Ozgultekin">
Zafer Ozgultekin



</doc>
<doc id="953438" url="https://pl.wikipedia.org/wiki?curid=953438" title="Uroczysko Leśne">
Uroczysko Leśne

Uroczysko Leśne – kolonia w Polsce położona w województwie łódzkim, w powiecie kutnowskim, w gminie Krzyżanów. Miejscowość wchodzi w skład sołectwa Kaszewy Dworne.
W latach 1975–1998 miejscowość administracyjnie należała do województwa płockiego.

</doc>
<doc id="953439" url="https://pl.wikipedia.org/wiki?curid=953439" title="Edmund Gettier">
Edmund Gettier

Edmund L. Gettier III (ur. 31 października 1927 w Baltimore, w stanie Maryland, zm. 23 marca 2021) – amerykański filozof i profesor University of Massachusetts Amherst. Znany był jako autor opublikowanego w 1963 r. w pismie "Analysis" trzystronicowego artykułu pt. "Is Justified True Belief Knowledge?" ("Czy uzasadnione i prawdziwe przekonanie jest wiedzą?").
Życiorys.
Gettier studiował i obronił pracę doktorską na Cornell University, gdzie wśród jego mentorów znaleźli się m.in. filozof potocznego języka Max Black i wittgensteinista Norman Malcolm. Początkowo również sam Gettier uległ fascynacji poglądami późnego Wittgensteina. Pracował jako nauczyciel na Wayne State University w Detroit, gdzie poznał m.in. Keitha Lehrera, R. C. Sleigha i Alvina Plantingę.
Zmarł 23 marca 2021 roku, w wieku 93 lat.

</doc>
<doc id="953440" url="https://pl.wikipedia.org/wiki?curid=953440" title="Antoni Freyer">
Antoni Freyer

Antoni Freyer herbu Jerzysław (ur. 28 grudnia 1845 w Kielcach, zm. 19 lipca 1917 w Warszawie) – polski farmaceuta. 
Życiorys.
Pochodził z rodziny luterańskiej, która przeniosła się ze Śląska do Polski w 2. poł. XVIII wieku i wydała paru lekarzy i farmaceutów, był jednym z trzech synów lekarza Jana Karola i Rozalii z Glogerów. W czasach gdy dorastał ojciec był inspektorem lekarskim guberni radomskiej i Antoni uczęszczał do szkoły średniej w Radomiu. W wieku lat 18 przyłączył się do Powstania Styczniowego i walczył w oddziale Langiewicza. Po klęsce powstania w jakiś sposób udało mu się uniknąć katorgi i powrócił bezpiecznie do Warszawy, gdzie od roku 1862 przebywała rodzina. W roku 1865 podjął studia farmakologii w warszawskiej Szkole Głównej, po ich ukończeniu powrócił do Radomia, gdzie otworzył własną aptekę. Prowadził ją do roku 1892. W tym roku podeszły już wiekiem przemysłowiec i farmaceuta Ludwik Spiess, długoletni przyjaciel rodziny, powołał go na stanowisko dyrektora zakładów farmaceutycznych "Ludwik Spiess i Syn" w Tarchominie (w czasach PRL: Polfa), które Freyer piastował do śmierci.
Antoni Freyer był jednym z założycieli Kasy im. Mianowskiego, Warszawskiego Towarzystwa Muzycznego i komitetu budowy Filharmonii Warszawskiej. Przez wiele lat był też członkiem Kolegium Kościelnego warszawskiej parafii luterańskiej pw. Św. Trójcy. Był żonaty z Anielą Marią Strybel. Pochowany został w grobowcu rodzinnym na cmentarzu ewangelickim w Warszawie (Al. 7 nr 36).
Był żonaty z Anielą ze Stryblów (1842–1910), z którą miał pięcioro dzieci:

</doc>
<doc id="953443" url="https://pl.wikipedia.org/wiki?curid=953443" title="Szczytno Małe">
Szczytno Małe

Szczytno Małe (Szczycienko) (kaszb. "Jezoro Szczëtno Môłé") – przepływowe jezioro rynnowe położone na północnym skraju Pojezierza Krajeńskiego ("Obszar Chrononego Krajobrazu Jezior Krępsko i Szczytno"), na obszarze gminy Przechlewo, powiat człuchowski, województwo pomorskie, o ogólnej powierzchni 32 ha. Przez jezioro przepływa rzeka Brda stanowiąca szlak kajakowy i łącząca zarazem akwen jeziora z innymi jeziorami tzw. zespołu Szczycieńskiego - Szczytnem Wielkim i Końskim.

</doc>
<doc id="953446" url="https://pl.wikipedia.org/wiki?curid=953446" title="Brett Gladman">
Brett Gladman

Brett James Gladman (ur. 19 kwietnia 1966 w Wetaskiwin) – kanadyjski astronom, profesor na Uniwersytecie Kolumbii Brytyjskiej. Jest współodkrywcą 19 księżyców Jowisza, Saturna oraz Urana (m.in. Kalibana i Sykoraksa). W latach 1999–2009 odkrył 20 planetoid, z czego 7 samodzielnie, a 13 wspólnie z innymi astronomami.
Na jego cześć jedną z planetoid nazwano (7638) Gladman.

</doc>
<doc id="953447" url="https://pl.wikipedia.org/wiki?curid=953447" title="Tony Visconti">
Tony Visconti

Tony Visconti (ur. 24 kwietnia 1944 na Brooklynie w Nowym Jorku) – amerykański producent muzyczny, muzyk i wokalista.
Karierę rozpoczął w latach sześćdziesiątych. Współpracował z takimi artystami jak: The Moody Blues, T. Rex, Thin Lizzy, Gentle Giant, Boomtown Rats, Hazel O’Connor, The Stranglers, Manic Street Preachers czy Morrissey.
Najdłuższa współpraca łączyła go z Davidem Bowie, wykreował on oryginalne brzmienie 13 płyt tego artysty, m.in.:

</doc>
<doc id="953450" url="https://pl.wikipedia.org/wiki?curid=953450" title="Wojciechowice Małe">
Wojciechowice Małe

Wojciechowice Małe – część wsi Wojciechowice Duże w Polsce, położona w województwie łódzkim, w powiecie kutnowskim, w gminie Krzyżanów. Wchodzi w skład sołectwa Wojciechowice Duże.
W latach 1975–1998 Wojciechowice Małe administracyjnie należały do województwa płockiego.

</doc>
<doc id="953451" url="https://pl.wikipedia.org/wiki?curid=953451" title="Richard Terrile">
Richard Terrile

Richard John Terrile (ur. 22 marca 1951 w Nowym Jorku) – amerykański astronom, który odkrył kilka księżyców Saturna, Urana i Neptuna na podstawie zdjęć z sond Voyager. Pracuje dla Jet Propulsion Laboratory (ośrodek NASA). Bez powodzenia uczestniczył w naborze do 9. i 10. grupy astronautów NASA. Był też półfinalistą naboru do misji laboratorium Spacelab.

</doc>
<doc id="953454" url="https://pl.wikipedia.org/wiki?curid=953454" title="Phleum pratense">
Phleum pratense



</doc>
<doc id="953457" url="https://pl.wikipedia.org/wiki?curid=953457" title="Brett J. Gladman">
Brett J. Gladman



</doc>
<doc id="953458" url="https://pl.wikipedia.org/wiki?curid=953458" title="Bractwo cerkiewne">
Bractwo cerkiewne



</doc>
<doc id="953465" url="https://pl.wikipedia.org/wiki?curid=953465" title="Dziennik.pl">
Dziennik.pl

Dziennik.pl – polski portal internetowy, uruchomiony 28 listopada 2006, powstały na bazie papierowego wydania „Dziennika Polska-Europa-Świat”, stanowiącego własność "Infor S.A." Współpracuje ze stacją CNN. Serwis jest podzielony na działy: wydarzenia, gospodarka, świat, polityka, opinie, społeczeństwo, kultura, sport, życie na luzie, auto i horoskop. Serwis był notowany w rankingu nieistniejącej już spółki Alexa na miejscu 22 367 na świecie (22.04.2020) .

</doc>
<doc id="953466" url="https://pl.wikipedia.org/wiki?curid=953466" title="Oś czasowa odkryć planet i księżyców Układu Słonecznego">
Oś czasowa odkryć planet i księżyców Układu Słonecznego



</doc>
<doc id="953467" url="https://pl.wikipedia.org/wiki?curid=953467" title="John Kavelaars">
John Kavelaars

John J. Kavelaars albo JJ Kavelaars (ur. 1966) – kanadyjski astronom.
Życiorys.
W 1998 uzyskał doktorat na Wydziale Fizyki Queen’s University w Kingston. Wchodził w skład grup badaczy, które w latach 1997–2003 łącznie odkryły ponad dwadzieścia księżyców Jowisza, Saturna, Urana i Neptuna. Zajmuje się też badaniem obiektów z Pasa Kuipera, jest odkrywcą dwóch oraz współodkrywcą dziewięciu planetoid.
Na jego cześć jedną z planetoid nazwano (154660) Kavelaars.

</doc>
<doc id="953469" url="https://pl.wikipedia.org/wiki?curid=953469" title="Eusebio Sacristán">
Eusebio Sacristán

Eusebio Sacristán Mena, również Eusebio (ur. 13 kwietnia 1964 w La Seca) – hiszpański piłkarz i trener piłkarski.
Życiorys.
Karierę rozpoczął w klubie Real Valladolid (1983–1987), następnie przeniósł się do Atlético Madryt (1987–1988), Barcelony (1988–1995), oraz do Celta Vigo (1995–1997). Karierę skończył w 2002 także w klubie z Valladolid. W reprezentacji Hiszpanii wystąpił w 15 meczach.
Po zakończeniu kariery zawodniczej poświęcił się pracy trenera. W latach 2003–2008 pełnił funkcję drugiego asystenta trenera w klubie FC Barcelona. W marcu 2009 przyjął posadę menedżera Celty. Z powodu słabej pozycji klubu w hiszpańskiej drugiej lidze został zwolniony z tego stanowiska w czerwcu 2010 roku. 17 czerwca 2011 roku Eusebio po odejściu Luisa Enrique został szkoleniowcem rezerw FC Barcelony 9 lutego 2015 roku został zwolniony z funkcji trenera pierwszej drużyny. Powodem zwolnienia Eusebio były słabe wyniki drużyny.
Eusebio utworzył szkółkę piłkarską w Valladolid, która szkoli dzieci w wieku od 6 do 12 lat.
Trofea.
FC Barcelona:

</doc>
<doc id="953470" url="https://pl.wikipedia.org/wiki?curid=953470" title="Zawady (powiat kutnowski)">
Zawady (powiat kutnowski)

Zawady – wieś w Polsce położona w województwie łódzkim, w powiecie kutnowskim, w gminie Krzyżanów.
W latach 1975–1998 miejscowość administracyjnie należała do województwa płockiego.

</doc>
<doc id="953471" url="https://pl.wikipedia.org/wiki?curid=953471" title="Zieleń brylantowa BS">
Zieleń brylantowa BS



</doc>
<doc id="953476" url="https://pl.wikipedia.org/wiki?curid=953476" title="Orzechowo (jezioro na Pojezierzu Krajeńskim)">
Orzechowo (jezioro na Pojezierzu Krajeńskim)

Orzechowo (kaszb. "Jezoro Òrzéchòwò") – przepływowe jezioro rynnowe położone na północnym skraju Pojezierza Krajeńskiego ("Obszar Chronionego Krajobrazu Jezior Krępsko i Szczytno"), na obszarze gminy Rzeczenica (powiat człuchowski, województwo pomorskie), o ogólnej powierzchni 21,24 ha. Na północnym wschodzie jezioro łączy się poprzez mały ciek wodny z Jeziorem Krępsko i z pozostałymi jeziorami tzw. zespołu Szczycieńskiego.

</doc>
<doc id="953491" url="https://pl.wikipedia.org/wiki?curid=953491" title="Zieleniew (Nowe Ktery)">
Zieleniew (Nowe Ktery)

Zieleniew – część wsi Nowe Ktery w Polsce, położona w województwie łódzkim, w powiecie kutnowskim, w gminie Krzyżanów.
W latach 1975–1998 Zieleniew administracyjnie należał do województwa płockiego.

</doc>
<doc id="953495" url="https://pl.wikipedia.org/wiki?curid=953495" title="Dekanat radzymiński">
Dekanat radzymiński

Dekanat radzymiński – dekanat diecezji warszawsko-praskiej wchodzącej w skład metropolii warszawskiej. Dziekanem dekanatu radzymińskiego jest ks. Stanisław Popis proboszcz parafii Przemienienia Pańskiego w Radzyminie.

</doc>
<doc id="953505" url="https://pl.wikipedia.org/wiki?curid=953505" title="Infrastruktura telefoniczna">
Infrastruktura telefoniczna



</doc>
<doc id="953507" url="https://pl.wikipedia.org/wiki?curid=953507" title="Nutriowate">
Nutriowate



</doc>
<doc id="953508" url="https://pl.wikipedia.org/wiki?curid=953508" title="Myocastorinae">
Myocastorinae



</doc>
<doc id="953509" url="https://pl.wikipedia.org/wiki?curid=953509" title="Myocastor">
Myocastor



</doc>
<doc id="953510" url="https://pl.wikipedia.org/wiki?curid=953510" title="Enigmatyzacja">
Enigmatyzacja

Enigmatyzacja - w erystyce: celowe używanie niezrozumiałych pojęć, aby przeciwnik nie potrafił się do nich odnieść.
Jednym z warunków racjonalnej dyskusji jest posługiwanie się językiem zrozumiałym zarówno dla stron sporu jak i audytorium.

</doc>
<doc id="953511" url="https://pl.wikipedia.org/wiki?curid=953511" title="Akira Kaji">
Akira Kaji

 – japoński piłkarz grający na pozycji prawego obrońcy.
Kariera klubowa.
Kaji urodził się w Hyogo. Piłkarską karierę rozpoczął w klubie Cerezo Osaka, w barwach której zadebiutował w 1998 w J-League. W Cerezo występował przez 2 sezony, jednak nie miał miejsca w wyjściowej jedenastce i na lata 2000–2001 został wypożyczony do drugoligowej Oity Trinity. W Oicie z powodzeniem grał w pierwszym składzie, był czołowym zawodnikiem drużyny, ale nie wywalczył z nią awansu. W 2002 roku Kaji wrócił do 1. Division J-League i nowym jego klubem został stołeczny zespół FC Tokio. Trener tego zespołu, Hiromi Hara, zaczął ustawiać Kajiego bardziej ofensywnie i ten stał się jednym z najlepszych skrzydłowych w lidze japońskiej. W Tokio spędził 4 lata, ale najlepszym z nich był rok 2003, gdy zajął z FC 4. miejsce w lidze. W 2006 roku Kaji przeszedł do Gamby Osaka i także wywalczył w niej miejsce w składzie. Zajął z nią 3. miejsce w lidze i został wybrany do Najlepszej Jedenastki Sezonu w J-League.
Kariera reprezentacyjna.
W 1999 roku Kaji wystąpił z młodzieżową reprezentacją Japonii w Młodzieżowych Mistrzostwach Świata w Nigerii. Tam zagrał we wszystkich meczach, także w przegranym 0:4 finale z Hiszpanią, po którym został wicemistrzem świata.
W pierwszej reprezentacji Kaji zadebiutował 8 października 2003 roku w wygranym 1:0 meczu z Tunezją. W 2004 roku Akira został powołany przez selekcjonera Zico do kadry na Puchar Azji 2004. Był podstawowym zawodnikiem drużyny i jednym z ulubieńców trenera reprezentacji, a z Japonią wywalczył mistrzostwo Azji, występując w wygranym 3:1 finale z Chinami. W 2005 roku Kaji wziął udział w Pucharze Konfederacji, na którym z Japonią zajął 3. miejsce w grupie.
W 2006 roku Zico powołał Kajiego na finały Mistrzostwa Świata w Niemczech. Kaji zagrał na nich w 2 meczach grupowych: zremisowanym 0:0 z Chorwacją oraz przegranym 1:4 z Brazylią, ale Japonia nie wyszła wówczas ze swojej grupy.

</doc>
<doc id="953516" url="https://pl.wikipedia.org/wiki?curid=953516" title="Waldemar Kasta">
Waldemar Kasta

Waldemar Kasta (ur. jako Waldemar Kieliszak 4 czerwca 1978 we Wrocławiu), znany również jako Wall-E – polski raper, wokalista oraz autor tekstów i piosenek, a także konferansjer i osobowość telewizyjna.
Kasta działalność artystyczną podjął w latach 90. XX w. Początkowo był związany z lokalnymi zespołami z nurtu hardcore. Pod koniec wieku wraz z DJ-em Kut-O założył zespół hip-hopowy pod nazwą K.A.S.T.A., którzy przysporzył raperowi popularności, m.in. za sprawą piosenek „Peryferie” i „1 2 3”. W latach późniejszych artysta tworzył także krótkotrwałe projekty: G.T.W. wraz z Donguralesko i Tede, 3WKasta wraz z członkami zespołu Trzeci Wymiar – Nullo, Poresem i Szadem oraz Super Grupa wraz z Donguralesko, Grubsonem, Matheo, Miodem i Tede.
Po 2005 roku wyemigrował do Wielkiej Brytanii, gdzie pracował na rzecz mniejszości polskiej. Był działaczem związkowym z ramienia Transport and General Workers’ Union. W międzyczasie, w 2007 roku nawiązał współpracę z organizacją Konfrontacja Sztuk Walki. Muzyk objął funkcję dyrektora artystycznego KSW, a także prowadzącego gale MMA i bokserskie jako konferansjer ringowy. W 2009 roku raper powrócił do Polski i podjął solową działalność artystyczną. Pod koniec tego samego roku ukazał się debiut Kasty zatytułowany "13". Natomiast druga solowa produkcja rapera, zatytułowana "Prawda naga" ukazała się w 2011 roku. Również w 2011 roku na krótko związał się ze stację telewizyjną MTV Polska, na antenie której prowadził program „Pimp My Ride by Coca-Cola Zero” oraz gościł w serialu TVP1 pt. „Galeria”. Od 2012 roku związany z zespołem muzyki rockowej Synaptine, w którym pełni funkcję wokalisty oraz autora tekstów i piosenek.
W 2011 roku Waldemar Kasta został sklasyfikowany na 21. miejscu listy 30 najlepszych polskich raperów według magazynu Machina. Żonaty, ma córkę.
Życiorys.
Waldemar Kasta urodził się 4 czerwca 1978 roku we Wrocławiu. Wychowywał się w tamtejszym, tzw. Trójkącie Bermudzkim. Działalność artystyczną rozpoczął w latach 90. XX w. Początkowo był związany z lokalnymi zespołami z nurtu hardcore, które nigdy nie zyskały szerszego rozgłosu. Następnie, na kanwie zainteresowania hip-hopem na przełomie 1998 i 1999 roku założył wraz z DJ-em Kut-O zespół pod nazwą K.A.S.T.A. Do grupy dołączył także anglojęzyczny raper OMA. Skład zadebiutował na wydanym w 2000 roku albumie producenckim Magiery i Lulka – "2071" z utworem „Gdy mogę”. Rok później Waldemar Kasta wystąpił gościnnie na płycie wrocławskiego składu F.F.O.D. – "Promillenium". Raper znalazł się także na kompilacji różnych wykonawców dołączonej do magazynu branżowego "Klan" z solowym utworem „Gdy mogę”.
17 sierpnia 2002 roku, nakładem wytwórni muzycznej Blend Records, ukazał się debiutancki album zespołu K.A.S.T.A. zatytułowany "Kastaniety". Wydawnictwo dotarło do 17. miejsca zestawienia OLiS. Pewną popularność zyskała także pochodząca z płyty piosenka „Peryferie”, która uplasowała się na 18. miejscu Szczecińskiej Listy Przebojów Polskiego Radia (SLiP). Wkrótce potem od zespołu odszedł OMA, którego zastąpił poznański raper Donguralesko. Także w 2002 roku Kasta gościł na debiucie solowym Donguralesko – "Opowieści z betonowego lasu", pierwszej płycie zespołu Killaz Group – "Nokaut" oraz albumie producenckim WhiteHouse – "Kodex".
W odnowionym składzie formacja K.A.S.T.A. zarejestrowała drugi album pt. "Kastatomy". Materiał ukazał się 29 listopada 2003 roku, ponownie nakładem Blend Records. Nagrania dotarły do 35. miejsca listy OLiS. Natomiast pochodząca z albumu piosenka „1 2 3” znalazła się na 28. miejscu SLiP. Pod koniec 2003 roku ukazał się debiut zaprzyjaźnionego z artystą zespołu Trzeci Wymiar – "Cztery pory rapu". Raper wystąpił gościnnie w pochodzącej z płyty piosence „Bez rapu byłbym nikim!”, do której został zrealizowany również wideoklip. Do 2006 formacja K.A.S.T.A. gościła na płytach DJ-a 600V – "600°C" (2003), WhiteHouse – ' (2004) i ' (2004) oraz Trzeci Wymiar – "Inni niż wszyscy" (2006). W międzyczasie Waldemar Kasta wyemigrował do Wielkiej Brytanii, gdzie pracował na rzecz mniejszości polskiej. Był działaczem związkowym z ramienia Transport and General Workers’ Union. Również w 2006 roku Kasta gościł jako wykonawca solowy na płytach Tedego – "Esende Mylffon" oraz Donguralesko i DJ-a Kostka – "Jointy, konserwy, muzyka bez przerwy". W 2007 roku raper nawiązał współpracę z organizacją Konfrontacja Sztuk Walki. Muzyk podjął funkcję dyrektora artystycznego KSW oraz prowadzącego na żywo gale MMA i bokserskie jako konferansjer ringowy. Także w 2007 roku raper wystąpił na albumie producenckim WhiteHouse – "". Zwrotki rapera znalazły się w piosence „Przygotuj się na sztorm”, gdzie wystąpił u boku Trzeciego Wymiaru. Artyści wystąpili wspólnie pod nazwą 3WKasta.
W 2009 roku Kasta gościł kolejno na albumach DJ-a Buhh – "Volumin IV: pierdolę was", Donguralesko i Matheo – "Inwazja porywaczy ciał", WhiteHouse – "Poeci" oraz Soboty – "Sobotaż". Również w 2009 roku Kasta powrócił na stałe do Polski. 13 listopada tego samego roku nakładem Szpadyzor Records ukazał się debiut solowy rapera zatytułowany "13". Album uplasował się na 50 miejscu zestawienia OLiS. Na płycie znalazły się piosenki wyprodukowane przez Matheo. Natomiast gościnnie na płycie wystąpili Donguralesko i Verte. Materiał był promowany teledyskiem do utworu „Musisz”, a także remiksu tejże piosenki. Kompozycja trafiła także na wydaną pod koniec roku składankę "Black X-Mas 3". W 2010 roku Wall-E gościł na wydanej w czerwcu solowej produkcji Donguralesko – "Totem leśnych ludzi". Raper wystąpił u boku Mioda i Grubsona w utworze „Goryl”. Kolejne zwrotki Kasty trafił w 2010 roku na płyty zespołu Wice Wersa – "Między niebem a piekłem" oraz Mroza – "Vabank".
17 stycznia 2011 roku nakładem powołanej przez rapera oficyny Kasta Records ukazał się jego drugi album solowy zatytułowany "Prawda naga". Nagrania dotarły do 33. miejsca zestawienia OLiS. Na albumie znalazły się piosenki wyprodukowane przez Donatana. z kolei gościnnie w nagraniach płyty wzięli udział m.in. Donguralesko, Nullo, Szad, Jarecki, Grubson oraz Pork. W ramach promocji do pochodzących z płyty piosenek „Król podziemia” oraz „Ból” / „Kastastyl” powstały teledyski. Promocyjny obraz powstał także do „drugiej wersji” kompozycji „Król podziemia”. Również w 2011 roku Kasta gościł na płytach Art of Beatbox – "ARTcore", DJ-a Soiny – "Kręci mnie vinyl", Rafiego – "200 ton" oraz L.U.C.-a – "Kosmostumostów". Natomiast pod koniec roku Wall-E rapował na kolejnej produkcji Donguralesko – "Zaklinacz deszczu" w utworze „Kolor purpury”, do którego powstał również wideoklip. W międzyczasie raper wcielił się w postać więźnia Macieja vel „Żwirka” w serialu telewizyjnym „Galeria” emitowanego na antenie stacji telewizyjnej TVP1. Muzyk nawiązał także współpracę ze stacją MTV Polska, na antenie której prowadził audycję „Pimp My Ride by Coca-Cola Zero”.
W 2012 roku Waldemar Kasta wraz z gitarzystami Tomaszem Pomianem i Danielem Antoszewskim, basistą Marcinem Gołębniakiem oraz perkusistą Adamem Moszyńskim utworzył zespół muzyki rockowej Synaptine. Raper objął w składzie funkcję wokalisty.

</doc>
<doc id="953520" url="https://pl.wikipedia.org/wiki?curid=953520" title="Skarzyna">
Skarzyna



</doc>
<doc id="953522" url="https://pl.wikipedia.org/wiki?curid=953522" title="Synagoga w Asmarze">
Synagoga w Asmarze

Synagoga w Asmarze (hebr. בית הכנסת של אסמרה, arb. معبد أسمرا) – to jedyna obecnie funkcjonująca synagoga gminy żydowskiej w Erytrei, znajdująca się w Asmarze, przy ulicy Haile Mariam Mammo.
Synagoga została zbudowana w 1906 roku. W synagodze oprócz głównej sali modlitewnej, znajduje się również klasa szkółki religijnej, a obok budynku znajduje się mały cmentarz żydowski. 
Obecnie(2006) synagoga znajduje się pod opieką Samuela Cohena, który pozostał w kraju aby opiekować się pozostawionym dobytkiem. On i jego rodzina są obecnie ostatnimi mieszkającymi w Erytrei Żydami.

</doc>
<doc id="953524" url="https://pl.wikipedia.org/wiki?curid=953524" title="Mieczysław Norwid-Neugebauer">
Mieczysław Norwid-Neugebauer

Mieczysław Norwid-Neugebauer (ur. 15 lutego 1884 w Rzejowicach, zm. 18 października 1954 w Toronto) – generał dywizji Wojska Polskiego, minister robót publicznych (1930–1932).
Życiorys.
Ukończył Gimnazjum gen. Pawła Chrzanowskiego w Warszawie (1906) i Wydział Mechaniki Politechniki Lwowskiej (1911). Przed I wojną światową działał w organizacjach wojskowo-niepodległościowych. Członek Związku Młodzieży Polskiej „Zet”, a następnie Organizacji Młodzieży Niepodległościowej „Zarzewie”. W latach 1909–1910 był naczelnym komendantem Polskiego Związku Wojskowego, a następnie w latach 1910–1911 – komendantem Armii Polskiej. Następnie komendant obwodu Polskich Drużyn Strzeleckich w Krakowie oraz zastępca komendanta naczelnego i komendanta ekspozytury komendy naczelnej Polskich Drużyn Strzeleckich w Krakowie. W latach 1914–1917 oficer w Legionach Polskich. od sierpnia 1914 dowódca 2 kompanii kadrowej, komendant obozowy w Krzeszowicach i Miechowie, dowódca 2 i 5 baonu oraz 5 pułku piechoty, od maja 1915 dowódca 2 i 3 pułku piechoty, od października 1915 dowódca 6 pułku piechoty. Od 27 kwietnia 1917 roku obowiązki komendanta pułku łączył z funkcją komendanta III Brygady Legionów Polskich. Po kryzysie przysięgowym internowany w Lublinie.
Po odzyskaniu niepodległości w listopadzie 1918 na różnych stanowiskach dowódczych w Wojsku Polskim: szef sztabu Dowództwa Okręgu Generalnego „Kielce”, szef sztabu Dowództwa Okręgu Generalnego „Poznań”, kwatermistrz Frontu Litewsko-Białoruskiego i 4 Armii, w czerwcu 1920 wyznaczony został na stanowisko kwatermistrza w Dowództwie Etapów Wojsk Polskich na Ukrainie. 17 lipca 1920 mianowany został II zastępcą szefa Sztabu Generalnego – głównym kwatermistrzem. W listopadzie tego roku stanął na czele Ekspozytury Ministerstwa Spraw Wojskowych powołanej do koordynowania spraw demobilizacyjnych. Równocześnie powierzono mu funkcję szefa Oddziału IV Sztabu Ministerstwa Spraw Wojskowych.
1 maja 1920 Naczelny Wódz Pierwszy Marszałek Polski Józef Piłsudski dekretem L. 2126, wydanym na podstawie Ustawy Sejmowej z 2 sierpnia 1919 o ustaleniu starszeństwa i nadaniu stopni oficerskich w WP zatwierdził go z dniem 1 kwietnia 1920 w stopniu generała podporucznika. 3 maja 1922 zweryfikowany został w stopniu generała brygady ze starszeństwem z dniem 1 czerwca 1919.
W latach 1921–1923 dowódca 28 Dywizji Piechoty. Z dniem 10 grudnia 1923 został mianowany szefem Departamentu VII Ministerstwa Spraw Wojskowych.
1 grudnia 1924 Prezydent RP Stanisław Wojciechowski na wniosek Ministra Spraw Wojskowych, gen. dyw. Władysława Sikorskiego awansował go na generała dywizji ze starszeństwem z dniem 15 sierpnia 1924 i 14. lokatą w korpusie generałów.
W październiku 1925 został „przesunięty do dyspozycji Ministra Spraw Wojskowych z przeniesieniem służbowym z dniem 15 listopada tego roku na III Kurs Centrum Wyższych Studiów Wojskowych”. W grudniu tego roku powołany został na stanowisko I zastępcy szefa Administracji Armii.
Inspektor armii: 1926–1930 we Lwowie, 1932–1935 w Toruniu, 1935–1939 w Warszawie. W latach 1930–1932 minister robót publicznych w gabinetach Walerego Sławka i Aleksandra Prystora. 3 września 1939 mianowany szefem Polskiej Misji Wojskowej w Londynie i natychmiast oddelegowany dla interwencji w sprawie wywiązania się Wielkiej Brytanii z zobowiązań sojuszniczych wobec Polski. Interwencje Norwid-Neugebauera w Londynie w kwestii przyrzeczonej Polsce w maju 1939 ofensywy powietrznej RAF-u nad Niemcami były bezskuteczne. Funkcję Szefa Misji Wojskowej sprawował do stycznia 1940 r. Od października 1942 do demobilizacji w 1947 Szef Administracji Polskich Sił Zbrojnych. Po demobilizacji pozostał na emigracji, osiedlając się w Kanadzie
Autor: "Kampania wrześniowa 1939 r. w Polsce" (Londyn 1941).
Od 29 listopada 1918 jego żoną była Wanda Jadwiga Norwid-Neugebauer, działaczka społeczna, senator.

</doc>
<doc id="953528" url="https://pl.wikipedia.org/wiki?curid=953528" title="Konwersacja">
Konwersacja

Konwersacja (łac. "conversatio" 'częste przebywanie; obcowanie' od "convertere" 'obracać, zmieniać') – wymiana opinii, czyli jednego z rodzajów wyrażeń niebędących zdaniami w sensie logicznym. Wyrażenia te nie pretendują do miana uzasadnionych. Konwersacja nie polega na przekonaniu dyskutanta do swoich przekonań. 
Jeżeli strony konwersacji mają odmienne przekonania i rozpoczynają próby przekonywania do swoich poglądów, to konwersacja przemienia się w dyskusję.

</doc>
<doc id="953530" url="https://pl.wikipedia.org/wiki?curid=953530" title="HMS Agincourt (1913)">
HMS Agincourt (1913)

HMS Agincourt – brytyjski pancernik z okresu I wojny światowej. Pierwotnie zamówiony przez Brazylię, następnie w fazie budowy przejęty przez Turcję, a po wybuchu I wojny światowej wcielony do Royal Navy. „Agincourt” był jedynym pancernikiem w historii mającym siedem wież artylerii głównej.
Historia.
W odpowiedzi na zakupy nowych pancerników przez Argentynę i Chile rząd Brazylii postanowił wzmocnić swoją flotę o dwa nowe pancerniki o parametrach przewyższających jednostki posiadane przez swoich sąsiadów. Powstały dwa projekty okrętów uzbrojonych w zależności od wariantu w 8 dział 406 mm, 10 dział 381 mm, 12 dział 356 mm lub 14 dział 305 mm. Ostatecznie zatwierdzono do realizacji projekt przedstawiony przez brytyjską stocznię Armstrong Whitworth, który zakładał zbudowanie okrętu o wyporności 28 000 t i uzbrojeniu składającym się z 14 dział kaliber 305 mm.
Stępkę pod budowę okrętu nazwanego „Rio de Janeiro” położono 14 września 1911 w stoczni Armstrong Whitworth w Newcastle upon Tyne. Z powodu kryzysu gospodarczego Brazylia wycofała się z zamówienia w 1912 i znajdujący się w budowie okręt sprzedała w styczniu 1914 Turcji za 2 750 000 funtów. Okrętowi nadano nową nazwę „Sultan Osman I”. Zwodowana w styczniu 1913 jednostka rozpoczęła trwające miesiąc próby morskie w lipcu 1914. Wraz z wybuchem I wojny światowej okręt został przejęty przez brytyjski rząd i wcielony pod nazwą HMS „Agincourt” do Royal Navy.
„Agincourt” wziął udział w stoczonej 31 maja 1916 bitwie jutlandzkiej, gdzie wystrzelił 144 pociski kalibru 305 mm, samemu nie ponosząc uszkodzeń. W 1919 okręt został przeniesiony do rezerwy, w 1921 wycofany ze służby a w 1924 pocięty na złom.

</doc>
<doc id="953536" url="https://pl.wikipedia.org/wiki?curid=953536" title="Cathay Pacific">
Cathay Pacific

Cathay Pacific Airlines () – czołowe linie lotnicze Hongkongu z siedzibą i główną bazą w międzynarodowym porcie lotniczym Hongkong. Linie obsługują loty pasażerskie i cargo pomiędzy 117 lotniskami w 37 krajach, za pomocą floty składającej się ze 126 szerokokadłubowych samolotów. Ponadto Cathay Pacific jest właścicielem, powstałej w 1985 r., regionalnej linii Dragonair, z którą w 2009 przewiozły prawie 25 mln pasażerów i ponad 1,5 mln ton cargo. Głównymi udziałowcami linii są Swire Pacific i Air China. Współzałożyciel i członek sojuszu Oneworld.
Nazwa "Cathay" pochodzi od "Kataj" (średniowiecznej nazwy Chin) oraz Pacyfiku, ponieważ założyciele chcieli dokonać przelotu nad oceanem, co nastąpiło w 1970 roku. Chińska nazwa linii „國泰” ("Guótài") oznacza „Wspaniałe państwo”.
W rankingu Skytraxu w 2009 Cathay otrzymały tytuł "Linii Lotniczych Roku", a w 2010 zdobyły pierwsze miejsce w kategorii "Best Airline – Transpacific". W klasyfikacji tej samej organizacji – Cathay Pacific otrzymały tytuł "5 Star Airline".
Historia.
Powstanie.
Amerykanin Roy C. Farrell i Australijczyk Sydney H. de Kantzow, byli piloci wojskowi, założyli Cathay Pacific 24 września 1946. Początkowo główna siedziba linii znajdowała się w Szanghaju, następnie zostały przeniesione do Hongkongu, gdzie formalnie rozpoczęły działalność. Pierwsze połączenia ustanowiono pomiędzy Hongkongiem a Manilą, Singapurem i Szanghajem. Po dwóch latach jedna firma Butterfield &amp; Swire, która później zmieniła nazwę na Swire Group, wykupiła 45% udziałów, linie Australian National Airways – 35%, a Farrell i de Kantzow wzięli po 10% każdy. W 1948 zarejestrowano nową spółkę jako Cathay Pacific Ltd. Później Swire nabył 52% udziałów i do dnia dzisiejszego jest wciąż właścicielem 40%.
Lata 60., 70. i 80..
Pomiędzy 1962 a 1967 wyniki Cathay Pacific rosły średnio 20% rocznie. Uruchomiono połączenia do Japonii (Fukuoka, Nagoja i Osaka).
W 1964 roku linie przewiozły milion pasażerów i zakupiły pierwszy odrzutowiec – Convair 880. W 1970 uruchomiły skomputeryzowany system rezerwacji i symulatory lotu.
W latach 70. XX wieku uruchomiono loty do: Vancouver, Brisbane, Frankfurtu, Amsterdamu, Rzymu, San Francisco, Paryża, Zurychu, Manchesteru i Londynu. W 1979 linie nabyły pierwszego Boeinga 747-200 i aplikowały o rozpoczęcie lotów do Londynu. 
15 maja 1986 spółka zadebiutowała na giełdzie w Hongkongu.
Lata 90..
W styczniu 1990 r. Cathay Pacific i spółka Swire Pacific nabyły 89% udziałów linii Dragonair i 75% w Air Hongkong
W przeciągu dekady Cathay Pacific dokonały wymiany floty na kwotę 9 mld USD.
W 1997 Hongkong powrócił do Chin, co skutkowało zmianą początkowych liter numerów rejestracyjnych wszystkich maszyn Cathay Pacific z „VR” (UK) na „B” (Chiny i Tajwan).
W 1999 przewoźnik założył sojusz Oneworld wraz z liniami: American Airlines, British Airways, Canadian Airlines oraz Qantas.
Porty docelowe.
 pasażerskie
 cargo
Linie partnerskie.
W ramach sojuszu Oneworld:
Pozostałe:

</doc>
<doc id="953539" url="https://pl.wikipedia.org/wiki?curid=953539" title="Grand Prix Kanady 1982">
Grand Prix Kanady 1982

Grand Prix Kanady 1982 (oryg. Grand Prix Labatt du Canada) – ósma runda Mistrzostw Świata Formuły 1 w sezonie 1982, która odbyła się 13 czerwca 1982, po raz piąty na torze Circuit Gilles Villeneuve.
21. Grand Prix Kanady, 15. zaliczane do Mistrzostw Świata Formuły 1.
Tuż po starcie Riccardo Paletti uderzył w stojący przed nim bolid Ferrari Didiera Pironiego z prędkością około 200 km/h. Paletti zginął na miejscu, a jego bolid się zapalił. Przez 15 minut strażacy, kierowcy i ratownicy medyczni walczyli z pożarem.

</doc>
<doc id="953550" url="https://pl.wikipedia.org/wiki?curid=953550" title="Związek karbonylowy">
Związek karbonylowy



</doc>
<doc id="953553" url="https://pl.wikipedia.org/wiki?curid=953553" title="Obreda">
Obreda

Obreda – osada w Polsce położona w województwie wielkopolskim, w powiecie śremskim, w gminie Książ Wielkopolski. Miejscowość wchodzi w skład sołectwa Jarosławki.
W latach 1975–1998 miejscowość administracyjnie należała do województwa poznańskiego.

</doc>
<doc id="953554" url="https://pl.wikipedia.org/wiki?curid=953554" title="Stefanowo (powiat pucki)">
Stefanowo (powiat pucki)

Stefanowo (kaszb. "Malijefelt", niem. "Amalienfelde") – nieistniejąca już przyfolwarczna osada kaszubska w Polsce położona w województwie pomorskim, w powiecie puckim, w gminie Kosakowo.
W latach 1975–1998 obszar po miejscowości administracyjnie należał do województwa gdańskiego.
W roku 1892 Stefanowo zamieszkiwało 68 osób. Według spisu właścicieli nieruchomości wykonanego przez Wydział Powiatowy Powiatu Morskiego w Wejherowie, 10 listopada 1932 na obszar dworski Stefanowo składały się: folwarki Stefanowo (o powierzchni 172 ha, własność Jadwigi Fenner narodowości niemieckiej), Kazimierz (własność Antoniego Przemiszke nar. polskiej) i Pierwoszyno (własność Stanisława Andrzejowskiego nar. polskiej) oraz tereny Skarbu Państwa i państwowej spółki Publiczne Drogi i Wały. 
Zabudowania majątku Stefanowo zostały rozebrane w pierwszych latach wojny podczas rozbudowy przez Niemców tymczasowego lądowiska na Babich Dołach do parametrów lotniska wojskowego.
Współcześnie na obszarze osady znajduje się potencjalny drugi port lotniczy Trójmiasta Gdynia-Kosakowo.

</doc>
<doc id="953555" url="https://pl.wikipedia.org/wiki?curid=953555" title="Kwas">
Kwas



</doc>
<doc id="953556" url="https://pl.wikipedia.org/wiki?curid=953556" title="Klub sześciu kontynentów">
Klub sześciu kontynentów

Klub sześciu kontynentów, z podtytułem "Kawiarenka pod globusem" – program popularnonaukowy poświęcony podróżom, emitowany w Telewizji Polskiej w latach 1969-1988. Program prowadził Ryszard Badowski.
W programie znani podróżnicy i dziennikarze opowiadali o swoich ekspedycjach. Gośćmi Ryszarda Badowskiego byli m.in.: Stanisław Szwarc-Bronikowski, Olgierd Budrewicz, Jerzy Kukuczka, Wanda Rutkiewicz, Leonid Teliga, Tony Halik, Krzysztof Baranowski i Teresa Remiszewska.
W ciągu 19 lat emisji program obejrzało 4,5 miliarda widzów.

</doc>
<doc id="953559" url="https://pl.wikipedia.org/wiki?curid=953559" title="Myoxidae">
Myoxidae



</doc>
<doc id="953560" url="https://pl.wikipedia.org/wiki?curid=953560" title="Świączynek">
Świączynek

Świączynek – wieś w Polsce położona w województwie wielkopolskim, w powiecie śremskim, w gminie Książ Wielkopolski. Miejscowość wchodzi w skład sołectwa Świączyń.
W latach 1975–1998 miejscowość administracyjnie należała do województwa poznańskiego.

</doc>
<doc id="953562" url="https://pl.wikipedia.org/wiki?curid=953562" title="Pan i Pani Smith">
Pan i Pani Smith



</doc>
<doc id="953564" url="https://pl.wikipedia.org/wiki?curid=953564" title="Simone Deveaux">
Simone Deveaux



</doc>
<doc id="953565" url="https://pl.wikipedia.org/wiki?curid=953565" title="Gliridae">
Gliridae



</doc>
<doc id="953566" url="https://pl.wikipedia.org/wiki?curid=953566" title="Rezerwat leśny Sinharaja">
Rezerwat leśny Sinharaja

Las Sinharaja – znajduje się na wyspie Cejlon, należącej do Sri Lanki, w głębi lądu, w górach, w południowo-zachodniej części wyspy. 
Jest to wilgotny las równikowy w strefie klimatu podrównikowego i zwrotnikowego wilgotnego, z krótką porą suchą. Porasta go ponad 100 gatunków drzew, a także storczyki, paprocie, pnącza i liany. Gleba w lesie nie zawiera składników odżywczych, przez co wegetacja ma skrócony cykl. Uzależniona jest od substancji odżywczych uwalnianych w procesie rozkładu obumarłych roślin. Przepływają przez las Sinharaja rzeki Koskulany, Gangi, Gin Gangi, w których można znaleźć rubiny, topazy, szafiry.
Sinharaja Forest Reserve jest parkiem narodowym wpisanym w 1988 roku na Listę Światowego Dziedzictwa UNESCO.

</doc>
<doc id="953567" url="https://pl.wikipedia.org/wiki?curid=953567" title="Muscardinidae">
Muscardinidae



</doc>
<doc id="953568" url="https://pl.wikipedia.org/wiki?curid=953568" title="Stade du Tivoli">
Stade du Tivoli

Stade du Tivoli – wielofunkcyjny stadion w La Louviere, Belgia. Zazwyczaj użytkowany jest przez klub piłkarski RAA Louviéroise. Stadion zbudowany w 1972 roku ma pojemność 13 500 widzów.

</doc>
<doc id="953574" url="https://pl.wikipedia.org/wiki?curid=953574" title="Schiervelde Stadion">
Schiervelde Stadion

Schiervelde Stadion – stadion piłkarski, położony w mieście Roeselare, Belgia. Swoje mecze na tym obiekcie rozgrywa zespół KSV Roeselare. Jego pojemność wynosi 8836 miejsc.

</doc>
<doc id="953575" url="https://pl.wikipedia.org/wiki?curid=953575" title="Stayen">
Stayen

Stayen – stadion piłkarski w mieście Sint-Truiden, Belgia. Swoje mecze na tym obiekcie rozgrywa zespół Sint-Truidense VV. Jego pojemność wynosi 12 491 miejsc.

</doc>
<doc id="953577" url="https://pl.wikipedia.org/wiki?curid=953577" title="Félix Gaillard">
Félix Gaillard

Félix Gaillard d'Aimé (ur. 5 listopada 1919 w Paryżu, zm. 10 lipca 1970) – polityk francuski, premier, polityk radykalno-socjalistyczny.
Od 1946 pełnił różne funkcje państwowe. W 1957 był ministrem finansów w rządzie Maurice’a Bourgès-Maunoury’ego. Od 5 listopada 1957 do 15 kwietnia 1958 był premierem IV Republiki Francuskiej (Gaillard był najmłodszym premierem w historii Francji do 1984, kiedy to na czele francuskiego rządu stanął Laurent Fabius).
Félix Gaillard był politykiem Partii Radykalnej, a w latach 1958–1961 był jej przewodniczącym.
10 lipca 1970 pomiędzy wyspami Jersey i Guernsey doszło do eksplozji jachtu, na którym znajdował się Félix Gaillard i jego 22-letni przyjaciel Dominique Cirotteau. Obaj zginęli na miejscu. Przyczyną wybuchu było spięcie instalacji elektrycznej.

</doc>
<doc id="953584" url="https://pl.wikipedia.org/wiki?curid=953584" title="LAN Party">
LAN Party



</doc>
<doc id="953585" url="https://pl.wikipedia.org/wiki?curid=953585" title="Jun’ichi Inamoto">
Jun’ichi Inamoto

 – japoński piłkarz grający na pozycji środkowego pomocnika.
Kariera klubowa.
Inamoto jest wychowankiem klubu Gamba Osaka. W jej barwach zadebiutował w 1998 roku w J-League. Już od początku sezonu stał się zawodnikiem pierwszej jedenastki Gamby, ale w pierwszych dwóch latach, klub ten zajmował miejsca w środku tabeli. Dopiero od roku 2000 Inamoto z Gambą zaczął walczyć o wyższe cele zajmując wtedy 6. pozycję (wybrany do Najlepszej Jedenastki Sezonu), a rok później – 7.
Latem 2001 Inamoto przeszedł do angielskiego Arsenalu. W londyńskim klubie nie przebił się jednak do pierwszej jedenastki i ani razu nie pojawił się na boiskach Premiership. Wystąpił jedynie w meczach Pucharu Anglii. W 2002 roku Jun’ichi został wypożyczony z Gamby do Fulham, w barwach którego w końcu zadebiutował w Premiership, 17 sierpnia w wygranym 4:1 meczu z Boltonem Wanderers. W pierwszym sezonie gry zdobył dla Fulham 2 gole i zajął z zespołem 14. miejsce, a rok później również 2 gole i zakończył sezon na 9 pozycji. Dużą część sezonu stracił jednak z powodu kontuzji – złamania kości piszczelowej.
W 2004 roku Inamoto za 200 tysięcy funtów przeszedł do West Bromwich Albion. Menedżer tego klubu Gary Megson początkowo stawiał na Japończyka, ale jego następca Bryan Robson nie był przekonany do jego umiejętności i Inamoto został wypożyczony na pół roku do Cardiff City, grającego w Football League Championship. Do drużyny West Bromwich wrócił w sezonie 2005/2006, będąc jednym z lepszych jej zawodników, ale klub ten opuścił szeregi Premiership.
W sierpniu 2006 Inamoto podpisał kontrakt z tureckim Galatasaray SK. Wywalczył w nim miejsce w podstawowym składzie i wystąpił w fazie grupowej Ligi Mistrzów wprawiając kibiców w zachwyt golem po indywidualnej akcji w meczu z Girondins Bordeaux (1:3).
29 maja 2007 na zasadzie wolnego transferu przeszedł do niemieckiego Eintrachtu Frankfurt, podpisując 2-letni kontrakt z tym klubem. 19 czerwca odszedł natomiast do francuskiego Stade Rennes. Następnie Inamoto trafił do Kawasaki Frontale.
Kariera reprezentacyjna.
W reprezentacji Japonii Inamoto zadebiutował 5 lutego 2000 roku w przegranym 0:1 meczu z Meksykiem. W tym samym roku wystąpił z Japonią w Pucharze Azji, który jego rodacy wygrali po finale z Arabią Saudyjską (1:0). W 2001 roku zagrał w Pucharze Konfederacji, na którym to Japonia zajęła drugie miejsce (porażka w finale 0:1 z Francją).
W 2002 roku Inamoto został powołany do kadry na Mistrzostwa Świata, których gospodarzem była Japonia i Korea Południowa. Tam był podstawowym zawodnikiem swojej drużyny. Zdobył między innymi po golu w grupowych meczach z Belgią (2:2) oraz Rosją (1:0). Z kadrą narodową odpadł w 1/8 finału po porażce 0:1 z Turcją.
W 2003 i 2005 roku Inamoto znów brał udział w rozgrywkach o Puchar Konfederacji, ale nie osiągnął sukcesów – Japonia dwukrotnie nie wyszła z grupy. W 2006 roku Zico powołał Inamoto na finały Mistrzostwa Świata w Niemczech. Pomocnik zagrał na nich w 2 meczach grupowych: zremisowanym 0:0 z Chorwacją oraz przegranym 1:4 z Brazylią, ale Japonia odpadła już po fazie grupowej.

</doc>
<doc id="953586" url="https://pl.wikipedia.org/wiki?curid=953586" title="Badania rynku">
Badania rynku

Badania rynku – zespół czynności polegających na gromadzeniu informacji o zjawiskach i procesach na rynku, ich przyczynach, stanie aktualnym i tendencjach rozwojowych. Celem badań rynku jest zdobycie informacji o kształtowaniu się mechanizmów rynkowych takich, jak popyt, podaż, ceny, zachowania i preferencje konsumentów, działania konkurencji, funkcjonowanie systemu dystrybucji, sprzedaży itp. Badania rynku są częścią badań marketingowych.
Prowadzenie badań rynku zarówno polepsza pozycje konkurencyjną przedsiębiorstwa jak i jest zalecane przez normy ISO 9000.
Typologia.
Badania rynku można podzielić według kilku kryteriów, w tym ze względu na:
W badaniach rynku są często wykorzystywane metody badawcze zaczerpnięte z badań opinii publicznej, psychologii i socjologii.
Osoby zajmujące się zawodowo badaniami rynku są zrzeszone w Europejskim Stowarzyszeniu ESOMAR, w Polsce działa też PTBRiO - Polskie Towarzystwo Badaczy Rynku i Opinii oraz stowarzyszenie firm badających rynek OFBOR.

</doc>
<doc id="953595" url="https://pl.wikipedia.org/wiki?curid=953595" title="KOC - Komiczny odcinek cykliczny">
KOC - Komiczny odcinek cykliczny

KOC – Komiczny odcinek cykliczny – telewizyjny program satyryczny autorstwa Sławomira Szczęśniaka i Grzegorza Wasowskiego, . Program zdjęto z powodu spadającej oglądalności.
Autorzy, którzy występowali wcześniej w programach Wojciecha Manna i Krzysztofa Materny "Mądrej głowie..., Za chwilę dalszy ciąg programu, Bardzo ostry dyżur", w swoim programie prezentowali podobny, absurdalny i inteligentny typ humoru. "KOC" wykreował parę T-raperów znad Wisły, którzy w rytmie rap prezentowali młodzieżową wersję historii Polski czy też streszczenia lektur szkolnych.
 Program ten został zdjęty z anteny po emisji zaledwie 9 odcinków. Jak stwierdził Wasowski w wywiadzie przeprowadzonym dla Onetu w styczniu 2014 roku, przyczyną zaprzestania emisji najprawdopodobniej była fabuła programu, gdzie groteskowo i parodystycznie ukazani zostali prezes fikcyjnej stacji telewizyjnej (w tej roli sam Wasowski), oraz jego córka, grana przez Lucynę Malec. Według Wasowskego włodarze Telewizji Polskiej mieli do niego pretensje o to, że taka fabuła jest aluzją do TVP, choć w rzeczywistości nią nie była. "KAC" był powtarzany w TVP Kultura między wrześniem 2011 a styczniem 2013 roku w okolicy południa.

</doc>
<doc id="953596" url="https://pl.wikipedia.org/wiki?curid=953596" title="Patrick Buchanan">
Patrick Buchanan

Patrick Joseph Buchanan (ur. 2 listopada 1938) – amerykański konserwatywny polityk i publicysta.
Życiorys.
Syn Williama Baldwina Buchanana i Catherine Elizabeth (Crum) Buchanan. Jego ojciec był pochodzenia szkockiego, angielskiego i irlandzkiego, a matka niemieckiego.
W 1992 i 1996 starał się bez powodzenia o nominację w wyborach prezydenckich przez Partię Republikańską. W 2000 ubiegał się o urząd prezydenta USA z ramienia Partii Reform.
Buchanan był starszym doradcą trzech amerykańskich prezydentów: Richarda Nixona, Geralda Forda oraz Ronalda Reagana. Był również współzałożycielem dwutygodnika "The American Conservative".
Buchanan krytykuje również dominującą wśród Republikanów linię neokonserwatyzmu i wpływy lobby proizraelskiego w USA. Oświadczył sarkastycznie, że „Waszyngton to terytorium znajdujące się pod okupacją Izraela”. Zdaniem Buchanana to nie kto inny, jak proizraelscy neokonserwatyści sformułowali koncepcję prewencyjnego uderzenia na Irak, która została zrealizowana.

</doc>
<doc id="953599" url="https://pl.wikipedia.org/wiki?curid=953599" title="Bukowiec (Zynie)">
Bukowiec (Zynie)

Bukowiec – część wsi Zynie w Polsce, położona w województwie lubelskim, w powiecie biłgorajskim, w gminie Księżpol.
W latach 1975–1998 Bukowiec administracyjnie należał do województwa zamojskiego.

</doc>
<doc id="953601" url="https://pl.wikipedia.org/wiki?curid=953601" title="Komiczny Odcinek Cykliczny">
Komiczny Odcinek Cykliczny



</doc>
<doc id="953612" url="https://pl.wikipedia.org/wiki?curid=953612" title="Gliny (powiat biłgorajski)">
Gliny (powiat biłgorajski)

Gliny – wieś w Polsce położona w województwie lubelskim, w powiecie biłgorajskim, w gminie Księżpol.
W latach 1975–1998 miejscowość administracyjnie należała do województwa zamojskiego.

</doc>
<doc id="953618" url="https://pl.wikipedia.org/wiki?curid=953618" title="Kucły">
Kucły

Kucły – kolonia wsi Rakówka w Polsce, położona w województwie lubelskim, w powiecie biłgorajskim, w gminie Księżpol.
W latach 1975–1998 kolonia administracyjnie należała do województwa zamojskiego.

</doc>
<doc id="953620" url="https://pl.wikipedia.org/wiki?curid=953620" title="Marianka (powiat biłgorajski)">
Marianka (powiat biłgorajski)

Marianka – wieś w Polsce położona w województwie lubelskim, w powiecie biłgorajskim, w gminie Księżpol.
W latach 1975–1998 miejscowość administracyjnie należała do województwa zamojskiego.
Według spisu powszechnego z roku 1921 miejscowość Marjanka posiadała 12 domów i 62 mieszkańców.

</doc>
<doc id="953621" url="https://pl.wikipedia.org/wiki?curid=953621" title="Powiat Coesfeld">
Powiat Coesfeld

Powiat Coesfeld (niem. "Kreis Coesfeld") – powiat w Niemczech, w kraju związkowym Nadrenia Północna-Westfalia, w rejencji Münster. Stolicą powiatu jest miasto Coesfeld.
Podział administracyjny.
Powiat Coesfeld składa się z:
Gminy miejskie:
Gminy wiejskie:

</doc>
<doc id="953622" url="https://pl.wikipedia.org/wiki?curid=953622" title="Telikały">
Telikały

Telikały – część wsi Zynie w Polsce, położona w województwie lubelskim, w powiecie biłgorajskim, w gminie Księżpol.
W latach 1975–1998 Telikały administracyjnie należały do województwa zamojskiego.

</doc>
<doc id="953623" url="https://pl.wikipedia.org/wiki?curid=953623" title="Gauri Khan">
Gauri Khan

Gauri Chibber Khan (ur. 8 października 1970 w Nowym Delhi) – indyjska producentka filmowa. 
Gauri Chibber Khan jest żoną bollywoodzkiego aktora Shah Rukh Khana. Dotychczas była producentką filmów:
Pomagała przy wybieraniu kostiumów do:

</doc>
<doc id="953627" url="https://pl.wikipedia.org/wiki?curid=953627" title="Nieswoiste zapalenie jelit">
Nieswoiste zapalenie jelit



</doc>
<doc id="953629" url="https://pl.wikipedia.org/wiki?curid=953629" title="Powiat Herford">
Powiat Herford

Powiat Herford (niem. "Kreis Herford", 1911-1969 "Landkreis Herford") – powiat w Niemczech, w kraju związkowym Nadrenia Północna-Westfalia, w rejencji Detmold. Stolicą powiatu jest miasto Herford.
Podział administracyjny.
Powiat Herford składa się z:
Gminy miejskie:
Gminy wiejskie:

</doc>
<doc id="953633" url="https://pl.wikipedia.org/wiki?curid=953633" title="Cyrkulacja pasatowa">
Cyrkulacja pasatowa



</doc>
<doc id="953638" url="https://pl.wikipedia.org/wiki?curid=953638" title="Wyszogród (gród)">
Wyszogród (gród)



</doc>
<doc id="953641" url="https://pl.wikipedia.org/wiki?curid=953641" title="Synagoga Meir Taweig w Bagdadzie">
Synagoga Meir Taweig w Bagdadzie

Synagoga Meir Taweig w Bagdadzie – to obecnie jedyna funkcjonująca synagoga znajdująca się w Bagdadzie, stolicy Iraku. 
Synagoga została zbudowana w 1942 roku. Obecnie jest użytkowana i znajduje się pod opieką małej wspólnoty żydowskiej, której duchowym zwierzchnikiem jest obecny rabin tej synagogi, Emad Levy. W synagodze znajduje się kilka bardzo cennych zwojów Tory, w tym jeden liczący ponad 200 lat.

</doc>
<doc id="953644" url="https://pl.wikipedia.org/wiki?curid=953644" title="Identyfikacja płciowa">
Identyfikacja płciowa



</doc>
<doc id="953649" url="https://pl.wikipedia.org/wiki?curid=953649" title="Płeć mentalna">
Płeć mentalna



</doc>
<doc id="953652" url="https://pl.wikipedia.org/wiki?curid=953652" title="Powiat Lippe">
Powiat Lippe

Powiat Lippe (niem. "Kreis Lippe") – powiat w Niemczech, w kraju związkowym Nadrenia Północna-Westfalia, w rejencji Detmold. Stolicą powiatu Lippe jest miasto Detmold.
Podział administracyjny.
Powiat Lippe składa się z:
Gminy miejskie:
Gminy wiejskie:

</doc>
<doc id="953653" url="https://pl.wikipedia.org/wiki?curid=953653" title="Chlorek acylu">
Chlorek acylu



</doc>
<doc id="953655" url="https://pl.wikipedia.org/wiki?curid=953655" title="Emad Levy">
Emad Levy

Emad Ezra Levy (ur. 1965 w Bagdadzie) – bagdadzki rabin, działacz żydowskiej społeczności w Iraku.
Życiorys.
Urodził się i dorastał w Bagdadzie, stolicy Iraku. Jego ojciec był księgowym. Na początkowym etapie edukacji uczęszczał do żydowskiej szkoły, a następnie do szkoły publicznej. W dorosłym życiu trudnił się handlem samochodami. Był też grabarzem. W 1992 roku został wpisany na czarną listę kontrwywiadu za działalność na rzecz żydowskiej społeczności. Został następcą bagdadzkiego rabina po jego emigracji w 1999 roku. Równocześnie pracował jako szojchet – rytualny rzeźnik, przestrzegający zasad szechity. Jeszcze za rządów Saddama Husajna planował emigrację, jednak wyjazd z kraju był mu uniemożliwiany. Przez lata otrzymywał liczne pogróżki. W 2010 roku ostatecznie opuścił Irak i poprzez Jordanię trafił do Izraela. W wyjeździe pomógł mu Mordechaj Ben-Porat.

</doc>
<doc id="953656" url="https://pl.wikipedia.org/wiki?curid=953656" title="Chlorek kwasowy">
Chlorek kwasowy



</doc>
<doc id="953660" url="https://pl.wikipedia.org/wiki?curid=953660" title="Michaił Sołomiencew">
Michaił Sołomiencew

Michaił Siergiejewicz Sołomiencew (ros. Михаил Сергеевич Соломенцев; ur. we wsi Jeriłowka w guberni orłowskiej, zm. 15 lutego 2008 w Moskwie) – inżynier, radziecki polityk, premier Rosyjskiej FSRR (1971–1983), dwukrotny Bohater Pracy Socjalistycznej (1973 i 1983).
W latach 1971–1983 był premierem Rosyjskiej FSRR.
Od 1940 roku był członkiem WKP(b). Od 31 października 1961 do 25 kwietnia 1989 był członkiem Komitetu Centralnego Komunistycznej Partii Związku Radzieckiego, gdzie w latach 1966–1971 był sekretarzem KC KPZR. W latach 1962–1964 II sekretarz KC Komunistycznej Partii Kazachstanu, w latach 1964–1966 I sekretarz Komitetu Obwodowego KPZR w Rostowie. Od 1971 do 1983 był zastępcą członka Biura Politycznego KC KPZR. 27 grudnia 1983 został członkiem Biura Politycznego KC KPZR (do 30 września 1988). W latach 1983–1988 był również przewodniczącym Komisji Kontroli Partyjnej KC KPZR.
Był deputowanym do Rady Najwyższej ZSRR od V do XI kadencji.

</doc>
<doc id="953661" url="https://pl.wikipedia.org/wiki?curid=953661" title="Universal Transverse Mercator">
Universal Transverse Mercator



</doc>
<doc id="953663" url="https://pl.wikipedia.org/wiki?curid=953663" title="Alianza Fútbol Club">
Alianza Fútbol Club



</doc>
<doc id="953667" url="https://pl.wikipedia.org/wiki?curid=953667" title="Powiat Paderborn">
Powiat Paderborn

Powiat Paderborn (niem. "Kreis Paderborn") – powiat w Niemczech, w kraju związkowym Nadrenia Północna-Westfalia, w rejencji Detmold. Stolicą powiatu jest miasto Paderborn.
Podział administracyjny.
Powiat Paderborn składa się z:
Gminy miejskie:
Gminy wiejskie:
Współpraca.
Miejscowość partnerska powiatu:

</doc>
<doc id="953671" url="https://pl.wikipedia.org/wiki?curid=953671" title="Niedziałki">
Niedziałki



</doc>
<doc id="953674" url="https://pl.wikipedia.org/wiki?curid=953674" title="Şalom">
Şalom

Şalom (od , dosł. „Pokój”) – turecko-żydowska gazeta wydawana w Stambule. Czasopismo zostało założone 29 października 1947 przez turecko-żydowskiego dziennikarza, Avrama Leyona. 
Gazeta niemal w całości pisana jest w języku tureckim, z wyjątkiem jednej strony w języku ladino. Redaktorem naczelnym jest Yakup Barokas. Dzienny nakład „Şalom” wynosi 5 tys. egzemplarzy.

</doc>
<doc id="953680" url="https://pl.wikipedia.org/wiki?curid=953680" title="Anna Trojanowska-Kaczmarska">
Anna Trojanowska-Kaczmarska

Anna Irena Trojanowska-Kaczmarska (ur. 11 marca 1931 w Warszawie, zm. 17 maja 2007 tamże) – polska malarka, pedagog, historyk i teoretyk sztuki.
Matka poety i piosenkarza Jacka Kaczmarskiego.
Życiorys.
Urodziła się w rodzinie polsko-żydowskiej jako córka Stanisława Trojanowskiego (1901–2000) i nauczycielki ze szkoły powszechnej w Falenicy – Felicji z domu Szlachtaub (1902–2002). Podczas II wojny światowej zginęła prawie cała rodzina ze strony matki. Swoje wojenne wspomnienia zawarła w części pierwszej książki "Dzieci Holocaustu mówią..." Była członkiem Stowarzyszenia Dzieci Holocaustu. Jest pochowana wraz z rodzicami na cmentarzu Komunalnym Północnym na Wólce Węglowej.
W latach 50. XX wieku studiowała wraz z mężem, Januszem Kaczmarskim, w Leningradzie i Kijowie, gdzie w 1956 roku uzyskali dyplomy tamtejszego Instytutu Sztuk Pięknych. Była znaną promotorką koncepcji stwierdzającej potrzebę spontanicznej działalności plastycznej dzieci, polegającej na wyrażaniu nastrojów i doznań w sposób niekierowany.

</doc>
<doc id="953682" url="https://pl.wikipedia.org/wiki?curid=953682" title="Niedziałki (województwo mazowieckie)">
Niedziałki (województwo mazowieckie)

Niedziałki – wieś w Polsce położona w województwie mazowieckim, w powiecie żuromińskim, w gminie Kuczbork-Osada.
W latach 1975–1998 miejscowość należała administracyjnie do województwa ciechanowskiego.

</doc>
<doc id="953685" url="https://pl.wikipedia.org/wiki?curid=953685" title="Gwiaździak podwyściółkowy olbrzymiokomórkowy">
Gwiaździak podwyściółkowy olbrzymiokomórkowy

Gwiaździak podwyściółkowy olbrzymiokomórkowy (dawniej: gwiaździak stwardnienia guzowatego, ang. "subependymal giant cell astrocytoma", "SEGA") – pierwotny guz mózgu pochodzenia astroglejowego, charakterystyczny dla stwardnienia guzowatego ("sclerosis tuberosa"). Jest guzem o umiarkowanej złośliwości (I° według WHO).
Etiologia.
W przypadkach współistniejących ze stwardnieniem guzowatym, przyczyną jest mutacja germinalna w genie "TSC1" lub "TSC2". 
Epidemiologia.
SEGA jest rzadkim nowotworem. Częstość guza wśród pacjentów ze stwardnieniem guzowatym szacuje się na 6-7%. Uważane za zmiany prekursorowe dla SEGA guzki podwyściółkowe (subependymal nodules) obserwowano u 88% chorych z TSC.
Objawy i przebieg.
Początek choroby często jest ostry, z objawami ciasnoty wewnątrzczaszkowej spowodowanej niedrożnością otworów Monro. 
W badaniach neuroobrazowych stwierdza się obecność guza o charakterystycznej lokalizacji, często z nawapnieniami. Guz jest dobrze odgraniczony od otoczenia, zwykle umiejscowiony jest częściowo w świetle komory bocznej. Makroskopowo obraz guza wpuklającego się do światłą komory określany jest jako "kapiąca stearyna" (candle guttering). W tomografii komputerowej jest izo- lub hipodensyjny, ulega wzmocnieniu kontrastowemu. W MRI w obrazach T1-zależnych jest izo- lub hipointesywny, w obrazach T2-zależnych jest hiperintensywny. 
Obraz histologiczny.
Utkanie guza składa się z dużych, zaokrąglonych komórek (giant cells), układających się wokół naczyń krwionośnych. Komórki te mają duże jądro ułożone mimośrodkowo. W guzie rzadkie są figury mitotyczne i ogniska martwicy. 
Profil immunohistochemiczny.
W badaniu immunohistochemicznym można wykazać zarówno obecność znaczników glejowych (odczyn na kwaśne białko włókienkowe o zmiennym nasileniu), jak i neuronalnych (neurofilamenty, β-tubulina). Odczyn na białko S-100 jest charakterystyczny, ale nieswoisty. Nie stwierdza się dodatniego odczynu na antygen HMB45. Indeks proliferacyjny komórek guza mierzony markerem Ki-67 wynosi około 1% (0,1-3,8%), co odpowiada aktywności proliferacyjnej typowej dla innych łagodnych guzów ośrodkowego układu nerwowego.
Leczenie i rokowanie.
Leczenie guza jest operacyjne i zwykle skuteczne, ponieważ nowotwór rzadko daje wznowy. Guz jest przypuszczalnie niewrażliwy na radioterapię. Rokowanie jest jednak niepewne.

</doc>
<doc id="953686" url="https://pl.wikipedia.org/wiki?curid=953686" title="Pteromys volans">
Pteromys volans



</doc>
<doc id="953687" url="https://pl.wikipedia.org/wiki?curid=953687" title="Wiewiórka latająca">
Wiewiórka latająca



</doc>
<doc id="953688" url="https://pl.wikipedia.org/wiki?curid=953688" title="Carolyn C. Porco">
Carolyn C. Porco



</doc>
<doc id="953691" url="https://pl.wikipedia.org/wiki?curid=953691" title="Przyspa">
Przyspa

Przyspa – wieś w Polsce położona w województwie mazowieckim, w powiecie żuromińskim, w gminie Kuczbork-Osada.
Wierni Kościoła rzymskokatolickiego należą do parafii św. Bartłomieja w Kuczborku-Osadzie.
W latach 1975–1998 miejscowość należała administracyjnie do województwa ciechanowskiego.

</doc>
<doc id="953695" url="https://pl.wikipedia.org/wiki?curid=953695" title="Boca Samí">
Boca Samí

Boca Samí – miasto leżące na wyspie Curaçao (terytorium zależne Holandii), na północny zachód od Willemstad.

</doc>
<doc id="953698" url="https://pl.wikipedia.org/wiki?curid=953698" title="Wygoda (powiat żuromiński)">
Wygoda (powiat żuromiński)

Wygoda – osada w Polsce położona w województwie mazowieckim, w powiecie żuromińskim, w gminie Kuczbork-Osada.
Wierni Kościoła rzymskokatolickiego należą do parafii św. Bartłomieja w Kuczborku-Osadzie.
W latach 1975–1998 miejscowość należała administracyjnie do województwa ciechanowskiego.

</doc>
<doc id="953700" url="https://pl.wikipedia.org/wiki?curid=953700" title="Boca Sami">
Boca Sami



</doc>
<doc id="953701" url="https://pl.wikipedia.org/wiki?curid=953701" title="Hwaŏm">
Hwaŏm

Hwaŏm (chong) – koreańska szkoła (kor. 화엄 Hwaeom) Sutry Avatamsaki, odpowiednik chińskiej szkoły huayan.
Jedna z najważniejszych szkół buddyzmu koreańskiego. Została założona przez wybitnego mnicha koreańskiego Ŭisanga (625–702), ucznia Zhiyana (602–668), drugiego patriarchy szkoły huayan w Chinach.
W królestwie Silli tradycja ta nosiła nazwę wonyung chong.
Głównym klasztorem był Pusŏk wybudowany w 676 r. przez Ŭisanga.
Niektórzy z historyków uważają za założyciela tej szkoły wybitnego mnicha Wŏnhyo (617–686). Jego znajomość "Sutry Awatamsaki" była niezwykle głęboka. Uważa się także, iż odegrał on wybitną rolę w kształtowaniu się doktryny huayan w samych Chinach.
Dzięki wysiłkom założyciela i jego uczniów, teoria hwaŏm stała się jednym z podstawowych czynników rozwoju buddyzmu koreańskiego. O potędze szkoły świadczy olbrzymia liczba posągów Wajroczany, głównego buddy hwaŏm, znajdujących się w klasztorach i świątyniach. W Silli, a później w całym zjednoczonym kraju, niemal wszędzie znajdowały się świątynie noszące nazwę Hwaŏm lub Pulguk (Kraina buddy).
Miała ona ze wszystkich ortodoksyjnych szkół buddyjskich Korei największy wpływ na późniejszą scholastyczną czy doktrynalną orientację koreańskiego buddyzmu. Jako jedyna mogła sprostać bezpośredniej konfrontacji z ikonoklastycznymi szkołami sŏn. Ta stała konfrontacja, w której z reguły hwaŏm chong traciła na korzyść mnożących się szkół sŏn, zdominowała całą późniejszą historię buddyzmu koreańskiego. Jedną z takich konfrontacji była dysputa pomiędzy mistrzem sŏn Toŭi (zm. 825), który pierwszy otwarcie przeciwstawił się supremacji szkół doktrynalnych, a mnichem Zhiyuanem ze szkoły hwaŏm. Odwołując się do doktryny pustki (Siunjata) zaatakował niezwykle skutecznie podstawowy koncept hwaŏm – doktrynę Dharmadhatu.
W X wieku na skutek rosnącej siły i popularności szkoły sŏn oraz rozwijającej się dyskusji wewnątrz szkoły hwaŏm, podzieliła się ona na dwie frakcje: Południowej Góry (na górze Chiri), która utrzymywała pogląd Fazanga oraz Północnej Góry (klasztor Pusŏk sa), która trzymała się poglądów Ŭisanga. Mnich Kyunyŏ (923-973), chociaż zasadniczo należał do frakcji Północnej Góry, usiłował pogodzić obie strony i starał się dokonać syntezy obu idei. Z jego punktu widzenia podział nie był w ogóle konieczny, gdyż rzeczywistość sama w sobie jest kompletna i zatem zdolna do przyjęcia obu poglądów. Kyunyŏ napisał sześćdziesiąt dziewięć tomów wyjaśniających jego ideę.
Późniejsze mocne synkretyczne i ekumeniczne tendencje niektórych mistrzów sŏn (Chinul) i połączenie się obu tradycji (doktrynalnej i medytacyjnej) w obliczu prześladowań spowodowało inkorporację nauk hwaŏm do szkoły chogye.

</doc>
<doc id="953703" url="https://pl.wikipedia.org/wiki?curid=953703" title="Jong Colombia">
Jong Colombia

CRK Sport Verenigang Jong Colombia - klub piłkarski z Curaçao, z siedzibą w mieście Boca Samí.
Historia.
Jong Colombia założony został w 1951 roku. Za miano derbowych rywalizacji uchodzą mające już długą tradycję pojedynki z klubem Jong Holland, mającym swą siedzibę w sąsiednim mieście Willemstad. 
W klubie grali tacy piłkarze, jak występujący obecnie w Niemczech (w czwartoligowym WSV Wuppertal) reprezentant Antyli Holenderskich Rocky Siberie, oraz Nuelson Wau (także reprezentant Antyli Holenderskich) grający teraz w Holandii (w pierwszoligowym Willem II Tilburg). Ponadto wychowankiem klubu jest najlepszy strzelec Antyli Holenderskich Brutil Hosé, który obecnie gra w Malezji, w klubie Sarawak Kuching.

</doc>
<doc id="953704" url="https://pl.wikipedia.org/wiki?curid=953704" title="Niedziałki (Niedziały)">
Niedziałki (Niedziały)

Niedziałki (niem. "Fünfhuben") – przysiółek wsi Niedziały w Polsce, położony w województwie warmińsko-mazurskim, w powiecie kętrzyńskim, w gminie Barciany. Wchodzi w skład sołectwa Winda.
W latach 1975–1998 przysiółek administracyjnie należał do województwa olsztyńskiego.
Historia.
Niedziałki powstały jako majątek ziemski w czasach krzyżackich. Majątek ziemski w Niedziałkach w roku 1913 miał powierzchnię 202 ha, a jego właścicielem był von Helmerking.

</doc>
<doc id="953711" url="https://pl.wikipedia.org/wiki?curid=953711" title="Sigma-kompleks">
Sigma-kompleks



</doc>
<doc id="953712" url="https://pl.wikipedia.org/wiki?curid=953712" title="Jong Colombia Boca Sami">
Jong Colombia Boca Sami



</doc>
<doc id="953714" url="https://pl.wikipedia.org/wiki?curid=953714" title="Steckling">
Steckling



</doc>
<doc id="953716" url="https://pl.wikipedia.org/wiki?curid=953716" title="Yanga Fernández">
Yanga Fernández

Yanga (Yan) Roland Fernández (ur. 10 czerwca 1971) – kanadyjsko-amerykański astronom. Wraz z Scottem Sheppardem odkrył 25 księżyców Jowisza.

</doc>
<doc id="953717" url="https://pl.wikipedia.org/wiki?curid=953717" title="XRD">
XRD



</doc>
<doc id="953723" url="https://pl.wikipedia.org/wiki?curid=953723" title="Seth Barnes Nicholson">
Seth Barnes Nicholson

Seth Barnes Nicholson (ur. 12 listopada 1891 w Springfield, zm. 2 lipca 1963 w Los Angeles) – amerykański astronom. Odkrył kilka księżyców Jowisza i dwie planetoidy.
Życiorys.
Kształcił się w Drake University, gdzie zaciekawiła go astronomia. W 1914 w Obserwatorium Licka na Uniwersytecie Kalifornijskim obserwował księżyc Jowisza Pazyfae i odkrył nowy księżyc Jowisza – Sinope, którego orbitę obliczył dla swojego doktoratu w 1915 roku.
Kariera jego przebiegała w Mount Wilson Observatory, gdzie zajmował się głównie badaniami aktywności Słońca. Przez dziesięciolecia opracowywał coroczne raporty dotyczące aktywności plam słonecznych. Odbył kilka ekspedycji mających na celu badanie jasności i temperatury korony słonecznej podczas zaćmień Słońca.
W ciągu następnych lat pracy w obserwatorium odkrył kolejne trzy księżyce Jowisza: Lizytea i Karme w 1938 roku oraz Ananke w 1951 r. Obliczył orbity planetoid (694) Ekard, trojańskiej asteroidy (1647) Menelaus, jak również kilku komet i planety karłowatej (134340) Pluton.
Sinope, Lizytea, Karme i Ananke zostały przez niego oznaczone po prostu „Jowisz IX”, „Jowisz X”, „Jowisz XI” i „Jowisz XII”. Nazwy nadano im dopiero w 1975 roku. Seth Nicholson odmówił proponowania nazw tych księżyców.
W latach 20. XX wieku, wspólnie z Edisonem Pettitem wykonał pierwsze systematyczne obserwacje ciał niebieskich w podczerwieni. Razem z Edisonem Pettitem wykonał też za pomocą termopary pomiary temperatury Księżyca, planet, plam słonecznych oraz gwiazd. Pomiary temperatury pobliskich gwiazd olbrzymów doprowadziły do pierwszej oceny rozmiarów gwiazd.

</doc>
<doc id="953724" url="https://pl.wikipedia.org/wiki?curid=953724" title="Pałac w Krzyżanowicach">
Pałac w Krzyżanowicach

Pałac w Krzyżanowicach – neogotycki pałac znajdujący się w Krzyżanowicach, w powiecie raciborskim, w województwie śląskim.
Historia.
Pałac, wzniesiony na rzucie prostokąta, zbudowany został w 1700 roku przez hrabiego Jana Bernarda Praschma, a po jego śmierci w 1708 roku przeszedł na własność barona Karola Gabriela von Wengerski. Od 22 listopada 1775 r. gospodarzem pałacu została rodzina Lichnowskich, posiadająca liczne majątki w okolicy Raciborza, Karniowa i na ziemi opawskiej. Dzięki nowym właścicielom, którzy utrzymywali kontakty z największymi kompozytorami, w pałacu gościli wybitni goście, m.in. w latach 1794-1796 przebywał tu Ludwig van Beethoven, a w latach 1843-1848 Ferenc Liszt.
W 1856, za sprawą księcia Karola von Lichnowski, pałac został przebudowany w stylu neogotyckim, wzniesiono także murowaną bramę wjazdową. Herb Karola znajduje się w lewym łuku potrójnego portalu do sali rycerskiej, natomiast w prawym łuku jest herb von Werdenberg. W 1860 roku podczas przebudowy pałacu w jego południowo-wschodnim narożu wzniesiono okrągłą wieżę i salę rycerską, która obecnie pełni rolę kaplicy. W trzech pozostałych narożach ulokowano ośmioboczne baszty. Autorem projektu przebudowy był niemiecki architekt Carl Lüdecke. Budynek wzbogacono wówczas także o ryzality, neogotyckie schodkowe szczyty, ostre łuki, załamujące się nadokienniki oraz charakterystyczne dla angielskiego "cottage style" kominy.
W 1930 roku książę Wilhelm von Lichnowsky sprzedał posiadłość siostrom ze Zgromadzenia Franciszkanek, które założyły w nim klasztor i dom opieki. Franciszkanki do dziś sprawują pieczę nad pałacem.

</doc>
<doc id="953732" url="https://pl.wikipedia.org/wiki?curid=953732" title="Krokodyl Dundee">
Krokodyl Dundee

Krokodyl Dundee (ang. "Crocodile Dundee") – australijski film fabularny z 1986 roku w reżyserii Petera Faimana, ze współscenarzystą i aktorem Paulem Hoganem w roli głównej.
Fabuła.
Komedia o konfrontacji przedstawicieli dwóch światów – trapera wychowanego w australijskim buszu i pięknej nowojorskiej dziennikarki. Film był nominowany do Oscara w kategorii Najlepszy Scenariusz, Paul Hogan otrzymał nagrodę Złotego Globu za najlepszą rolę męską, zaś Linda Kozlowski i sam film były nominowane do tej nagrody.
Po sukcesie "Krokodyla Dundee", nakręcono dwa sequele: "Krokodyl Dundee II" w 1988 roku i "Krokodyl Dundee w Los Angeles" w 2001.
Krytyka.
Krytyk Nigel Floyd stwierdził, że główny bohater, pochodzący z buszu "australijski prostaczek za granicą, uwypukla absurdalność Manhattanu z jego narkomanią, pretensjonalnością i materializmem". Według niego w pomyśle tym "nie ma nic szczególnie oryginalnego, zaś cel satyry łatwy jest do przewidzenia, ale rozbrajająca naiwność Dundee'go staje się w paru przypadkach źródłem wybornych sytuacji komediowych, a w paru innych - wzruszenia". Postać Dundee'go nie wykracza w obrazie poza poziom prostego symbolu. Do wielkomiejskiego życia dostosowuje się zbyt łatwo, co sprawia, że jego komentarze tracą na ostrości. Humor działa wywodzi się z programu "The Paul Hogan Show" (serii skeczów telewizyjnych z gwiazdorską obsadą). Każdy z epizodów sprawia wrażenie zrobionego pod finałową puentę.
Krytyk Iannis Katsahnias wskazał, że film "zachwala te same wartości, co kino amerykańskie ery niewinności, z mniejszym talentem może, ale z większą naiwnością", być może udawaną lecz dobrze ukrytą. Mamy tu do czynienia z odwróceniem pewnych konwencji: kowboj nowego typu eksploruje nie dzikie prerie, ale cywilizowane terytorium amerykańskie. Film odkrywa więc ducha pionierów w centrum wielkiej metropolii.

</doc>
<doc id="953733" url="https://pl.wikipedia.org/wiki?curid=953733" title="William Cranch Bond">
William Cranch Bond

William Cranch Bond (ur. 9 września 1789 w Falmouth (Maine), zm. 29 stycznia 1859 w Cambridge (Massachusetts)) – amerykański astronom i wynalazca.
Życiorys.
Był samoukiem. Astronomią zainteresował się po obejrzeniu zaćmienia Słońca w 1806 roku. W 1838 wybudował obserwatorium uniwersytetu Harwarda w Cambridge. W 1840 roku został mianowany pierwszym astronomem-obserwatorem w Harvard College. Od 1847 był pierwszym dyrektorem Harvard College Observatory. W 1850 roku wykonał pierwszy rozpoznawalny dagerotyp Księżyca oraz Wegi, a w 1857 pierwszą fotografię Księżyca. Odkrywca, wspólnie z synem G. Philipsem (1825-1865) Hyperiona – ósmego satelity Saturna 1848 oraz wewnętrznego pierścienia, zwanego pierścieniem C lub pierścieniem krepowym. Niezależnie odkrył wiele komet. Wynalazł elektryczny chronograf. W uznaniu wkładu dla nauki na cześć Williama Bonda i jego syna George'a Phillipsa Bonda jedną z planetoid nazwano (767) Bondia.

</doc>
<doc id="953741" url="https://pl.wikipedia.org/wiki?curid=953741" title="Charles Dillon Perrine">
Charles Dillon Perrine

Charles Dillon Perrine (ur. 28 lipca 1867 w Steubenville, zm. 21 czerwca 1951 w Villa General Mitre, Argentyna) – amerykańsko-argentyński astronom.
Życiorys.
Urodzony w Ohio, pracował w Obserwatorium Licka od 1893 do 1909, potem był dyrektorem Państwowego Obserwatorium Argentyńskiego w Argentynie (dziś Observatorio Astronómico de Córdoba) od 1909 do 1936.
Odkrył dwa księżyce Jowisza, dzisiaj znane jako Himalia (w 1904 r.) i Elara (w 1905 r.). Były one nazwane „Jowisz VI”„” i „Jowisz VII” i nie dostały swoich teraźniejszych nazw aż do 1975 r.
Był również odkrywcą komety okresowej 18D/Perrine-Mrkos i ośmiu innych komet.
W 1904 roku opublikował obliczenia paralaksy Słońca oparte na obserwacji planetoidy Eros podczas jednego z jej zbliżeń do Ziemi.
Nagrody i wyróżnienia.
W 1897 roku otrzymał Prix Lalande od Francuskiej Akademii Nauk.
W 1902 roku był przewodniczącym Astronomical Society of the Pacific.
Na jego cześć nazwano odkrytą przez Antonína Mrkosa planetoidę (6779) Perrine. Nazwę zaproponowała Jana Tichá, która bezskutecznie poszukiwała komety 18D/Perrine-Mrkos w 1995 roku.
Jego nazwisko nosi też krater Perrine na Księżycu.

</doc>
<doc id="953747" url="https://pl.wikipedia.org/wiki?curid=953747" title="Krzysztof Korwin Gosiewski">
Krzysztof Korwin Gosiewski

Krzysztof Korwin Gosiewski herbu Ślepowron (zm. 1643) – wojewoda smoleński od 1639, referendarz wielki litewski od 1638, pisarz wielki litewski od 1625, dyplomata, starosta wieliski, ambasador Rzeczypospolitej w Królestwie Francji w 1640 roku, ambasador Rzeczypospolitej w Republice Zjednoczonych Prowincji w 1639 roku. 
Był synem wojewody smoleńskiego Aleksandra i Ewy Pacówny.
Poseł na sejm konwokacyjny 1632 roku z powiatu smoleńskiego. Był elektorem Władysława IV Wazy z województwa smoleńskiego w 1632 roku. Poseł na sejm koronacyjny 1633 roku, sejm zwyczajny 1635 roku, sejm 1638 roku.
Wziął udział w uroczystym orszaku Jerzego Ossolińskiego, w czasie jego poselstwa w Rzymie w 1633. W 1638 król Władysław IV Waza powierzył mu misję dyplomatyczną do Francji. Jego zadaniem miało być uwolnienie internowanego przez Francuzów Jana Kazimierza. 2 lutego 1640 uroczyście wjechał do Paryża. Po kilkutygodniowych pertraktacjach udało mu się uzyskać zwolnienie królewicza w zamian za deklarację, że Rzeczpospolita nie będzie się wiązać z państwami pozostającymi w stanie wojny z Francją. 30 marca wraz z Janem Kazimierzem opuścił stolicę państwa Burbonów. Po powrocie do Rzeczypospolitej otrzymał od sekretarza królewskiego Jana Kunowskiego dedykowaną mu książkę upamiętniającą losy swego ojca Aleksandra Korwina Gosiewskiego.
W 1641 roku wyznaczony został senatorem rezydentem.
Przypisy.
 

</doc>
<doc id="953752" url="https://pl.wikipedia.org/wiki?curid=953752" title="OSBM">
OSBM



</doc>
<doc id="953757" url="https://pl.wikipedia.org/wiki?curid=953757" title="Chŏgin Hyech’ŏl">
Chŏgin Hyech’ŏl

Chŏgin Hyech'ŏl (혜철/惠哲) (ur. 785, zm. 861) – koreański mistrz sŏn, założyciel jednej z 9 górskich szkół sŏn – tongni.
Życiorys.
Opuścił dom w wieku 15 lat i został mnichem w klasztorze Pusok, założonym przez Ŭisanga. Była to główna świątynia szkoły hwaŏm więc przez wiele lat studiował sutrę Avatamsakę. W 809 roku wybudował klasztor Ŭnhae. W 814 r. udał się do Chin i został uczniem mistrza chan Xitanga Zhizanga w klasztorze Kaiyuan, który zdołał przed śmiercią (w tym samym roku) dokonać przekazu Dharmy Hyech'ŏlowi. Po śmierci mistrza Hyech'ŏl przez trzy lata studiował scholastyczny buddyzm w klasztorze Fusha w Xizhou. W czasie podróży po Chinach został włączony do grupy skazańców i ostatecznie skazany na śmierć z 30 innymi więźniami. Nie bronił się w ogóle; powiedział tylko, że jest mnichem. W więzieniu siedział w samadhi i w ogóle nie zwracał uwagi na to, co się z nim dzieje. Jego samadhi był tak głębokie, że przekonało to sąd i został uwolniony.
Po powrocie do Korei w 839 r. (Silla), w 842 r. wybudował klasztor T'aean na górze Tongni, który istnieje do dziś. Tym samym powstała jedna z tzw. dziewięciu górskich szkół sŏn tongni. Miał kilkuset uczniów.
Został zaproszony przez króla Silli Munsonga (pan. 834–857), który zaoferował mu stanowisko mnicha przy dworze królewskim. Zaakceptował tę propozycję tylko na krótko, aby wyrazić wdzięczność królowi i powrócił do swojego klasztoru.
Jego najwybitniejszymi uczniami byli Yŏgong Tosŏn (827–898) i Yo Taesa (?).
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="953767" url="https://pl.wikipedia.org/wiki?curid=953767" title="Pałac w Ornontowicach">
Pałac w Ornontowicach



</doc>
<doc id="953782" url="https://pl.wikipedia.org/wiki?curid=953782" title="FC Grenoble">
FC Grenoble



</doc>
<doc id="953784" url="https://pl.wikipedia.org/wiki?curid=953784" title="Przejściowe niedokrwienie mózgu">
Przejściowe niedokrwienie mózgu



</doc>
<doc id="953785" url="https://pl.wikipedia.org/wiki?curid=953785" title="Przemijające niedokrwienie mózgu">
Przemijające niedokrwienie mózgu



</doc>
<doc id="953786" url="https://pl.wikipedia.org/wiki?curid=953786" title="Porfiryna">
Porfiryna



</doc>
<doc id="953789" url="https://pl.wikipedia.org/wiki?curid=953789" title="Gerard P. Kuiper">
Gerard P. Kuiper



</doc>
<doc id="953794" url="https://pl.wikipedia.org/wiki?curid=953794" title="Charles T. Kowal">
Charles T. Kowal



</doc>
<doc id="953795" url="https://pl.wikipedia.org/wiki?curid=953795" title="Choroba Jacoba-Creutzfeldta">
Choroba Jacoba-Creutzfeldta



</doc>
<doc id="953801" url="https://pl.wikipedia.org/wiki?curid=953801" title="Fotomodelka">
Fotomodelka



</doc>
<doc id="953802" url="https://pl.wikipedia.org/wiki?curid=953802" title="Yanga R. Fernández">
Yanga R. Fernández



</doc>
<doc id="953804" url="https://pl.wikipedia.org/wiki?curid=953804" title="John J. Kavelaars">
John J. Kavelaars



</doc>
<doc id="953805" url="https://pl.wikipedia.org/wiki?curid=953805" title="Richard J. Terrile">
Richard J. Terrile



</doc>
<doc id="953806" url="https://pl.wikipedia.org/wiki?curid=953806" title="Stephen P. Synnott">
Stephen P. Synnott



</doc>
<doc id="953819" url="https://pl.wikipedia.org/wiki?curid=953819" title="JJ Kavelaars">
JJ Kavelaars



</doc>
<doc id="953823" url="https://pl.wikipedia.org/wiki?curid=953823" title="Armia konna">
Armia konna

Armia konna (ros. Конармия) – zbiór opowiadań rosyjskiego pisarza Isaaka Babla, opublikowany w 1926.
Babel w cyklu opowiadań ukazał epizody wojny polsko-bolszewickiej z pozycji naocznego świadka – brał udział w działaniach wojennych jako korespondent przy 1. Armii Konnej Siemiona Budionnego. Prymitywność oraz okrucieństwo żołnierzy kontrastuje nie tylko z pięknem przyrody, ale także rzekomo szczytnymi ideami wypisanymi na sztandarach rewolucji.
Wydanie "Armii konnej" spotkało się z protestami Budionnego. Części opowiadań przez wiele lat nie publikowano. W Polsce w 2008 ukazał się wybór opowiadań z tego zbioru w tłumaczeniu Jerzego Pomianowskiego.

</doc>
<doc id="953826" url="https://pl.wikipedia.org/wiki?curid=953826" title="Quadragesimo Anno">
Quadragesimo Anno



</doc>
<doc id="953827" url="https://pl.wikipedia.org/wiki?curid=953827" title="Prince William (żaglowiec)">
Prince William (żaglowiec)



</doc>
<doc id="953829" url="https://pl.wikipedia.org/wiki?curid=953829" title="Projekt rewaloryzacji i porządkowania nazewnictwa ulic i placów Bielska-Białej">
Projekt rewaloryzacji i porządkowania nazewnictwa ulic i placów Bielska-Białej

Projekt rewaloryzacji i porządkowania nazewnictwa ulic i placów Bielska-Białej – opracowany w 1981 roku długoterminowy plan gruntownej rewizji nazewnictwa stosowanego w okresie powojennym przez Miejską Radę Narodową w Bielsku-Białej.
Geneza.
Po wkroczeniu Armii Czerwonej do Bielska i Białej w lutym 1945 roku, tymczasowe władze miasta utworzone przez lokalne siły komunistyczne przywróciły przedwojenne nazwy ulic i placów dwumiasta, zmazane w czasie okupacji hitlerowskiej. W następnych latach władza ludowa rozpoczęła jednak politykę manipulacji nazewnictwem miejskim, służącej zatarciu świadomości historycznej i kulturowej mieszkańców obu miast.
Znaczące zmiany nazewnictwa ulic Bielska i Białej wprowadzono w 1946 roku i kontynuowano już po połączeniu obu miast w latach 1951-1952 (wyniknął wtedy również problem wyeliminowania podwójnych nazw). Zlikwidowano ważne dla polskiej historii i tradycji nazwy (3 Maja, 11 Listopada, Jagiellońska, Józefa Piłsudskiego), wprowadzając na ich miejsce nazwiska internacjonalnych, krajowych, jak i lokalnych działaczy komunistycznych (m.in. Włodzimierza Lenina, Józefa Stalina, Karola Marksa, Feliksa Dzierżyńskiego, Georgi Dymitrowa). Uhonorowano także Armię Czerwoną i marszałka Iwana Koniewa. Jedyne w Polsce ulice przypisano Klimentowi Woroszyłowowi i potępionemu przez naukowców radzieckich agrobiologowi Trofimowi Łysence. Jednocześnie zatarciu uległy sylwetki ludzi walczących o polskość Śląska Cieszyńskiego (Józef Londzin, Tadeusz Reger), wszelkie nazwy odnoszące się do kultu religijnego, czy nazwiska polskich socjalistów, nie kierujących się ideami marksistowskimi (Bolesław Limanowski, Romuald Mielczarski).
Kolejna fala nieprzemyślanych decyzji nazewniczych przeszła przez Bielsko-Białą w latach 70., przy okazji włączenia do miasta miejscowości podmiejskich i budowy wielkopłytowych osiedli mieszkaniowych.
Decyzje nazewnicze, często niepraktyczne, a niektóre wręcz obrażające uczucia patriotyczne bielszczan, rodziły oburzenie mieszkańców, jak i przyjezdnych. Opinie społeczeństwa dotyczące przywrócenia w nazwach ulic tradycji miejscowych i niefałszowanej historii Polski przemilczano. Dopiero powstanie znaczącej siły społecznego ruchu oporu, jaką był NSZZ „Solidarność”, dało nadzieję na zmiany w tej dziedzinie.
Opracowanie i założenia projektu zmian nazewnictwa ulic i placów Bielska-Białej.
Władze miejskie pod presją społeczną zgodziły się na rozważenie wielokrotnie wysuwanych wniosków i postulatów lokalnej społeczności. We wrześniu 1981 roku powołano Miejski Zespół ds. Nazewnictwa Ulic i Placów Bielska-Białej, którego przewodnictwo powierzono prezesowi Towarzystwa Miłośników Ziemi Bielsko-Bialskiej – Erwinowi Pawłowi Brożkowi. Opracowana została krytyczna charakterystyka stanu nazewnictwa miejskiego, ujawniająca wiele braków i formułująca racjonalne, historyczne i tradycyjne przesłanki społecznie uzasadnionej polityki nazewniczej; uwzględniono także liczne opinie i propozycje mieszkańców miasta, stowarzyszeń i rad parafialnych.
Na jej podstawie zaproponowanie przyjęcie "Projektu rewaloryzacji i porządkowania nazewnictwa ulic i placów Bielska-Białej" obejmującego 146 pozycji. Projekt opiniowali dobrze znający miasto i zagadnienie nazewnictwa miejskiego eksperci: Stefan Czerniecki (krajoznawca), Adam Hajduk (kierownik literacki SFR), Ignacy Kania (geograf), Jerzy Polak (historyk) i Karol Stawowy (były przewodniczący Miejskiej Komisji Planowania Gospodarczego).
Założenia projektu.
W projekcie skrytykowano także brak nazw kierunkowych na ulicach wylotowych (w 1981 roku spośród głównych dróg wyjazdowych istniała jedynie nazwa ul. Cieszyńskiej i Bystrzańskiej), niewłaściwe zlokalizowanie nazw ulic: Andrychowskiej, Goleszowskiej, Suskiej itp. na osiedlu Beskidzkim (w innym geograficznie kierunku od położenia tych miejscowości), brak łączenia nazw ulic osiedlowych z mianem samego osiedla (np. na os. Kopernika nie znajduje się żadna nazwa związana z astronomią czy fizyką), wyznaczenie na os. Karpackim nazw związanych jedynie z Tatrami, a nie z całym łańcuchem Karpat, nieuwzględnianie nazw zwyczajowych. Za błędną uznano koncepcję oznaczania jedną nazwą długich, kilkukilometrowych ulic (np. Wyzwolenia, Cieszyńska, Jana III Sobieskiego); skorygowane miało być rozmieszczenie nazw ważnych wydarzeń i postaci historycznych (ul. Tadeusza Kościuszki, Mikołaja Kopernika, Bohaterów Monte Cassino) czy brak nazw oddających wielowiekowy charakter miasta i jego historycznych włodarzy (Sułkowscy herbu Sulima, Sunneghowie, piastowie cieszyńscy), przypadkowe rozmieszczenie mian odnoszących się do stylów architektonicznych (ul. Barokowa, Gotycka, Romańska). Ponadto krytyce poddano chaotyczne nazewnictwo ulic na terenach przyłączonych do miasta w latach 1969-1977.
Szczególną uwagę zwrócono jednak na nazwy bliskoznaczne i zbliżone ortograficznie, powodujące pomyłki adresowe i informacyjne (przykłady: Olszowa - Olszynowa - Olszówka, Kwiatowa - Kwietna, Karowa - Karbowa, Sokola - Sokolska, Jedności - Jedności Robotniczej, Sikorek - Sikornik). Za sprawę ważną dla aspektu psychologicznego uznano wyeliminowanie nazw typu: Tylna, Mylna, Głucha, Nieważna, Niecała, Smutna, Sieroca.
W podsumowaniu wyraźnie zaznaczono, że nazewnictwo miejskiej sieci dróg powinno mieć charakter niezmienny przez wiele lat i zwrócono uwagę na zobiektywizowany wybór, szczególnie nazw osobowych. Autorzy projektu stwierdzili, że dla obiektywnej oceny zasług i biografii danych osób, znaczenia organizacji i wydarzeń historycznych potrzebny jest dystans czasowy, a niezweryfikowane przez historię daty, postacie, organizację czy wydarzenia, pochopnie narzucane, muszą być eliminowane.
Dyskusja społeczna i odrzucenie przez władze miejskie.
Założenia "Projektu rewaloryzacji i porządkowania nazewnictwa ulic i placów Bielska-Białej", przyjęte przez Miejski Zespół Planowania w grudniu 1981 roku, zostały - mimo trwającego stanu wojennego - złożone na ręce prezydenta miasta i Prezydium MRN. Projekt poddany konsultacji społecznej uzyskał przychylne opinie wśród społeczeństwa bielskiego, a także w gronie Komisji Kultury MRN. Jednocześnie na zebraniach partyjnych propozycje te zostały napiętnowane jako „antyradzieckie” i „antyrobotnicze”. Ostatecznie Miejska Rada Narodowa nie przyjęła projektu pod obrady, a Miejski Zespół Nazewnictwa rozwiązano w maju 1983 roku. Prace w dziedzinie nazewnictwa ulic i placów miasta odłożono na kilka lat.
Realizacja projektu w czasie przemian politycznych 1989 roku.
Dopiero zachodzące w kraju zmiany polityczne i społeczne oraz powszechna krytyka stosowanego dotychczas nazewnictwa miejskiego, także na spotkaniach przed wyborami do rad narodowych (czerwiec 1988) spowodowały na jesieni 1988 roku uchwalenie przez MRN czterech zmian nazw ulic - ulicę Woroszyłowa przemianowano na Sikorskiego, Łysenki na Magnolii, usunięto także nietypową nazwę ul. Niecałej, którą przemianowano na Drukarzy; z kolei ulicę Drukarską przemianowano na Działkowców. Zmiany te weszły w życie 1 stycznia 1989 roku.
Z początkiem 1989 roku powołano Zespół Roboczy Nazewnictwa Ulic, Placów i Osiedli, którego podstawę działania stanowiły założenia "Projektu rewaloryzacji i porządkowania nazewnictwa ulic i placów Bielska-Białej", zaktualizowane do nowych możliwości wynikających w toku przemian politycznych i rozpadu komunistycznego ładu w kraju. Prezydium MRN wciąż jednak blokowało możliwość debaty w tej kwestii na sesjach rady. Dopiero 5 października 1989 roku koncepcja zmian nazewnictwa miejskich ulic, placów i osiedli, została przedstawiona na posiedzeniu. Zespół Roboczy Nazewnictwa Ulic, Placów i Osiedli wnioskował o systematyczne wprowadzenie zmian nazw 42 ulic i placów. Na kolejnej sesji, 23 listopada 1989, uchwalono przyjęcie pierwszych z planowanych zmian w czterech etapach. 1 marca 1990 zmieniono m.in. nazwy ulic: Dzierżyńskiego (odtąd 11 Listopada i Krakowska, co z kolei wymusiło przemianowanie dotychczasowej Krakowskiej na Orawską), Dymitrowa (Piłsudskiego) oraz Bohaterów Stalingradu (Ratuszowa i pl. Ratuszowy); 3 maja przywrócono ul. Lenina nazwę upamiętniającą konstytucję z 1791 roku; 1 lipca zostały zmienione m.in. nazwy: Koniewa (odcinek od pl. Smolki do ul. Broniewskiego przemianowano na ul. ks. Stojałowskiego, a odcinek od ul. Broniewskiego do ul. Żywieckiej na Pl. Opatrzności Bożej), Armii Czerwonej (Warszawska) i Greczki (Żywiecka).
Ponadto w 1990 roku przemianowane zostały: ulica i plac ks. Ściegiennego na Pl. Marcina Lutra, ul. Miczurina na ul. Mieszka I, ul. Napierskiego na ul. Strzelców Podhalańskich, ul. Zachodnia na ul. Bohaterów Monte Cassino, ul. Czapajewa na ul. Zofii Kossak-Szczuckiej, plac i ulica Bohaterów Armii Radzieckiej na pl. Świętego Mikołaja, ul. Ormowców na ul. Piastów Cieszyńskich, plac ZWM na Rynek. 4 października 1990 r. (z mocą od 1 stycznia 1991) ulicę Ondraszka przemianowano na Złotych Kłosów. Dokonano również zmiany przebiegu ul. Sarni Stok, która stała się główną ulicą osiedla, natomiast jej dotychczasowy przebieg nazwano ul. Okrężną.
Radykalniejsze zmiany nastąpiły dopiero po wyborach samorządowych w maju 1990 roku. Wybrana w nich Rada Miejska podjęła się procesu porządkowania nazewnictwa ulic Bielska-Białej z rozłożeniem go na kilka lat (największa liczba - ponad 30 ulic została zmieniona w 1991 roku), wobec czego trwał on w zasadniczej części aż do 1993 roku. Mimo to na współczesnych planach miasta można znaleźć jeszcze m.in. boczne ulice Franciszka Kamińskiego i Kazimierza Sumpera, lokalnych działaczy PPR z okresu okupacji hitlerowskiej.
Ostatecznie nie zrealizowano wszystkich założeń projektu rewaloryzacji nazewnictwa. Do dziś pozostały chaotycznie rozlokowane nazwy ulic na przedmieściach i osiedlach mieszkaniowych, nie wykorzystano propozycji „ubranżowienia” nazw ulic przyzakładowych, czy zmian nazw uważanych przez autorów projektu z lat 80. za kontrowersyjne, takich jak Głucha, Smutna czy Piekiełko. Mimo wielu trudności, opracowanie (w trudnych czasach stanu wojennego i zdecydowanego oporu instancji partyjnej) i stopniowa, choć niezupełna realizacja projektu niezwykle ważnego dla miasta jest osiągnięciem godnym uwagi.

</doc>
<doc id="953831" url="https://pl.wikipedia.org/wiki?curid=953831" title="Maurice Bourgès-Maunoury">
Maurice Bourgès-Maunoury

Maurice Bourgès-Maunoury (ur. 19 sierpnia 1914 w Luisant, zm. 10 lutego 1993 w Paryżu) – francuski polityk, premier.
Był politykiem Partii Radykalnej. Od lutego 1955 do grudnia 1955 i od listopada 1957 do kwietnia 1958 był ministrem spraw wewnętrznych w rządach Edgara Faurego i Félixa Gaillarda. Od 12 czerwca do 30 września 1957 był premierem IV Republiki Francuskiej.

</doc>
<doc id="953833" url="https://pl.wikipedia.org/wiki?curid=953833" title="Pacem in Terris">
Pacem in Terris



</doc>
<doc id="953834" url="https://pl.wikipedia.org/wiki?curid=953834" title="Mater et Magistra">
Mater et Magistra



</doc>
<doc id="953836" url="https://pl.wikipedia.org/wiki?curid=953836" title="Maciej Korwin Gosiewski">
Maciej Korwin Gosiewski

Maciej Korwin Gosiewski herbu Ślepowron (zm. ok. 1683 roku) – generał artylerii litewskiej od 1673, stolnik nowogródzki, starosta łoździejski.
Jako rotmistrz królewski wziął udział w tłumieniu powstania Chmielnickiego. W 1654 w stopniu pułkownika bronił Smoleńska przed wojskami rosyjskimi w czasie wojny polsko-rosyjskiej 1654-1667. W 1663 związkowe wojsko litewskie na zjeździe w Szadowie powierzyło mu komendę oddziałów cudzoziemskiego autoramentu i wypełniając rozkaz królewski uznało go generałem-majorem. W 1664 posłował od wojska na sejm. W 1674 wraz z województwem wileńskim podpisał elekcję Jana III Sobieskiego. Wziął udział w operacjach wojny polsko-tureckiej 1672-1676. Na potrzeby artylerii wydał z własnej kiesy 57 308 złp, które sejm z 1690 nakazał zwrócić jego sukcesorom.

</doc>
<doc id="953837" url="https://pl.wikipedia.org/wiki?curid=953837" title="Nowe Wiechy">
Nowe Wiechy

Nowe Wiechy – kolonia w Polsce położona w województwie podlaskim, w powiecie wysokomazowieckim, w gminie Kulesze Kościelne.
W latach 1975–1998 miejscowość administracyjnie należała do województwa łomżyńskiego.

</doc>
<doc id="953839" url="https://pl.wikipedia.org/wiki?curid=953839" title="Humanae Vitae">
Humanae Vitae



</doc>
<doc id="953841" url="https://pl.wikipedia.org/wiki?curid=953841" title="Beata Andrejczuk">
Beata Andrejczuk

Beata Andrejczuk (ur. 22 czerwca 1988 w Białymstoku) – polska szachistka, mistrzyni FIDE od 2006 roku.
Kariera szachowa.
W latach 1998–2000 trzykrotnie reprezentowała Polskę w szachowych mistrzostwach świata juniorek do lat 10 i 12 oraz w mistrzostwach Europy do 10 lat. Jest trzykrotną medalistką mistrzostw Polski juniorek: w 1998
zdobyła w Krynicy Morskiej srebrny medal w kategorii do 10 lat, w 2000 w Kołobrzegu – złoty (do 12 lat), natomiast w 2004 w Łebie - brązowy (do 16 lat). W 2005 r. osiągnęła największy sukces w dotychczasowej karierze, zdobywając w Polanicy-Zdroju złoty medal mistrzostw Polski kobiet w szachach błyskawicznych.
Najwyższy ranking w dotychczasowej karierze osiągnęła 1 kwietnia 2008 r., z wynikiem 2173 punktów zajmowała wówczas 28. miejsce wśród polskich szachistek.

</doc>
<doc id="953844" url="https://pl.wikipedia.org/wiki?curid=953844" title="Engelbert z Admontu">
Engelbert z Admontu

Engelbert z Admontu (ur. w 1250 w Volkersdorf, zm. 12 maja 1331 w Admoncie) – arcybiskup Admontu w latach 1297 - 1327.
Engelbert z Admontu uważany jest za jednego z ważniejszych twórców idei zjednoczeniowych w Europie w XIV wieku, autor dzieła "O początku i końcu Cesarstwa Rzymskiego". Uważał, iż walka z pogaństwem miała zjednoczyć chrześcijańskie państwa w Europie wokół osoby papieża. Zaś cesarz jako pierwszy pośród władców świeckich, miał sprawować arbitraż pomiędzy państwami.

</doc>
<doc id="953847" url="https://pl.wikipedia.org/wiki?curid=953847" title="Deus Caritas Est">
Deus Caritas Est



</doc>
<doc id="953850" url="https://pl.wikipedia.org/wiki?curid=953850" title="Naczyniakomięśniakotłuszczak">
Naczyniakomięśniakotłuszczak

Naczyniakomięśniakotłuszczak (łac. "angiomyolipoma") – łagodny guz nerki. Jest przedmiotem kontrowersji charakter guza: jedni autorzy uważają, że jest to pierwotny łagodny nowotwór nerki pochodzenia nienabłonkowego, inni, że jest to zaburzenie rozwojowe typu hamartoma albo choristoma.
Epidemiologia.
Guz występuje u 0,3-3% populacji, czterokrotnie częściej u kobiet. W około 20% przypadków guz występuje jako objaw stwardnienia guzowatego ("sclerosis tuberosa"), w pozostałych 80% przypadków występuje sporadycznie; zwykle jest pojedynczy i bezobjawowy.
Morfologia.
Makroskopowo guz przypomina raka nerki, ma żółtą barwę i znajdują się w nim ciemne ogniska krwotoczne. Zgodnie z nazwą, guz zawiera tkankę tłuszczową, mięśnie gładkie i naczynia krwionośne. Naczynia są grubościenne i często tętniakowato poszerzone. W obrazie histologicznym widać przemieszane komórki tkanki tłuszczowej, włókna mięśni gładkich i naczynia; miocyty mogą wykazywać polimorfizm, a niekiedy obecne są w nich figury podziałów mitotycznych. Guz daje dodatnią reakcję immunohistochemiczną z przeciwciałami HMB-45, co ułatwia różnicowanie go z rakiem nerki albo onkocytomą.
Diagnostyka.
Naczyniakomięśniakotłuszczaki nerek zwykle są wykrywane przypadkowo w badaniach obrazowych jamy brzusznej: ultrasonografii, rentgenowskim zdjęciu przeglądowym, tomografii komputerowej albo rezonansie magnetycznym. W badaniu USG widać w nerce obszary o zwiększonej echogeniczności, chociaż krwotoki do guza, martwica i poszerzone miedniczki nerkowe mogą zmieniać echogeniczność zmiany. Podobny obraz dają też inne guzy nerek, takie jak rak nerki, tłuszczak nerki, guz Wilmsa, potworniak i onkocytoma.
W badaniu RTG jamy brzusznej niekiedy można stwierdzić obecność guza, zwłaszcza gdy zawartość tkanki tłuszczowej w naczyniakomięśniakotłuszczaku jest znaczna. Badanie to jednak nie jest zalecane do obrazowania nerek u pacjentów u których spodziewa się zmian tego typu, ze względu na jego niewielką czułość i specyficzność.
W badaniu TK naczyniakomięśniakotłuszczaki są zazwyczaj dobrze odgraniczonymi guzami w warstwie korowej nerki; uważa się, że wartości sygnału mniejsze niż -20 jednostek Hounsfielda (HU) potwierdzają diagnozę naczyniakomięśniakotłuszczaka. Rzadko guz wapnieje, co może powodować podwyższenie sygnału ponad tę granicę.
W badaniu MRI, zarówno w przypadku obrazów T1- i T2-zależnych, duża ilość tkanki tłuszczowej powoduje, że guz daje silny sygnał, o podobnej intensywności jak ten pochodzący z tkanki tłuszczowej okołonerkowej.
Leczenie.
Uważa się, że guzy nie przekraczające średnicy 3 cm (według innych autorów 4 cm) wymagają jedynie okresowej kontroli radiologicznej. Większe guzy są wskazaniem do embolizacji albo częściowej nefrektomii, ponieważ wraz ze średnicą guza rośnie ryzyko krwotoku z guza, mogącego być nawet przyczyną śmierci.

</doc>
<doc id="953854" url="https://pl.wikipedia.org/wiki?curid=953854" title="Marmota bobak">
Marmota bobak



</doc>
<doc id="953855" url="https://pl.wikipedia.org/wiki?curid=953855" title="Divino Afflante Spiritu">
Divino Afflante Spiritu



</doc>
<doc id="953856" url="https://pl.wikipedia.org/wiki?curid=953856" title="Juliusz Łukasiewicz">
Juliusz Łukasiewicz

Juliusz Łukasiewicz (ur. 6 maja 1892 w Sokołówce, zm. 6 kwietnia 1951 w Waszyngtonie) – polski dyplomata, ambasador.
Życiorys.
Po ukończeniu gimnazjum w Żytomierzu podjął studia na Politechnice w Sankt Petersburgu, uczestniczył czynnie w działalności polskich organizacji niepodległościowych. Od 1914 roku w Polskiej Organizacji Wojskowej (POW). Po utworzeniu Polskiej Komisji Likwidacyjnej do spraw Królestwa Polskiego był sekretarzem osobistym prezesa Komisji Aleksandra Lednickiego, a następnie pierwszym sekretarzem Przedstawicielstwa Rady Regencyjnej w Moskwie, wolnomularz.
Po odzyskaniu niepodległości, w listopadzie 1918 r., wstąpił do służby dyplomatycznej II Rzeczypospolitej i w 1921 r. objął kierownictwo Wydziału Wschodniego Ministerstwa Spraw Zagranicznych, popierając projekt federacyjny Piłsudskiego. Od 1 września 1921 do 1 września 1922 r. był sekretarzem poselstwa RP w Paryżu, po czym wrócił na stanowisko naczelnika Wydziału Wschodniego MSZ. Od 16 maja do 1 sierpnia 1924 r. w składzie Delegacji RP przy Lidze Narodów, powrócił do centrali MSZ, awansując w 1925 r. na stanowisko dyrektora Departamentu Polityczno-Ekonomicznego MSZ. 12 października 1926 r. mianowany na posła RP w Rydze, misję sprawował do 23 stycznia 1929 r. Następnie do 22 maja 1931 r. dyrektor Departamentu Konsularnego. W latach 1931–1932 poseł RP w Wiedniu, w okresie 1933–1934 poseł w Moskwie, następnie od roku 1934 do 1936 ambasador polski w Moskwie (po wzajemnym podniesieniu rangi placówek do szczebla ambasad przez Polskę i ZSRR). Od 20 lipca 1936 – do 7 listopada 1939 ambasador Rzeczypospolitej w Paryżu.
W 1938 opublikował tom esejów pod tytułem "Polska jest mocarstwem".
Po ataku Niemiec na Polskę we wrześniu 1939 r. bardzo energicznie domagał się od francuskich władz cywilnych i wojskowych wypełnienia zobowiązań sojuszniczych Francji wobec Polski określonych traktatowo i potwierdzonych ratyfikowaną 4 września 1939 r. konwencją wojskową. Był zaangażowany w zaprzysiężenie Władysława Raczkiewicza na prezydenta na uchodźstwie i to on polecił gen. Sikorskiemu dowództwo nad Wojskiem Polskim we Francji. Po utworzeniu na emigracji w Paryżu rządu Władysława Sikorskiego strona francuska wymusiła dymisję Łukasiewicza z funkcji ambasadora RP. Wyjechał do Wielkiej Brytanii, niedopuszczany do służby publicznej przez otoczenie gen. Sikorskiego.
Po dymisji stał się ostrą opozycją wobec rządu Sikorskiego. Po klęsce Francji, napisał w Londynie w lipcu 1940 r. list do prezydenta Władysława Raczkiewicza, w którym zarzucał generałowi Sikorskiemu wysłanie memoriału Stefana Litauera o utworzeniu 300-tysięcznej armii polskiej u boku ZSRR, zaprzepaszczenie jednostek Armii Polskiej we Francji, utraty złota Banku Polskiego, a także objęcie dwóch stanowisk – Prezesa Rady Ministrów i Naczelnego Wodza – w wyniku czego nie mógł wykonywać obowiązków państwowych. Memoriał Łukasiewicza był główną przyczyną przejściowego kryzysu rządowego w Rządzie RP na uchodźstwie, gdy prezydent udzielił dymisji gen. Sikorskiemu z funkcji premiera, lecz następnego dnia powołał ponownie Sikorskiego na to stanowisko pod naciskiem grupy oficerów polskich oraz po nieudanej próbie powołania rządu przez Augusta Zaleskiego.
Po II wojnie światowej Łukasiewicz pozostał na emigracji. Był m.in. prezesem piłsudczykowskiej Ligi Niepodległości Polski, wiceprzewodniczącym III Rady Narodowej, wiceprezesem Instytutu Badania Spraw Międzynarodowych w Londynie (1947–1950) i działaczem Zespołu Piłsudczyków. Od grudnia 1947 r. przebywał w Stanach Zjednoczonych, próbując zjednywać sobie amerykańskich polityków. Za prezydentury Augusta Zaleskiego był wśród jego stronników. W 1950 roku wyjechał do USA ponownie, jednak nie zdołał zainteresować administracji sprawami polskimi i wiosną następnego roku informował władze emigracyjne w Londynie o porażce swojej misji. W tym okresie popadał także w depresję na skutek swojej bezsilności wobec amerykańskiej administracji, co zauważył m.in. Wacław Jędrzejewicz. Łukasiewicz miał obawiać się powrotu do Londynu, uznając swój wyjazd do USA za kompromitację. Zmarł śmiercią samobójczą ok. godziny 2:00 w nocy, powiesiwszy się w wynajmowanym mieszkaniu. Nie pozostawił listu samobójczego, co zrodziło bezpodstawne plotki o zabójstwie dokonanym przez sowieckie służby. Grób symboliczny znajduje się na cmentarzu Powązkowskim w Warszawie (kwatera 238-2-2).
Ojciec Juliusza.

</doc>
<doc id="953861" url="https://pl.wikipedia.org/wiki?curid=953861" title="Michael Richards">
Michael Richards

Michael Anthony Richards (ur. 24 lipca 1949 w Los Angeles) – amerykański aktor, scenarzysta, producent telewizyjny i komik, występował w roli Cosmo Kramera w serialu "Kroniki Seinfelda", za którą otrzymał trzy nagrody Emmy. 
W 2000 grał główną rolę w sitcomie pt. "Detektyw na tropie" ("The Michael Richards Show"). Serial otrzymał negatywne recenzje i po pierwszym sezonie zakończono jego produkcję. Richards powrócił do telewizji w 2013, występując obok Kirstie Alley w serialu komediowym pt. "Kirstie". 

</doc>
<doc id="953867" url="https://pl.wikipedia.org/wiki?curid=953867" title="Tfu">
Tfu

Tfu – drugi singel z albumu Kasi Nosowskiej pt. "Sushi".

</doc>
<doc id="953868" url="https://pl.wikipedia.org/wiki?curid=953868" title="Eusebio Sacristan">
Eusebio Sacristan



</doc>
<doc id="953875" url="https://pl.wikipedia.org/wiki?curid=953875" title="László Fogarasi">
László Fogarasi



</doc>
<doc id="953881" url="https://pl.wikipedia.org/wiki?curid=953881" title="Keskese">
Keskese

Keskese – pierwszy singel promujący album Kasi Nosowskiej pt. "Sushi".

</doc>
<doc id="953883" url="https://pl.wikipedia.org/wiki?curid=953883" title="Rahman Rezaei">
Rahman Rezaei

Rahman Rezaei (per. رحمان رضايی, ur. 20 lutego 1975 w Nurze) – piłkarz irański grający na pozycji środkowego obrońcy.
Kariera klubowa.
Rezaei piłkarską karierę rozpoczął po ukończeniu 20. roku życia. Jest wychowankiem klubu Zob Ahan Isfahan, odkrył go trener Nasser Hejazi. W barwach tego klubu zadebiutował w 1998 roku w rozgrywkach Iran Pro League. W Zob Ahan grał przez trzy sezony.
Latem 2001 odszedł do włoskiego AC Perugia. W drużynie grającej w Serie A wywalczył miejsce w wyjściowej jedenastce, a 9 grudnia, zdobywając gola w meczu z Venezia FC (2:0), stał się pierwszym Irańczykiem w historii, który strzelił bramkę w Serie A. Latem 2003 został piłkarzem drugoligowego FC Messina. W 2004 roku świętował ze swoim klubem awans do Serie A. W sezonie 2006/2007 został zawodnikiem AS Livorno Calcio.
W 2008 roku wrócił do Iranu i został zawodnikiem klubu Persepolis FC. Następnie grał w: Al Ahli Ad-Dauha, Szahin Buszehr i Paykan FC.
Kariera reprezentacyjna.
W reprezentacji Iranu Rezaei zadebiutował 22 lipca 2001 w zremisowanym 2:2 meczu z Bośnią i Hercegowiną. W 2004 roku wziął udział w Pucharze Azji i z Iranem zajął 3. miejsce. W 2006 roku został powołany przez selekcjonera Branko Ivankovicia do kadry na Mistrzostwa Świata w Niemczech, na których wystąpił we wszystkich 3 meczach grupowych: przegranych 1:3 z Meksykiem (zaliczył asystę przy golu Jahii Golmohammadiego) i 0:2 z Portugalią oraz zremisowanym 1:1 z Angolą. Z Iranem nie wyszedł z grupy. 6 kwietnia 2007 Rezaei ogłosił, że po Pucharze Azji 2007 kończy reprezentacyjną karierę.

</doc>
<doc id="953888" url="https://pl.wikipedia.org/wiki?curid=953888" title="Electrified">
Electrified

Electrified – trzeci i ostatni singel z albumu Kasi Nosowskiej pt. "Sushi". W utworze gościnnie zaśpiewał Anthony Neale. Na płycie błędnie wydrukowany tytuł "Electryfied".

</doc>
<doc id="953892" url="https://pl.wikipedia.org/wiki?curid=953892" title="Angiomyolipoma">
Angiomyolipoma



</doc>
<doc id="953893" url="https://pl.wikipedia.org/wiki?curid=953893" title="Austin Spurs">
Austin Spurs

Austin Spurs – zawodowy zespół koszykarski, z siedzibą w mieście Austin, w stanie Teksas.
Drużyna jest członkiem ligi D-League, swoje mecze rozgrywają w Austin Convention Center. Klub powstał w 2001, do 2005 r. występował pod nazwą Columbus Riverdragons, w 2005 roku zmienili nazwę na Austin Toros. Jest to tzw. klub farmerski zespołu NBA – San Antonio Spurs.
Nagrody i wyróżnienia.
All-D-League Honorable Mention Team
Uczestnicy meczu gwiazd
Zwycięzcy konkursu rzutów za 3 punkty

</doc>
<doc id="953896" url="https://pl.wikipedia.org/wiki?curid=953896" title="Gra w butelkę">
Gra w butelkę

Gra w butelkę – popularna towarzyska gra lub zabawa młodzieżowa o charakterze romantycznym lub erotycznym.
Zasady.
W grze bierze udział grupa minimum czterech osób (gra jest możliwa przy mniejszej ilości osób, ale wtedy zasadniczo jest sprzeczna ze swoją ideą), o możliwie wyrównanej proporcji płci (znaczna przewaga jednej z płci ponownie czyni grę sprzeczną z jej ideą). Uczestnicy siadają na obwodzie okręgu, naprzemiennie chłopak-dziewczyna, w którego środku umieszcza się butelkę. Pierwsza osoba, wyznaczona najczęściej przez losowanie lub wyliczanie kręci butelką, po czym musi pocałować osobę na którą wskaże szyjka butelki po jej zatrzymaniu. 
Jeśli grający nie umówią się inaczej, to zwykle przyjmuje się, że powinna być to osoba przeciwnej płci, więc gdy butelka wskaże osobę o tej samej płci, powtarza się losowanie lub całuje najbliżej siedzącą, wobec wskazania butelki, osobę o przeciwnej płci. W zależności od stopnia zżycia grupy, a także od charakteru zabawy (niewinny flirt czy też zabawa erotyczna) pocałunki przyjmują formę „cmoknięć” w policzek, usta, aż do pełnego pocałunku, także w inne części ciała. 
Odmiany.
Odmianami gry w butelkę są:
Możliwe są także kombinacje różnych zasad, w zależności od celu gry.
Ten rodzaj losowania można także wykorzystać w nieco podobnej, ale zupełnie innej młodzieżowej grze Prawda czy wyzwanie?.

</doc>
<doc id="953902" url="https://pl.wikipedia.org/wiki?curid=953902" title="Reforma kluniacka">
Reforma kluniacka

Reforma kluniacka – reformy na przełomie X i XI wieku za pontyfikatu papieża Sylwestra II, które wprowadzono najpierw w klasztorze w Cluny. Dotyczyły powrócenia do reguły św. Benedykta, czyli przestrzeganie ubóstwa, zachowanie celibatu, wypełnianie czasu modlitwą, nauką i pracą. Głoszono także hasło łac. "Pax et Treuga Dei", czyli Pokój i Rozejm Boży, który wzywał do zaprzestania wojen w czasie wielkiego postu, adwentu oraz od środy wieczorem do poniedziałku rano.
Kongregacja kluniacka zrzeszała wszystkie klasztory benedyktyńskie pod przewodnictwem Cluny, również te w Polsce.
Tło historyczne.
Chrześcijaństwo na zachodzie w X i XI wieku miało bardzo wiele problemów. Duchowieństwo było zależne od osób świeckich, gdyż te finansowały chrześcijaństwo, rozwój kościołów i zakonów itp. Bardzo powszechną praktyką była symonia (świętokupstwo), czyli kupowanie godności kościelnych. Ówcześni duchowni żyli podobnie jak stan rycerski. Wielu księży posiadało rodziny, co umożliwiało zatrzymanie zgromadzonego majątku i godności kościelnych jako dziedzicznych, oraz zajmowało się polityką lub udziałem w wojnach aniżeli sprawami Kościoła. Sylwester II nie akceptował symonii i dążył do naprawy Kościoła. Poparli go bracia z klasztoru w Cluny, którzy byli mu bezpośrednio podporządkowani. Tak narodził się ruch kluniacki.

</doc>
<doc id="953904" url="https://pl.wikipedia.org/wiki?curid=953904" title="Hyesim Chingak">
Hyesim Chingak

Hyesim Chingak, kor. 혜심진각 (ur. 1178, zm. 1234) – koreański mistrz sŏn.
Życiorys.
Pochodził z rodziny Ch'we, urodził się w okręgu Hwasun w pobliżu klasztoru Susŏn. Już w dzieciństwie pragnął zostać mnichem, lecz powstrzymywał go ciągły sprzeciw matki. Zaczął się więc kształcić w standardowym wówczas konfucjańskim kierunku. Jednak przez cały czas pilnie czytał buddyjskie sutry i śpiewał dhārani w sanskrycie. Gdy miał 24 lata zmarła jego matka i wreszcie mógł spełnić swoje marzenie.
Zaraz po spełnieniu obowiązków pogrzebowych przyjął święcenia mnisie od mistrza sŏn Chinula i wkrótce został jego najbliższym uczniem. Praktykował bardzo mocno; pewnego razu podczas wielkiej śnieżycy wszedł w samādhi i został całkowicie zasypany śniegiem. Życie uratowali mu jego towarzysze, odkopując go.
W 1208 r. Chinul miał już dostateczne zaufanie do zdolności Hyesima i odszedł na stałe odosobnienie w Kyubong am. Jednak sam Hyesim był wówczas tak niechętny prowadzeniu wspólnoty, że sam także udał się na odosobnienie na górę Chiri. Dopiero po śmierci Chinula w 1210 r. Hyesim został zmuszony królewskim rozkazem do powrotu do Susŏn sa (sa = klasztor) i pełnienia funkcji duchowego przywódcy tej wspólnoty.
Jego działalność spowodowała dalszy jej rozkwit. Prawdopodobnie wspólnota liczyła wówczas ok. 1000 członków i klasztor był w ciągłej rozbudowie. Hyesim kroczył drogą wytyczoną przez swego nauczyciela, którego czcił do końca swego życia.
Cieszył się sławą i był nauczycielem nawet osób praktykujących w pięciu scholastycznych czy też doktrynalnych szkołach. Za swojego mistrza uważali go także król i premier. Hyesim uważał, że oświecenie nie jest zależne od płci, statusu społecznego czy nawet ordynacji. Gdy kobiety pisały do niego o swoich aspiracjach związanych z praktyką sŏn i niemożności ucieczki od swoich rodzin, zachęcał je do codziennej praktyki kunganowej. Zachęcał zarówno mniszki, jak i kobiety świeckie do praktyki ze zrozumieniem, iż kobiety mogą osiągnąć oświecenie w tym życiu i naprawdę nie muszą czekać na odrodzenie się w ciele mężczyzny, jak to było w tym czasie ogólnie głoszone. Był mistrzem, który dopuszczał kobiety na letnie odosobnienia medytacyjne na dokładnie takich samych warunkach, jak i mnichów.
Pewnego dnia, gdy przebywał w Pomun sa (także związanym z osobą Chinula), napisał wiersz:
Jego największym dziełem było skompletowanie w 1226 r. pierwszego w Korei zbioru konganów "Sŏnmun yŏmsong chip".
24 ostatnie lata życia spędził w klasztorze Songgwang, w którym był mistrzem sŏn. 
Otrzymał tytuł narodowego nauczyciela (kuksa) i imię Chingam.
Linia przekazu Dharmy.
zobacz: Chinul

</doc>
<doc id="953907" url="https://pl.wikipedia.org/wiki?curid=953907" title="Marie-Louise von Franz">
Marie-Louise von Franz

Marie-Louise von Franz (ur. 4 stycznia 1915 w Monachium, zm. 17 lutego 1998 r. w Küsnacht k. Zurychu) – szwajcarska psychoanalityczka, uczennica, sekretarka i współpracownica Carla Gustava Junga.
Życie.
Marie-Louise von Franz urodziła się jako córka austriackiego barona; od roku 1918 zamieszkała w Szwajcarii – w 1932 roku otrzymała obywatelstwo szwajcarskie. Studiowała na Uniwersytecie Zuryskim, gdzie otrzymała doktorat z filologii klasycznej. Od roku 1934 współpracowała z Carlem Gustavem Jungiem – współpraca ta trwała aż do jego śmierci (1961).
Marie-Louise von Franz dała się poznać jako znawczyni problematyki alchemicznej – uzupełniła pracę Carla Gustava Junga "Mysterium Coniunctionis" interpretacją "Aurora consurgens" – opublikowanego w 1957 roku dokumentu alchemii chrześcijańskiej; ukończyła i wydała rozpoczętą przez Emmę Jung pracę "Die Graalslegende in psychologische Sicht". Przez wiele lat von Franz pracowała jako wykładowca i analityk szkolny w Instytucie Carla Gustava Junga w Zurychu. Otrzymała tytuł honorowego prezesa Centrum Badawczo-Edukacyjnego Psychologii Głębi (Forschungs- und Ausbildungszentrum für Tiefenpsychologie nach C. G. Jung und Marie-Louise von Franz).
W 1974 roku razem z kilkoma uczniami (René Malamud, Willi Obrist, Alfred Ribi, Paul Walder) powołała do życia Fundację Psychologii Jungowskiej, mającą za zadanie popieranie badań oraz rozpowszechnianie myśli jungowskiej. W należącym do Fundacji wydawnictwie publikowała serię "Jungiana".
W dziełach Marie-Louise von Franz można wyróżnić kilka wątków:
Dzieła.
W przekładzie na język polski

</doc>
<doc id="953908" url="https://pl.wikipedia.org/wiki?curid=953908" title="CRK Sport Verenigang Jong Colombia">
CRK Sport Verenigang Jong Colombia



</doc>
<doc id="953909" url="https://pl.wikipedia.org/wiki?curid=953909" title="Von Franz">
Von Franz



</doc>
<doc id="953912" url="https://pl.wikipedia.org/wiki?curid=953912" title="UniSexBlues">
UniSexBlues

UniSexBlues – czwarty solowy album Kasi Nosowskiej wydany 28 maja 2007. Album promował utwór "Era Retuszera", którego premierowe wykonanie miało miejsce na gali Fryderyków 2007. Na płycie gościnnie pojawili się Stanisław Sojka i Yumiko Ishijima. Tekst utworu "My Faith is stronger than the Hills" stanowi wiersz "My Faith is larger than the Hills" autorstwa Emily Dickinson. Płyta sprzedała się w ilości ponad 15 tysięcy egzemplarzy przez co uzyskała status złotej. Nagrania dotarły do 1. miejsca listy OLiS.

</doc>
<doc id="953913" url="https://pl.wikipedia.org/wiki?curid=953913" title="Katowice (ujednoznacznienie)">
Katowice (ujednoznacznienie)



</doc>
<doc id="953916" url="https://pl.wikipedia.org/wiki?curid=953916" title="Wykładnik adiabaty">
Wykładnik adiabaty

Wykładnik adiabaty w termodynamice – bezwymiarowa wielkość równa stosunkowi ciepła właściwego w przemianie izobarycznej do ciepła właściwego w przemianie izochorycznej. Występuje jako parametr w prawie Poissona opisującym przemianę adiabatyczną gazu doskonałego.
Wykładnik adiabaty nazywany jest również współczynnikiem w równaniu Poissona lub kappą, od nazwy greckiej litery, którą jest najczęściej oznaczany.
Zgodnie z definicją
gdzie:
Zamiast ciepła właściwego może tu być użyte ciepło molowe, ponieważ dla danej substancji różnią się one o stały czynnik.

</doc>
<doc id="953917" url="https://pl.wikipedia.org/wiki?curid=953917" title="SV Robinhood">
SV Robinhood

Sport Verenigang Robinhood - surinamski klub piłkarski z siedzibą w mieście Paramaribo, stolicy państwa.
Historia.
Klub założony został 6 lutego 1945 roku i gra obecnie w pierwszej lidze surinamskiej (SVB-hoofdklasse). W 2007 roku w kadrze drużyny znajdują się następujący piłkarze (wszyscy z Surinamu): bramkarz Harold Blokland, obrońca Malcolm Weibolt, pomocnicy Franz Dijksteel, Rouche Emanuelson, Orlando Grootfaam, Ferdinand Jap A Joe i Murphy Kemble oraz napastnicy Gordon Kinsaini i Dwight Panka.

</doc>
<doc id="953918" url="https://pl.wikipedia.org/wiki?curid=953918" title="Alpay Özalan">
Alpay Özalan

Fehmi Alpay Özalan (ur. 29 maja 1973 w Izmirze) – turecki piłkarz występujący na pozycji obrońcy w 1. FC Köln.
Kariera.
Alpay Özalan zaczynał karierę w 1992 roku w klubie Altay S.K. Po roku przeszedł do czołowego zespołu w kraju - Beşiktaşu JK. Tu grał długie 6 lat, po czym przeszedł do Fenerbahçe SK. Przez rok występów w Fenerbache potwierdził, że jest dobrym zawodnikiem, w efekcie czego wyjechał do Anglii, do Aston Villa F.C. W Premiership przez 3 lata rozegrał tylko 52 mecze, po czym wyjechał aż do Azji, do koreańskiego Incheon United. Wytrzymał tu rok i wyruszył na podbój Japonii do klubu Urawa Reds Diamonds. Po 13 występach zdecydował się powrócić do Europy, tyle że tym razem zdecydował się na grę dla 1. FC Köln. I mimo spadku do II ligi i wielu ofert z innych zespołów Turek wciąż jest wierny dotychczasowym barowm.
W reprezentacji Turcji Alpay debiutował w 1995 r. i grał w niej aż do 2005 r. W ciągu tych 10 lat zdołał rozegrać 98 mecze i 4 razy trafił do siatki.

</doc>
<doc id="953922" url="https://pl.wikipedia.org/wiki?curid=953922" title="Alpay Ozalan">
Alpay Ozalan



</doc>
<doc id="953923" url="https://pl.wikipedia.org/wiki?curid=953923" title="Sosifanes z Syrakuz">
Sosifanes z Syrakuz

Sosifanes z Syrakuz (ur. 306/5 p.n.e. w Atenach) – grecki poeta i tragediopisarz działający w III wieku p.n.e. Wystawił 73 tragedie i odniósł 7 zwycięstw. Większość jego dzieł zaginęła, zachowały się nieliczne fragmenty i tytuł jednej z tragedii - "Meleagros".

</doc>
<doc id="953926" url="https://pl.wikipedia.org/wiki?curid=953926" title="Velodromo de la Bonanova">
Velodromo de la Bonanova

Velodromo de la Bonanova – 

</doc>
<doc id="953930" url="https://pl.wikipedia.org/wiki?curid=953930" title="Herakliusz II">
Herakliusz II

Herakliusz II (ur. 7 listopada 1720 w Telawi, zm. 1 stycznia 1798 tamże) – gruziński król rządzący Kachetią w latach 1744-1762, oraz Kartlią i Kachetią w latach 1762-1798. Pochodził z dynastii Bagratydów. 
Urodził się jako syn Tejmuraza II, króla Kachetii, i jego żony - Tamary, córki Wachtanga VI, króla Kartlii. W czasie jego dzieciństwa i młodości Kachetia była okupowana przez Turków оttomańskich. Potem zostali oni wygnani z Gruzji przez Nadera, szacha Iranu, podczas jego dwóch zwycięskich kampanii w 1734 i 1735. W 1783 Herakliusz przyjął na mocy traktatu gieorgijewskiego protektorat Rosji.
Małżeństwa i potomstwo.
Herakliusz był żonaty trzy razy. Po raz pierwszy w 1738 poślubił księżniczkę Ketewan Orbeliani (zm. 1750), ale już w 1744 rozwiódł się z nią. Rok później ożenił się z księżniczką Anną Abaszydze (1730-1749). Po jej śmierci, Herakliusz poślubił Daredżan Dadiani (1738-1807). Herakliusz miał 13 synów i 10 córek.

</doc>
<doc id="953932" url="https://pl.wikipedia.org/wiki?curid=953932" title="Wojciech Zieliński (aktor)">
Wojciech Zieliński (aktor)

Wojciech Zieliński (ur. 23 kwietnia 1979 w Łodzi) – polski aktor.
Życiorys.
Ukończył technikum geodezyjne. W 2004 roku ukończył studia na wydziale aktorskim PWSTiTV w Łodzi. W tym samym roku został nagrodzony za dwie role sceniczne: Irwina w "Tajemnej ekstazie" i tytułową kreację w spektaklu "Géza – dzieciak". Na XXII Festiwalu Szkół Teatralnych w Łodzi otrzymał Grand Prix, Nagrodę Publiczności, nagrodę ZASP-u, wyróżnienie łódzkich mediów, Nagrodę Jana Machulskiego oraz nagrodę honorową gazety festiwalowej „Tupot”. Od 2005 jest aktorem w Teatrze Studio w Warszawie.
Karierę aktorską rozpoczynał od epizodu w obrazie "Dotknij mnie" Anny Jadowskiej i Ewy Stankiewicz. Wcielił się tam w Wojtka, studenta Filmówki dorabiającego w telesprzedaży. Potem była rola Darka Leśniaka „Dahomeja” w serialu "Oficer". Pojawił się również jako Kalafior w filmie "Z odzysku" Sławomira Fabickiego. Rok 2007 przyniósł mu rolę Arkadiusza Cyganika „Cygi” w "Świadku koronnym" oraz serialu "Odwróceni;" potrafił zwrócić na siebie uwagę jako kierowca i ochroniarz „Blachy”, granego przez Roberta Więckiewicza. Od 2021 roku gra główną rolę w serialu "Komisarz Mama" jako podkomisarz Piotr Żeromski.

</doc>
<doc id="953935" url="https://pl.wikipedia.org/wiki?curid=953935" title="Kapliczka na Winnicy w Zielonej Górze">
Kapliczka na Winnicy w Zielonej Górze

Kaplica pw. Narodzenia Najświętszej Marii Panny w Zielonej Górze – tzw. Kaplica na Winnicy, należąca do parafii Podwyższenia Krzyża Świętego w Zielonej Górze, dekanatu Zielona Góra – Podwyższenia Krzyża Świętego, diecezji zielonogórsko-gorzowskiej, metropolii szczecińsko-kamieńskiej, zlokalizowany w Zielonej Górze, w powiecie zielonogórskim, w województwie lubuskim. Mieści się przy ul. Aliny 17.
Historia.
Wzniesiona w Zielonej Górze po 1314 roku jako wotum za opiekę nad mieszkańcami Zielonej Góry, którzy przeżyli epidemię dżumy. Jej ofiarą padło siedemset osób, a ci, którym udało się opuścić miasto (ok. 100 osób), schronili się na wzgórzach po południowej stronie miasta, gdzie wśród winnic przeczekali zarazę. W dowód wdzięczności za ocalenie wkrótce potem z pozbieranych kamieni polnych wystawiono na tym wzgórzu kaplicę maryjną.
Pierwsza kaplica była wzniesiona z drewna na kamiennych fundamentach, w XV wieku zastąpiono ją budowlą murowaną z kamienia. W latach 70. XIX wieku obiekt był własnością zielonogórskiego winiarza, który po przebudowaniu kaplicy prowadził w niej wyszynk wina.
Funkcję sakralną przywrócono w 1947 roku. Po wojnie kaplicę remontowano w 1947 i 1951 roku. Kiedyś położona na wzgórzu wśród winnic, dziś kaplica ukryta jest wśród zabudowy mieszkalnej w cieniu współczesnego kościoła pw. Podwyższenia Krzyża Świętego. Obecnie jest też miejscem celebracji przedsoborowej mszy św. po łacinie tzw. mszy trydenckiej. Ze szczytu wzgórza w pobliżu kaplicy można podziwiać widoki na zalesione stoki Wału Zielonogórskiego oraz pradolinę Czarnej Strugi i Śląskiej Ochli.

</doc>
<doc id="953942" url="https://pl.wikipedia.org/wiki?curid=953942" title="Podlesie (Żywiec)">
Podlesie (Żywiec)

Podlesie – dzielnica Żywca położona w zachodniej części miasta, rozciągająca się wzdłuż prawego brzegu potoku Żarnówka.
Historia.
Podlesie powstało jako przysiółek wsi Pietrzykowice, położony na granicy z miastem Żywiec. Utworzony został w wyniku powiększania się granic miejscowości związanego ze wzrostem liczby ludności i powstawanem nowych budynków, w szczególności w latach 1900-1939.
Pierwszy fragment Podlesia pomiędzy ulicą Wesołą a skrzyżowaniem ulic Podlesie i Wietrznej przyłączono do Żywca w 1952. 
Po 1956 doszło do dalszego rozszerzenia zabudowy Pietrzykowic, w szczególności w kierunku granic z miastem. Doprowadziło to do rozwoju Podlesia, czyniąc z niego osobną jednostkę urbanistyczną stanowiącą przedmieście o zwartej zabudowie, związane gospodarczo i kulturalnie z Żywcem. 
Pozostała część Podlesia o powierzchni 97,43 ha została włączona w granice miasta 1 stycznia 2001.
Komunikacja.
Transport drogowy.
Główne ciągi komunikacyjne Podlesia to:
Komunikacja miejska i lokalna.
Na terenie dzielnicy znajdują się 3 przystanki komunikacji miejskiej. Zatrzymują się na nich linie 6, 9, 11 i 18.
Religia.
Miejscowi wierni kościoła rzymskokatolickiego przynależą do parafii św. Floriana w Żywcu-Zabłociu (od ul. Wesołej do ul. Wietrznej) i parafii Najświętszego Serca Pana Jezusa w Pietrzykowicach (od ul. Wietrznej do granic dzielnicy).
Szkoła Podstawowa w Podlesiu.
Pierwsza dwuklasowa szkoła wiejska w Podlesiu została otwarta 28 lutego 1952 roku przy obecnej ulicy Podlesie. Początkowo zajęcia dla czterech oddziałów szkolnych na dwie zmiany przez dwóch nauczycieli. Po zakończeniu czwartej klasy naukę kontynuowano w szkole w Pietrzykowicach. W kolejnych latach wraz ze wzrostem liczby uczniów dodatkową salę lekcyjną urządzono w pomieszczeniu wynajętym w prywatnym domu należącym do państwa Kozak.
W 1966 rejon szkoły został powiększony o osiedle Kabaty i fragment ulicy Wesołej w dzielnicy Zabłocie, a także o część Pietrzykowic. W związku z tym powołano Społeczny Komitet Rozbudowy Szkoły. Prace rozpoczęto jednak dopiero w 1969. Postanowiono o budowie nowej szkoły, a stary budynek wyburzono w 1972. Do otwarcia nowej siedziby doszło 31 sierpnia 1972. Obiekt mieścił 4 sale lekcyjne, kancelarię, pokój nauczycielski, bibliotekę, świetlicę, kuchnię, tymczasową salę gimnastyczną, toalety oraz kotłownię. Od roku szkolnego 1974/1975 zajęcia prowadzono na jedną zmianę.
W kolejnych latach szkoła była doposażana i modernizowana. W 1986 otwarto asfaltowe boisko.
Na przełomie lat 1993-1994 rozpoczęto rozbudowę szkoły o nowe sale lekcyjne oraz docelową salę gimnastyczną, ukończoną w 2001. Po włączeniu całego Podlesia w granice miasta Żywiec, 21 lutego 2002 Szkoła Podstawowa w Podlesiu została przemianowana na Szkołę Podstawową nr 9 w Żywcu oraz przyjęto jej logo.
W budynku przy ul. Podlesie placówka działała do września 2017, kiedy to została przeniesiona do dzielnicy Zabłocie, do dawnej siedziby zlikwidowanego Gimnazjum nr 1 przy ul. Dworcowej. W dotychczas zajmowanym przez nią obiekcie na Podlesiu w 2020 działalność rozpoczęła Niepubliczna Szkoła Mistrzostwa Sportowego.

</doc>
<doc id="953957" url="https://pl.wikipedia.org/wiki?curid=953957" title="MC Wspyszkin">
MC Wspyszkin

MC Vspishkin (właśc. Władimir Aleksandrowicz Turkow, Владимир Александрович Турков) (ur. 31 października 1936 w Moskwie - zm. 14 listopada 2011 w Sankt Petersburgu) – rosyjski wykonawca muzyki dance DJ i showman, jeden z najstarszych DJ świata. Sławę zdobył współpracą z DJ Aligator przy singlu "Davaj Davaj". Jesienią 2006 roku wydał swoją debiutancką płytę "I'm a Superman". Jej sukces zachęcił rosyjskiego muzyka do nagrania drugiej płyty, która ukazała się 27 maja 2007 roku. Nosi ona tytuł "I'm back".

</doc>
<doc id="953964" url="https://pl.wikipedia.org/wiki?curid=953964" title="Vabank (zespół muzyczny)">
Vabank (zespół muzyczny)

Vabank – grupa muzyczna nurtu polskiej muzyki tanecznej (disco polo). Powstała we wrześniu 1994 w Białymstoku. Założyli ją Krzysztof Chiliński, Jerzy Szymczyk i Edward Owczarczuk.
W 2009 zespół został reaktywowany z głównym wokalistą Krzysztofem i nowymi członkami zespołu pod nową nazwą zespołu Wabank.
Dyskografia:
Najpopularniejsze przeboje grupy Vabank:

</doc>
<doc id="953965" url="https://pl.wikipedia.org/wiki?curid=953965" title="Epizod depresyjny">
Epizod depresyjny



</doc>
<doc id="953969" url="https://pl.wikipedia.org/wiki?curid=953969" title="Jurajski Park Narodowy">
Jurajski Park Narodowy



</doc>
<doc id="953973" url="https://pl.wikipedia.org/wiki?curid=953973" title="Kostrzyński Klub Piłkarski Celuloza Kostrzyn nad Odrą">
Kostrzyński Klub Piłkarski Celuloza Kostrzyn nad Odrą



</doc>
<doc id="953975" url="https://pl.wikipedia.org/wiki?curid=953975" title="Kilka historii na ten sam temat">
Kilka historii na ten sam temat

Kilka historii na ten sam temat – album Ani Dąbrowskiej wydany w 2006 roku. Nagrania dotarły do 1. miejsca listy OLiS.
Ogólne informacje.
To druga z kolei płyta Ani Dąbrowskiej. Została wyprodukowana przez Bogdana Kondrackiego i muzycznie stanowiła połączenie popu i soulu. Inspirowana była stylistyką retro i nawiązywała do polskiej muzyki popularnej lat 60. i 70. XX wieku, co podkreślał także image wokalistki. Płyta była bardziej spójna i akustyczna w porównaniu do debiutanckiego albumu. Album promowały trzy single, z których największy sukces osiągnęły piosenki „Trudno mi się przyznać” i „Czekam...”.
Płyta okazała się dużym sukcesem komercyjnym (przez 34 tygodnie utrzymywała się na liście bestsellerów w Polsce). Dwa miesiące po premierze uzyskała status platynowej. Dzięki wysokiej sprzedaży znalazła się w czołówce najlepiej sprzedających się płyt roku 2006 i zajęła czwarte miejsce podczas koncertu TOP festiwalu TOPtrendy 2007. Album został również uhonorowany Fryderykiem.
Oprócz kompaktowej, ukazała się także limitowana winylowa wersja albumu, wydana w ilości 250 sztuk przez Jazzboy Records, zawierająca bonusowy utwór. W 2007 roku ukazała się dwupłytowa reedycja albumu. Na dodatkowym krążku znalazły się niepublikowane utwory, duety, nagrania koncertowe oraz zdjęcia i materiał wideo.

</doc>
<doc id="953977" url="https://pl.wikipedia.org/wiki?curid=953977" title="Nowohuckie Centrum Kultury">
Nowohuckie Centrum Kultury

Nowohuckie Centrum Kultury (NCK) – samorządowa instytucja kultury znajdująca się w Krakowie w dzielnicy XVIII przy al. Jana Pawła II 232 w Nowej Hucie, w pobliżu Placu Centralnego. 
Historia.
Budowę Centrum rozpoczęto na początku lat siedemdziesiątych na miejscu wcześniej planowanego tam teatru. Budynek, ukończony i oddany do użytku w 1983 roku, powstał pod kierunkiem architektonicznym Zbigniewa Pawelskiego.
W ramach Centrum działa m.in. Zespół Pieśni i Tańca Nowa Huta, Zespół Góralski Hamernik, Krakowskie Centrum Choreograficzne, Grupa Wokół Centrum, Teatr Ab Intra, a także kilkanaście innych zespołów, reprezentujących szeroki wachlarz aktywności tanecznych i artystycznych.
NCK dysponuje jedną z największych w Krakowie scen teatralnych, na której gości najlepsze oraz najbardziej znane w Polsce i na świecie spektakle teatralne, muzyczne, taneczne, baletowe oraz kabaretowe, które są adresowane do widzów każdej grupy wiekowej i prezentują różnorodne formy wyrazu scenicznego.
NCK jest także producentem cyklicznych imprez o charakterze festiwalowym, które zagościły na dobre w kalendarzu imprez kulturalnych w Krakowie i niezmiennie cieszą się dużą popularnością wśród publiczności: Festiwal Teatrów dla Dzieci, BalletOFFFestival, Festiwal Tańca Współczesnego SPACER, Festiwal Piosenki Dziecięcej KOLOROWE NUTKI, a także Nowohucki Festiwal Sztuki.
Instytucja prowadzi ponadto bogatą działalność wystawienniczą w czterech galeriach, znajdujących się na jej terenie, prezentując pracę wybitnych polskich artystów. Regularnie zmieniające się wystawy pozwalają na obcowanie ze sztuką w jej cudownej wielowymiarowości form i wielobarwności konwencji artystycznych. W październiku 2016 roku Centrum otworzyło pierwszą stałą Galerię Zdzisława Beksińskiego w Krakowie, dysponując kolekcją przekazaną w depozyt przez Annę i Piotra Dmochowskich, liczącą 250 prac mistrza (50 obrazów, 100 rysunków, 100 fotografii). W ciągu pierwszego miesiąca funkcjonowania Galerii wystawę odwiedziło 22 tys. widzów.
Dzięki swoim możliwościom lokalowym – sale taneczne, baletowe i konferencyjne, sala teatralna z widownią dla sześciuset widzów, sala kameralna, pracownie tematyczne itp. Centrum jest również bardzo często gospodarzem zewnętrznych – krajowych i międzynarodowych – imprez: sympozjów, kongresów, targów i wystaw kolekcjonerskich.
W ciągu roku Nowohuckie Centrum Kultury odwiedza ponad pół miliona osób.
Galeria Jerzego Dudy-Gracza.
Jerzy Duda-Gracz zmarł w 2004 roku. Po jego śmierci planowano otwarcie galerii w której miały być eksponowane obrazy będące w posiadaniu rodziny malarza. Pierwsze rozmowy prowadzono w 2011 roku planując ulokowanie ekspozycji w zabytkowym Zajeździe pod św. Benedyktem na Podgórzu. Jednak nie udało się osiągnąć porozumienia pomiędzy przedstawicielami miasta i rodziny.
W październiku 2015 roku w Nowohuckim Centrum Kultury została zorganizowana retrospektywna wystawa twórczości Jerzego Dudy-Gracza. Zaprezentowano na niej 84 prace z lat 1967-2004 udostępnione przez Fundację Conspero. Kuratorką wystawy była Joanna Gościej-Lewińska.
W kwietniu 2018 roku prezydent Krakowa Jacek Majchrowski podpisał umowę z Agatą Duda-Gracz na podstawie której w NCK powstała Galeria obrazów Jerzego Dudy-Gracza. Otwarcie galerii miało miejsce 21 stycznia 2020 roku z udziałem żony Wilmy, córki Agaty i prezydenta J. Majchrowskiego. Mieści się ona obok działającej wcześniej galerii pac Zdzisława Beksińskiego. Na powierzchni 210 m² umieszczono 100 prac artysty z liczącej 300 egzemplarzy kolekcji będącej w posiadaniu żony i córki. Obrazy będą sukcesywnie wymieniane, a umowa na prezentację w tym miejscu została podpisana na 20 lat. Kuratorką wystawy jest Joanna Gościej-Lewińska.

</doc>
<doc id="953980" url="https://pl.wikipedia.org/wiki?curid=953980" title="Państwowy Zasób Kadrowy">
Państwowy Zasób Kadrowy



</doc>
<doc id="953981" url="https://pl.wikipedia.org/wiki?curid=953981" title="Wewnętrzna delta Nigru">
Wewnętrzna delta Nigru



</doc>
<doc id="953985" url="https://pl.wikipedia.org/wiki?curid=953985" title="Hyŏnik">
Hyŏnik

Hyŏnik (현욱/玄昱, także Hyŏnuk) (ur. 787, zm. 15 listopada 869) – koreański mistrz sŏn.
Życiorys.
Został mnichem w 808 r. W latach 824–837 przebywał w Chinach, gdzie studiował chan. Jego mistrzem był Zhangjing Huaihui.
Po powrocie do kraju przebywał przez jakiś czas w klasztorze Silsang na górze Chiri. Prawdopodobnie nawet prowadził ten jedyny wówczas klasztor sŏn w Silli po śmierci mistrza sŏn Hongch'ŏka, gdy król Silli poprosił go o to. Tę tezę uprawomocnia fakt, że czterech królów Silli: Minae (pan. 838–839), Sinmu (pan. 838), Munsong (pan. 839–857) i Honan (pan. 857–861) zostało jego uczniami i był on ciągle zapraszany na dwór królewski.
Pewnego dnia ktoś go zapytał: "Co to jest sŏn a co to jest dao"?. Hyŏnik odparł "To, co ma nazwę nie jest wielkim Dao. To, co jest dobre lub złe nie jest sŏnem. Jeśli chcesz to zrozumieć, jest to tak jakbyś chciał zatrzymać dziecko pragnące żółtego papieru".
Po jakimś czasie przeniósł się na żądanie króla Kyŏngmuna z klasztoru Silsang do klasztoru Kodal na górze Hyemok (obecnie Yŏju w prowincji Kyŏnggi). 
Zgodnie ze swoją wcześniejszą zapowiedzią zmarł 15 listopada 869 r.
Jego uczeń Chingyŏng Simhŭi założył w 897 r. szkołę sŏn na górze Pongnim, jedną z dziewięciu górskich szkół sŏn.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="953986" url="https://pl.wikipedia.org/wiki?curid=953986" title="Wewnętrzna Delta Nigru">
Wewnętrzna Delta Nigru



</doc>
<doc id="953987" url="https://pl.wikipedia.org/wiki?curid=953987" title="Agnieszka Wolny-Hamkało">
Agnieszka Wolny-Hamkało

Agnieszka Wolny-Hamkało (ur. 1979 we Wrocławiu) – polska poetka, krytyczka literacka, pisarka i publicystka.
Opublikowała powieści "Zaćmienie" (Czarne 2013), "41 utonięć" (Iskry 2015), "Moja córka komunistka" (W.A.B. 2018). Wydała także tom szkiców "Inicjał z offu" (Iskry 2013), poemat "Nikt nas nie upomni" (Hokus-Pokus 2016) oraz dziewięć tomów poezji: "Mocno poszukiwana" (1999), "Lonty" (2001), "Gospel" (2004), "Ani mi się śni" (2005), "Spamy miłosne" (2007), "nikon i leica" (2010), "Borderline" (2013), "Występy gościnne" (2014), "Panama smile" (2017). Jest także autorką dwóch książek dla dzieci: "Nochal czarodziej" (2007) (il. Antoni Wajda), "Rzecz o tym, jak paw wpadł w staw" (2011) (il. Józef Wilkoń) oraz redaktorką pięciu antologii opowiadań. Autorka sztuk teatralnych m.in. "Dzień dobry, wszyscy umrzemy" („Dialog”, październik 2015), i "Nad rzeką, której nie było" (premiera w Teatrze Kubuś w Kielcach 26 maja 2018). W listopadzie 2016 Joanna Kaczmarek wyreżyserowała "Dzień dobry, wszyscy umrzemy" w ramach cyklu Teatroteka.
Życiorys.
Felietonistka „Przeglądu” i „Rymsa”. Jej wiersze przełożono na piętnaście obcych języków. Nominowana do Nagrody Literackiej Gdynia, Nagrody Mediów Publicznych Cogito i Nagrody Polskiej Sekcji IBBY (otrzymała wyróżnienie IBBY za książkę „Nikt nas nie upomni”). Laureatka nagrody Stowarzyszenia Pisarzy Polskich. Kuratorka literacka Międzynarodowego Festiwalu Opowiadania. Współpracowała m.in. z „Gazetą Wyborczą”, „Przekrojem”, „Bluszczem” i portalem Polskiego Radia. Prowadziła programy poświęcone książkom w TVP1 (Hurtownia książek 2009–2011) i w TVP Kultura. W 2008 przewodnicząca jury XIV edycji Ogólnopolskiego Konkursu Poetyckiego im. Jacka Bierezina. Autorka performance, wystawianych m.in. w CSW, łódzkiej galerii Manhattan, wrocławskiej galerii Entropia czy bydgoskim „Mózgu”. Wicenaczelna literackiego magazynu „Chimera”, członkini zespołu programowego Międzynarodowego Festiwalu Opowiadania, redaktorka Laboratorium Opowieści. Stypendystka "Literarisches Colloquium Berlin" (2018).
Mieszka we Wrocławiu. Jej mężem jest polski poeta i krytyk literacki Marcin Hamkało.

</doc>
<doc id="953991" url="https://pl.wikipedia.org/wiki?curid=953991" title="Zaburzenie stresowe pourazowe">
Zaburzenie stresowe pourazowe



</doc>
<doc id="953993" url="https://pl.wikipedia.org/wiki?curid=953993" title="Season of Mist">
Season of Mist

Season of Mist – francuska wytwórnia płytowa, mająca również filię w Stanach Zjednoczonych. Season of Mist współpracuje z amerykańską filią EMI Music, która zapewnia dystrybucję wydawnictw wytwórni na terenie Stanów Zjednoczonych.
Nakładem wytwórni ukazały się albumy między innymi takich wykonawców jak: Aborym, Disperse, Arcturus, Cannabis Corpse, Carpathian Forest, Cynic, Eths, Finntroll, Gorgoroth, Mayhem, Morbid Angel, Rotting Christ, Samael, Solefald, The Gathering, The Old Dead Tree, Virus, Within Temptation, czy polski Yattering.

</doc>
<doc id="953996" url="https://pl.wikipedia.org/wiki?curid=953996" title="Amnezja">
Amnezja



</doc>
<doc id="953997" url="https://pl.wikipedia.org/wiki?curid=953997" title="Grzechotnik rogaty">
Grzechotnik rogaty

Grzechotnik rogaty ("Crotalus cerastes") – północnoamerykański gatunek jadowitego węża z podrodziny grzechotników w rodzinie żmijowatych. 
Zasięg występowania.
Występuje w zachodnich Stanach Zjednoczonych i Meksyku. Jego siedzibą są piaszczyste i skalisto-piaszczyste tereny pustynne i półpustynne. 
Charakterystyka.
Ten niewielki wąż ma krępe ciało, pokryte dużymi łuskami z kilem. Jego głowa jest szeroka, nad oczami znajdują się wyrostki przypominające rogi. Ciało ma barwę piaskową w ciemniejsze plamki. Grzechotnik ten ukrywa się pod krzewami, w norach gryzoni albo zakopuje się w piasku. Jest ciepłolubny, chętnie wygrzewa się na słońcu. Zimą ukrywa się głęboko w norze, gdzie zimują niekiedy setki tych gadów. Grzechotnik rogaty jest terytorialny, całe życie spędza w swoim rewirze. Samice niekiedy walczą ze sobą, splatają się starając przygnieść rywalkę do ziemi. Wąż ten przede wszystkim używa grzechotki, by ostrzec o swojej obecności. Nie jest agresywny, unika kontaktów z końmi, bydłem i jeleniowatych, gdyż zwierzęta te rozdeptują grzechotniki rogate, by uniknąć ugryzienia.

</doc>
<doc id="954000" url="https://pl.wikipedia.org/wiki?curid=954000" title="Miejski Klub Sportowy Świt Nowy Dwór Mazowiecki">
Miejski Klub Sportowy Świt Nowy Dwór Mazowiecki



</doc>
<doc id="954007" url="https://pl.wikipedia.org/wiki?curid=954007" title="Ignacy Karpowicz">
Ignacy Karpowicz

Ignacy Karpowicz (ur. w 1976 w Białymstoku) – polski pisarz, prozaik, tłumacz literacki, laureat Paszportu „Polityki” (2011) za powieść "Balladyny i romanse" (2010).
Życiorys.
Pierwsze lata życia spędził we wsi Słuczanka, następnie wraz z rodzicami przeprowadził się do Białegostoku. Ukończył I Liceum Ogólnokształcące im. Adama Mickiewicza w Białymstoku. Studiował na Międzywydziałowych Indywidualnych Studiach Humanistycznych na Uniwersytecie Warszawskim. Zajmował się głównie iberystyką i afrykanistyką.
W 2006 Wydawnictwo Czarne wydało jego debiutancką powieść "Niehalo", za którą został nominowany do Paszportów Polityki. W 2007 ukazała się jego druga powieść "Cud". Powieść "Gesty" została w 2009 finalistką Nagrody Literackiej „Nike”. W październiku 2010 nakładem Wydawnictwa Literackiego ukazała się kolejna jego powieść zatytułowana "Balladyny i romanse", która była finalistką Nagrody Literackiej „Nike” 2011 oraz przyniosła mu Paszport Polityki 2010. Jego powieść "Ości" była finalistką Nagrody Literackiej Nike 2014 oraz otrzymała nagrodę w plebiscycie czytelników. Powieść "Sońka" została finalistką Nagrody Literackiej Nike 2015.
Tłumaczy literaturę piękną z języka angielskiego, hiszpańskiego i amharskiego.

</doc>
<doc id="954008" url="https://pl.wikipedia.org/wiki?curid=954008" title="Okunkowo">
Okunkowo

Okunkowo – jezioro wytopiskowe w Polsce położone w województwie pomorskim, w powiecie kartuskim, w gminie Kartuzy na Pojezierzu Kaszubskim ("Kartuski Obszar Chronionego Krajobrazu") przy turystycznym szlaku Kartuskim. Jezioro znajduje się na obszarze wsi Mezowo.
Ogólna powierzchnia: 8,64 ha

</doc>
<doc id="954009" url="https://pl.wikipedia.org/wiki?curid=954009" title="DJ Buhh">
DJ Buhh



</doc>
<doc id="954011" url="https://pl.wikipedia.org/wiki?curid=954011" title="Zaburzenie hipochondryczne">
Zaburzenie hipochondryczne



</doc>
<doc id="954013" url="https://pl.wikipedia.org/wiki?curid=954013" title="Zalew Nowohucki">
Zalew Nowohucki

Zalew Nowohucki – sztuczny zbiornik wodny oraz otaczający go park znajdują się w starej części Nowej Huty, w obecnej dzielnicy XVI. Zajmują teren pomiędzy al. Solidarności od południa, ul. Bulwarową od zachodu, OSiR „Krakowianka” od północy, a od wschodu granicą jest rzeka Dłubnia, która zasila zbiornik.
Charakterystyka i położenie.
Park i zalew, projektu A. Ścigalskiego, oddano do użytku w 1957 roku, jako jeden z obiektów rekreacyjnych Nowej Huty. Zbudowano je na obszarze dwukilometrowej zielonej strefy ochronnej, oddzielającej kombinat metalurgiczny od osiedli mieszkaniowych Nowej Huty. Zajmują obszar ok. 17 ha, w tym powierzchnia samego akwenu to ponad 7 ha.
Na wschód od Zalewu, po drugiej stronie Dłubni znajdują się zabudowania dawnej wsi Krzesławice, w tym kilka starych zabytkowych chałup oraz dworek Jana Matejki i drewniany kościół św. Jana Chrzciciela.
Od roku 2005 teren Zalewu Nowohuckiego poddawany jest rewitalizacji i przebudowie według projektu arch. Piotra Orzeszek z krakowskiego biura projektowego Stvosh.
Rekreacja.
W latach 50. i 60. zalew służył jako miejsce wypoczynku, pikników rodzinnych, imprez sportowych i koncertów. Znajdował się na nim niewielki pomost, można było pływać kajakami i rowerami wodnymi. Potem teren ten długo stał zaniedbany. Dopiero w początkach XXI wieku zaczęto zalew i jego okolice na nowo zagospodarowywać. Odmulono dno zbiornika, utwardzono brzegi. Odnowiono alejki, postawiono nowe ławki, wokół zalewu zainstalowano oświetlenie. Zbudowano boiska do koszykówki, siatkówki plażowej, kort tenisowy, dla najmłodszych zbudowano plac zabaw, usypano z piasku sztuczną plażę. Nad Zalewem znajduje się „Dom Wędkarza” a miłośnicy wędkarstwa mogą oddawać się swojej pasji czy to rekreacyjnie, czy też sportowo, gdyż akwen jest zarybiany i odbywają się na nim zawody wędkarskie.
Obok Zalewu znajduje się kompleks sportowy Ośrodka Sportu i Rekreacji „Krakowianka” gdzie znajdują się baseny, brodziki, kryte boisko ze sztuczną nawierzchnią. Wszystko to stanowi największy kompleks rekreacyjno-wypoczynkowy w Nowej Hucie a gmina planuje także budowę przystani, amfiteatru, restauracji na wodzie, ma wydać na nie 5 mln złotych oraz 500 tys. euro z funduszy unijnych.
W 2015 rozegrano tu XXX Mistrzostwa Polski Kobiet w Wędkarstwie Spławikowym. W 2020 oddano do użytku tężnię, plażę, plac zabaw dla dzieci.
Fauna.
Na Zalewie żyje lub przebywa okresowo kilka gatunków ptaków wodnych m.in.: łabędź niemy, kaczka krzyżówka, łyska, rybitwy, perkoz dwuczuby, kormoran zwyczajny a na znajdującej się na nim niewielkiej wyspie, przez mieszkańców zwanej „Małpim Gajem”, są ich miejsca lęgowe.

</doc>
<doc id="954015" url="https://pl.wikipedia.org/wiki?curid=954015" title="Weno">
Weno

Weno – miasto w Sfederowanych Stanach Mikronezji, leżące na wyspie o tej samej nazwie. W 2008 roku miasto liczyło ok 12 tys. mieszkańców. Weno jest stolicą stanu Chuuk. Na wyspie znajduje się lotnisko, Port Lotniczy Chuuk. Weno jest największym miastem Mikronezji.

</doc>
<doc id="954016" url="https://pl.wikipedia.org/wiki?curid=954016" title="Szczuczno (jezioro na Pojezierzu Kaszubskim)">
Szczuczno (jezioro na Pojezierzu Kaszubskim)

 
Szczuczno (kaszb. "Jezoro Szczëczno") – jezioro wytopiskowe w woj. pomorskim, w pow. kartuskim, w gminie Kartuzy, leżące na terenie Pojezierza Kaszubskiego ("Kartuski Obszar Chronionego Krajobrazu") przy turystycznym szlaku Kartuskim. Jezioro znajduje się na obszarze wsi Mezowo.
Dane morfometryczne.
Powierzchnia zwierciadła wody według różnych źródeł wynosi od 6,2 ha do 7,06 ha.
Zwierciadło wody położone jest na wysokości 165 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Szczuczno". W różnych publikacjach i na mapach topograficznych jezioro to występuje pod nazwą "Szczyczno".

</doc>
<doc id="954020" url="https://pl.wikipedia.org/wiki?curid=954020" title="Regenboogstadion">
Regenboogstadion

Regenboogstadion – stadion piłkarski, położony w mieście Waregem, Belgia. Swoje mecze na tym obiekcie rozgrywa zespół SV Zulte-Waregem. Jego pojemność wynosi 8500 miejsc.

</doc>
<doc id="954025" url="https://pl.wikipedia.org/wiki?curid=954025" title="Tol">
Tol

Tol – miasto i wyspa w Sfederowanych Stanach Mikronezji (stan Chuuk); 5 tys. mieszkańców (2008). Najwyższym wzniesieniem stanu Chuuk jest Winipot (443 m n.p.m.) znajdujący się na tej wyspie.

</doc>
<doc id="954027" url="https://pl.wikipedia.org/wiki?curid=954027" title="Głęboki sen">
Głęboki sen

Głęboki sen (ang. "The Big Sleep") – powieść amerykańskiego pisarza Raymonda Chandlera, opublikowana w 1939 (pierwsze polskie wydanie 1975). Jest to debiutancka powieść Chandlera, a równocześnie pierwsza książka, w której pojawia się postać Philipa Marlowe’a.
Fabuła.
Narratorem "Głębokiego snu" – jak i innych powieści Chandlera – jest Philip Marlowe, prywatny detektyw z Los Angeles. Otrzymuje zlecenie od generała Sternwooda – ma pośredniczyć w negocjacjach z szantażystą posiadającym materiały kompromitujące Carmen, młodszą córkę generała. Szybko okaże się, że również jej siostra Vivian ma interes do detektywa, a sprawę komplikuje znalezienie, w atelier służącym do robienia pornograficznych zdjęć, zwłok mężczyzny rzekomo zamordowanego przez Carmen.

</doc>
<doc id="954028" url="https://pl.wikipedia.org/wiki?curid=954028" title="The Bold and the Beautiful">
The Bold and the Beautiful



</doc>
<doc id="954031" url="https://pl.wikipedia.org/wiki?curid=954031" title="Odległość punktu od prostej">
Odległość punktu od prostej

Odległość punktu ("P") od prostej ("k") jest to najmniejsza spośród odległości pomiędzy punktem "P" i punktami prostej "k". Odległością tą jest długość odcinka prostej prostopadłej do "k", którego końcami są punkt "P" i przecięcie z prostą "k".
Na płaszczyźnie z kartezjańskim układem współrzędnych: jeżeli punkt "P" ma współrzędne formula_1 a prosta "k" dana jest równaniem ogólnym formula_2 to odległość formula_3 punktu "P" od prostej "k" wyrażona jest wzorem:
Prostą można ogólnie przedstawić wektorowo jako zbiór punktów
gdzie wektor a jest ustalonym punktem prostej, zaś n jej wersorem (jednostkowym wektorem kierunkowym). Rzeczywisty parametr "t" określa odległość, o jaką punkt x jest przesunięty od a w kierunku n.
Odległość dowolnego punktu p od tej prostej wyraża się przez
Wzór ten stosuje się w dowolnej liczbie wymiarów. Skonstruowany został geometrycznie następująco: formula_7 jest wektorem od danego punktu p do punktu a na prostej. Zatem formula_8 jest długością rzutu tego wektora na daną prostą (kropka reprezentuje tu iloczyn skalarny wektorów) i wobec tego
jest wektorem – rzutem wektora formula_7 na prostą. Stąd wektor
jest składową wektora formula_7 prostopadłą do danej prostej, a jego norma szukaną odległością.

</doc>
<doc id="954033" url="https://pl.wikipedia.org/wiki?curid=954033" title="Mijnstadion">
Mijnstadion

Mijnstadion – stadion wielofunkcyjny, położony w mieście Beringen, Belgia. Swoje mecze na tym obiekcie rozgrywa klub piłkarski K. Beringen-Heusden-Zolder. Jego pojemność wynosi 9 416 miejsc.

</doc>
<doc id="954039" url="https://pl.wikipedia.org/wiki?curid=954039" title="Miejski Klub Sportowy Tarnovia Tarnów">
Miejski Klub Sportowy Tarnovia Tarnów



</doc>
<doc id="954042" url="https://pl.wikipedia.org/wiki?curid=954042" title="Stanisław Wincenty Kasznica">
Stanisław Wincenty Kasznica

Stanisław Wincenty Antoni Kasznica (ur. 23 lutego 1874 w Warszawie, zm. 17 listopada 1958 w Krosinku koło Mosiny) – prawnik polski, profesor Uniwersytetu Poznańskiego (później Uniwersytetu im. Adama Mickiewicza), działacz polityczny, kierownik Departamentu Organizacyjnego sekcji wschodniej Naczelnego Komitetu Narodowego w 1914 roku.
Życiorys.
Urodził się w rodzinie Józefa (prawnika, profesora Szkoły Głównej) i Izabelli z Trębickich h. Ślepowron. Był potomkiem posła Antoniego Trębickiego. Uczęszczał do szkół średnich w Warszawie, we Lwowie i w Krakowie, gdzie w 3 czerwca 1893 w Gimnazjum św. Anny zdał maturę.
Początkowo studiował chemię na uniwersytecie we Lwowie (1893/94), następnie medycynę (1894/95), a od 1895 prawo w Warszawie. W 1902 r. otrzymał w Warszawie stopień kandydata nauk prawnych, a w 1904 w Krakowie – stopień doktora praw. Był członkiem Ligi Narodowej w 1905 roku. W 1905 przebywał w Heidelbergu jako stypendysta Akademii Umiejętności. Następnie poświęcił się pracy w administracji (Wydział Krajowy we Lwowie) oraz działalności politycznej. Był członkiem Stronnictwa Narodowo-Demokratycznego (1904–1908) i posłem na sejm galicyjski (1913–1914). Był współwydawcą dwutygodnika „Rzeczpospolita” (1908–1914). W latach 1912–1919 był profesorem Akademii Rolniczej w Dublanach. Podczas I wojny światowej został członkiem Wydziału Wykonawczego Naczelnego Komitetu Narodowego. W 1914 roku jako przedstawiciel Konserwatywnego Centrum był członkiem sekcji wschodniej Naczelnego Komitetu Narodowego. W 1915 pod zarzutem zdrady stanu aresztowany przez władze austriackie i więziony. Należał do współzałożycieli Zjednoczenia Narodowego (1915). W 1918 przyczynił się do ukonstytuowania Polskiego Komitetu Narodowego we Lwowie.
W 1919 był dyrektorem departamentu w Ministerstwie Spraw Wewnętrznych w Warszawie. W styczniu 1920 został mianowany profesorem zwyczajnym Uniwersytetu Poznańskiego, objął tamże Katedrę Prawa Administracyjnego. W latach 1929–1931 był rektorem UP, następnie w roku akademickim 1931/32 prorektorem, kilkakrotnie dziekanem Wydziału Prawno-Ekonomicznego. Pracę naukowo-dydaktyczną łączył z działalnością polityczną. W 1921 był rządowym ekspertem w sprawie autonomii Małopolski Wschodniej. W 1923 przewodniczył komisji reformy administracji. W latach 1922–1928 pełnił mandat senatora wybranego z listy Narodowo-Chrześcijańskiego Stronnictwa Ludowego. Był wiceprezesem klubu senackiego tej organizacji, która w 1922 współtworzyła Stronnictwo Chrześcijańsko-Narodowe, które z kolei w 1925 współtworzyło nowe SChN. Stanisław Kasznica był przewodniczącym zarządu głównego tej partii. Wycofał się z życia politycznego po przewrocie majowym.
Współpracował z instytucjami katolickimi. W 1935 wydał zbiór szkiców o tematyce religijnej pt. "Rozważania" (łącznie wydana sześciokrotnie, m.in. Londyn 1944, Rzym 1945, Poznań 1946). Obok pracy naukowej i działalności społeczno-politycznej organizował dyskusje światopoglądowe, rekolekcje zamknięte, a także pisał na tematy związane z wiarą.
W latach 1933–1935 był ekspertem rządowym, uczestniczącym w opracowywaniu projektu ustawy o wewnętrznym ustroju województwa śląskiego. W latach 1935–1939 był sędzią Trybunału Kompetencyjnego.
W 1939 po wkroczeniu Niemców do Poznania został uwięziony jako zakładnik, a w grudniu wysiedlony do Limanowej. W latach 1942–1944 przebywał w Warszawie i od 1943 wykładał na tajnych kompletach Uniwersytetu Warszawskiego i Uniwersytetu Ziem Zachodnich. Jego podręcznik "Polskie prawo administracyjne" ukazał się w wydaniu podziemnym w Warszawie w 1943 (pod ps. dr A. Łużycki, z fikcyjną datą wydania – 1938; kolejne wydania: Poznań 1946, 1947). W marcu 1945 powrócił do Poznania. Kierował odbudową Wydziału Prawnego UP i zorganizował Sekcję Prawną w Instytucie Zachodnim. Do 1948 r. był redaktorem naczelnym czasopisma „Administracja i Samorząd na Ziemiach Odzyskanych”. Przeniesiony w stan spoczynku z końcem 1947, do 1950 wykładał na Akademii Handlowej. W październiku 1956 reaktywowany na UAM.
Śmierć.
Zmarł 17 listopada 1958 w Krosinku k. Mosiny pod Poznaniem. Pochowany zgodnie z jego wolą na cmentarzu w Mosinie (cmentarz II, sektor V, miejsce 3).
Życie prywatne.
Był dwukrotnie żonaty: z Amelią z Malewskich, a po jej śmierci z jej o 18 lat młodszą siostrą Eleonorą h. Jastrzębiec. Z pierwszego małżeństwa miał synów: Stanisława, adwokata, przywódcę NSZ i Jana (zginął we wrześniu 1939 w bitwie nad Bzurą), zaś z drugiego – Andrzeja (1923–1993) – żołnierz AK, uczestnik powstania warszawskiego, dominikanin (imię zakonne Krzysztof), Wojciecha i córkę Eleonorę.
Wybrane prace.
Autor licznych prac z zakresu prawa wyborczego, administracyjnego i organizacji władz administracji państwowej.
Pseudonim literacki: Dr A. Łużycki.
Upamiętnienie.
24 maja 2013 odsłonięto tablicę umieszczoną przy wejściu do poznańskiego klasztoru Ojców Dominikanów, upamiętniająca kardynała Augusta Hlonda i byłego rektora Uniwersytetu Poznańskiego, prof. Stanisława Kasznicę – który w latach 30. ubiegłego wieku wraz z ówczesnym prymasem Polski przyczynił się do powrotu dominikanów do Poznania.

</doc>
<doc id="954045" url="https://pl.wikipedia.org/wiki?curid=954045" title="Jean Starobinski">
Jean Starobinski

Jean Starobinski (ur. 17 listopada 1920 w Genewie, zm. 4 marca 2019 w Morges) – szwajcarski filozof i krytyk literacki.
Życiorys.
Jean Starobinski studiował najpierw literaturę klasyczną, później medycynę na uniwersytecie w Genewie – uzyskał doktorat z literatury i medycyny. Wykładał literaturę francuską na Johns Hopkins University, Uniwersytecie Bazylejskim i na Uniwersytecie Genewskim, gdzie wykładał historię idei oraz historię medycyny.
Jako literaturoznawca związany ze szkołą genewską; pisał o literaturze francuskiej XVIII wieku, Rousseau, Diderocie, Wolterze i Montaigne’u.
Jean Starobinski należał do Académie des Sciences Morales et Politiques, Institut de France oraz innych akademii nauk w Europie i USA.

</doc>
<doc id="954047" url="https://pl.wikipedia.org/wiki?curid=954047" title="Crotalus cerastes">
Crotalus cerastes



</doc>
<doc id="954048" url="https://pl.wikipedia.org/wiki?curid=954048" title="Kolonia (Mikronezja)">
Kolonia (Mikronezja)

Kolonia – miasto w Sfederowanych Stanach Mikronezji, dawna stolica państwa. Według danych z 2006 roku miasto liczy ok. 7 tys. mieszkańców. Kolonia jest stolicą stanu Pohnpei. Zostało założone w 1887 przez Hiszpanów.
W 1989 straciła status stolicy kraju, która została przeniesiona do Palikir.
Do Kolonii włączono niedyś oddzielne miasto Nett.

</doc>
<doc id="954050" url="https://pl.wikipedia.org/wiki?curid=954050" title="FC Kattowitz">
FC Kattowitz



</doc>
<doc id="954051" url="https://pl.wikipedia.org/wiki?curid=954051" title="Ulążki">
Ulążki

Ulążki – osada leśna w Polsce położona w województwie warmińsko-mazurskim, w powiecie szczycieńskim, w gminie Szczytno, w sołectwie Dębówko.
W latach 1975–1998 miejscowość administracyjnie należała do województwa olsztyńskiego. Do 1938 r. miejscowość nazywała się Forsthaus Ulonsk. Po 1938 r. nadawano jej nazwy Kleinrehbruch i F. Kleinrehbruch. Obecną nazwę wieś otrzymała w 1945 roku.

</doc>
<doc id="954052" url="https://pl.wikipedia.org/wiki?curid=954052" title="Wojskowy Klub Sportowy Wawel Kraków">
Wojskowy Klub Sportowy Wawel Kraków



</doc>
<doc id="954053" url="https://pl.wikipedia.org/wiki?curid=954053" title="Ulica Szewska">
Ulica Szewska



</doc>
<doc id="954055" url="https://pl.wikipedia.org/wiki?curid=954055" title="Zakładowy Klub Sportowy Unia Tarnów">
Zakładowy Klub Sportowy Unia Tarnów



</doc>
<doc id="954058" url="https://pl.wikipedia.org/wiki?curid=954058" title="Lelu (Mikronezja)">
Lelu (Mikronezja)

Lelu, miasto w Sfederowanych Stanach Mikronezji (stan Kosrae); 2,8 tys. mieszkańców (2008). Położone na wyspie Lelu, na północny wschód od wyspy Kosrae.

</doc>
<doc id="954059" url="https://pl.wikipedia.org/wiki?curid=954059" title="Klub Sportowy Małapanew Ozimek">
Klub Sportowy Małapanew Ozimek



</doc>
<doc id="954061" url="https://pl.wikipedia.org/wiki?curid=954061" title="Klub Sportowy Warmia Grajewo">
Klub Sportowy Warmia Grajewo



</doc>
<doc id="954064" url="https://pl.wikipedia.org/wiki?curid=954064" title="Gminny Klub Sportowy Cartusia Kartuzy">
Gminny Klub Sportowy Cartusia Kartuzy



</doc>
<doc id="954066" url="https://pl.wikipedia.org/wiki?curid=954066" title="King Harvest (Has Surely Come)">
King Harvest (Has Surely Come)

King Harvest (Has Surely Come) – utwór grupy The Band, napisany przez Robbie Robertsona, wydany na płycie "The Band" (znanej również jako „Brązowy Album”) w 1969. Utrzymany jest w konwencji bluesowej z elementami soulu i R&amp;B.
Tłem utworu jest – jak w wielu piosenkach The Band – farmerskie życie w Stanach Zjednoczonych. Piosenka zestawia dwa plany: ziemski i boski, uosabiany przez siły przyrody. W refrenie słyszymy: "Listen to the rice when the wind blows across the water, King Harvest has surely come" (Posłuchaj ryżu kiedy wiatr wieje poprzez wodę, to przybył Król Żniw). Codzienne sprawy amerykańskiego farmera, bohatera piosenki (dbałość o plony, planowanie strajku, małe zyski i duże straty) są zatem ściśle związane z cyklem natury. Mało tego: są mu zależne i pozostają wobec niego całkowicie bezsilne.Król Żniw ma nie tylko władzę nad urodzajem, ale również nad mentalnością ludzi, ich emocjami oraz nad ich codziennym życiem. Mistycyzm refrenu, kontrastujący z przyziemną tematyką zwrotek, podkreślają dodatkowo nisko śpiewane partie Richarda Manuela i Ricka Danko.
Utwór został także nagrany w wersji na żywo, podczas słynnego koncertu w Dniu Dziękczynienia, który odbył się w 1976 roku. Dwa lata później został on wydany na dwupłytowym albumie "The Last Waltz". Jednak dopiero w 2002 roku wydany został zbiór płyt, na którym znalazła się ta kompozycja.

</doc>
<doc id="954068" url="https://pl.wikipedia.org/wiki?curid=954068" title="Klub Sportowy Kaszubia Kościerzyna">
Klub Sportowy Kaszubia Kościerzyna



</doc>
<doc id="954069" url="https://pl.wikipedia.org/wiki?curid=954069" title="Redita Napoleońska w Gdańsku">
Redita Napoleońska w Gdańsku

Redita Napoleońska, (błędnie Reduta Napoleońska) – zabytkowa redita, znajdująca się na terenie Fortu Grodzisko w Gdańsku. Powstała w okresie Wolnego Miasta Gdańska, w latach 1811-1812.
Historia.
Redita powstała w okresie napoleońskim, w trakcie fortyfikacji systemu obronnego Grodziska. Pomysłodawcą był generał François Nicolas Benoît Haxo, który nakazał zbudować - w miejsce zniszczonego Szańca Bousmard'a - ziemną pięcioboczną Lunetę Senarmont'a oraz Reditę Napoleońską, będącą kazamatową baterią artyleryjską, spełniającą funkcję ostatniego punktu oporu. 
Specyfiką Redity Napoleońskiej są właśnie "kazamaty Haxo", będące kazamatami artyleryjskimi, ze strzelnicami w cienkich ścianach czołowych. W okresie pokojowym kazamaty spełniały rolę zwykłych, przykrytych od góry dodatkowym przedpiersiem ziemnym pomieszczeń użytkowych. W trakcie działań wojennych budowlę obsypywano od zewnątrz ziemią, a strzelnice armat wyprowadzano przez obsypkę długimi, oszalowanymi drewnem tunelami.
Redita miała kształt nieregularnego pięcioboku. Ostrzał artyleryjski był skierowany w stronę Biskupiej Górki na południu, Bramy Oliwskiej na północy oraz na wschodnie zbocza Suchanina. Powyżej kazamat artyleryjskich znajdował się wał dla piechoty i lekkiej artylerii. Otaczająca fosa broniona była przez pojedyncze kazamaty artyleryjskie, połączone ze sobą galerią strzelecką a z Reditą dwoma przejściami pod dnem fosy.
Rozwiązaniem nigdzie wcześniej nie spotykanym, była szeroka droga prowadząca z Redity, z dziedzińca, do stóp Grodziska od strony miasta, a następnie aż po drogę krytą miejskich fortyfikacji otwartym odcinkiem drogi ukrytej w wykopie. Rozwiązanie to zostało skopiowane przez Prusaków na Biskupiej Górce około 1830.
W praktyce Redita nie miała znaczenia militarnego podczas następnego oblężenia Gdańska przez wojska rosyjsko pruskie w roku 1813. Podczas II wojny światowej dobudowano na szczycie Redity wieżyczkę dla obrony przeciwlotniczej. Obecnie Redita Napoleońska jest częścią szlaku pozostałości po francuskiej okupacji Gdańska.

</doc>
<doc id="954072" url="https://pl.wikipedia.org/wiki?curid=954072" title="Kolejowy Klub Sportowy Unia Tczew">
Kolejowy Klub Sportowy Unia Tczew



</doc>
<doc id="954076" url="https://pl.wikipedia.org/wiki?curid=954076" title="Kwidzyński Klub Sportowy Rodło Kwidzyn">
Kwidzyński Klub Sportowy Rodło Kwidzyn



</doc>
<doc id="954080" url="https://pl.wikipedia.org/wiki?curid=954080" title="Lęborski Klub Sportowy Pogoń Lębork">
Lęborski Klub Sportowy Pogoń Lębork



</doc>
<doc id="954082" url="https://pl.wikipedia.org/wiki?curid=954082" title="Stanisław Kasznica">
Stanisław Kasznica



</doc>
<doc id="954086" url="https://pl.wikipedia.org/wiki?curid=954086" title="Airai">
Airai

Airai – miasto i zarazem jedna z jednostek administracyjnych w Palau. Położone jest na największej wyspie archipelagu Palau – Babeldaob. Według danych szacunkowych na 2009 rok liczy 1126 mieszkańców. Jest głównym portem lotniczym i drugim co do wielkości miastem kraju.

</doc>
<doc id="954088" url="https://pl.wikipedia.org/wiki?curid=954088" title="Raffaele Sansoni Riario">
Raffaele Sansoni Riario

Raffaele Sansoni Riario (ur. 3 maja 1461 w Savonie, zm. 9 lipca 1521 w Neapolu) – włoski kardynał.
Życiorys.
Studiował na uniwersytecie w Pizie. W wieku 16 lat został kreowany kardynałem przez swego wuja Sykstusa IV. W 1478 z powodu epidemii wyjechał z Pizy do Florencji, gdzie został wplątany w spisek rodziny Pazzi, która go gościła, przeciw Medyceuszom. Nastoletni kardynał kilka tygodni spędził w więzieniu i został uwolniony dopiero na wyraźne żądanie Wawrzyńca Wspaniałego. Sykstus IV powierzył swemu młodemu krewnemu szereg funkcji i beneficjów m.in. legacje w Perugii (1478) i Ankonie (1480-81), administrację diecezji Cuenca (1479-82), Piza (1479-99), Treguier (1480-83), Salamanka (1482-84), Osma (1483-93), urząd kamerlinga Kościoła Rzymskiego (od 1483) i protektora zakonu augustianów (od 1484), a ponadto wysłał go w 1480 z misją dyplomatyczną na Węgry. W 1483 Riario bezskutecznie wstawiał się za swoim skazanym na śmierć przyjacielem Lorenzo Oddone, co bardzo dotknęło jego wuja.
Podczas konklawe 1492 energicznie zarządzał Rzymem jako kamerling. Popierał kandydaturę Rodrigo Borgii, za co ten odwdzięczył mu się nadaniem nowych beneficjów m.in. diecezji Cuenca (1493-1521) i Viterbo (1498-1506). 1497 należał do komisji kardynalskiej ds. reformy Kościoła. 1498-99 kierował przygotowaniami do obchodów roku jubileuszowego. Jako kardynał-protodiakon (od września do listopada 1503) koronował papieża Piusa III.
W listopadzie 1503 objął diecezję podmiejską Albano, w związku z czym w kwietniu następnego roku przyjął sakrę biskupią z rąk Juliusza II. W 1507 przeszedł do diecezji Sabina, a rok później Porto e Santa Rufina. Subdziekan kolegium kardynalskiego 1508-11. Administrator diecezji Arezzo (1508-11) i swojej rodzinnej miejscowości Savona (1508-16). Po śmierci Oliviero Carafa w styczniu 1511 został nowym biskupem Ostia e Velletri i dziekanem kolegium kardynalskiego. W tej roli przewodniczył otwarciu Soboru Laterańskiego V w 1512 oraz konklawe 1513, na którym był zresztą poważnym kandydatem do tiary. Konsekrował nowego papieża Leona X. W 1517 przez kilka miesięcy był administratorem diecezji Lukka.
29 maja 1517 został aresztowany w związku z podejrzeniem o współudział w spisku kardynałów Alfonso Petrucci i Bandinello Sauli przeciwko Leonowi X. Po kilkutygodniowym procesie kolegium kardynalskie uznało go za winnego i skazało na pozbawienie godności kardynalskiej i biskupiej oraz odebranie wszystkich posiadanych funkcji i beneficjów. Riario odwołał się od tego wyroku do papieża. Leon X przychylił się do jego prośby, i w zamian za grzywnę w wysokości 300 tys. dukatów stopniowo przywrócił do większości uprzednio posiadanych godności, a nawet powierzył mu nowe (np. 1518 został wieczystym administratorem Malagi). Załamany i upokorzony Riario stopniowo wycofywał się z czynnego życia religijnego i politycznego. Zmarł w Neapolu w wieku 60 lat.
Riario był jednym z najbogatszych kardynałów swoich czasów. Podobnie jak wielu innych kardynałów i biskupów w tamtym okresie sposobem życia przypominał świeckiego księcia. Był także miłośnikiem teatru, znawcą sztuki i protektorem artystów (m.in. Michała Anioła).

</doc>
<doc id="954089" url="https://pl.wikipedia.org/wiki?curid=954089" title="Rauhi Fattouh">
Rauhi Fattouh



</doc>
<doc id="954090" url="https://pl.wikipedia.org/wiki?curid=954090" title="Stowarzyszenie Klub Sportowy Bałtyk Gdynia">
Stowarzyszenie Klub Sportowy Bałtyk Gdynia



</doc>
<doc id="954092" url="https://pl.wikipedia.org/wiki?curid=954092" title="Raffaele Sansoni Galeotti Riario">
Raffaele Sansoni Galeotti Riario



</doc>
<doc id="954093" url="https://pl.wikipedia.org/wiki?curid=954093" title="Meyuns">
Meyuns

Meyuns – miasto w Palau; we wschodniej części wyspy Ngerekebesang (część atolu Koror). Według danych szacunkowych na rok 2009 liczy 1104 mieszkańców. Trzecie co do wielkości miasto kraju.

</doc>
<doc id="954095" url="https://pl.wikipedia.org/wiki?curid=954095" title="Olsztyński Klub Sportowy 1945 Olsztyn">
Olsztyński Klub Sportowy 1945 Olsztyn



</doc>
<doc id="954097" url="https://pl.wikipedia.org/wiki?curid=954097" title="Jules Ottenstadion">
Jules Ottenstadion

Jules Ottenstadion – stadion piłkarski, położony w mieście Gandawa w Belgii. Swoje mecze na tym obiekcie rozgrywa zespół KAA Gent. Jego pojemność wynosi 12 919 miejsc.
Jules Ottenstadion zostanie zastąpiony nowoczesnym obiektem – Arteveldestadionem, który znajduje się w końcowej fazie budowy.

</doc>
<doc id="954098" url="https://pl.wikipedia.org/wiki?curid=954098" title="Chodzieski Klub Sportowy Polonia Chodzież">
Chodzieski Klub Sportowy Polonia Chodzież



</doc>
<doc id="954099" url="https://pl.wikipedia.org/wiki?curid=954099" title="Bałtyk Gdynia">
Bałtyk Gdynia

Bałtyk Gdynia – klub piłkarski założony w 1930, występujący w ekstraklasie piłkarskiej w latach 1980-1986 i 1987-1988.
Historia.
Klub założyli w 1930 robotnicy budowlani i bezrobotni z gdyńskiej dzielnicy Grabówek. We wrześniu 1931, przy wsparciu Gdyńskiej Spółdzielni Mieszkaniowej, Robotniczy Klub Sportowy Bałtyk został członkiem PZPN. Pierwszym prezesem klubu został Kazimierz Werner. Jeszcze przed wojną stał się klubem wielosekcyjnym. Do 1937, pod wpływem działaczy PPS, klub miał barwy czerwono-amarantowe. Przed wojną klub odgrywał olbrzymią rolę w kształtowaniu się gdyńskiego środowiska robotniczego oraz popularyzacji piłki nożnej na Wybrzeżu. Już w 1935 awansował do klasy A (zaplecza I ligi). Jego dalszy rozwój przerwała II wojna światowa. W 1939 dochód z wielu meczów przeznaczany był na dozbrojenie Wojska Polskiego. W tym samym okresie klub udzielał gościny sportowcom gdańskiej Gedanii, wyrzuconych przez hitlerowców ze swojej siedziby przy "Heeresanger Straße" (dziś ulica Legionów w Gdańsku). Oprócz rozgrywek między drużynami, wystawiły one wspólną reprezentację Bałtyk-Gedania w boksie. Ostatnim przed wojną prezesem klubu był dyrektor gdyńskiej stoczni Jerzy Michalewski, będący równocześnie komendantem obrony cywilnej w Gdyni. Został on przez ruch oporu ewakuowany i pełnił później rolę łącznika między AK i gen. Sikorskim. Los wielu ówczesnych działaczy i zawodników jest do dziś nieznany. Wielu z nich oddało swe życie w walce za ojczyznę.
Pierwszy powojenny spektakularny sukces Bałtyku przyniósł rok 1959, w którym to klub awansował do II ligi. W ten sposób Bałtyk stał się pierwszym zespołem, który wywalczył dla Gdyni ligę piłkarską na szczeblu centralnym. W 1970 r. RKS Bałtyk został przemianowany na SKS Bałtyk. W 1980 Bałtyk awansował do ekstraklasy i jako beniaminek znalazł się na 6. pozycji, klub dzielił tylko 1 punkt od pozycji wicelidera, co dawałoby możliwość gry w europejskich pucharach. W lidze spędził 7 sezonów. Zespół występował także w Pucharze Intertoto. W latach 90. klub przeżywał kłopoty natury finansowej i organizacyjnej, co było przyczyną trudnego dla klubu okresu. W sezonie 2008/2009 Bałtyk występował w rozgrywkach III ligi bałtyckiej (grupa pomorsko-zachodniopomorska), w których to wywalczył awans do II ligi zachodniej. Klub rozegrał 210 spotkań w ekstraklasie i 608 w II lidze (stan na 3 lipca 2015).
W latach 80. klub zrzeszał we wszystkich swoich sekcjach przeszło 2000 sportowców. Był to szósty pod względem liczebności wielosekcyjny klub w kraju.
Sekcje sportowe.
W historii klubu było przeszło 20 sekcji, z których najważniejsze to:

</doc>
<doc id="954104" url="https://pl.wikipedia.org/wiki?curid=954104" title="Daknamstadion">
Daknamstadion

Daknamstadion – stadion piłkarski, położony w mieście Lokeren, Belgia. Swoje mecze na tym obiekcie rozgrywa zespół KSC Lokeren. Jego pojemność wynosi 9271 miejsc.

</doc>
<doc id="954105" url="https://pl.wikipedia.org/wiki?curid=954105" title="Wyrobisko pożwirowe w Tuchomiu">
Wyrobisko pożwirowe w Tuchomiu

Wyrobisko pożwirowe w Tuchomiu – sztuczny zbiornik wodny w Polsce, położony na wschodnim krańcu Pojezierza Kaszubskiego, w województwie pomorskim, w powiecie kartuskim, na terenie gminy Żukowo, w widłach Strzelenki i bezimiennego cieku wodnego spływającego z pasa Wzgórz Chwaszczyńskich. W kierunku zachodnim od brzegów jeziora znajduje się wieś Tuchom. Zbiornik powstał w miejscu starego wyrobiska "Kopalni Piasku Borowiec" i jest obecnie jednym z łowisk kontraktowych PZW w Gdańsku.
Ogólna powierzchnia: 10 ha.

</doc>
<doc id="954106" url="https://pl.wikipedia.org/wiki?curid=954106" title="Nowe Dłutówko">
Nowe Dłutówko

Nowe Dłutówko (niem. "Dlotowken") – osada leśna w Polsce położona w województwie warmińsko-mazurskim, w powiecie szczycieńskim, w gminie Szczytno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="954112" url="https://pl.wikipedia.org/wiki?curid=954112" title="Krzysztof Warszewicki">
Krzysztof Warszewicki

Krzysztof Warszewicki herbu Kuszaba, inne formy nazwiska: "Varsavitius, Varsevitius", (ur. 1543 w Warszewicach, zm. 10 lub 11 września 1603 w Krakowie) – sekretarz i dworzanin królewski, polski historyk, pisarz polityczny, publicysta i mówca, dyplomata. 
Życiorys.
Jego ojcem był Jan (późniejszy kasztelan warszawski), matką zaś Elżbieta Parysówna. Brat przyrodni Stanisława. W dzieciństwie był paziem na dworze króla czeskiego Ferdynanda Habsburga (późniejszego cesarza). W tym okresie był w Londynie świadkiem ślubu króla hiszpańskiego Filipa Habsburga z królową angielską Marią Tudor (25 lipca 1554). Po powrocie do kraju bawił przez pewien czas na dworze J. Tarnowskiego lub J. Tęczyńskiego. W roku 1556 wyjechał by kształcić się w Niemczech (Lipsk i Wittenberga), a w latach 1557-1559 kontynuował naukę na uniwersytecie w Bolonii. Po powrocie do Polski, w latach 1561-1572, był dworzaninem i sekretarzem Adma Konarskiego, biskupa poznańskiego. 
Poseł na sejm parczewski 1564 roku z województwa mazowieckiego. Poseł mazowiecki na sejm koronacyjny 1574 roku, poseł mazowiecki na sejm konwokacyjny 1574 roku, wybrany posłem do Henryka III Walezego.
Służył Stefanowi Batoremu w rokowaniach dyplomatycznych w czasie wojny polsko-rosyjskiej 1577-1582. 
W 1587 roku podpisał elekcję Maksymiliana III Habsburga. Po bitwie pod Byczyną w 1588 roku uszedł do Czech, a następnie do Szwecji, gdzie pojednał się z Zygmuntem III. Pełnił obowiązki mentora Zygmunta Wazy. 
W 1598 r. wstąpił do stanu duchownego. Popierał ruch kontrreformacji. Ma w swym dorobku kilka publikacji o tematyce społeczno-politycznej i historycznej.
Twórczość.
Największy rozgłos przyniosła mu po latach, wydana w 1598 roku, książka "De optimo statu libertatis" ("O najlepszym stanie wolności"). Postulował w niej umocnienie władzy monarszej w interesie całego państwa. Sprzeciwiał się wolnej elekcji. Uważał, że upadki państw należy przypisywać nie losowi, a nieudolności rządzących i rokoszom rządzonych. Apelował o poprawę doli niższych stanów pisząc: "w dobrze urządzonej Rzeczypospolitej i plebejusze w wielkim mają być poważaniu, bo przez nich, przez rolnictwo, i miasta stoją, i kwitną państwa".
Listy i materiały.
Bibliografię zupełną podaje T. Wierzbowski w wyd. "Nie wydane pisma, listy do znakomitych ludzi tudzież inne dokumenty", cz. 4, Warszawa 1883.
Upamiętnienie.
Jest patronem ulicy na warszawskiej Ochocie.

</doc>
<doc id="954113" url="https://pl.wikipedia.org/wiki?curid=954113" title="Sport Verenigang Robinhood">
Sport Verenigang Robinhood



</doc>
<doc id="954114" url="https://pl.wikipedia.org/wiki?curid=954114" title="Francesco Barberini (1662–1738)">
Francesco Barberini (1662–1738)

Francesco Barberini (ur. 12 listopada 1662 w Rzymie, zm. 17 sierpnia 1738 tamże) – włoski kardynał. Nie powinien być mylony z kardynałem-nepotem Urbana VIII Francesco Barberini (1597–1679).
Życiorys.
Przeznaczony do stanu duchownego w młodym wieku. W 1690 został kreowany kardynałem diakonem przez papieża Aleksandra VIII, uzyskując dyspensę z powodu nieposiadania żadnych święceń. Jego nominacja była rezultatem aliansu matrymonialnego między rodem Barberini a papieskim rodem Ottoboni.
Za pontyfikatu Innocntego XII sprawował funkcję legata apostolskiego w Romanii przez trzyletnią kadencję (1694–97). Opat komendatoryjny Farfa i Subiaco od 1704, po śmierci swego wuja i poprzednika Carlo Barberiniego. W 1715 przyjął święcenia kapłańskie i przeszedł do rangi kardynała prezbitera, a w 1721 uzyskał promocję do diecezji podmiejskiej Palestrina i przyjął sakrę biskupią od sekretarza stanu Fabrizio Paolucciego. W 1726 został biskupem Ostia e Velletri, jednak dopiero po śmierci kardynała Francesco Pignatelli w grudniu 1734 objął zwyczajowo połączoną z tą diecezją funkcję dziekana Kolegium Kardynałów.
Jako kardynał był członkiem kilkunastu kongregacji kurialnych:
Zmarł w Rzymie, będąc ostatnim męskim przedstawicielem rodu Barberini. W 1728 doprowadził do małżeństwa swej jedynej bratanicy Cornelii Costanzy (1716–1797) z księciem Giulio Cesare Colonna di Sciarra (1702–1787).

</doc>
<doc id="954115" url="https://pl.wikipedia.org/wiki?curid=954115" title="Jarociński Klub Sportowy Jarota Jarocin">
Jarociński Klub Sportowy Jarota Jarocin



</doc>
<doc id="954119" url="https://pl.wikipedia.org/wiki?curid=954119" title="SV Transvaal">
SV Transvaal

Sport Vereniging Transvaal - surinamski klub piłkarski z siedzibą w mieście Paramaribo, stolicy państwa.
Historia.
Założony w 1921 roku klub Transvaal jako dwukrotny zdobywca Pucharu Mistrzów CONCACAF należy do najbardziej utytułowanych klubów państw należących do piłkarskiej federacji CONCACAF.

</doc>
<doc id="954121" url="https://pl.wikipedia.org/wiki?curid=954121" title="Het Kuipje">
Het Kuipje

Het Kuipje – stadion piłkarski, położony w mieście Westerlo, Belgia. Swoje mecze na tym obiekcie rozgrywa zespół K.V.C. Westerlo. Jego pojemność wynosi 7867 miejsc.

</doc>
<doc id="954124" url="https://pl.wikipedia.org/wiki?curid=954124" title="Faleasiu">
Faleasiu

Faleasiu - miejscowość w Samoa, na wyspie Upolu. W 2016 roku liczyło 4177 mieszkańców. Trzecie co do wielkości miasto kraju.

</doc>
<doc id="954125" url="https://pl.wikipedia.org/wiki?curid=954125" title="Klub Sportowy Admira Poznań">
Klub Sportowy Admira Poznań



</doc>
<doc id="954128" url="https://pl.wikipedia.org/wiki?curid=954128" title="Pużary">
Pużary

Pużary – część wsi Gawrzyjałki w Polsce położona w województwie warmińsko-mazurskim, w powiecie szczycieńskim, w gminie Szczytno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="954133" url="https://pl.wikipedia.org/wiki?curid=954133" title="Klub Sportowy Amica Wronki">
Klub Sportowy Amica Wronki



</doc>
<doc id="954134" url="https://pl.wikipedia.org/wiki?curid=954134" title="Jugoton">
Jugoton

Jugoton – największa wytwórnia płytowa i sieć sklepów z płytami w byłej Jugosławii, z siedzibą w Zagrzebiu, stolicy Socjalistycznej Republiki Chorwacji.
Historia.
Jugoton został założony w 1947 roku jako następca przedsiębiorstwa Elektroton. Wydał płyty wielu ważnych jugosłowiańskich grup muzycznych m.in. Bijelo dugme, Azra, Električni orgazam, Idoli, Haustor, Leb i sol, a także ważną składankę Paket aranžman. Jugoton podpisał kontrakty płytowe z wszystkim ważniejszymi artystami z dawnej Jugosławii, a poza tym wydał na lokalnym rynku wiele płyt popowych i rockowych gwiazd ze świata m.in. The Beatles, Elvis Presley, The Rolling Stones, Madonna, U2, David Bowie, Eurythmics, Kate Bush, Public Image Limited, Kraftwerk, Queen, Deep Purple, Pink Floyd i Iron Maiden. Przedsiębiorstwo miało także rozległą sieć sklepów płytowych w wielu miejscowościach Federacji Jugosławii.
Wielu reprezentantów Jugosławii w Konkursie Eurowizji podpisało kontrakty filmowe z Jugotonem, także zwycięzca z 1989 roku – grupa muzyczna Riva.
Po rozpadzie Jugosławii w 1991 roku nazwa firmy została zmieniona na Croatia Records.
Konkurencja.
Inne ważniejsze firmy płytowe, które stanowiły konkurencję dla Jugotonu na lokalnym rynku to:
Yugoton i Yugopolis.
W uznaniu dla działalności jugosłowiańskiej sceny muzycznej w 2001 roku w Polsce wydano płytę pt. "Yugoton".
Album zawiera polskie wersje wielu popularnych piosenek jugosłowiańskich grup takich jak: Električni orgazam, Idoli, Bajaga i instruktori, Haustor, Prljavo kazalište i Parni valjak. Piosenki wykonywali: Kazik Staszewski, Katarzyna Nosowska, Paweł Kukiz, Olaf Deriglasoff, Tymon Tymański i inni.
Projekt był kontynuowany na kolejnych albumach, przez polskich muzyków i wokalistów już pod nazwą Yugopolis jak np. "Słoneczna strona miasta" z 2007 roku (piosenki grupy "Parni valjak" z polskimi tekstami), "Yugopolis 2" z 2011 roku, koncertowy album "Bez prądu" z 2013 roku i w kompilacjach: "The Best of Yugoton/Yugopolis" z 2009 roku i "The Best of Yugopolis" z 2014 roku.

</doc>
<doc id="954138" url="https://pl.wikipedia.org/wiki?curid=954138" title="Mały Rozsutec">
Mały Rozsutec

Mały Rozsutec (1343 m, słow. "Malý Rozsutec") – charakterystyczny, skalisty szczyt w tzw. Krywańskiej części Małej Fatry, w Karpatach Zachodnich na Słowacji.
Położenie.
Mały Rozsutec leży w północno-wschodniej części wspomnianej grupy górskiej, ok. 1600 m na północ od szczytu Wielkiego Rozsutca. Wznosi się ok. 400 m na zachód od głównego grzbietu wododziałowego tej części Małej Fatry, oddzielony od niego płytką przełączką Zákres ("sedlo Zákres", 1225 m). W kierunku zachodnim od szczytu Małego Rozsutca wybiega grzbiet Rovnej hory ("Žobrák", 1087 m), miejscami zwieńczony skalnymi turniczkami i ograniczony od zachodu i południa głębokimi wąwozami zwanymi tu Dierami. W kierunku północno-wschodnim natomiast od przełączki Zákres do przełęczy Príslop nad Bielou biegnie zalesiony grzbiet, z południowej strony którego opadają wysokie wapienne urwiska Białych Ścian.
Opis szczytu.
Skalisty szczyt góry, podobnie jak sąsiedniego Wielkiego Rozsutca, został wymodelowany w wapieniach i dolomitach płaszczowiny choczańskiej. Znajdziemy tu szereg elementów rzeźby krasowej, wśród których wyróżnia się oryginalna Jaskinia Kryształowa (nie udostępniona do zwiedzania).
Poza fragmentem wschodniego stoku cały masyw jest porośnięty lasami, a sam wierzchołek góry pokryty zaroślami kosodrzewiny. Roślinność jest poza tym zbliżona do flory Wielkiego Rozsutca.
Szczyt leży na terenie Parku Narodowego Mała Fatra. Praktycznie cały masyw Małego Rozsutca objęty jest rezerwatem przyrody Rozsutec.
Turystyka.
Szczyt Małego Rozsutca, choć niższy od Wielkiego, jest nieco trudniej od niego dostępny (na obu znakowanych wejściach znajduje się fragment ubezpieczony łańcuchami). Pomimo to jest licznie odwiedzany. Prowadzi na niego znakowany szlak turystyczny. Wejście z przełączki Zákres na szczyt zajmuje ok. 20 min.

</doc>
<doc id="954139" url="https://pl.wikipedia.org/wiki?curid=954139" title="Wólka Szczycieńska">
Wólka Szczycieńska

Wólka Szczycieńska (niem. "Lentzienen") – część wsi Siódmak w Polsce położona w województwie warmińsko-mazurskim, w powiecie szczycieńskim, w gminie Szczytno.
W latach 1975–1998 miejscowość administracyjnie należała do województwa olsztyńskiego.

</doc>
