<doc id="956854" url="https://pl.wikipedia.org/wiki?curid=956854" title="Kazimierz Barczyk">
Kazimierz Barczyk

Kazimierz Barczyk (ur. 25 stycznia 1950 w Wolbromiu) – polski prawnik, sędzia i adwokat, polityk oraz samorządowiec. Sekretarz stanu w Kancelarii Prezesa Rady Ministrów w okresie rządu Jerzego Buzka, poseł na Sejm I i III kadencji, zastępca przewodniczącego i sędzia Trybunału Stanu, współtwórca i przewodniczący Stowarzyszenia Gmin i Powiatów Małopolski Federacji Regionalnych Związków Gmin i Powiatów RP.
Życiorys.
Okres PRL.
Urodził się jako jedno z pięciorga dzieci Mikołaja i Antoniny z domu Lis. W latach 1960–1970 należał do Związku Harcerstwa Polskiego, gdzie był drużynowym i szczepowym. Od 1969 do 1974 przewodniczył uczelnianemu sądowi koleżeńskiemu na Uniwersytecie Jagiellońskim oraz komisji do spraw samorządu domów studenckich UJ. W 1972 ukończył studia prawnicze na Uniwersytecie Jagiellońskim, odbył następnie aplikację sędziowską. Orzekał jako asesor i później sędzia w sądach rejonowych w Olkuszu, Sosnowcu i Krakowie. W latach 1972–1980 był współpracownikiem wicedyrektora Szkoły Letniej Kultury Języka Polskiego UJ. Od połowy 1979 do początku 1982 był członkiem PZPR.
W latach 80. działał w pierwszej „Solidarności”, organizował struktury związku w krakowskich sądach, następnie także w około stu sądach w Polsce południowo-wschodniej oraz trzy tzw. Ogólnopolskie Fora Prawników „S”. Był członkiem prezydium i pełnomocnikiem Krajowej Komisji Koordynacyjnej Pracowników Wymiaru Sprawiedliwości NSZZ „Solidarność” do spraw Nowelizacji Ustaw. Pełniąc te funkcje, założył i w latach 1980–1992 kierował Centrum Obywatelskich Inicjatyw Ustawodawczych Solidarności, składającą się z około 200 osób (głównie prawników) społeczną agendą „Solidarności”. Instytucja ta opracowała społecznie kilkadziesiąt projektów ustaw (m.in. kodeks karny bez kary śmierci, prawo prasowe bez instytucji cenzury, wprowadzenie gwarancji niezawisłości wymiaru sprawiedliwości w ustawach o Sądzie Najwyższym, sądach powszechnych, prokuraturze oraz Krajowej Radzie Sądownictwa, ustawę o samorządzie terytorialnym, tworzącą samorząd gminny z demokratyczną ordynacją wyborczą do jego organów), które w istotnej mierze wykorzystano do kształtowania podstaw ustrojowych III RP. Historyk prawa Stanisław Grodziski stwierdził o działaniach COIU „S”: "Byłem pod wrażeniem skali i wielkości prac prawniczych podjętych dla naprawy Rzeczypospolitej [...]". Centrum i jego Społeczna Rada Legislacyjna były głównym zespołem ekspertów ogólnopolskiej „S”, a następnie Obywatelskiego Klubu Parlamentarnego i Senatu I kadencji.
Po wprowadzeniu stanu wojennego Kazimierz Barczyk został odwołany ze stanowiska sędziego (jako jedyny krakowski sędzia). Był współinicjatorem i współpracownikiem ogólnopolskiego podziemnego pisma „Paragraf” wydawanego w Krakowie w latach 1986–1989. Prezes Krajowej Reprezentacji Samorządowych Kolegiów Odwoławczych Krystyna Sieniawska wspominała: "Przez całe lata 80. kolportażem wśród sędziów, adwokatów, prokuratorów, radców prawnych, notariuszy niezależnej prasy na czele z „Paragrafem” zajmował się przede wszystkim Kazimierz Barczyk, który zarazem zbierał informacje o łamaniu praworządności [...]".
Do czerwca 1987 był objęty wprowadzonym przez ministra sprawiedliwości zakazem wykonywania zawodu adwokata. W 1981 inicjator i organizator wotum nieufności wobec ministra sprawiedliwości Jerzego Bafii oraz prokuratora generalnego Lucjana Czubińskiego. 17 listopada 1983 wcielony do służby w Wojskowej Prokuraturze Garnizonowej w Krakowie, następnego dnia usunięty z niej jako osoba "niedająca rękojmi bycia prokuratorem wojskowym". W 1987 został ostatecznie wpisany na listę adwokatów (po wygraniu wraz z Anną Kurską postępowania przeciwko ministrowi sprawiedliwości przed Sądem Najwyższym).
W latach 80. współtworzył Krajowe Duszpasterstwo Prawników, działał również w Duszpasterstwie Ludzi Pracy w Kamieniołomie im. Jana Pawła II przy parafii św. Józefa w Krakowie. W 1988 był doradcą prawnym strajkujących w Hucie im Lenina w Krakowie. Od 1989 był członkiem władz miejskiego i regionalnego Komitetu Obywatelskiego „Solidarność”.
III Rzeczpospolita.
Od 1990 był członkiem Komitetu Obywatelskiego przy Lechu Wałęsie. Od 1989 do 1991 pełnił funkcję zastępcy członka Trybunału Stanu. W 1990 uczestniczył w pracach nad tworzeniem Związku Miast Polskich i Unii Metropolii Polskich. W latach 1991–1993 wykonywał mandat posła I kadencji z ramienia Porozumienia Obywatelskiego Centrum, zasiadał w Komisji Ustawodawczej i Komisji Odpowiedzialności Konstytucyjnej. W 1992 działał na rzecz wpisania na rządową listę inwestycji centralnych nowoczesnej kliniki kardiochirurgii Collegium Medicum Uniwersytetu Jagiellońskiego. W tym samym roku wybrany przez Sejm na oskarżyciela przed Trybunałem Stanu w sprawie byłego premiera Mieczysława Rakowskiego, a w 1993 na oskarżyciela generałów Wojciecha Jaruzelskiego i Czesława Kiszczaka. W 1993 nie uzyskał ponownie mandatu. W latach 1997–2001 był posłem III kadencji z listy Akcji Wyborczej Solidarność. Pracował m.in. w Komisji Odpowiedzialności Konstytucyjnej oraz Komisji Sprawiedliwości i Praw Człowieka. W tym samym czasie współprzewodniczył stuosobowemu parlamentarnemu zespołowi samorządowemu. Bez powodzenia kandydował w wyborach parlamentarnych w 2001.
W latach 1997–1999 zajmował stanowisko sekretarza stanu w Kancelarii Prezesa Rady Ministrów Jerzego Buzka, pełniąc funkcję sekretarza Komitetu Społecznego Rady Ministrów. Następnie do 2001 był doradcą premiera do spraw samorządu terytorialnego. W 1997 zorganizował i przewodniczył I Kongresowi Samorządów Terytorialnych oraz Konferencji Samorządów Państw Europy Środkowej i Wschodniej. W latach 1997–2002 był członkiem Komisji Wspólnej Rządu i Samorządu Terytorialnego. Od 1995 organizator i przewodniczący kapituły wyróżnienia „Małopolanin Roku”, od 1999 plebiscytu na najlepszego wójta Małopolski, następnie na burmistrza, a od 2001 plebiscytu „Lider Małopolski – najlepsze przedsięwzięcie roku”. Organizator współpracy z samorządami z Białorusi, Litwy, Rosji, Słowacji, Ukrainy i Węgier, a także przewodniczący rady programowej pięćdziesięciu wydawnictw książkowych, komentarzy i poradników dla samorządu. W 1999 uczestniczył w powołaniu Związku Powiatów Polskich, a w 2002 w utworzeniu Związku Województw RP.
W trakcie prac w COIU „S”, rządzie i parlamencie współautor ustaw o samorządzie gminnym (1990) powiatowym i wojewódzkim (1998). Był także autorem projektu uchwalonej w 2001 ustawy o wieloletnim planie budowy Kampusu 600-lecia Odnowienia UJ oraz ustawy o uregulowaniu stosunków własnościowych w spółdzielniach mieszkaniowych (również z 2001). Był inicjatorem i autorem powołanego w 2000 Rządowego Centrum Legislacji.
Na początku lat 90. należał do Porozumienia Centrum. W latach 1992–1993 działał w Ruchu dla Rzeczypospolitej, w którym był zastępcą przewodniczącego partii Jana Olszewskiego. Później zakładał i przewodniczył Zjednoczeniu Polskiemu, z którym współtworzył Sekretariat Ugrupowań Centroprawicowych, a następnie dołączył do Ruchu Społecznego AWS. W latach 1997–2002 zajmował stanowisko sekretarza zarządu krajowego RS AWS do spraw samorządu terytorialnego, a w latach 2002–2004 pełnił funkcję sekretarza generalnego tej partii.
Był przewodniczącym (1990–1993) i radnym (do 1998) Rady Miasta Krakowa. W 1993 był inicjatorem i organizatorem ogólnopolskiej konferencji, na której powołano kierowaną przez Mariana Krzaklewskiego Społeczną Komisję Konstytucyjną „S”, brał udział w opracowaniu przez to gremium tzw. obywatelskiego projektu konstytucji, pod którym zebrano 2 miliony podpisów i który został zaprezentowany przez NSZZ „S”. W 1998 uzyskał mandat radnego sejmiku małopolskiego z listy Akcji Wyborczej Solidarność. Pod koniec kadencji należał do klubu Małopolska Prawica, założonego przez część radnych AWS. W 2002 nie kandydował w wyborach samorządowych.
Zajmował się także kwestiami dotyczącymi integracji europejskiej. W latach 2002–2004 był członkiem Narodowej Rady Integracji Europejskiej, organu opiniodawczo-doradczego przy premierze. W latach 2001–2004 wchodził w skład wspólnej komisji konsultacyjnej Polski i Komitetu Regionów. W latach 2000–2004 był członkiem komitetu sterującego przy ministrze środowiska zajmującego się przedakcesyjnym funduszem ISPA, a w latach 2004–2006 zasiadał w komitecie sterującym do spraw Funduszu Spójności. Od 2005 do 2007 członek komitetu sterującego Mechanizmu Finansowego EOG oraz Norweskiego Mechanizmu Finansowego przy ministrze gospodarki. W 1999 zorganizował i następnie prowadził Regionalne Centrum Informacji Europejskiej w Krakowie, które było przedstawicielstwem Centrum Informacji Europejskiej Urzędu Komitetu Integracji Europejskiej, a następnie Ministerstwa Spraw Zagranicznych. W latach 2003–2004 był zastępcą Zbigniewa Religi w inicjatywie „Karta Przyszłości” powołanej przed referendum w sprawie przystąpienia Polski do Unii Europejskiej.
Od 2005 związany z Platformą Obywatelską, z której ramienia w 2006, 2010, 2014 i 2018 ponownie zostawał radnym sejmiku. Obejmował stanowisko wiceprzewodniczącego, a w latach 2010–2014 pełnił funkcję przewodniczącego sejmiku. W lutym 2011 został wybrany na przewodniczącego Konwentu Przewodniczących Sejmików Województw RP, którego był pomysłodawcą w 2009. W 2014 i 2018 ponownie wybierany na wiceprzewodniczącego sejmiku małopolskiego.
Od 2006 do 2007 pełnił funkcję zastępcy przewodniczącego Trybunału Stanu. W przedterminowych wyborach parlamentarnych w 2007 bez powodzenia kandydował do Sejmu z listy PO. Po wyborach ponownie został powołany w skład Trybunału Stanu. Działał na rzecz utworzenia w Krakowie Krajowej Szkoły Sądownictwa i Prokuratury. W kwietniu 2009 mianowany przez prezesa Rady Ministrów na członka Rady Służby Cywilnej.
W III RP kontynuował praktykę adwokacką w ramach prywatnej kancelarii. W 2010 został zgłoszony przez posłów Platformy Obywatelskiej na stanowisko sędziego Trybunału Konstytucyjnego, jednak ostatecznie zrezygnował z ubiegania się o tę funkcję. W 2011 i 2015 był wybierany na sędziego TS na kolejne kadencje, zasiadał w tym gremium do 2019.
Działalność społeczna.
W 1991 współtworzył i został przewodniczącym Stowarzyszenia Gmin i Powiatów Małopolski. W 1993 znalazł się wśród założycieli, a trzy lata później stanął na czele Federacji Regionalnych Związków Gmin i Powiatów RP, zrzeszającej około tysiąca jednostek samorządu terytorialnego.
Od 1991 do 1995 był przewodniczącym Komitetu Organizacyjnego Obchodów Pięćsetnej Rocznicy Studiów Mikołaja Kopernika w Krakowie. W latach 1995–2001 należał do Społecznego Komitetu Odnowy Zabytków Krakowa. W 2000 zapoczątkował akcję „Podarujmy lato dzieciom ze Wschodu”, w ramach której z wakacyjnego wypoczynku skorzystało ponad 2 tysiące dzieci. W 2004 podczas pomarańczowej rewolucji zainicjował akcję „Solidarni z Ukrainą”, a w 2007 organizował akcję pomocy represjonowanym Polakom na Białorusi „Solidarni z Białorusią”.
W 1997 był inicjatorem powołania samorządowego Muzeum Armii Krajowej w Krakowie. W 2001 objął funkcję przewodniczącego rady tego muzeum, w latach 2009–2012 przyczynił się do jego rozbudowy. W 1998 podczas międzynarodowej konferencji Światowej Organizacji Turystyki w Krakowie zgłosił projekt utworzenia Szlaku Architektury Drewnianej w Małopolsce, liczący po rozbudowie około 150 km długości z około 250 zespołami architektonicznymi, w tym 8 obiektami wpisanych na listę UNESCO.
W 2006 zasiadł w radzie patronów Centrum Jana Pawła II „Nie lękajcie się”. W 2012 został przewodniczącym Komitetu Honorowego Budowy Centrum Muzyki w Krakowie. W 2015 zainicjował w Krakowie Ogólnopolski Kongres Niskiej Emisji. W 2016 wszedł w skład rady muzeum Zamek Królewski na Wawelu – Państwowe Zbiory Sztuki. W tym samym roku został przewodniczącym powołanej przez zarząd województwa małopolskiego Rady Konsultacyjnej ds. Działaczy Opozycji Antykomunistycznej i Osób Represjonowanych Województwa Małopolskiego. Jako jeden z inicjatorów budowy Małopolskiego Centrum Nauki w 2017 powołany został w skład rady ambasadorów tej instytucji. W 2018 został przewodniczącym rady Muzeum Lotnictwa Polskiego w Krakowie.
Życie prywatne.
Od 1977 żonaty z Anną. Ma dwoje dzieci: Tomasza i Joannę. Jest współautorem książki "Obywatelskie inicjatywy ustawodawcze Solidarności 1980–1990", opublikowanej przez Wydawnictwo Sejmowe i zawierającej projekty ustaw Centrum Obywatelskich Inicjatyw Ustawodawczych „S” oraz Społecznej Rady Legislacyjnej.

</doc>
<doc id="956857" url="https://pl.wikipedia.org/wiki?curid=956857" title="Anna Strzelińska">
Anna Strzelińska

Anna Strzelińska (ur. 8 lipca 1876 w Witowie w guberni kaliskiej, zm. 25 września 1964 w Przasnyszu) – zakonnica Zgromadzenia Sióstr Miłosierdzia Św. Wincentego à Paulo, przełożona domów zakonnych w Przasnyszu.
Życiorys.
Córka Ignacego i Katarzyny z Raczkowskich. Do zgromadzenia sióstr szarytek wstąpiła 24 marca 1897. 30 lipca 1907 razem z dwiema innymi siostrami rozpoczęła pracę w Szpitalu Św. Stanisława Kostki w Przasnyszu przy ul. Świerczewo.
W 1917 obok szpitala założyła przytułek dla starców, przeniesiony w 1924 do nowego murowanego domu. Następnie zainicjowała rozbudowę przytułku w latach 1930–1932. W nowych pomieszczeniach znalazły miejsce internat dla chłopców, internat dla dziewcząt uczących się, szwalnia i przedszkole. S. Strzelińska była siostrą służebną (przełożoną) domów zakonnych w szpitalu (do 1931) i w przytułku (do 1948). 15 stycznia 1928 została odznaczona Srebrnym Krzyżem Zasługi.
W okresie okupacji hitlerowskiej rozwinęła działalność charytatywno-patriotyczną: opiekowała się dziećmi, których rodzice zostali zamordowani lub wywiezieni do obozów, udzielała pomocy właścicielom ziemskim, wyrzuconym ze swych majątków. Po 1948, w ciężkim okresie wzmożonej walki z Kościołem Rzymskokatolickim, pomagała w prowadzeniu domu swoim następczyniom.
Zmarła po krótkiej chorobie w wieku 88 lat, a jej pogrzeb był wielką manifestacją ludności Przasnysza. Uczestniczyli w nim nawet przedstawiciele ówczesnych władz. S. Anna została pochowana w grobie sióstr szarytek na cmentarzu parafialnym w Przasnyszu.

</doc>
<doc id="956863" url="https://pl.wikipedia.org/wiki?curid=956863" title="Ostrowy (powiat działdowski)">
Ostrowy (powiat działdowski)

Ostrowy – wieś w Polsce położona w województwie warmińsko-mazurskim, w powiecie działdowskim, w gminie Lidzbark.
W latach 1975–1998 miejscowość administracyjnie należała do województwa ciechanowskiego.

</doc>
<doc id="956865" url="https://pl.wikipedia.org/wiki?curid=956865" title="Ogólna grupa liniowa">
Ogólna grupa liniowa



</doc>
<doc id="956869" url="https://pl.wikipedia.org/wiki?curid=956869" title="Robert Zoellick">
Robert Zoellick

Robert Bruce Zoellick (ur. 25 lipca 1953) – amerykański finansista i polityk, prezes Banku Światowego od 1 lipca 2007 do 1 lipca 2012, od 22 lutego 2005 do 5 lipca 2006 był zastępcą sekretarza stanu USA, a zanim objął to stanowisko od 7 lutego 2001 do 22 lutego 2005 pełnił funkcję pełnomocnika rządu USA ds. handlu zagranicznego.
29 maja 2007 prezydent George W. Bush nominował Zoellicka na prezesa Banku Światowego w miejsce ustępującego 30 czerwca 2007 Paula Wolfowitza.
25 czerwca wybrano go na stanowisko szefa Banku Światowego, a 1 lipca Zoellick objął urząd.

</doc>
<doc id="956875" url="https://pl.wikipedia.org/wiki?curid=956875" title="Medyczny serial telewizyjny">
Medyczny serial telewizyjny

Serial medyczny – seryjna dramatyczna produkcja telewizyjna, w której wydarzenia koncentrują się na szpitalu, personelu karetki pogotowia lub innego środowiska medycznego. W Stanach Zjednoczonych większość seriali medycznych trwa około 45 minut i najczęściej akcja rozgrywa się w szpitalu. Seriale wykraczają poza wydarzenia odnoszące się do zawodów postaci i pokazują niektóre aspekty ich życia osobistego, np. wątek romansu między dwojgiem lekarzy. Przykładami seriali medycznych są "Ostry dyżur", "Szpital Dobrej Nadziei", "Dr House", "St. Elsewhere", "Chirurdzy" oraz "Bez skazy".
Historia seriali medycznych.
"Doktor Kildare", który po raz pierwszy wyemitowano w 1961 r., jest powszechnie uznawany za pierwszy "serial medyczny". Produkcja okazała się być sukcesem i wkrótce "seriale medyczne" stały się powszechnym zjawiskiem. "Dr. Finlay’s Casebook" produkowany przez BBC od 1962 r. jest wczesnym przykładem innej powszechnej odmiany gatunku, w której praktyka medyczna jest używana jako ogniskowa skupiająca historie z życia (zazwyczaj małej) społeczności. Wieloletni australijski serial "A Country Practice" (1981), to nieco późniejszy przykład tej odmiany. Od 1970 r. emitowano M*A*S*H, który miał charakter komiczny, jednak nierzadkie były w nim przejmujące, ponure momenty podczas przedstawiania śmierci spowodowanej wojną. Tendencja w której komedia łączy się z aspektami mrocznymi w "serialu medycznym", widoczna jest również w takich pozycjach jak "Doogie Howser, lekarz medycyny", oraz sitcomie "Hoży doktorzy".
Popularnymi w latach 80. XX wieku w Polsce przykładami serialu medycznego była czechosłowacka pozycja "Szpital na peryferiach" (1977) oraz niemiecka "Klinika w Schwarzwaldzie" (1985). Aktualnie, najdłużej emitowanym serialem medycznym na świecie są Chirurdzy, licząc 342 odcinki, przeganiając Ostry dyżur (334 odcinki).

</doc>
<doc id="956877" url="https://pl.wikipedia.org/wiki?curid=956877" title="Robert B. Zoellick">
Robert B. Zoellick



</doc>
<doc id="956880" url="https://pl.wikipedia.org/wiki?curid=956880" title="Posąg Flory w Szczecinie">
Posąg Flory w Szczecinie

Posąg Flory w Szczecinie – barokowy pomnik usytuowany na Placu Orła Białego, przedstawiający Florę, rzymską boginię urodzaju i wiosny.
Historia.
Posąg wykonany został z saksońskiego piaskowca około roku 1730 (inne źródła mówią o latach 80. XVIII w.) przez Johanna Georga Glumego według projektu Johanna Konrada Kocha.
W skład grupy figuralnej wchodzi postać Flory trzymającej kosz kwiatów wraz z dwoma puttami po obu jej stronach: jeden wspinający się po rogu obfitości, drugi układający kwiaty w koszu.
Początkowo pomnik wieńczył attykę szczecińskiego Pałacu Grumbkowa (Pałac pod Globusem), następnie przeniesiono go do pałacowego ogrodu. W 1906 trafił do Parku Żeromskiego jako ozdoba Domu Parkowego.
Jesienią 1945 pomnik Flory, pozbawiony głowy i rąk oraz postaci kupidynków, znaleziono wśród gruzów na dziedzińcu muzeum przy ul. Staromłyńskiej.
W 1953 dokonano renowacji pomnika i ustawiono go na skraju Parku Żeromskiego. W latach 70. pomnik przeniesiono w pobliże Bramy Królewskiej, następnie na kilka lat ustawiony był przy skrzyżowaniu ulic Panieńskiej i Kuśnierskiej. W 1991, po gruntownej konserwacji, trafił na Plac Orła Białego.

</doc>
<doc id="956883" url="https://pl.wikipedia.org/wiki?curid=956883" title="Piaseczno (powiat działdowski)">
Piaseczno (powiat działdowski)

Piaseczno – osada nad jeziorem Piaseczno położona w województwie warmińsko-mazurskim, w powiecie działdowskim, w gminie Lidzbark. Miejscowość usytuowana jest przy drodze wojewódzkiej nr 544 z Lidzbarka do Brodnicy, 6 km od Lidzbarka.
Osada położona jest nad jeziorem Piaseczno Wielkie. Obecnie w miejscowości Piaseczno funkcjonuje popularna plaża oraz pole namiotowe i bar. 
Karczma w tym miejscu funkcjonowała już w XIX wieku. W 1868 r. w Piasecznie znajdowało się 5 budynków, 2 domy mieszkalne. Osada liczyła 12 mieszkańców. Liczba budynków mieszkalnych nie zmieniła się do czasów współczesnych.
W latach 1975–1998 miejscowość administracyjnie należała do województwa ciechanowskiego.

</doc>
<doc id="956887" url="https://pl.wikipedia.org/wiki?curid=956887" title="Zielonka (powiat działdowski)">
Zielonka (powiat działdowski)

Zielonka – osada leśna w Polsce położona w województwie warmińsko-mazurskim, w powiecie działdowskim, w gminie Lidzbark.
W latach 1975–1998 miejscowość administracyjnie należała do województwa ciechanowskiego.

</doc>
<doc id="956891" url="https://pl.wikipedia.org/wiki?curid=956891" title="Def American">
Def American



</doc>
<doc id="956893" url="https://pl.wikipedia.org/wiki?curid=956893" title="David Nugent">
David Nugent

David James Nugent (ur. 2 maja 1985 w Huyton) – angielski piłkarz grający na pozycji napastnika w angielskim zespole Preston North End F.C.
Kariera klubowa.
Nugent jest wychowankiem akademii piłkarskiej Liverpool F.C., ale tam nie poznano się na jego talencie i napastnik musiał szukać sobie nowego klubu. Trafił więc do młodzieżowej drużyny Bury F.C., a w marcu 2002 zadebiutował w Division Three w meczu z Port Vale F.C. (liczył sobie wtedy 16 lat). Już w sezonie 2002/2003 grał w pierwszym składzie Bury, ale w kolejnych latach nie zdołał z tym klubem awansować do Division Two. Jego talent rozbłysł zwłaszcza w sezonie 2004/2005 gdy dla Bury zdobył 11 goli w rundzie jesiennej i zimą 2005 otrzymał sporo ofert z drużyn z wyższych lig.
W styczniu 2005 spośród Northampton Town, Burnley F.C. i Preston North End David wybrał ten trzeci klub, a ówczesny menedżer klubu, Billy Davies, zapłacił za niego 100 tysięcy funtów. Do końca sezonu Nugent strzelił 8 goli dla Preston i zajął z nim 5. miejsce, ale zespół odpadł w play-off o Premier League. Natomiast w sezonie 2005/2006 Nugenta dorobek to 10 bramek, a Preston tak jak rok wcześniej znów odpadł w barażach o awans. W sezonie 2006/2007 Nugent spisał się jeszcze lepiej strzelając aż 15 goli. W trakcie i po sezonie otrzymał wiele ofert, w tym z Rangers F.C., Celtiku, Evertonu czy choćby Fulham F.C.
W lipcu 2007 David Nugent ostatecznie przeszedł do Portsmouth F.C., który zapłacił za niego około 6 milionów funtów. 11 lipca został zaprezentowany wraz z innym nowym napastnikiem, Johnem Utaką.
5 lipca 2011 roku po wygaśnięciu umowy z Portsmouth F.C. na zasadzie wolnego transferu podpisał umowę z zespołem Leicester City F.C. Zadebiutował on w meczu przeciwko zespołowi Coventry City F.C 6 sierpnia 2011 roku. Swój pierwszy sezon (2011/2012) w barwach Leicester City F.C zakończył jako najlepszy strzelec zespołu zdobywając w sezonie 15 bramek strzelonych w rozrywkach ligowych Football League Championship oraz zdobył jedną bramkę w rozgrywkach FA Cup. W 2014 roku wraz z drużyną zdobył mistrzostwo ligi Football League Championship, która skutkowała awansem zespołu do rozgrywek Premier League. W tym samym roku podpisał nowy, dwuletni kontrakt z zespołem Leicester City F.C.
14 sierpnia 2015 roku podpisał kontrakt z nowym zespołem Middlesbrough F.C., który zawarty był na trzy lata, natomiast kwota odstępnego za zawodnika wynosił wynosiła 5,6 mln euro. W zespole zadebiutował 15 sierpnia 2015 roku w meczu ligowym przeciwko zespołowi Milton Keynes Dons F.C. W zespole Middlesbrough F.C. wystąpił 42 razy strzelając 8 bramek.
9 stycznia 2017 roku zespół Derby County F.C. poinformował o zakontraktowaniu Davida Nungenta na sezon 2017/2018. Kwota odstępnego wynosiła 2,9 mln euro. Jego kontrakt został rozwiązany pod koniec 2019 roku, natomiast sam piłkarz przez krótki okres został bez klubu.
18 lipca 2019 roku zespół Preston North End F.C. zakomunikował zakontraktowanie Davida Nungenta do swojego zespołu na sezon 2019/2020. Zawodnik przeszedł do tego zespołu na zasadzie wolnego transferu. W swojej pierwszej wypowiedzi po podpisaniu kontraktu wypowiedział się na temat swojego powrotu do zespołu w którym występował 12 lat wcześniej: "Cieszę się, że wróciłem. Minęło wiele czasu, odkąd opuściłem klub". W zespole będzie występować z numerem 35.
Kariera reprezentacyjna.
Nugent ma korzenie irlandzkie, toteż mógłby grać w reprezentacji Irlandii, ale wybrał jednak grę w kadrze Anglii. W lutym 2005 zadebiutował w młodzieżowej reprezentacji U-21 meczem z Walią, a swojego pierwszego gola zdobył w sierpniu 2006 w meczu z Mołdawią. W kadrze młodzieżowej najczęściej grywał z Theo Walcottem.
28 marca 2007 Nugent zadebiutował w pierwszej reprezentacji Anglii w wygranym 3:0 meczu z Andorą. Na boisko wszedł w 79. minucie spotkania zmieniając Andy Johnsona, a w 90. zdobył gola na 3:0 dla drużyny prowadzonej przez Steve McClarena. Stał się tym samym pierwszym od 49 lat reprezentantem kraju z drużyny Preston po Tomie Finney’u oraz pierwszym od 4 lat po Davidzie Jamesie z West Ham United, który pochodził ze szczebla drugiej ligi. Jest także jednym z trzech zawodników, którzy wchodząc na boisko z ławki rezerwowych, w debiucie, zdobyli gola.

</doc>
<doc id="956897" url="https://pl.wikipedia.org/wiki?curid=956897" title="William Paterson">
William Paterson

William Paterson (ur. w kwietniu 1658 w Tinwald, Dumfries and Galloway, Szkocja, zm. 22 stycznia 1719 w Londynie) – szkocki kupiec i ekonomista.
Założyciel Banku Anglii (w 1694) i jeden z jego pierwszych dyrektorów. Wcześniej próbował zbudować szkocką kolonię handlową w Darién, która miała stać się zaczątkiem szkockiego imperium kolonialnego (było to jeszcze przed unią z roku 1707 między Szkocją a Anglią i powstaniem W. Brytanii). Pomysł został jednak storpedowany przez wrogość (najazd) Hiszpanów z Florydy i brak pomocy ze strony Londynu na którą bardzo liczono.
Pisma.
Około 22 anonimowo wydanych prac jest przypisywanych Patersonowi, najlepsze z nich to:

</doc>
<doc id="956902" url="https://pl.wikipedia.org/wiki?curid=956902" title="…And Justice for All (utwór)">
…And Justice for All (utwór)

…And Justice for All – drugi utwór na albumie "…And Justice for All" (z 1988 roku) amerykańskiego zespołu heavymetalowego Metallica. Jest on pierwszym z czterech singli z tego albumu oraz jedynym wydanym wyłącznie jako singel promocyjny.
Kompozytorami "…And Justice for All" są James Hetfield, Lars Ulrich i Kirk Hammett. Piosenka utrzymywana jest w średnim tempie, które często się zmienia. Kompozycja utworu jest bardzo złożona, składa się z wielu riffów. Uwagę zwraca agresywny wokal Hetfielda. Jest to jeden z najbardziej rozbudowanych utworów zespołu.
Tekst.
Tekst utworu napisany przez frontmana zespołu skierowany jest w stronę amerykańskiego wymiaru sprawiedliwości, który nie zapewnia wolności i sprawiedliwości wszystkim, tylko ludziom, którzy są na tyle bogaci, że ich na nią stać. Piosenka mówi o tym, że w sądach nie docieka się już prawdy, a w procesach zwyciężają ci, którzy więcej zapłacą swoim prawnikom. Drogę do wolności otwiera pieniądz, a nie prawda, ludzie biedni nie mają żadnych szans na wygranie w sądzie, nawet jeśli wszystkie racje są po ich stronie. Jest to jeden z wielu utworów tego zespołu, który ukazuje naruszanie i ograniczanie swobód jednostki przez ludzi posiadających władzę. 
Innymi utworami zespołu o tej tematyce są m.in. "Eye of the Beholder", "The Shortest Straw" i "Don't Tread on Me". Tytuł jak i tekst utworu ma prawdopodobnie swoje źródło w filmie Normana Jewisona "…And Justice for All" z 1979 roku.
Budowa utworu.
W studyjnej wersji piosenki nie słychać partii basowych. Zostały one wyciszone do tego stopnia, że są prawie niesłyszalne. Stało się tak we wszystkich utworach z albumu "…And Justice for All" oprócz wstępu do "Blackened" oraz instrumentalnego "To Live Is to Die" do którego partie napisał Cliff Burton (zm. 27 września 1986). Zespół uznał, że materiał napisany przez Newsteda był zbyt podobny do tego, który skomponował Hetfield i nie wnosi nic nowego do utworu. Dlatego został wyciszony.
Według Jamesa Hetfielda, piosenka nie powinna trwać prawie 10 minut. Uważa on, że to bardzo osłabia utwór poprzez nadmiar niepotrzebnych szczegółów.
Utwór na koncertach.
Utwór często grany jest na koncertach, jednak nie w całości. Z reguły wchodzi w skład tzw. "Justice Medley" wraz z innymi utworami z albumu. Połączone fragmenty piosenek dają jeden utwór. Taka mieszanka znalazła się m.in. na "".

</doc>
<doc id="956918" url="https://pl.wikipedia.org/wiki?curid=956918" title="Club de Fútbol Atlante">
Club de Fútbol Atlante



</doc>
<doc id="956926" url="https://pl.wikipedia.org/wiki?curid=956926" title="Panait Istrati">
Panait Istrati

Panait Istrati (ur. 10 sierpnia 1884 w Braiła, zm. 16 kwietnia 1935 w Bukareszcie) – pisarz rumuński tworzący w języku francuskim.
Pisał od 1907 r., początkowo drobne artykuły do pism socjalistycznych, wydawanych w Rumunii. Zmarł na gruźlicę w sanatorium Filareta w Bukareszcie. Pochowany na cmentarzu Bellu.
Wszystkie jego utwory objęte były w 1951 roku zapisem cenzury w Polsce, podlegały natychmiastowemu wycofaniu z bibliotek.

</doc>
<doc id="956927" url="https://pl.wikipedia.org/wiki?curid=956927" title="Arkadiusz Gmur">
Arkadiusz Gmur

Arkadiusz Gmur (ur. 15 października 1966 w Warszawie) – polski piłkarz grający na pozycji obrońcy, reprezentant kraju.
W barwach Legii zdobył mistrzostwo Polski w 1994 oraz Puchar Polski w 1989, 1990 i 1994.
Reprezentacja Polski.
W reprezentacji narodowej rozegrał jeden mecz 5 lipca 1992 z reprezentacją Gwatemali (2:2).

</doc>
<doc id="956933" url="https://pl.wikipedia.org/wiki?curid=956933" title="Inwersja macierzy">
Inwersja macierzy



</doc>
<doc id="956934" url="https://pl.wikipedia.org/wiki?curid=956934" title="Odwrotność macierzy">
Odwrotność macierzy



</doc>
<doc id="956940" url="https://pl.wikipedia.org/wiki?curid=956940" title="Eugene Istomin">
Eugene Istomin

Eugene George Istomin (ur. 26 listopada 1925 w Nowym Jorku, zm. 10 października 2003 w Waszyngtonie) – amerykański pianista rosyjskiego pochodzenia. W dniach 18-19 czerwca 1976 koncertował w Filharmonii Narodowej w Warszawie. Dokonał wtedy razem z Orkiestrą pod dyrekcją Jerzego Semkowa nagrania V Koncertu fortepianowego Es-dur op. 73 Ludwiga van Beethovena. Nagranie to było wydane przez Polskie Nagrania „Muza” na kasetach magnetofonowych w roku 1987.

</doc>
<doc id="956944" url="https://pl.wikipedia.org/wiki?curid=956944" title="Czesław Klarner">
Czesław Klarner

Czesław Romuald Klarner ps. "Orłowski", "Orzeł" (ur. 7 lutego 1872 w Płońsku, zm. 23 czerwca 1957 w Warszawie) – polski inżynier technolog, działacz gospodarczy, działacz państwowy II Rzeczypospolitej, dyrektor Departamentu Skarbu Delegatury Rządu na Kraj.
Życiorys.
Syn Emiliana i Konstancji z Osmólskich. Ukończył gimnazjum IV w Warszawie (1891), a w 1896 Petersburski Instytut Technologiczny. Po odzyskaniu niepodległości w latach 1918–1920 kierownik sekcji przemysłowej w Ministerstwie Przemysłu i Handlu. W latach 1920–1924 dyrektor Banku Handlowego w Warszawie. Od stycznia 1924 do maja 1925 wiceminister skarbu w rządzie Władysława Grabskiego, współtwórca programu naprawy sytuacji budżetowej kraju i reformy walutowej Grabskiego. Od maja do listopada 1925 minister przemysłu i handlu w tymże rządzie Władysława Grabskiego.
Po przewrocie majowym (1926) minister skarbu w rządzie Kazimierza Bartla – do września 1926.
Członek Rady Centralnego Związku Polskiego Przemysłu, Górnictwa, Handlu i Finansów „Lewiatan”. W latach 1928–1939 prezes Izby Przemysłowo-Handlowej w Warszawie, w latach 1929–1939 przewodniczący Związku Izb Przemysłowo-Handlowych RP. Wiceprezes i prezes kilku największych przedsiębiorstw metalurgicznych w Polsce. W latach 1938–1939 senator Senatu V kadencji, mianowany przez prezydenta Ignacego Mościckiego.
Po agresji Niemiec i ZSRR na Polskę był członkiem Komitetu Obywatelskiego w czasie obrony Warszawy w 1939 roku. Był jednym z 12 zakładników wskazanych Niemcom zgodnie z aktem kapitulacji miasta z 28 września „celem zabezpieczenia przed aktami sabotażu”. Pozostał w kraju pod okupacją niemiecką. W czasie wojny kierował (do 1944) departamentem skarbu (budżetowym) Delegatury Rządu RP na Kraj.
Po wojnie członek RN Odbudowy Stolicy oraz prezes Stołecznego Komitetu Odbudowy Warszawy. 
Od 14 września 1907 był żonaty z Florentyną Jaworowską. 
Zmarł 23 czerwca 1957 i został pochowany na cmentarzu Powązkowskim w Warszawie (kwatera 74-5-15).

</doc>
<doc id="956945" url="https://pl.wikipedia.org/wiki?curid=956945" title="Aurora FC">
Aurora FC

Aurora Fútbol Club – gwatemalski klub piłkarski z siedzibą w stołecznym mieście Gwatemala, w departamencie Gwatemala. Obecnie występuje na drugim szczeblu rozgrywek – Primera División de Guatemala. Swoje domowe mecze rozgrywa na obiekcie Estadio del Ejército.
Historia.
Klub założony został 14 kwietnia 1945 roku pod nazwą Aurora de la Guardia de Honor, skróconą w następnym roku do nazwy Aurora. W Liga Mayor klub zadebiutował w 1947 roku, a w 17 lat później zdobył pierwsze mistrzostwo Gwatemali. Mistrzostwo w 1984 roku Aurora zdobyła pod wodzą trenera Rubéna Amorína, a w 1986 roku po wodzą Jorge Roldána, który doprowadził także zespół Aurory do tytułu w sezonie 1992/93. W roku 2005 Aurora niespodziewanie spadła do drugiej ligi. Klub, który jest własnością armii gwatemalskiej, gra obecnie w drugiej lidze gwatemalskiej (Primera División de Guatemala).

</doc>
<doc id="956949" url="https://pl.wikipedia.org/wiki?curid=956949" title="Kobieta z wydm (powieść)">
Kobieta z wydm (powieść)

 – powieść japońskiego pisarza Kōbō Abe, opublikowana w 1962 r.
W "Kobiecie z wydm" doszukiwano się wpływów twórczości Kafki oraz pisarzy egzystencjalnych. Powieść została przetłumaczona na wiele języków, a w 1964 r. sfilmowana przez Hiroshiego Teshigaharę. Autorem scenariusza adaptacji był sam Kōbō Abe.
Nauczyciel Niki Jumpei podczas wakacji może się zająć swoją życiową pasją – owadami. W ich poszukiwaniu dociera do małej wioski nad morzem i na nocleg zatrzymuje się u samotnej kobiety, w domostwie znajdującym się w głębokiej jamie piasku. Następnego dnia odkrywa, że drabina, po której zszedł, zniknęła, a on sam nie potrafi się wydostać. Okazuje się, że mieszkańcy wsi utrzymują się ze sprzedaży wydobywanego piasku, a Niki Jumpei stał się ich więźniem. Rodzina kobiety zginęła w wypadku, a on ma zastąpić jej męża.

</doc>
<doc id="956953" url="https://pl.wikipedia.org/wiki?curid=956953" title="Pseudoinwersja">
Pseudoinwersja



</doc>
<doc id="956955" url="https://pl.wikipedia.org/wiki?curid=956955" title="Dreamweaver">
Dreamweaver



</doc>
<doc id="956962" url="https://pl.wikipedia.org/wiki?curid=956962" title="Jozef Israëls">
Jozef Israëls

Jozef Israëls (ur. 27 stycznia 1824 w Groningen, zm. 12 sierpnia 1911 w Scheveningen) – holenderski malarz i grafik.
Z początku malował romantyczne obrazy o tematyce biblijnej i historycznej, później realistyczne sceny z życia miejskiej biedoty (m.in. "Handlarz starzyzną"), rybaków i getta żydowskiego, zwykle w nastrojowym oświetleniu i na tle ubogich wnętrz lub w nadmorskim pejzażu. Jego twórczość wywarła wpływ na Liebermanna i wczesne malarstwo van Gogha. Miał syna Isaaca, który malował portrety i sceny rodzajowe.

</doc>
<doc id="956966" url="https://pl.wikipedia.org/wiki?curid=956966" title="Narodowe Muzeum Nauki i Technologii im. Leonarda da Vinci w Mediolanie">
Narodowe Muzeum Nauki i Technologii im. Leonarda da Vinci w Mediolanie

Narodowe Muzeum Nauki i Technologii im. Leonarda da Vinci w Mediolanie "Museo nazionale della scienza e della tecnologia Leonardo da Vinci" – muzeum prezentujące wynalazki i osiągnięcia w dziedzinie techniki i nauki na przestrzeni XVI-XX w. oraz posiadające w swych murach salę poświęconą włoskiemu artyście renesansowemu i naukowcowi Leonardowi da Vinci oraz jego wynalazkom.
Historia.
Budynek, w którym obecnie znajduje się muzeum, powstał w XVI w. jako klasztor męski dla benedyktynów zwanych "oliwietanami". W czasach Napoleona I Bonaparte służył jako koszary dla jego wojsk. Budynek wybudowano w centrum Mediolanu i do dziś jest jednym z najstarszych budynków w mieście zachowującym swoją renesansową architekturę.
W latach 1947-53 w trakcie odrestaurowywania budynku odkryto w ścianach ukryte mauzoleum, które, według legendy, miało być grobem cesarza Walentyniana II oraz innych członków jego rodziny. Po dokonanych naprawach, budynek został przekazany Narodowemu Muzeum Nauki i Technologii i nazwany imieniem Leonarda da Vinci. Oficjalne otwarcie odbyło się 16 lutego 1953 r. w 500. rocznicę urodzin Leonarda.
Zbiory muzealne.
Większa część zbiorów znajduje się obecnie w zachowanej części klasztoru zwaną "Edificio Monumentale". W muzealnych salach znajduje się ok. 10 000 eksponatów będących oryginalnymi urządzeniami lub ich replikami. Muzeum zajmuje 23 000 m² powierzchni na ogólnej powierzchni przestrzeni 40 000 m².
Eksponaty muzealne opowiadają historię nauki i techniki w wielu przestrzeniach; od modeli ukazujących geniusz Leonarda da Vinci, do przyrządów pomiarowych wszechświata, od pierwszych urządzeń zapisujących i odtwarzających dźwięk, mowę do nowoczesnych instrumentów
telekomunikacyjnych. W zbiorach znajdują się również pierwsze silniki czy środki transportu.
Narodowe Muzeum Nauki i Technologii im. Leonarda da Vinci w Mediolanie jest jednym z najważniejszym muzeum techniki i nauki na świecie.
Sala Leonarda da Vinci.
W specjalnej sali muzeum zgromadzono wynalazki, maszyny Leonarda da Vinci. Urządzenia zostały zrekonstruowane i zbudowane według jego projektów zamieszczonych w zachowanych notatek, głównie z "Kodeksu Atlantyckiego".
Maszyny te zostały zgrupowane w kilku kategoriach:
W sali znajduje się model pomnika konia z brązu, według rysunku Leonarda, który został postawiony w San Siro w Mediolanie w 1999 r. Można obejrzeć model mechanicznego krosna a w innej sekcji model idealnego miasta opartego na szkicach Leonarda da Vinci.
Prócz wynalazków, można obejrzeć również fotografie i opisy różnych maszyn projektowanych przez mistrza.

</doc>
<doc id="956972" url="https://pl.wikipedia.org/wiki?curid=956972" title="Kultura Nok">
Kultura Nok



</doc>
<doc id="956986" url="https://pl.wikipedia.org/wiki?curid=956986" title="Puchar Albanii w piłce nożnej">
Puchar Albanii w piłce nożnej

Puchar Albanii w piłce nożnej () – cykliczne rozgrywki piłkarskie o charakterze pucharu krajowego w Albanii. Organizowane co sezon przez Albański Związek Piłki Nożnej (FSHF) i przeznaczone są dla krajowych klubów piłkarskich. Najważniejsze po Superlidze piłkarskie rozgrywki w kraju. Zwycięzca otrzymuje prawo do grania w pierwszej rundzie eliminacyjnej Ligi Konferencji.
Historia.
11 grudnia 1938 roku rozpoczęły się pierwsze rozgrywki o Puchar Albanii (znany również jako Puchar Króla, na cześć króla Zogu I). Rywalizacja ta składała się z systemu rozgrywek ligowych z szerokim udziałem trzech dywizji i 6 grup, w których łącznie uczestniczyło 18 drużyn. W Grupie Głównej (Grupa A) wystąpiły trzy drużyny (KF Tirana, Vllaznia Szkodra i Besa Kavaja), które walczyły o tytuł zdobywcy Pucharu. Rozgrywki zakończyły się 22 stycznia 1939 roku zwycięstwem KF Tirana.
W ćwierćfinale edycji 1952 roku, rozegranym w jednym meczu, zanotowano jeden z najdłuższych trwających meczów: łącznie 255 minut. 5 października mecz pomiędzy Dinamo Tirana i Partizani Tirana zakończył się wynikiem 0:0 po trzech dogrywkach po 15 minut każda. W tym czasie nie było rzutów karnych, a jedynie rzut monetą ustalał zwycięzcę. Rozwiązanie takie zostało uznane przez federację za niesprawiedliwe, która nakazała powtórzenie meczu 7 października, w którym Dinamo wygrało 3:2 po zakończeniu dwóch dogrywek po 15 minut każda.
W 1/8 finału edycji 1962/63 w dwóch meczach zmierzyły się ze sobą drużyny Apolonia Fier i Korabi Peshkopi: pierwszy mecz zakończył się wynikiem 2:1, drugi meczem 1:2. Po rozegraniu dwóch dogrywek do dnia dzisiejszego pozostała najdłuższa seria rzutów karnych w oficjalnym meczu piłkarskim, zakończona zawieszeniem przez sędziego z powodu słabej widoczności (nie było sztucznego oświetlenia) i wznowiona następnego dnia rano. Polonia Fier wygrała serię rzutów z wynikiem 25:24.
W edycji 1964/65 pojedynczy mecz 1/8 finału, rozegrany 20 czerwca 1965 roku pomiędzy Partizani Tirana i Flamurtari Wlora, zakończył się 1:1 w regulaminowym czasie, po czym natychmiast została przeprowadzona seria dziesięciu rzutów karnych, z których dziewięć strzałów nie trafiono lub odbito przez swoich bramkarzy. Ostatecznie Flamurtari wygrało rundę 1:0.
W finale edycji 1971/72, rozegranym pomiędzy Vllaznia Szkodra i Besa Kavaja, pierwszy mecz zakończył się zwycięstwem Besy 2:0. W rewanżu w regulaminowym czasie Vllaznia wygrała też 2:0, dzięki dwóm rzutom karnym strzelonym przez Ramazana Rragamiego, znanego piłkarza w swoim kraju. Po dwóch dogrywkach doszło do rzutów karnych: w tym czasie nie obowiązywała zasada naprzemiennych rzutów karnych, a Vllaznia wygrała po strzeleniu przez Rragamiego wszystkich pięciu strzałów, który wciąż jest rekordzistą w zdobywaniu bramek w jednym meczu (w sumie 7).
Format.
Format rozgrywek był wiele razy zmieniany. W rozgrywkach uczestniczą kluby występujące w Mistrzostwach Albanii. Pierwsza edycja odbyła się w sezonie 1938/39 w formule każdy z każdym (w 1939 roku mistrzostwo Albanii nie było organizowane). Nie rozgrywano od 1940 do 1947 z powodów wojennych, a od 1948 przybrał format bezpośredniej eliminacji. Do 1958 roku finał składał się z jednego meczu, natomiast od 1960 roku naprzemiennie odbywały się mecze u siebie i na wyjeździe oraz jednorazowe mecze na neutralnym terenie. Od sezonu 1994/95 odbywał się pojedynczy mecz finałowy.
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar Albanii na podium oficjalnie stawało w sumie 16 drużyn. Liderem klasyfikacji jest KF Tirana, która zdobyła 16 Pucharów.

</doc>
<doc id="956988" url="https://pl.wikipedia.org/wiki?curid=956988" title="Bolesław Markowski (polityk)">
Bolesław Markowski (polityk)

Bolesław Markowski (ur. 23 marca 1862 w Kielcach, zm. 30 września 1936 tamże) – polski prawnik, ekonomista, polityk, uczony oraz działacz samorządowy II Rzeczypospolitej.
Życiorys.
W 1881 roku ukończył Męskie Gimnazjum Rządowe w Kielcach.
Twórca szkolnictwa ekonomicznego w regionie świętokrzyskim – w roku 1903 założył w Kielcach szkołę handlową. W latach I wojny światowej (1914–1918) był dyrektorem Kieleckiego Towarzystwa Wzajemnego Kredytu. Zorganizował równolegle Obywatelski Komitet Pomocy. W latach 1916–1918 przewodniczył Radzie Miejskiej Kielc. Członek Rady Stanu powołany przez Radę Regencyjną. Przejmował od austriackich władz okupacyjnych administrację skarbową.
Po odzyskaniu niepodległości był w latach 1921–1926 wiceministrem skarbu i dwukrotnie kierownikiem Ministerstwa Skarbu. Od roku 1921 był profesorem prawa skarbowego w Wyższej Szkole Handlowej (SGH). Piastował w niej urzędy prorektora i rektora. Po przejściu na emeryturę w 1931 roku wrócił do Kielc, gdzie aktywnie uczestniczył w życiu społecznym, między innymi jako prezes Polskiego Towarzystwa Krajoznawczego, Towarzystwa Cyklistów i Towarzystwa Opiekuńczego Szpitala dla Dzieci.
Pochowany został na Cmentarzu Starym w Kielcach, kwatera 5-A.
Patron Wyższej Szkoły Handlowej w Kielcach. Jego imię nosi także jedna z kieleckich ulic.
W 2022 roku z inicjatywy Premiera RP Mateusza Morawieckiego grób Markowskiego został odrestaurowany. Cały projekt był realizowany przez Stowarzyszenie Ochrony Dziedzictwa Narodowego w Kielcach we współpracy z Kancelarią Prezesa Rady Ministrów.

</doc>
<doc id="956996" url="https://pl.wikipedia.org/wiki?curid=956996" title="Þórður Guðjónsson">
Þórður Guðjónsson

Þórður Guðjónsson (ur. 14 października 1973 w Akranes) - piłkarz islandzki grający na pozycji prawego pomocnika.
Kariera klubowa.
Guðjónsson rozpoczął piłkarską karierę w Akureyrar, a barwach którego w 1990 roku zadebiutował w pierwszej lidze islandzkiej. W 1991 roku przeszedł do Akraness, z którym grał w drugiej lidze i na koniec sezonu wywalczył awans. W 1992 Akranes jako beniaminek został mistrzem kraju, w 1993 roku powtórzył ten sukces i dołożył jeszcze Puchar Islandii. W tym drugim przypadku, Thordur zdobywając 19 goli w 18 meczach został królem strzelców ligi.
W 1994 roku Guðjónsson przeszedł do VfL Bochum, z którym wywalczył awans do Bundesligi. W niej zadebiutował 27 sierpnia w przegranym 0:3 meczu z Werderem Brema, ale w listopadzie doznał kontuzji i pauzował przez pół roku, a Bochum na koniec sezonu spadło z ligi. W drugiej lidze Guðjónsson z Bochum spędził tylko rok i w sezonie 1996/1997 ponownie występował w ekstraklasie Niemiec i zajął ze swoim klubem 5. miejsce.
Latem 1997 Guðjónsson przeszedł do belgijskiego Racingu Genk. W Genk miał pewne miejsce w wyjściowej jedenastce, w 1998 roku zdobył Puchar Belgii, a w 1999 roku został mistrzem Belgii. W 2000 roku Thordur przeszedł do hiszpańskiego UD Las Palmas, ale grał tam tylko na jesień, a rundę wiosenną spędził w Derby County, któremu pomógł utrzymać się w Premiership. W sezonie 2001/2002 Guðjónsson grał w Preston North End, ale wystąpił w nim tylko w 7 spotkaniach First Division.
W 2002 roku Guðjónsson wrócił do Bochum. W sezonie 2002/2003 był podstawowym zawodnikiem i zajął z VfL 9. miejsce w Bundeslidze, ale w kolejnych 2 sezonach grał coraz mniej i był głównie rezerwowym. W sezonie 2003/2004 zajął z Bochum 5. miejsce, a zimą 2005 przeszedł do Stoke City F.C., w którym wystąpił tylko w 2 ligowych meczach. W 2006 roku przed rozpoczęciem sezonu w ojczyźnie Thordur został zakontraktowany przez ÍA Akranes, gdzie grał do 2008 r.
Kariera reprezentacyjna.
W reprezentacji Islandii Guðjónsson zadebiutował 8 września 1993 roku w wygranym 1:0 meczu z Luksemburgiem, rozegranym w ramach eliminacji do MŚ w USA. W swojej karierze ma też za sobą występy w eliminacjach do Euro 96, MŚ 1998, Euro 2000, MŚ 2002 oraz Euro 2004. Karierę reprezentacyjną zakończył w 2004 roku. W kadrze Islandii rozegrał 58 meczów i strzelił 13 goli.

</doc>
<doc id="956997" url="https://pl.wikipedia.org/wiki?curid=956997" title="Thordur Gudjonsson">
Thordur Gudjonsson



</doc>
<doc id="957000" url="https://pl.wikipedia.org/wiki?curid=957000" title="Śiliguri">
Śiliguri



</doc>
<doc id="957002" url="https://pl.wikipedia.org/wiki?curid=957002" title="Takis Morakis">
Takis Morakis

Takis Morakis (, ur. 15 sierpnia 1916 w Atenach, zm. 26 października 1991) - grecki kompozytor, mąż Nandii Konstandopulu, która tworzyła słowa i wykonywała jego piosenki.
Ich wspólna piosenka "Je te remercie mon coeur", po grecku "S'efharisto kardia mou", zdobyła pierwszą nagrodę Międzynarodowego Festiwalu Piosenki w Sopocie w 1964.
Tworzył muzykę do filmów np. "Boy On A Dolphin" w 1957.

</doc>
<doc id="957008" url="https://pl.wikipedia.org/wiki?curid=957008" title="Strefowość klimatyczna">
Strefowość klimatyczna



</doc>
<doc id="957009" url="https://pl.wikipedia.org/wiki?curid=957009" title="Jozef Israels">
Jozef Israels



</doc>
<doc id="957015" url="https://pl.wikipedia.org/wiki?curid=957015" title="Alias (Unix)">
Alias (Unix)

alias to komenda w powłokach systemów Unix i Linux (np. csh, bash, Korn shell), która umożliwia zastąpienia wielu słów jednym słowem.
Poleceniem alias często posługuje celem skrócenia komend systemowych lub dodania parametrów do istniejących komend.
Zdefiniowane aliasy obowiązują w sesji powłoki.
Jeżeli są wpisane do plików konfiguracyjnych powłok (np. "~/.cshrc", "/etc/csh.cshrc", "~/.bashrc", "/etc/bashrc"), będą wtedy dostępne przy każdym uruchomieniu powłoki.
Tworzenie aliasów.
Alias tworzy się przez podanie nazwy oraz łańcucha znaków:
 alias kopia="cp"
Powyższa definicja oznacza, że przy wpisaniu w powłoce komendy codice_1, zostanie ona zastąpiona komendą codice_2, tzn. uruchomiona zostanie komenda codice_2.
Przeglądanie zdefiniowanych aliasów.
Następne komendy są używane, aby się dowiedzieć które aliasy istnieją w sesji powłoki:
 alias # Bez parametrów wydaje wszystkie aliasy
 alias -p # Tak samo jak powyżej
 alias kopia # Wyświetla komendę, która zastąpiona jest słowem kopia
Przekroczenie aliasów.
Jeśli istnieje alias dla istniejącej komendy, można podać oryginalną komendę w ramach pojedynczych cudzysłowów. Na przykład, kiedy się chce wykonać dosłownie ls, a ls jest aliasem na ls -la, należy wykonać 'ls' aby wyświetlić zawartość danego katalogu bez wyświetlaniu plików ukrytych i w rozszerzonego widoku.
Usuwanie aliasów.
Aliasy usuwa komenda codice_4:
 unalias kopia # Usuwa aliasa z nazwą kopia
 unalias -a # Usuwa wszystkie aliasy
Przykłady.
Przykłady definicji aliasów w powłoce bash w systemie GNU/Linux:
 alias ls='ls --color=tty' # wyświetlanie treści przy pomocy wielu kolorów zależnie od rodzaju treści
 alias la='ls -a' # wyświetlanie wszystkich plików i katalogów, w tym ukrytych
 alias ll='ls -l' # wyświetlanie w rozszerzonym widoku
 alias rm='rm -i' # potwierdzenie przy uruchamianiu
 alias cp='cp -i'
 alias mv='mv -i'
 alias vi='vim' # uruchamianie "poprawionego vi", czyli vim

</doc>
<doc id="957019" url="https://pl.wikipedia.org/wiki?curid=957019" title="Jérémy Berthod">
Jérémy Berthod

Jérémy Berthod (ur. 24 kwietnia 1984 w Tassin-la-Demi-Lune) – francuski piłkarz występujący na pozycji lewego obrońcy. Mierzy 180 centymetrów wzrostu.
Życiorys.
Jérémy Berthod zawodową karierę rozpoczynał w Olympique Lyon. Razem z tą drużyną zdobył czterokrotnie mistrzostwo Francji – w 2004, 2005, 2006 i 2007 roku. Ligowy debiut zaliczył 13 września 2003 w zremisowanym 1:1 meczu przeciwko AJ Auxerre. W 2007 roku za 2 miliony euro odszedł do AS Monaco, a latem 2008 roku przeniósł się do Auxerre. W 2013 roku przeszedł do Sarpsborg 08 FF. Berthod ma za sobą występy w młodzieżowych reprezentacjach Francji. Zdobył między innymi mistrzostwo świata do lat 15 w 2000 i do lat 17 w 2001.

</doc>
<doc id="957021" url="https://pl.wikipedia.org/wiki?curid=957021" title="Dolina Wapienna">
Dolina Wapienna

Dolina Wapienna (niem. "Kalkgrund") – dolina górska w Sudetach Środkowych w Górach Sowich w woj. dolnośląskim. 
Dolina położona jest na terenie Parku Krajobrazowego Gór Sowich w północno-zachodnim fragmencie Gór Sowich, około 3,0 km na zachód od centrum Bielawy.
Dolina Wapienna jest to mała kręta dolina wcinająca się w północno-wschodnią krawędź środkowej części Gór Sowich, tworząc głęboko wcięte obniżenie, którym płynie zachodni potok Brzęczek. Dolina wypreparowana jest w prekambryjskich gnejsach i migmatytach skałach metamorficznego pochodzenia. Rzeźba doliny jest wynikiem wydarzeń tektonicznych, powstania brzeżnego uskoku sudeckiego w miejscu przechodzenia uskoku w pobliżu północno-wschodniej krawędzi Gór Sowich nastąpiło zerwanie skał, oraz rozluźnienie i zniszczenie skał podłoża. Największy wpływ na rzeźbę doliny miało zlodowacenie bałtyckie, a późniejsza erozja doprowadziła do powstania erozyjnego obniżenia w kształcie wąwozu tworząc dolinę. Dolina w całości porośnięta lasem bukowo-świerkowym regla dolnego, ciągnie się na długości około 2 km od granicy parku krajobrazowego i podchodzi pod partie szczytowe, między wzniesieniami Błyszcz i Kawka, gdzie położone są źródła zachodniego potoku Brzęczek.
Dolina Wapienna znana była w przeszłości poszukiwaczom kruszców i szlachetnych kamieni, ze względu na położenie w okruszcowanej strefie kontaktowej uskoku.

</doc>
<doc id="957023" url="https://pl.wikipedia.org/wiki?curid=957023" title="Schronisko dla Starców i Zniedołężniałych im. Salomona Beniamina Latza w Poznaniu">
Schronisko dla Starców i Zniedołężniałych im. Salomona Beniamina Latza w Poznaniu

Schronisko dla Starców i Zniedołężniałych im. Salomona Beniamina Latza w Poznaniu – nieistniejący, wyposażony w bet midrasz żydowski przytułek dla starców i zniedołężniałych, znajdujący się przy ulicy Żydowskiej 15/18 w Poznaniu.
Historia.
Gdy w 1904 roku, w wyniku zamiany gruntów, poznańska gmina żydowska rozebrała Szpital dla Ubogich im. Salomona Beniamina Latza przy ulicy Stawnej, jego zarząd otrzymał teren zajmowany przez kompleks trzech gminnych synagog przy ulicy Żydowskiej 15–21 (były to kolejno: Stara Synagoga, Nowa Synagoga i Synagoga Nehemiasza) oraz 60 tys. marek na budowę nowego zakładu. Gmina zobowiązała się jednocześnie do rozbiórki trzech bożnic najpóźniej miesiąc po poświęceniu nowej świątyni. Pacjentów na czas robót przeniesiono do, należącej do poznańskiego kahału, kamienicy przy ul. Żydowskiej 32.
Ze względu na powstanie w 1895, przekraczającego ówczesne standardy, szpitala żydowskiego rodziny Rohrów, pierwotny szpital Latza w schyłkowym okresie swej działalności zaczął tracić na znaczeniu. Jako że budowa nowego, równie dobrze wyposażonego szpitala nie mieściła się w budżecie gminy, zadecydowano, że jego funkcją, w odróżnieniu od poprzedniej instytucji, będącej stricte szpitalem, będzie zapewnienie utrzymania i godnych warunków życia ubogim i schorowanym członkom gminy żydowskiej.
Synagogi zajmujące parcele, na których planowano wznieść nowy zakład fundacyjny, zaczęto rozbierać dopiero 27 kwietnia 1908 roku. Pracami kierował Alfred Grotte (1872–1944), architekt królewski i profesor Królewskiej Szkoły Rzemiosł Budowlanych w Poznaniu, a dokumentację fotograficzną przeprowadził Salomon Jaffé. Jako że projekt Hoffmanna z 1902 nie uzyskał aprobaty, to właśnie Grotte zaprojektował nowy gmach. Uroczyste otwarcie nastąpiło 15 grudnia 1909 roku o godzinie 12, a dzień wcześniej poświęcono znajdujący się w budynku bet midrasz.
W związku ze zmianą funkcji zakładu, konieczne było zaktualizowanie jego statutu. Po długich obradach, 27 maja 1907 ukończono nową wersję, a 24 czerwca została ona zatwierdzona przez władze rejencji. Postawiła ona za cel instytucji utrzymanie i zapewnienie opieki osobom pochodzenia żydowskiego, które przez wiek lub stan zdrowia potrzebują pomocy oraz stworzenie miejsca do studiowania tory i oprawiania codziennych nabożeństw. Ustalono również, że co roku w trakcie nabożeństwa 15 szwat odmawiana będzie modlitwa ku czci fundatora. Do przytułku przyjmowano mieszkańców Wielkopolski, niezależnie od stanu majątkowego, których stan nie zagrażał innym pacjentom. Zarząd zobowiązany był przygotować ulgi, a w niektórych przypadkach nie pobierać żadnej opłaty za pobyt. W gestii mieszkańców było bezwzględne przestrzeganie żydowskiego prawa religijnego i prowadzenie skromnego trybu życia. Zakładem kierował 10-osobowy zarząd w skład którego mieli wchodzić: jeden z asesorów rabinatu, jeden przedstawiciel miejscowej rodziny fundatora (o ile posiadał wymagane predyspozycje) oraz dwie osoby biorące od co najmniej roku udział w odprawianych w zakładzie nabożeństwach (od jednej z nich wymagano znajomości Talmudu), którym powierzono opiekę nad domem nauki. Pierwszym przewodniczącym zarządu został Bertold Hamburger, jego zastępcą Moritz Aschheim, a kasjerem Hermann Wollheim.
3 lutego 1936 roku Ministerstwo Opieki Społecznej zatwierdziło nowy statut zakładu. W ostatnich latach swego życia, w budynku schroniska mieszkał rabin gminy ortodoksyjnej Dawid Szyje Sender. Ostatnich pacjentów przytułku wywieziono zimą 1939/40 do Generalnego Gubernatorstwa. Po wojnie budynek przekształcono w kamienicę mieszkalną i pomieszczenia biurowe, zlikwidowano murek otaczający parcelę i zamurowano, widoczne do dziś, arkady babińca. W 1971 roku przeprowadzono remont i otynkowano elewacje. W 1997 pomalowano je ponownie, przy okazji oczyszczając ich ceglane i kamienne fragmenty oraz wymieniając okna.
Architektura.
Czteropiętrowy budynek w kształcie litery L, otaczający niewielki, ogrodzony płotem od strony ulicy Żydowskiej, placyk podzielono na 36 jedno- dwu- i trzyosobowych pokoi dla mieszkańców (łącznie 50 łóżek), dwa pokoje rezerwowe, pomieszczenia gospodarcze oraz mieszkania służbowe dla inspektora i kantora. Na skrzyżowaniu skrzydeł budynku zlokalizowano główną klatkę schodową oraz poczekalnię na każdym piętrze, a na obu końcach korytarzy po jednej, mniejszej klatce. Ponadto w budynku funkcjonowała elektryczna winda osobowa. Do sali modlitewnej prowadziło przejście od wejścia głównego. Dzięki połączeniu parteru z pierwszym piętrem miała 6 metrów wysokości.

</doc>
<doc id="957028" url="https://pl.wikipedia.org/wiki?curid=957028" title="WKS Lublin">
WKS Lublin



</doc>
<doc id="957032" url="https://pl.wikipedia.org/wiki?curid=957032" title="Xavier Naidoo">
Xavier Naidoo

Xavier Kurt Naidoo (ur. 2 października 1971 w Mannheimie) – niemiecki piosenkarz soulowy i R&amp;B-owy, współzałożyciel i wokalista zespołu Söhne Mannheims.
Dzieciństwo i edukacja.
Ojciec Naidoo pochodzi ze Sri Lanki, zaś matka ma południowoafrykańskie i arabskie korzenie. Piosenkarz dorastał w rzymskokatolickim domu rodzinnym. Chociaż urodził się w Mannheim, przez kilka lat mieszkał w Heidelbergu.
Jak przyznał w jednym z wywiadów, jako dziecko był gnębiony w szkole z powodu koloru swojej skóry. Przemoc psychiczna sprowokowała go wówczas do nauki kick-boxingu. W innym wywiadzie wyznał, że w wieku dziewięciu lat był molestowany przez swoją ciocię.
Kariera muzyczna.
Początki kariery.
Karierę muzyczną zaczynał w czasach nauki w szkole, kiedy to śpiewał w szkolnych i kościelnych chórach. W tym czasie był członkiem Celebration Gospel Choir, z którym wydał album studyjny, a także lokalnego zespołu muzycznego Just 4 Music.
Na początku lat 90. przeniósł się do Stanów Zjednoczonych, gdzie w 1994 roku pod pseudonimem Kobra wydał swój debiutancki album studyjny zatytułowany "Seeing Is Believing". W tym samym roku nawiązał współpracę z zespołem Rödelheim Hartreim Projekt i pojawił się gościnnie w utworze „Reime” z ich debiutanckiej płyty pt. "Direkt aus Rödelheim" z tegoż roku. Dwa lata później ukazał się drugi album studyjny duetu pt. "Zurück nach Rödelheim", na którym znalazło się m.in. pięć piosenek z wokalem Naidoo.
W latach 1995 i 1998 występował jako jeden z głównych aktorów w musicalach "Human Pacific" i "Pacific" autorstwa Richarda Gepperta.
1997–1999.
W 1997 opublikował debiutancki singiel „Freisein”, który nagrał w duecie z Sabriną Setlur. 30 maja 1998 wydał drugą płytę studyjną pt. "Nicht von dieser Welt", która uzyskała wynik ponad miliona sprzedanych egzemplarzy oraz dotarła do pierwszego miejsca listy najczęściej kupowanych albumów w Niemczech, piątego w Austrii dwunastego w Szwajcarii. Na płycie znalazły się m.in. single „Führ mich ans Licht”, „20.000 Meilen”, tytułowy „Nicht von dieser Welt” i „Eigentlich gut” z gościnnym udziałem rapera Costy „Illmat!ca” Meronianakisa. W tym samym roku Naidoo pojawił się gościnnie na dwóch singla rapera: „I Got U Stripped” i „Skillz”.
W marcu 1999 zdobył niemiecką nagrodę muzyczną Echo w dwóch kategoriach: "Debiut roku" i "Artysta roku", później odebrał także statuetkę Viva Comet Awards za wygraną w kategorii "Najlepszy lokalny artysta" oraz Europejską Nagrodę Muzyczną MTV dla najlepszego niemieckiego wykonawcy. W tym samym miesiącu wydał singiel „Sie sieht mich nicht”. Utwór został wykorzystany w ścieżce dźwiękowej niemieckiej wersji językowej filmu "Asterix i Obelix kontra Cezar". Piosenka dotarła do drugiego miejsca listy przebojów w Niemczech, piątego w Szwajcarii i jedenastego w Austrii. W tym samym roku wydał pierwszy album koncertowy pt. "Live" zawierający nagrania „na żywo” zarejestrowane podczas trzech koncertów: w Mannheim w grudniu 1998 oraz w Rastatt i w Travemünde w lipcu tegoż roku. Oprócz tego pojawił się gościnnie w kilku utworach z płyty Sabriny Setlur zatytułowanej "Aus der Sicht und mit den Worten von...".
2000–2009.
W marcu odebrał kolejną nagrodę Echo w kategorii "artysta roku", był także nominowany do zdobycia statuetki za wygraną w kategorii "Pop-rockowy singiel roku" (za utwór „Siehst du mich”). Pod koniec czerwca wydał swój nowy singiel „Seine Strassen”. W tym samym roku nagrał także utwór „Alles” w duecie z Sabriną Setlur. W ciągu kolejnych miesięcy pojawił się gościnnie na singlach kilku innych niemieckojęzycznych artystów: w utworze „Über sieben Brücken musst du gehen” szwajcarskiego piosenkarza Erkana Akiego, „Jeanny” niemieckiego zespołu Reamonn i „Way to Mars” producenta M2. W listopadzie 2000 razem z zespołem Söhne Mannheims wydał album pt. "Zion".
25 marca 2002 wydał trzeci solowy album studyjny pt. "Zwischenspiel/Alles für den Herrn", który dotarł do pierwszego miejsca listy najczęściej kupowanych płyt w Niemczech i Austrii oraz trzeciego w Szwajcarii. Krążek był promowany przez single „Lied (Du Nur, Du)”, „Wo willst du hin?”, „Abschied nehmen”, „Bevor du gehst” i „Wenn ich schon Kinder hätte”, który został nagrany z gościnnym udziałem Michaela „Curse’a” Kurtha. W tym samym roku ponownie zdobył Europejską Nagrodę Muzyczną MTV dla najlepszego niemieckiego wykonawcy, a także udzielił swojego głosu postaci Kapiszona w niemieckiej wersji językowej filmu "Miasto Boga" oraz nawiązał współpracę z raperem Robertem F. Diggsem Juniorem „RZA”, pojawiając się gościnnie w dwóch jego singlach: „I’ve Never Seen” oraz „Ich kenne Nichts (Das so schön ist wie du)”, który dotarł do pierwszego miejsca list przebojów w Niemczech, drugiego w Austrii i trzeciego w Szwajcarii.
W 2003 był nominowany do zdobycia trzech nagród Echo w kategoriach: "Najlepszy teledysk roku" (za klip do „Bevor du geht’s”), "Artysta roku" i "Producent roku", jednak ostatecznie nie zdobył żadnej statuetki. W czerwcu ukazała się jego druga płyta koncertowa zatytułowana "Alles gute vor uns (Live on Tour)". W tym samym roku nagrał singiel „Tu me manques” ze szwajcarskim raperem Andresem „Stressem” Andreksonem, a także zdobył nominację do Europejskiej Nagrody Muzycznej MTV dla najlepszego niemieckiego wykonawcy.
W 2004 nagrał singiel „Tage &amp; Stunden” w duecie z piosenkarką Bintią Bangurą. W marcu odebrał nagrodę Echo za wygraną w kategorii "Pop-rockowy singiel roku" (za „Ich kenne Nichts”), był nominowany również do zdobycia statuetki w kategorii "Artysta roku". W czerwcu wraz z zespołem Söhne Mannheims wydał ich drugą płytę studyjną pt. "Noiz". W 2005 ukazała się nowa płyta zespołu pt. "Power of the Sound". Na początku listopada 2005 wydał kolejny singiel, „Dieser Weg”, który zwiastował jego czwarty solowy album studyjny zatytułowany "Telegramm für X" wydany pod koniec miesiąca. Krążek zadebiutował na pierwszym miejscu listy najczęściej kupowanych płyt w Niemczech, Szwajcarii i Austrii oraz zdobył tytuł czterokrotnej platynowej płyty w Niemczech dzięki uzyskaniu wyniku ponad 800 tys. sprzedanych kopii. Pozostałymi singlami z albumu zostały single „Bist du am leben interessiert” (nagrany z Anthonym Malcolmem Wolzem), „Zeilen aus Gold” i „Was wir alleine nicht schaffen”.
W marcu 2006 odebrał statuetkę Echo z wygraną w kategorii "Artysta roku", był nominowany również do zdobycia nagrody za "Krajowy/Międzynarodowy przebój roku" (za utwór „Dieser Weg”). W lipcu ukazał się jego nowy singiel „Danke”, który został napisany w hołdzie reprezentacji Niemiec w Mistrzostwach Świata w Piłce Nożnej organizowanych w Berlinie. Piosenka dotarła do pierwszego miejsca listy przebojów w kraju. W tym samym roku został wybrany "Mężczyzną roku" w plebiscycie czytelników niemieckiego wydania magazynu "Men’s Health". Niedługo potem zdecydował się na krótką przerwę w działalności artystycznej, która trwała do 2007. W tymże roku otrzymał nominację do nagrody Echo w kategorii "Najlepszy występ na żywo", której ostatecznie nie wygrał.
W 2008 razem z zespołem Söhne Mannheims wziął udział w koncercie "MTV Unplugged", nagranie z którego zostało wydane w formie płyty koncertowej zatytułowanej "Wettsingen in Schwetzingen – MTV Unplugged" wydanej w połowie września tego samego roku. Album zapewnił piosenkarzowi nominacje do nagród Echo w kategoriach "Najlepsza produkcja DVD" i "Najlepsza grupa/współpraca". W 2009 ukazała się nowa płyta grupy pt. "Iz On", z którą piosenkarz wyruszył w trasę koncertową. W tym samym roku premierę wydał kolejny solowy album studyjny pt. "Alles kann besser werden". Trzypłytowe wydawnictwo promowały single „Bitte hör nicht auf zu träumen”, „Ich brauche dich” oraz tytułowy „Alles kann besser werden”.
2010–2019.
W 2010 odebrał kolejną statuetkę Echo za wygraną w kategorii "artysta roku". Był nominowany również do zdobycia nagrody w kategorii "Najlepszy Występ na Żywo", a także po raz czwarty uzyskał nominację do Europejskiej Nagrody Muzycznej MTV dla najlepszego niemieckiego wykonawcy. W tym samym roku wydał koncertową wersję płyty pt. "Alles kann besser werden".
W latach 2011-2012 był jednym z mentorów programu "The Voice of Germany". W 2012 nawiązał współpracę z raperem Koolem Savasem, z którym reprezentował Badenię-Wirtembergię w Bundesvision Song Contest pod nazwą Xavas. W finale konkursu wykonali utwór „Schau nicht mehr zurück”, z którym ostatecznie wygrali festiwal. Po wygranej w konkursie wydali swoją pierwszą wspólną płytę studyjną zatytułowaną "Gespaltene Persönlichkeit", która była promowana przez single „Schau nicht mehr zurück”, „Lass nicht los”, „Die Zukunft trägt meinen Namen” i „Wenn es nacht ist”.
31 maja 2013 wydał kolejną solową płytę studyjną pt. "Bei meiner Seele", która promowana była przez single „Der Letzte Blick” i tytułowy „Bei meiner Seele”. W 2014 otrzymał nominacje do nagród Echo w dwóch kategoriach: "Najlepszy artysta pop-rockowy" i "Najlepszy teledysk" (za klip do „Bei meiner Seele”). W tym samym roku wydał kolejny album koncertowy pt. "Hört, Hört! (Live von der Waldbühne)".
19 listopada 2015 poinformowano, że będzie reprezentował Niemcy w 61. Konkursie Piosenki Eurowizji organizowanym w Sztokholmie. Wewnętrzny wybór piosenkarza na przedstawiciela kraju spotkał się z mieszanymi opiniami zarówno fanów konkursu, jak i samych mieszkańców Niemiec, co podyktowane było m.in. kontrowersyjnymi poglądami politycznymi artysty. W ciągu doby od ogłoszenia nazwiska niemieckiego przedstawiciela, internetową petycję skierowaną do krajowego nadawcy publicznego w celu przekonania go do zmiany reprezentanta podpisało ponad 10 tys. osób. Całą sytuację skomentował sam Naidoo, który przyznał, że „wierzy w wolność słowa” oraz że „to przykre, że ludzie, którzy go nie znają, oceniają go na podstawie kilku oświadczeń bez rzeczywistego znaczenia”. 21 listopada stacja poinformowała o wycofaniu się Naidoo z udziału w konkursie.
Życie prywatne.
Jest wierzącym chrześcijaninem, co często podkreśla w tekstach swoich piosenek. Uważa także, że jego kraj jest kontrolowany przez Stany Zjednoczone.
Oskarżany jest o homofobię, głównie przez tekst do piosenki „Wo sind”, w którym miał porównać pedofilię do homoseksualizmu. Piosenkarz zdementował pogłoski, zrzucając winę na „nadinterpretację” słów utworu, wyrażając jednocześnie swoje wsparcie dla osób homoseksualnych.
Dyskografia.
W poniższym spisie uwzględniono jedynie solowe płyty Xaviera Naidoo, wyłączając z tego albumy nagrane z zespołem Söhne Mannheims.

</doc>
<doc id="957033" url="https://pl.wikipedia.org/wiki?curid=957033" title="New Jalpaiguri">
New Jalpaiguri

New Jalpaiguri – miasto i węzeł kolejowy w dystrykcie Jalpaiguri w stanie Bengal Zachodni w północno-wschodnich Indiach. New Jalpaiguri znajduje w odległości 6 km od miasta Śiliguri - stacji końcowej linii kolejowej do Dardżylingu wpisanej na Listę Światowego Dziedzictwa UNESCO.

</doc>
<doc id="957035" url="https://pl.wikipedia.org/wiki?curid=957035" title="Baron Baltimore">
Baron Baltimore

Baron Baltimore to wygasły tytuł arystokratyczny w parostwie Irlandii. Tytuł został ustanowiony w 1625 roku i wygasł w roku 1771 wraz ze śmiercią szóstego barona. Tytuł należał do rodziny Calvertów, którzy byli właścicielami kolonii Avalon na Nowej Fundlandii oraz kolonii Maryland, która później stała się stanem Stanów Zjednoczonych. Od nazwy tytułu pochodzi nazwa miasta Baltimore w Maryland.
Baronowie.
George Calvert, 1. baron Baltimore.
George Calvert, 1. baron Baltimore otrzymał tytuł barona Baltimore od króla Anglii Jakuba I Stuarta w lutym 1625 roku.
Cæcilius Calvert, 2. baron Baltimore.
Cæcilius Calvert, 2. baron Baltimore odziedziczył tytuł barona Baltimore po śmierci George'a Calverta 15 kwietnia 1632 roku. Kilka tygodni później, 20 czerwca 1632 otrzymał prawa do prowincji Maryland od króla Karola I Stuarta.
Charles Calvert, 3. baron Baltimore.
Charles Calvert, 3. baron Baltimore odziedziczył tytuł barona Baltimore po śmierci Cæciliusa Calverta 30 listopada 1675 roku.
Benedict Leonard Calvert, 4. baron Baltimore.
Benedict Leonard Calvert, 4. baron Baltimore odziedziczył tytuł barona Baltimore po śmierci Charlesa Calverta 21 lutego 1715 roku.
Charles Calvert, 5. baron Baltimore.
Charles Calvert, 5. baron Baltimore odziedziczył tytuł barona Baltimore po śmierci Benedicta Leonarda Calverta 16 kwietnia 1715 roku.
Frederick Calvert, 6. baron Baltimore.
Frederick Calvert, 6. baron Baltimore odziedziczył tytuł barona Baltimore po śmierci Charlesa Calverta 24 kwietnia 1751 roku. Tytuł wygasł 4 września 1771 wraz ze śmiercią Fredericka Calverta, ponieważ jego syn Henry Harford był nieślubnym dzieckiem i w związku z tym nie mógł odziedziczyć tytułu.

</doc>
<doc id="957036" url="https://pl.wikipedia.org/wiki?curid=957036" title="Komórki satelitowe">
Komórki satelitowe

Komórki satelitowe, komórki satelitarne, komórki płaszczowe, amficyty – komórki glejowe zlokalizowane w obwodowym układzie nerwowym. 
Przylegają do perikarionów neuronów zwojów nerwów czaszkowych, rdzeniowych i współczulnych. Posiadają spłaszczone, owalne jądra komórkowe. Pochodzą z grzebienia nerwowego. 
W zwojach są spłaszczone i otaczają ciała komórek nerwowych, wytwarzając wokół nich ograniczoną przestrzeń. 
Uczestniczą w tworzeniu bariery pomiędzy krwią a komórkami nerwowymi oraz biorą udział w ich metabolizmie.

</doc>
<doc id="957043" url="https://pl.wikipedia.org/wiki?curid=957043" title="Modła (jezioro)">
Modła (jezioro)

Modła (kaszb. "Jezoro Módła") – przepływowe jezioro przybrzeżne na Wybrzeżu Słowińskim, na południowy zachód od Ustki w województwie pomorskim, w powiecie słupskim, w gminie Ustka. Akwen objęty jest ochroną rezerwatu "Jezioro Modła".
Powierzchnia zlewni jeziora obejmuje 26,9 km².

</doc>
<doc id="957050" url="https://pl.wikipedia.org/wiki?curid=957050" title="Lista odcinków serialu Power Rangers">
Lista odcinków serialu Power Rangers

Poniższa lista przedstawia listę odcinków amerykańskiego serialu dla dzieci i młodzieży, Power Rangers. Premierowa emisja pierwszego odcinka ("Day of the Dumpster" w serii "Mighty Morphin Power Rangers") odbyła się 28 sierpnia 1993 roku na antenie amerykańskiej stacji Fox Kids. 2 marca 2019 roku rozpoczęta została premierowa emisja dwudziestego szóstego sezonu serialu, zatytułowanego "Power Rangers Beast Morphers".
Obecnie seria Power Rangers składa się z 963 odcinków podzielonych na 29 sezonów, trzech filmów kinowych oraz kilku materiałów specjalnych skierowanych do telewizji lub nośniki VHS i DVD.
Mighty Morphin Power Rangers (wersja zremasterowana; 2010).
&lt;onlyinclude&gt;
&lt;/onlyinclude&gt;

</doc>
<doc id="957056" url="https://pl.wikipedia.org/wiki?curid=957056" title="Cat Power">
Cat Power

Cat Power lub Chan Marshall, właściwie Charlyn Marie Marshall, (ur. 21 stycznia 1972) – amerykańska wokalistka i autorka utworów muzycznych. Słynie z minimalistycznego stylu, oszczędnej gry na gitarze czy fortepianie oraz eterycznego, niskiego głosu.
Życiorys.
Chan (wymowa podobna do "Shawn" lub "Sean") urodziła się w Atlancie w stanie Georgia. Jej ojciec był zawodowym bluesmanem i pianistą. Jako dziecko rozwiedzionych rodziców sporo czasu spędzała w rozjazdach, podróżując między miejscami zamieszkania obojga rodziców a domem babci. Chan często wspomina ten okres w wywiadach, twierdząc, że bezustanne przemieszczanie się przygotowało ją do przyszłego życia w trasie jako zawodowy muzyk.
Po tym, jak rzuciła naukę w liceum, Chan zaczęła występować na scenie pod pseudonimem Cat Power. Towarzyszyli jej m.in. muzycy Glen Thrasher i Mark Moore. Koncertując w Atlancie często grała jako support dla zaprzyjaźnionych zespołów, takich jak Magic Bone i Opal Foxx Quartet. W wywiadach Chan podkreśla, iż jej ówczesne występy były raczej efektem bliskich kontaktów ze środowiskiem muzycznym i przyjaźni z członkami lokalnej sceny niż ambicji artystycznych. Twierdzi również, iż w owym okresie jej muzyka była raczej eksperymentalna a same koncerty były dla całego środowiska przede wszystkim okazją do alkoholowo-narkotykowych libacji. 
W 1992 wraz z Glenem Trasherem przeprowadziła się do Nowego Jorku. To właśnie Trasher wciągnął ją w nowojorską scenę eksperymentalną i free jazzową. Jej pierwszy nowojorski koncert miał miejsce w magazynie na Brooklynie i był jednym z licznych improwizowanych koncertów jakie Chan dawała na początku swego pobytu w Nowym Jorku. Na jednym z tych koncertów grała jako support dla zespołu Man or Astro Man?- jej występ polegał na grze na dwustrunowej gitarze i powtarzaniu słowa „No” przez 15 minut. Mniej więcej w tym samym czasie Chan zaprzyjaźniła się z muzykami z zespołu God Is My Co-Pilot. Współpraca ta zaowocowała nagraniem przez zespół (nakładem i własnej wytwórni Making of Americans) jej pierwszego singla „Headlights” w ograniczonym nakładzie 500 egzemplarzy. 
W 1994 Cat Power otwierała koncert Liz Phair w Nowym Jorku. Na koncercie poznała Steve’a Shelleya z zespołu Sonic Youth i Tima Foljahna z Two Dollar Guitar, który zachęcił ją do wydania solowego albumu i udzielił się na jej albumach "Dear Sir" (wyd. 1995) i "Myra Lee" (wyd. 1996). Oba albumy nagrane zostały tego samego dnia w grudniu 1994 w Nowym Jorku i zawierają utwory pozbawione typowych „piosenkowych” struktur, podobne bardziej do eksperymentalnych utworów, którymi zainteresował ją Trasher. W 1996 roku Cat Power podpisała kontrakt z wytwórnią Matador Records i nagrała swój trzeci album, „What Would The Community Think”, z którego pochodzą singel oraz teledysk „Nude as the News”. 
Pod koniec roku 1996, po odbyciu 3-miesięcznej trasy koncertowej z nowojorskim zespołem Guv'ner, Chan zniknęła ze sceny muzycznej. Znalazła pracę jako opiekunka do dzieci w Portland w stanie Oregon, po czym przeniosła się do Prosperity w stanie Karolina Południowa, gdzie zamieszkała na farmie wraz z partnerem, Billem Callahanem, występującym pod pseudonimem Smog. Marshall zamierzała permanentnie wycofać się z muzyki, lecz podczas pewnej bezsennej nocy napisała kilka nowych piosenek. Znalazły się one na albumie „Moon Pix”, który nagrany został w Sing Sing Studios w Melbourne w ciągu zaledwie 11 dni, przy udziale takich muzyków jak Mick Turner i Jim White z zespołu Dirty Three. Album zyskał poklask krytyków i został dobrze przyjęty przez indie rockową scenę. Mimo to, Marshall, jak twierdzi, znudziła się własnym materiałem i podczas swych koncertów zaczęła grywać liczne covery. Wiele z nich znalazło się na jej późniejszym albumie "The Covers Record" ze względu na wysoki poziom oryginalności i autorskie wykonanie. Marshall często wykonuje podczas swych występów utwory innych artystów. Ich dobór świadczy o jej eklektycznym smaku muzycznym: Gnarls Barkley, The White Stripes, Bob Dylan, Nina Simone i Will Oldham to zaledwie parę przykładów z jej repertuaru. Covery grane przez Chan charakteryzuje minimalizm w porównaniu z oryginalnym wykonaniem – melodie często sprowadzone są do oszczędnie zagranej linii melodycznej lub riffu. Marshall zdarza się także dodawać lub usuwać fragmenty utworów lub linię melodyczną. W jej wykonaniu piosenka Rolling Stonesów „I Can't Get No (Satisfaction)” jest praktycznie nierozpoznawalna.
W 2003 Marshall powróciła do regularnego grania i nagrywania muzyki wydając album "You Are Free", w którym gościnnie wystąpili Eddie Vedder, Dave Grohl i Warren Ellis (Dirty Three). Wideoklip do piosenki „He War” emitowany był w paśmie Subterranean stacji MTV2.
W roku 2004 ukazało się DVD zatytułowane "Speaking for Trees" – zawierające prawie dwugodzinne nagranie Chan grającej w lesie – wraz z płytą audio z osiemnastominutowym utworem „Willie Deadwilder”, z M. Wardem na gitarze. Rok 2005 artystka spędziła w trasie, grając dla pełnych sal. Supportowała również Nicka Cave’a w Australii i Patti Smith na festiwalu Meltdown. 
Jej kolejny album "The Greatest" pojawił się na światowym rynku w styczniu 2006. Nie jest to jednak album w stylu "greatest hits", a raczej efekt współpracy z wieloma zdolnymi muzykami (m.in. gitarzystą Ala Greena Teenie Hodgesem zaaranżowana przez wytwórnię Matador Records. 
Na początku roku 2006 Marshall odwołała trasę koncertową po USA z powodu problemów zdrowotnych. Po dwóch dniach wytwórnia Matador Records odwołała koncerty Chan w Londynie i Paryżu. Marshall powróciła na scenę w kwietniu 2006, grając jedne ze swoich najlepszych koncertów, zarówno solo jak z zespołem Memphis Rhythm Band. 
Zimą 2006 w wywiadzie dla magazynu "Venus Zine" Chan wyjawiła prawdziwą przyczynę odwołania trasy koncertowej. Okazało się, że problemy z alkoholem i depresja doprowadziły ją do myśli samobójczych. Chan spędziła ten okres na oddziale psychiatrycznym szpitala Mount Sinai Medical Center w Miami.
Chan zgodziła się również zostać twarzą nowej linii biżuterii firmy Chanel. Projektant Karl Lagerfeld stwierdził, iż jest ona idealną kandydatką do tej roli, ponieważ „jest jedyną kobietą, która wygląda elegancko z papierosem”. Marshall występowała również w reklamach firm Gap Inc., Cingular, De Beers' i Garnier.
W styczniu 2007 Cat Power z zespołem zaskoczyła publiczność niezapowiedzianym występem na pokazie "haute couture" wiosna/lato domu mody Chanel w Grand Palais w Paryżu. 
Marshall udzielała się w licznych akcjach charytatywnych, m.in. w kampanii reklamowej PETA. Zagrała na Fuck Cancer Benefit w 2006 roku oraz wraz z Bobem Dylanem na koncercie organizacji charytatywnej Music for Youth Foundation.
Latem 2007 roku Cat Power odbyła trasę koncertową po Ameryce Północnej wraz z zespołem Dirty Delta Blues.

</doc>
<doc id="957058" url="https://pl.wikipedia.org/wiki?curid=957058" title="06">
06

06 – szósty studyjny album białoruskiego zespołu rockowego N.R.M., wydany 19 maja 2007 roku. Album powstawał pod wpływem wydarzeń wiosny 2006 roku, ponadto jest to szósta z kolei w pełni premierowa płyta N.R.M., stąd jej tytuł – "06".
Lista utworów.
Teksty i muzyka autorstwa zespołu (z wyjątkiem utworu 10 – autor słów Źmicier Ciechanowicz).

</doc>
<doc id="957059" url="https://pl.wikipedia.org/wiki?curid=957059" title="Mettupalayam">
Mettupalayam

Mettupalayam (tamilski: மேட்டுப்பாளையம்) – miasto w dystrykcie Coimbatore, w stanie Tamilnadu w Indiach, u podnóża gór Nilgiri, na wysokości 326 m n.p.m. W 2001 populacja miasta wyniosła 66 313. Miasto jest znane głównie z linii kolejowej Nigiliri Mountain Railway do Utakamand, wpisanej na Listę Światowego Dziedzictwa UNESCO.

</doc>
<doc id="957061" url="https://pl.wikipedia.org/wiki?curid=957061" title="Władysław Jaworski">
Władysław Jaworski



</doc>
<doc id="957065" url="https://pl.wikipedia.org/wiki?curid=957065" title="Choroba Minamata">
Choroba Minamata



</doc>
<doc id="957066" url="https://pl.wikipedia.org/wiki?curid=957066" title="Powiedz, że to nie tak">
Powiedz, że to nie tak

Powiedz, że to nie tak (ang. "Say It Isn't So") – amerykański film fabularny (komedia) o dwójce zakochanych nastolatków z Chrisem Kleinem i Heather Graham w rolach głównych.
Fabuła.
Gilbert Noble pracuje w schronisku dla zwierząt. Pewnego dnia poznaje piękną fryzjerkę Josephine Wingfield, w której się zakochuje. Po kilku miesiącach okazuje się, że oboje są rodzeństwem.

</doc>
<doc id="957069" url="https://pl.wikipedia.org/wiki?curid=957069" title="Wyrażenia regularne">
Wyrażenia regularne



</doc>
<doc id="957073" url="https://pl.wikipedia.org/wiki?curid=957073" title="Srečko Kosovel">
Srečko Kosovel

Srečko Kosovel (ur. 18 marca 1904 w Sežanie, zm. 27 maja 1926 w Tomaju) – słoweński poeta, krytyk i publicysta.

</doc>
<doc id="957074" url="https://pl.wikipedia.org/wiki?curid=957074" title="Grzegorz Nawrocki">
Grzegorz Nawrocki

Grzegorz Nawrocki – polski wokalista i gitarzysta rockowy, lider grupy Kobiety.
Stworzył trójmiejską grupę Ego, która działała w latach 1993-1998 i wydała album "Światowid" (Antena Krzyku).
Współpracował też z innymi polskimi muzykami (Robert Brylewski, Tymon Tymański, Olaf Deriglasoff) w różnych projektach muzycznych, występując gościnnie na ich płytach ("P.O.L.O.V.I.R.U.S." – Kury, "Yugoton").
Grzegorz Nawrocki wraz z Anną Lasocką (jako Warszawa Gdańska) zaśpiewał w utworze Brygady Kryzys pt. "Centrala" (2002) i
utworze zespołu Maanam pt. "Lucciola" (2003).

</doc>
<doc id="957075" url="https://pl.wikipedia.org/wiki?curid=957075" title="Jerzy Leśniak">
Jerzy Leśniak

Jerzy Leśniak (ur. 14 sierpnia 1957 w Nowym Sączu, zm. 20 sierpnia 2017 w Nowym Sączu) – polski dziennikarz, reporter, regionalista, autor i współautor książek i wydawnictw regionalnych, których tematyka związana jest z Nowym Sączem i Sądecczyzną.
Życiorys.
Był absolwentem I LO im. Jana Długosza w Nowym Sączu (1976) i Uniwersytetu Jagiellońskiego – nauk politycznych i dziennikarstwa (1980). Pracował m.in. w tygodniku „Dunajec” (1980-1988), „Gazecie Krakowskiej (kierownik oddziału w Nowym Sączu w latach 1989-1995), „Dzienniku Polskim” (1996-2003) oraz w Regionalnej Telewizji Kablowej w Nowym Sączu (1992-2001). Rzecznik prasowy Urzędu Miasta Nowego Sącza (2003-2006), redaktor naczelny tygodnika „Echo” w Nowym Sączu (1996) i kwartalnika „Nowy Sącz” (od 2005), członek komitetu redakcyjnego „Rocznika Sądeckiego” (od 2007). Wykładowca dziennikarstwa w Państwowej Wyższej Szkole Zawodowej w Nowym Sączu (od 2001). Współpracownik miesięcznika "Sądeczanin" (2008–2011), kwartalnika „Almanach Sądecki” (od 2010) i „Dobrego Tygodnika Sądeckiego” (od 2014), korespondent prasy polonijnej w USA, autor artykułów w „Kurierze Starosądeckim”, „Znad Popradu”, „MieścieNS”, a wcześniej w „Ziemi Sądeckiej”, „Głosie ZNTK” i „Głosie Sądeckim”, redagował „Głos Newagu (2006) i „Gazetę Chrobrego” (2008). Sekretarz Klubu Przyjaciół Ziemi Sądeckiej. Honorowy Obywatel Miasta Nowego Sącza.

</doc>
<doc id="957079" url="https://pl.wikipedia.org/wiki?curid=957079" title="Neubrunn (Bawaria)">
Neubrunn (Bawaria)

Neubrunn – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 18 km na południowy zachód od Würzburga, nad rzeką Kembach.
Dzielnice.
W skład gminy wchodzą dwie dzielnice: 
Oświata.
W gminie znajduje się 100 miejsc przedszkolnych (z 90 dziećmi).

</doc>
<doc id="957081" url="https://pl.wikipedia.org/wiki?curid=957081" title="Turniej o Złoty Kask 2007">
Turniej o Złoty Kask 2007

Turniej o Złoty Kask 2007 (ZK) – turniej żużlowy z udziałem najlepszych żużlowców Ekstraligi i I ligi, który był jednocześnie finałem krajowych eliminacji do Grand Prix 2008. Zawody wygrał Grzegorz Walasek z ZKŻ Kronopol Zielonej Góry.
Finał ZK tradycyjnie zorganizował brązowy medalista Drużynowych Mistrzostw Polski z poprzedniego sezonu - Polonia Bydgoszcz.
Złotego Kasku bronił Tomasz Gollob, który na kilka godzin przed zawodami poinformował organizatorów, że z powodu choroby nie wystartuje.
Lista startowa.
30 maja 2007 opublikowano listę startową zawodników, którzy zostali nominowani przez Polski Związek Motorowy do startu w zawodach. Zgodnie z regulaminem Złotego Kasku, w zawodach wystąpi dwunastu zawodników z Ekstraligi i czterech z I ligi (oraz dodatkowo odpowiednio trzech i jeden rezerwowy).
Na liście startowej zabrakło przedstawicieli gospodarzy, jednak trójka zawodników (Tomasz Gollob, Piotr Protasiewicz i Robert Kościecha) w przeszłości reprezentowali barwy Polonii Bydgoszcz.
W turnieju nie wystąpili Robert Kościecha (nominowany jako 1. rezerwowy) oraz Adam Skórnicki (jako 4. rezerwowy). Ostatecznie na liście startowej znajduje się trzech rezerwowych (trzecie rezerwowy Adrian Gomólski będzie miał prawo zastępować żużlowców z I ligi).
Grzegorz Walasek tak skomentował przerwanie zawodów po czterech seriach: "To wszystko układy. Sędzia z Zielonej Góry, ja też. Załatwiliśmy sprawę wcześniej przy zielonym stoliku podczas kolacji. A poważnie, było dość mokro, bo trochę popadało. Arbiter mógł poczekać i puścić ostatnią serię, ale po co? Przecież obaj jesteśmy z Zielonej Góry...".
Wyniki.
Bieg po biegu:

</doc>
<doc id="957084" url="https://pl.wikipedia.org/wiki?curid=957084" title="Dzieci wybiegły">
Dzieci wybiegły

Dzieci wybiegły (na starszych wydaniach albumu Dzieci) – utwór napisany przez Kubę Sienkiewicza w 1987, a wydany w 1993 na albumie Elektrycznych Gitar zatytułowanym "A ty co".
W 1996 r. utwór pojawił się na pierwszym albumie koncertowym Elektrycznych Gitar, "Chałtury". W 2000 roku został wydany na kolejnym albumie koncertowym, dołączonym w ramach promocji do albumu "Słodka Maska". Po raz ostatni utwór został utrwalony w duecie z Małgorzatą Walewską, na albumie "Antena" z 2009 roku.
Utwór przez długi czas nie miał oficjalnego teledysku. W 1998 r., w filmie Mirosława Dembińskiego "A ty co?", zawierającym refleksje na temat Polski schyłku XX wieku – z tłem piosenek Kuby Sienkiewicza – pojawił się obraz, który zaakceptował i uznał sam autor. W 2014 roku pojawił się oficjalny teledysk do piosenki. Okazją do realizacji było 25-lecie istnienia zespołu. Przy tej okazji zespół na nowo zarejestrował tę piosenkę. Teledysk zrealizował duet Jacek Nastał i Mateusz Pleskacz.

</doc>
<doc id="957092" url="https://pl.wikipedia.org/wiki?curid=957092" title="Jezioro Obłęskie">
Jezioro Obłęskie

Jezioro Obłęskie (kaszb. "Jezoro Òblëżcczé") – przepływowe jezioro wytopiskowe położone na Wysoczyźnie Polanowskiej na obszarze Puszczy Korzybskiej. Poprzez małą strugę akwen jeziora jest połączony z dorzeczem rzeki Wieprzy.
Powierzchnia całkowita: 62,4 ha.

</doc>
<doc id="957094" url="https://pl.wikipedia.org/wiki?curid=957094" title="Zell am Main">
Zell am Main

Zell am Main, Zell a.Main – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 4 km na północny zachód od centrum Würzburga, nad Menem, przy liniach kolejowych Frankfurt nad Menem/Fulda - Würzburg - Monachium.
Współpraca.
Miejscowość partnerska:
Oświata.
W gminie znajduje się przedszkole, 2 szkoły podstawowe i Hauptschule.

</doc>
<doc id="957095" url="https://pl.wikipedia.org/wiki?curid=957095" title="Neral (miasto)">
Neral (miasto)

Neral - miejscowość i stacja kolejowa na trasie Bombaj-Pune, położona w stanie Maharashtra, w zachodnich Indiach. Miejscowość znana jest głównie jako stacja początkowa linii kolejowej Matheran Hill prowadzącej do Matheran na zboczach Ghatów Zachodnich.

</doc>
<doc id="957097" url="https://pl.wikipedia.org/wiki?curid=957097" title="Mistrzostwa świata juniorów w biegu na orientację">
Mistrzostwa świata juniorów w biegu na orientację

Mistrzostwa świata juniorów w biegu na orientację (ang. Junior World Orienteering Championships, JWOC) – rozgrywane są co roku od 1990 roku. Prawo startu w zawodach mają reprezentanci kadr narodowych, których wiek do 31 grudnia danego roku nie wynosi więcej niż 20 lat. Reprezentowane państwo musi być członkiem International Orienteering Federation (IOF).
Pierwotnie w czasie mistrzostw rozgrywane były dwie konkurencje: bieg indywidualny i bieg sztafetowy. W 1991 roku, podobnie jak na Mistrzostwach Świata w Biegu na Orientację do programu zawodów został dodany bieg na dystansie krótkim, który w 2004 roku zmienił się w dystans średni. Od 2006 roku w programie zawodów znajduje się także bieg sprinterski.
Aktualnie program mistrzostw świata zawiera następujące konkurencje:
Wyniki.
Długi/klasyczny dystans.
Od 1990 do 2003 roku konkurencja nosiła nazwę "klasyczny dystans", od 2004 roku nosi nazwę "długi dystans".
Średni/krótki dystans.
Od 1990 do 2003 roku konkurencja nosiła nazwę "krótki dystans", od 2004 roku nosi nazwę "średni dystans".
Sprint.
Konkurencja "sprint" rozgrywana jest od 2006 roku.

</doc>
<doc id="957098" url="https://pl.wikipedia.org/wiki?curid=957098" title="Leinach">
Leinach

Leinach – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 12 km na północny zachód od Würzburga, przy linii kolejowej Frankfurt nad Menem/Fulda - Würzburg - Monachium.
Dzielnice.
W skład gminy wchodzą dwie dzielnice: 
Oświata.
W gminie znajduje się 150 miejsc przedszkolnych (z 131 dziećmi) oraz szkoła podstawowa (9 nauczycieli, 177 uczniów).

</doc>
<doc id="957101" url="https://pl.wikipedia.org/wiki?curid=957101" title="Edward Drozd">
Edward Drozd

Edward Drozd (ur. 27 października 1942 w Zboiskach) – polski prawnik, profesor nauk prawnych, notariusz.
Życiorys.
W 1959 ukończył Liceum Ogólnokształcące Męskie w Sanoku. W 1966 ukończył studia na Wydziale Prawa i Administracji Uniwersytetu Jagiellońskiego (uczeń prof. Kazimierza Przybyłowskiego). Stopień doktora nauk prawnych uzyskał w 1972. Habilitował się w zakresie prawa cywilnego i prawa prywatnego międzynarodowego w 1977, a tytuł naukowy profesora otrzymał w 1989. Członek Kolegium Redakcyjnego miesięcznika „Rejent”.
Profesor w Katedrze Prawa Cywilnego WPiA UJ. Członek Komisji Prawniczej Polskiej Akademii Umiejętności.

</doc>
<doc id="957102" url="https://pl.wikipedia.org/wiki?curid=957102" title="Merkur Arena">
Merkur Arena

Merkur Arena – stadion piłkarski, położony w mieście Graz, Austria. Oddany został do użytku w 1997 roku. Od tego czasu swoje mecze na tym obiekcie rozgrywają zespoły: Grazer AK oraz SK Sturm Graz. Jego pojemność wynosi 15 400 miejsc. Wcześniej nazywała się UPC-Arena.

</doc>
<doc id="957105" url="https://pl.wikipedia.org/wiki?curid=957105" title="Wangi">
Wangi



</doc>
<doc id="957109" url="https://pl.wikipedia.org/wiki?curid=957109" title="Jezioro Lewarowe">
Jezioro Lewarowe

Jezioro Lewarowe – przepływowe jezioro wytopiskowe położone na Wysoczyźnie Polanowskiej na obszarze Puszczy Korzybskiej. Poprzez małą strugę akwen jeziora jest połączony z dorzeczem rzeki Grabowy.
Powierzchnia całkowita: 71,58 ha.

</doc>
<doc id="957111" url="https://pl.wikipedia.org/wiki?curid=957111" title="Matheran">
Matheran

Matheran (hindi i marathi माथेरान, trl. "Mātherān", trb. "Matheran"; ang. "Matheran") – miasto w stanie Maharashtra w Indiach, stacja końcowa linii kolejowej Matheran Hill. 6 tysięcy mieszkańców (2002). Położone na wysokości 800 m n.p.m. w Ghatach Zachodnich miasteczko charakteryzuje się łagodnym klimatem i jest popularnym miejscem wypoczynku dla mieszkańców Bombaju (oddalony o 110 kilometrów) i Pune (oddalona o 120 kilometrów).

</doc>
<doc id="957112" url="https://pl.wikipedia.org/wiki?curid=957112" title="Samuel ibn Tibbon">
Samuel ibn Tibbon

Samuel ben Judah ibn Tibbon (hebrajski: שמואל בן יהודה אבן תבון, arabski: إبن تبّون, ur. ok. 1150 in Lunel we Francji, zm. ok. 1230 w Marsylii) - filozof i komentator Biblii. Zasłynął tłumaczeniem dzieł Majmonidesa, min. "Przewodnika błądzących", z arabskiego na hebrajski oraz tekstów Arystotelesa i Awerroesa. Pochodził z rodziny, która odegrała ważną rolę w rozwoju filozofii hebrajskiej. Jego ojciec, Juda ibn Tibbon, oraz zięć, Jacob Anatoli, również zajmowali się tłumaczeniem prac filozoficznych. Jego oryginalnym dziełem filozoficznym było "Ma'amar Yiqqawu ha-Mayim", w którym rozważał kosmologiczny problem - dlaczego ziemia nie jest pokryta w całości wodą.

</doc>
<doc id="957115" url="https://pl.wikipedia.org/wiki?curid=957115" title="Michał Fiszer">
Michał Fiszer

Michał Andrzej Fiszer (ur. 14 września 1962 w Łodzi) – polski żołnierz, mjr rez. pilot, ekspert wojskowy, dziennikarz, wykładowca studiów strategicznych w prywatnej uczelni Collegium Civitas.
Życiorys.
Wychował się w Łodzi. Ojciec mjr Fiszera był inżynierem w zakładzie papierniczym, a matka nauczycielką. Od 16 roku życia latał na szybowcach w Aeroklubie Łódzkim, wiosną 1981 zaczął szkolenie na Zlinie 42M. W tym samym roku zdał egzamin maturalny.
W lipcu 1981 przeszedł kurs Lotniczego Przysposobienia Wojskowego w Krośnie, a w Aeroklubie Pomorskim odbył szkolenie na samolocie Zlin 526F. Po ukończeniu szkolenia we wrześniu 1981 wstąpił do Wyższej Oficerskiej Szkoły Lotniczej w Dęblinie.
Po ukończeniu WOSL otrzymał przydział do 8 pułku lotnictwa myśliwsko-bombowego w Mirosławcu, gdzie latał na samolotach Lim-6M. Po zdobyciu II klasy pilota wojskowego otrzymał przydział do 40 pułku lotnictwa myśliwsko-bombowego w Świdwinie, gdzie przeszkolił się na Su-22. Po dwóch latach powrócił do 8 plmb w Mirosławcu, wraz z przezbrojeniem tej jednostki na Su-22. Otrzymał uprawnienia instruktorskie i został dowódcą klucza lotniczego. Później był szefem rozpoznania powietrznego eskadry, pełnił obowiązki zastępcy dowódcy eskadry. Łącznie wylatał ponad 1000 godzin na szybowcach i na samolotach różnych typów.
Uczestniczył w misjach wojskowych w byłej Jugosławii (od grudnia 1992, do grudnia 1993). Był również obserwatorem wojskowym misji ONZ UNIKOM w Iraku i w Kuwejcie. Od 1995 pełni służbę jako analityk w Oddziale Rozpoznania w Dowództwie Sił Powietrznych. Od 1997 pełnił służbę w WSI w Oddziale Łącznikowym Biura Ataszatów Wojskowych, z czego rok był obserwatorem wojskowym w Iraku i Kuwejcie. W 2000 oficjalnie przeszedł do rezerwy. Obecnie pobiera emeryturę wojskową, od 2006 do 2008 r. był półetatowym pracownikiem cywilnym wojska.
Michał Fiszer pracuje również jako dziennikarz. Jego artykuły można znaleźć m.in. w: „Najwyższym CZASIE!”, „Lotnictwie” (od 2000 jest z-cą redaktora naczelnego), "Polityce", amerykańskim czasopiśmie „Journal of Electronic Defense” oraz w „Angorze”. Jest autorem, wraz z synem Jackiem Fiszerem, cyklu artykułów w "Polityce" komentujących wojnę w Ukrainie (2022). W wyborach do Parlamentu Europejskiego w 2004 kandydował z listy Unii Polityki Realnej.
W połowie lat 90 XX w. ukończył studia magisterskie na wydziale Dziennikarstwa i Nauk Politycznych Uniwersytetu Warszawskiego. W latach 2004-2008 ukończył studia doktoranckie w Akademii Obrony Narodowej, w 2009 r. obronił doktorat ze sztuki operacyjnej lotnictwa. Obecnie wykładowca w Collegium Civitas.
Michał Fiszer występował w Faktach TVN i TVN24 jako ekspert m.in. w czasie inwazji wojsk sprzymierzonych na Irak w 2003, po katastrofie C-295M pod Mirosławcem oraz po katastrofie polskiego Tu-154M w Smoleńsku.
Życie prywatne.
Ma żonę Elżbietę, dwie córki: Natalię (ur. 1985 r.) i Agatę (ur. 1992 r.) oraz syna Jacka (ur. 1992 r., bliźniak Agaty) i Michała (ur. 2014 r.).

</doc>
<doc id="957116" url="https://pl.wikipedia.org/wiki?curid=957116" title="Lipidoplasty">
Lipidoplasty



</doc>
<doc id="957117" url="https://pl.wikipedia.org/wiki?curid=957117" title="Samuel ibn tibbon">
Samuel ibn tibbon



</doc>
<doc id="957119" url="https://pl.wikipedia.org/wiki?curid=957119" title="Tivoli Neu">
Tivoli Neu

Tivoli Neu – stadion piłkarski w Innsbrucku. Główny obiekt klubu piłkarskiego FC Wacker Tirol oraz drużyny futbolu amerykańskiego Tirol Raiders.
Historia.
Oddany został do użytku w 2000 roku. W latach 2006-2007 stadion przechodził przebudowę. Na Euro 2008 odbywały się tam mecze grupy D. Podczas Mistrzostw Europy pojemność wynosiła 30 000 miejsc, po zakończeniu turnieju tymczasowe trybuny zostały zdemontowane.

</doc>
<doc id="957125" url="https://pl.wikipedia.org/wiki?curid=957125" title="Rzeźba abstrakcyjna">
Rzeźba abstrakcyjna

Rzeźba abstrakcyjna – rzeźba skomponowana według zasad abstrakcjonizmu, z eliminacją form lub przedmiotów obserwowanych w naturze. Na ogół jest to figura lub bryła geometryczna stanowiąca wizualną projekcję wewnętrznych doznań artysty.

</doc>
<doc id="957126" url="https://pl.wikipedia.org/wiki?curid=957126" title="III Narodowy Zlot Harcerzy">
III Narodowy Zlot Harcerzy

III Narodowy Zlot Harcerzy w Warszawie – zlot harcerski, zorganizowany przez Organizację Harcerzy ZHR w dniach 28 lipca - 2 sierpnia 2004 roku w Warszawie, z okazji 60. rocznicy powstania warszawskiego, w Parku Skaryszewskim. 
Miasteczko zlotowe.
Miasteczko zlotowe zlokalizowano na wyspie, zagospodarowując cały jej teren. Główne wejście na teren znajdowało się od strony al. Waszyngtona (wjazd po grobli), gdzie harcerze z gniazda Wielkopolskiego zbudowali główną bramę Zlotową. Dla potrzeb zlotu zbudowano jeden most łączący gniazda zlotowe z blokiem sanitarnym zlokalizowanym za Jeziorkiem Kamionkowskim. Teren boiska zagospodarowano na plac apelowy. Gniazda zlotowe znajdowały się z tyłu za placem apelowym od strony jeziorka Kamionkowskiego. W zagłębieniu na tyłach harcerze z Gniazda Małopolskiego wznieśli kaplicę Zlotową pod kierunkiem architekta phm. Piotra Turkiewicza i O. phm. Piotra Szaro OFM Cap. Stołówka została wzniesiona w centralnej części wyspy, wzdłuż chodnika przecinającego wyspę do mostku od strony ul. Kinowej, a poniżej od al. Waszyngtona kino polowe, gdzie wyświetlano filmy o tematyce powstańczej. Sztab z wiatą odpraw zlokalizowano w centrum, w najwyższym punkcie: między gniazdami, kaplicą zlotową, stołówkami i placem apelowym. Zaplecze zaś znajdowało się na terenie wyspy od strony skrzyżowania ul. Kinowej i al.Waszyngtona.
Uczestnicy.
Zlot zgromadził przeszło 800 zuchów, harcerzy, wędrowników, harcerzy starszych i instruktorów ZHR.
W zlocie wzięły udział reprezentacje SHK Zawisza.
Komenda Zlotu.
Komendantem zlotu był hm. Konrad Obrębski.
Program.
W trakcie trwania Zlotu wydawano codzienną gazetę "Biuletyn Informacyjny", która swoim tytułem nawiązywała do konspiracyjnego czasopisma wydawanego w Warszawie w okresie 1939-1945. Jego 6 numerów dokumentowało wydarzenia zlotowe.
Wyniki rywalizacji.
W kategorii gromad zuchowych:
W kategorii zastępów zastępowych:

</doc>
<doc id="957127" url="https://pl.wikipedia.org/wiki?curid=957127" title="Cedron (Sudety Środkowe)">
Cedron (Sudety Środkowe)

Cedron – potok, lewy dopływ rzeki Zadrna. Wypływa ze stawu w Betlejem w Górach Kruczych (Sudety Środkowe), przepływa przez Krzeszów – wieś w której mieści się sanktuarium maryjne oraz kalwaria.
Potok dostał swoją nazwę dzięki VII stacji kalwarii Krzeszowskiej „Strącenie Chrystusa z mostu do Cedronu”.

</doc>
<doc id="957132" url="https://pl.wikipedia.org/wiki?curid=957132" title="Wyższe Seminarium Duchowne Towarzystwa Salezjańskiego w Krakowie">
Wyższe Seminarium Duchowne Towarzystwa Salezjańskiego w Krakowie

Wyższe Seminarium Duchowne Towarzystwa Salezjańskiego – znajdujące się w Krakowie przy ul. Tynieckiej 39, seminarium duchowne Towarzystwa Świętego Franciszka Salezego kościoła rzymskokatolickiego.
Łącznie formacja trwa 9 lat dla kandydatów na księży, a 6 lat dla braci zakonnych.
Historia.
W 1975 na Łosiówkę przybył po studiach w Rzymie ks. dr Adam Śmigielski, obejmując funkcję dyrektora i rektora seminarium. Za jego kadencji zostało przeprowadzonych szereg prac inwestycyjnych, m.in. gruntowna odnowa kaplicy seminaryjnej, remont konwentualnego kościoła Najświętszej Maryi Panny Wspomożenia Wiernych, budowa budynku gospodarczego, wstępny projekt nowego gmachu seminaryjnego, porządkowanie terenu wokół seminarium.
Z roku na rok wzrastała liczba studentów, tak że w ostatnim roku kadencji rektorskiej ks. Śmigielskiego łącznie było 49 kleryków, wliczając w to 3 z zakonu oo. Kamilianów oraz 10 juniorzystów, tzn. profesów czasowych po nowicjacie, którzy mieszkając w seminarium, kontynuowali naukę w zakresie szkoły średniej w liceach państwowych.
Jeszcze więcej kleryków było na Łosiówce za kadencji następcy ks. Śmigielskiego na stanowisku rektora, ks. dr. Mirosława Kokota, który objął tę funkcję w roku akademickim 1980/81. Wszystkich kleryków było wówczas 74, natomiast grono wykładowców liczyło 25 osób. Po podziale proporcje przedstawiały się następująco: 33 kleryków z inspektorii wrocławskiej i 41 z krakowskiej. Po sześciu latach, w roku akademickim 1985/86, grono profesorskie wzrosło do 34 osób, a kleryckie do 122 (49 z inspektorii wrocławskiej, a 73 z krakowskiej).
Jesienią 1983, pod kierunkiem ówczesnego administratora Seminarium ks. Józefa Talika, rozpoczęła się budowa nowego gmachu seminaryjnego. Na Łosiówce było wówczas 122 kleryków i 23 juniorzystów. Dla tych ostatnich została utworzona w 1982 nowa wspólnota pw. św. Dominika Savio, licząca 32 współbraci.
W 1989 została utworzona wspólnota filozoficzna pw. św. Jana Bosko, oddzielona od wspólnoty teologicznej pw. Niepokalanego Poczęcia NMP.
Od 1991 seminarium zaczęło przybierać charakter międzynarodowy, gdyż zaczęły w nim studiować klerycy salezjańscy z zagranicy. Najpierw przyjechało ich dwóch z Odessy (Ukraina), a potem przybywało ich coraz więcej z Białorusi, z Rosji, Gruzji i Litwy.
Ważna do odnotowania w historii seminarium jest współpraca z Katolickim Uniwersytetem Lubelskim oraz Papieską Akademią Teologiczną w Krakowie, do której zostało ono afiliowane w 1991. Stworzyło to możliwość obrony prac magisterskich przez diakonów, a profesorom dało sposobność do pracy naukowej i zdobywania stopni naukowych.
Organizacja.
Strukturę Seminarium tworzą bracia należący do czterech (obecnie trzech) wspólnot:

</doc>
<doc id="957133" url="https://pl.wikipedia.org/wiki?curid=957133" title="Vorwärts-Stadion">
Vorwärts-Stadion

Vorwärts-Stadion (S.I.S. Arena) – wielofunkcyjny stadion, położony w Steyr, Austria. Oddany został do użytku w 1986 roku. Od tego czasu swoje mecze na tym obiekcie rozgrywa zespół SK Vorwärts Steyr. Jego pojemność wynosi 6000 miejsc.

</doc>
<doc id="957138" url="https://pl.wikipedia.org/wiki?curid=957138" title="Waldstadion (Pasching)">
Waldstadion (Pasching)

TGW Arena – stadion piłkarski, położony w Pasching, Austria. Oddany został do użytku w 1990 roku. Od tego czasu swoje mecze na tym obiekcie rozgrywa zespół FC Wacker Tirol. Po przebudowie w roku 2001, jego obecna pojemność wynosi 8 968 miejsc.

</doc>
<doc id="957140" url="https://pl.wikipedia.org/wiki?curid=957140" title="Safo kometa">
Safo kometa



</doc>
<doc id="957141" url="https://pl.wikipedia.org/wiki?curid=957141" title="Zbigniew Borkowski">
Zbigniew Borkowski

Zbigniew Borkowski (ur. 13 listopada 1936 w Warszawie, zm. 19 lipca 1991 w bądź Warszawie) – papirolog i archeolog śródziemnomorski, profesor Uniwersytetu Warszawskiego; uczeń Anny Świderkówny.
Życiorys.
W latach 1954-1959 studiował dziennikarstwo na Uniwersytecie Warszawskim. W międzyczasie, w 1958, rozpoczął studia archeologiczne, które ukończył w 1964. W 1964 został zatrudniony w Polskiej Akademii Nauk w Zakładzie Archeologii Śródziemnomorskiej. W 1965 przeniósł się na Uniwersytet Warszawski do Zakładu Papirologii, gdzie rozpoczął współpracę z Anną Świderkówną.
W 1972 uzyskał doktorat. Od 1984 był docentem, a od 1991 profesorem kontraktowym. 
Brał udział w misjach wykopaliskowych w Aleksandrii, Tell Atrib, Deir el-Bahari, a także w Sudanie i na Cyprze. W latach 70. prowadził badania inskrypcji wyrytych na siedzeniach teatru w Aleksandrii w okresie wojny domowej 610 roku. 

</doc>
<doc id="957146" url="https://pl.wikipedia.org/wiki?curid=957146" title="Tertium non datur">
Tertium non datur



</doc>
<doc id="957148" url="https://pl.wikipedia.org/wiki?curid=957148" title="Franz Horr Stadion">
Franz Horr Stadion

Generali Arena, dawniej Horr Stadion (właściwie Franz Horn Stadion) – stadion piłkarski znajdujący w Wiedniu w Austrii. Został Oddany do użytku w 1925. Od tego czasu swoje mecze na tym obiekcie rozgrywa zespół piłkarski Austria Wiedeń. Jego pojemność wynosi 17 500 miejsc.

</doc>
<doc id="957151" url="https://pl.wikipedia.org/wiki?curid=957151" title="Be-42">
Be-42

Be-42 (ros. Бе-42) – radziecka łódź latająca dalekiego zasięgu przeznaczona do misji patrolowych i bombowych opracowana przez biuro konstrukcyjne Berijewa. W kodzie NATO nosi oznaczenie "Mermaid". Alternatywna nazwa to "A-40 Albatros".
Historia.
Prace nad nową łodzią latającą dalekiego zasięgu przeznaczoną do wykonywania misji patrolowych i przeciwpodwodnych rozpoczęły się w biurze konstrukcyjnym Berijewa na początku lat 80. Oficjalnie prace nad A-40 rozpoczęły się w 1982. Przy pracach konstrukcyjnych wykorzystano komputerowe wspomaganie projektowania a nowatorskie rozwiązania konstrukcyjne były testowane na modelach.
Prototyp samolotu wykonał pierwszy start z lotniska lądowego w grudniu 1986. Pierwszy start z powierzchni wody miał miejsce w listopadzie 1987. Prace nad samolotem uległy znacznemu przyśpieszeniu po katastrofie okrętu podwodnego "K-278 Komsomolec" w kwietniu 1989, kiedy to z powodu braku możliwości udzielenia szybkiej pomocy zginęło wielu rozbitków.
W celu przystosowania A-40 do zadań ratowniczych w jego konstrukcji dokonano zmian umożliwiających wzięcie na pokład 60 rozbitków. W samolocie przewidziano ambulatorium dla poszkodowanych, a także nadmuchiwaną pochylnię do wciągania rozbitków na pokład. W komorze bombowej miały być umieszczone tratwy ratunkowe i wyposażenie awaryjne. Pokładowa stacja radiolokacyjna pierwotnie przeznaczona do wykrywania okrętów podwodnych miała być wykorzystana do lokalizacji tratw ratunkowych, a nawet pojedynczych rozbitków.
Po zbudowaniu dwóch prototypów budowę trzeciego wstrzymano w 1991 z powodu braku środków. Wdrażanie samolotu przerwano po rozpadzie ZSRR z powodu braku środków finansowych. Osiągnięcia programu wykorzystano do budowy mniejszego cywilnego Be-200.

</doc>
<doc id="957153" url="https://pl.wikipedia.org/wiki?curid=957153" title="Svisłač">
Svisłač



</doc>
<doc id="957156" url="https://pl.wikipedia.org/wiki?curid=957156" title="Władysław Kucharski (minister)">
Władysław Kucharski (minister)

Władysław Kucharski (ur. 23 września 1884 w Krakowie, zm. 27 grudnia 1964 tamże) – polski inżynier, ekonomista, działacz polityczny, przemysłowiec, poseł na Sejm I kadencji w II RP.
Życiorys.
Urodził się w rodzinie robotniczej. Gimnazjum ukończył w Krakowie i podobnie w tym mieście, w 1903 roku, zdał maturę w Wyższej Szkole Realnej. Następnie odbył studia na Wydziale Inżynierii Politechniki Lwowskiej. W czasie studiów wstąpił do "Zetu", działał też w Towarzystwa Szkoły Ludowej (wiceprezes Zarządu Głównego). Po studiach przeniósł się do Krakowa, gdzie założył fabryczkę papy, następnie został współwłaścicielem dużej fabryki metalowej w Podgórzu. Był wówczas członkiem Rady Nadzorczej Ziemskiego Banku Kredytowego we Lwowie.
W czasie I wojny światowej był członkiem Komitetu Książęco-Biskupiego w Krakowie. Wstąpił do Ligi Narodowej. W październiku 1918 został zastępcą naczelnika wydziału aprowizacji Polskiej Komisji Likwidacyjnej.
Po odzyskaniu niepodległości w styczniu 1919 wstąpił do Związku Ludowo-Narodowego. Od stycznia do marca 1919, kierownik Wydziału Aprowizacyjnego w Komisji Rządzącej dla Galicji, Śląska Cieszyńskiego, Orawy i Spiszu. W marcu 1919 udał się do Paryża, gdzie podczas konferencji pokojowej zyskał zaufanie Romana Dmowskiego.
Od 23 czerwca 1920 do 17 lipca 1921 był kierownikiem ministerstwa, następnie ministrem do spraw byłej dzielnicy pruskiej.
W latach 1919–1927 członek Związku Ludowo-Narodowego, w latach 1922–1927 poseł na Sejm RP z listy Chrześcijańskiego Związku Jedności Narodowej. Od 28 maja do 1 września 1923 minister przemysłu i handlu w rządzie Wincentego Witosa (tzw. rząd Chjenopiasta). Jako minister podpisał niekorzystną dla skarbu państwa umowę przekazującą kapitałowi francuskiemu (grupa kapitałowa Marcela Boussaca) odbudowane przez państwo po zniszczeniach wojennych Zakłady Żyrardowskie za ułamek wartości. Nakłady inwestycyjne państwa dokonane w latach 1919–1921 nie zostały zwaloryzowane pomimo hiperinflacji marki polskiej w czasie negocjacji i zawierania transakcji w 1923. Straty Skarbu wyniosły ponad 2,5 mln franków szwajcarskich – 99% nakładów poniesionych na odbudowę Zakładów. Od 1 września do 15 grudnia 1923 minister skarbu w tymże rządzie Witosa (po ustąpieniu ze stanowiska ministra skarbu Władysława Grabskiego), na okres jego urzędowania przypada hiperinflacja marki polskiej. Kucharski był rzecznikiem zahamowania hiperinflacji poprzez zaciągnięcie kredytów zagranicznych. Wobec braku możliwości ich uzyskania w październiku 1923 wysunął projekt zrównoważenia budżetu przez specjalny jednorazowy podatek majątkowy (zrealizowany później przez Władysława Grabskiego). W praktyce nie podjął żadnych działań dla zdławienia hiperinflacji.
Po upadku rządu Witosa i sformowaniu gabinetu Władysława Grabskiego został w 1924 obarczony publicznie winą za transakcję żyrardowską, w której straty skarbu państwa oceniono na minimum 500 tysięcy ówczesnych dolarów. W związku z aferą żyrardowską w grudniu 1924 Polska Partia Socjalistyczna złożyła wniosek o postawienie Władysława Kucharskiego przed Trybunałem Stanu. Wniosek nie uzyskał wymaganej większości (zabrakło kilku głosów). Z braku dowodów przestępstwa i wykorzystując przysługujący mu immunitet parlamentarny Kucharski nie poniósł odpowiedzialności karnej. Był to jeden z najpoważniejszych skandali – afer gospodarczych okresu przed przewrotem majowym. Kucharski przeszedł do działalności gospodarczej wycofując się z życia politycznego. Do 1939 zasiadał jako członek zarządów różnych towarzystw przemysłowych i spółek prawa handlowego.
Pochowany na Cmentarzu Rakowickim w Krakowie (pas 59, rząd północny, miejsce 37).

</doc>
<doc id="957158" url="https://pl.wikipedia.org/wiki?curid=957158" title="Junior World Orienteering Championships">
Junior World Orienteering Championships



</doc>
<doc id="957159" url="https://pl.wikipedia.org/wiki?curid=957159" title="JWOC">
JWOC



</doc>
<doc id="957161" url="https://pl.wikipedia.org/wiki?curid=957161" title="Hermann Hreidarsson">
Hermann Hreidarsson



</doc>
<doc id="957167" url="https://pl.wikipedia.org/wiki?curid=957167" title="Aurora Fútbol Club">
Aurora Fútbol Club



</doc>
<doc id="957172" url="https://pl.wikipedia.org/wiki?curid=957172" title="Platense FC">
Platense FC

Platense Fútbol Club – honduraski klub piłkarski z siedzibą w mieście Puerto Cortés, w departamencie Cortés. Obecnie występuje na pierwszym szczeblu rozgrywek – Liga Nacional de Honduras. Swoje domowe mecze rozgrywa na obiekcie Estadio Excélsior.
Historia.
Klub Platense założony został 4 lipca 1960 roku. W pierwszym zebraniu zarządu klubu wzięły udział następujące osoby: René Paíz, Roger Riera, Roberto Mejía, Roosevelt Garbut, Manuel Flores, Héctor Sánchez, Rolando Méndez, Samuel Williams, Rodolfo Williams, Ricardo Fúnez, Julio Linares, Oscar Pineda, Raúl Betancourt, Francisco Maldonado, Humberto Dole, Rolando Zavala oraz Reginaldo Guevara.
Na pierwszym spotkaniu rozważano, jaką nazwą ochrzcić nowy klub. Wśród propozycji wymieniano następujące nazwy: Leyland, Banfield, Magallanes oraz Platense. Ponieważ argentyński klub Platense cieszył się wśród zgromadzonych największą popularnością, więc na jego wzór nowy klub otrzymał nazwę Platense.
W swoich początkach drużyna wspierana była przez firmę "Tela Railroad Company", która zatrudniala większość piłkarzy klubu. Piłkarze klubu byli specjalnie traktowani, gdyż jako gwiazdy drużyny obok pensji wypłacanej przez zatrudniającą ich firmę otrzymywali także część wpływów ze sprzedaży biletów. Dla graczy miało to wpływ bardzo motywujący, gdyż od frekwencji zależały ich zarobki.
Po założeniu honduraskiej zawodowej ligi piłkarskiej (Liga Nacional de Fútbol de Honduras) w 1964 roku Platense był jednym z 10 jej członków założycieli, szybko stając się jednym z czołowych klubów swego kraju.
W roku 1965 Platense został pierwszym zawodowym mistrzem Hondurasu. Następujący piłkarze przyczynili się do tego historycznego sukcesu: Gilberto Zavala, Tomas Maximo, Ricardo "Cañon" Fúnez, Felix "Mantequilla" Guerra, Raúl Betancourt, Santos "Kubala" Díaz, Miguel "El Chino" Hernandez, "Pichingo" Crosdaile, Francisco Brocatto, Carlos "Care" Alvarado, "Chita" Arzú, León Victor "Escalera" Jallú i inni.
Po pierwszym tytule na kolejny przyszło czekać aż 36 lat. W sezonie 2000/2001 odbyły się dwa turnieje mistrzowskie - otwarcia (Apertura) i zamknięcia (Clausura). W turnieju Apertura Platense spisywał się znakomicie i dotarł do finału, gdzie o tytuł mistrza zmierzył się z najbardziej popularnym klubem Hondurasu - Olimpią Tegucigalpa. W pierwszym meczu na własnym boisku Platense przegrał 0:1, jednak w rewanżowym meczu w stolicy w normalnym czasie Platense wygrał w tym samym stosunku. W dogrywce obowiązywała zasada, że klub, który pierwszy zdobędzie gola wygra cały mecz. Więcej szczęścia miała Olimpia i Platense zadowolić się musiał tytułem wicemistrza Hondurasu. W turnieju Clausura Platense ponownie dotarł do finału i znów musiał zmierzyć się z Olimpią. Tym razem na własnym boisku po bramce argentyńczyka Marcelo Veróna Platense wygrał u siebie 1:0. W stolicy po 90 minutach prowadziła Olimpia także 1:0. Podobnie jak w turnieju Apertura grano dogrywkę do pierwszej strzelonej bramki - tym razem więcej szczęścia mieli piłkarze Platense i to oni po bramce Rony'ego Moralesa mogli świętować drugi w historii klubu tytuł mistrza Hondurasu.

</doc>
<doc id="957174" url="https://pl.wikipedia.org/wiki?curid=957174" title="RTCG">
RTCG



</doc>
<doc id="957176" url="https://pl.wikipedia.org/wiki?curid=957176" title="Arsenium">
Arsenium



</doc>
<doc id="957183" url="https://pl.wikipedia.org/wiki?curid=957183" title="Korczak (góra)">
Korczak (góra)

Korczak (niem. "Kornetkoppe", 758 m n.p.m.) – wzniesienie w Sudetach Środkowych, w północno-środkowej części Gór Sowich.
Wzniesienie położone jest na wschód od Przełęczy Jugowskiej, w grzbiecie odchodzącym na północny wschód od Słonecznej. Jest to kopulaste wzniesienie wyrastające z poziomu około 746 m n.p.m. z północnego zbocza Słonecznej Wzniesieni, o stromych zboczach: wschodnim, zachodnim i północnym, z wyraźnie zaznaczonym wierzchołkiem.
Góra zbudowana jest z prekambryjskich paragnejsów i migmatytów, w których na wierzchołku i zboczu występują soczewy amfibolitów. Na zboczach poniżej szczytu występują grupy ciekawych skałek. Na północno-wschodnim zboczu, w pobliżu Przełęczy Trzy Buki położona jest strefa źródliskowa wschodniego potoku Brzęczek. Wzniesienie w całości porośnięte lasem regla dolnego z niewielką domieszką buka. Wzniesienie położone jest na obszarze Parku Krajobrazowym Gór Sowich. 
Turystyka.
W pobliżu szczytu, południowo-wschodnim zboczem prowadzi szlak turystyczny:

</doc>
<doc id="957185" url="https://pl.wikipedia.org/wiki?curid=957185" title="Urka">
Urka

Urka (ros. урка) – „zawodowy” przestępca kryminalny, recydywista w gułagu. Urka wytworzyła własną subkulturę więzienną oraz własny sposób porozumiewania się – specyficzną grypserę.
Grupa urków została opisana przez Gustawa Herlinga-Grudzińskiego w powieści "Inny świat".

</doc>
<doc id="957186" url="https://pl.wikipedia.org/wiki?curid=957186" title="Chamaił">
Chamaił

Chamaił (arab. hamā’ilī, tur. hamaili, hämail, hemail – "amulet" lub "to co się nosi przy sobie") – księga z modlitwami muzułmańskimi.
Historia.
Nazwa chamaił pochodzi z arabskiego "hamā il" i oznacza rzecz, którą nosi się przy sobie. Odnosi się ona do bliskowschodnich pisanych amuletów, które miały ochraniać posiadacza. Czasem miały one formę małych książeczek, które mogły służyć do modlitwy. U Tatarów nazwa ta oznaczała modlitewniki, w których mogły się też znaleźć informacje pozareligijne. Chamaił zawiera podstawowy zbiór modlitw dla muzułmanów, napisanych w języku arabskim. Jeszcze przed II wojną światową w Rzeczypospolitej niemal każda muzułmańska rodzina posiadała w domu taki modlitewnik. W Polsce wyznawcami islamu byli głównie Tatarzy, którzy w meczetach oprócz Koranu używali do modlitwy także chamaiłów, w których opisany także był przebieg nabożeństwa, informacje o sposobie prowadzenia modlitwy i podstawy religii. We wszystkich chamaiłach na początku znajdują się "teksty dotyczące modlitw na cmentarzu, recytacji 36 sury Koranu, obowiązkowych ablucji i pięciokrotnej modlitwy dziennej". 
Opis.
Chamaiły miały zazwyczaj format 10x16 centymetrów. Można je podzielić na:
W chamaiłach umieszczono także tzw. niuskę. Była to papierowa kartka na której zapisano formułę arabską. Należało ją zanurzyć w wodzie i rozpuszczony tekst wypić. Można też było spalić zapisany papier i odymić się nim. Na ostatnich pustych kartach chamaiłów czasem zapisywano ważne dla danej rodziny takie jak urodziny syna czy córki, datę śmierci członków rodziny lub notowano informacje o pożyczonych pieniądzach. Autor chamaiłu zazwyczaj na końcu podpisywał się, a czasem umieszczał w nim nauki moralne.
Chamaiły często były kopiowane ze zniszczonych już od użytkowania egzemplarzy. Teksty kaligrafowano przy pomocy specjalnego atramentu sporządzonego z naturalnych składników. Do jego sporządzenia używano kory olchy i dębu oraz z galasówek, które po zalaniu wodą gotowano. Po przecedzeniu otrzymywano bardzo trwały atrament, który nie rozmazywał się pod wpływem wody. Najczęściej używano atramentu w kolorze czarnym i czerwonym, a czasem w odcieniach brązu. Dodatkowa ochronę chamaiłom zapewniały specjalne pokrowce ze skóry lub materiału. 

</doc>
<doc id="957189" url="https://pl.wikipedia.org/wiki?curid=957189" title="Polegli w powstaniu warszawskim po stronie polskiej">
Polegli w powstaniu warszawskim po stronie polskiej

"Lista osób poległych i zmarłych w dniach powstania warszawskiego, których noty biograficzne znajdują się w zasobach Wikipedii. Dotyczy zarówno żołnierzy, sanitariuszek, łączniczek, harcerzy, cywili wspierających powstanie (lekarzy, chirurgów, księży), jak i ofiar zbrodni hitlerowskich – osób cywilnych niezwiązanych w tym czasie z żadną formacją zbrojną."
Masowe ekshumacje zarówno żołnierzy Powstania, jak i ofiar wśród ludności cywilnej, między innymi w obawie przed wybuchem epidemii, rozpoczęły się już wczesną wiosną 1945 r. i trwały do 1948 roku. Bezcenną pomocą w identyfikacji ofiar okazała się powszechna praktyka wkładania danych identyfikacyjnych do butelki, którą następnie umieszczano pod pachą zmarłego. Formalnie kwestią tą zajmował się Referat Ekshumacyjny przy Zarządzie Miasta, a praktycznie głównie ochotniczki PCK.
Żołnierze polskich oddziałów walczących w powstaniu.
"Sekcja ta obejmuje nazwiska żołnierzy polskich oddziałów poległych w walce, bądź rannych powstańców zamordowanych przez żołnierzy niemieckich w szpitalach powstańczych. Dotyczy również dowódców plutonów, batalionów, zgrupowań."
Osoby wspierające powstanie.
"Sekcja ta dotyczy osób nieuczestniczących bezpośrednio w starciach zbrojnych, lecz wspierających powstanie i powstańców w inny sposób niż walka z bronią w ręku. Obejmuje nazwiska osób poległych podczas pełnienia obowiązków lub rozstrzelanych przez żołnierzy niemieckich w odwecie za wspieranie powstańców. Są to m.in. lekarze, sanitariuszki, łączniczki i łącznicy, księża i kapelanie, harcerze i listonosze Harcerskiej Poczty Polowej, redaktorzy prasy powstańczej, członkowie Biura Informacji i Propagandy."
Pozostałe osoby zmarłe w trakcie powstania.
"Sekcja ta obejmuje nazwiska osób niezaangażowanych w powstanie, poległych pod gruzami zbombardowanych budynków, rozstrzelanych przez żołnierzy niemieckich w publicznych egzekucjach lub straconych potajemnie, zmarłych wskutek ciężkich warunków i chorób lub po zranieniu podczas walk".

</doc>
<doc id="957190" url="https://pl.wikipedia.org/wiki?curid=957190" title="Buszbok subsaharyjski">
Buszbok subsaharyjski

Buszbok subsaharyjski – gatunek ssaka z rodziny wołowatych (Bovidae) opisywanego pod gatunkową nazwą "Tragelaphus scriptus". Obejmuje osiem podgatunków.

</doc>
<doc id="957192" url="https://pl.wikipedia.org/wiki?curid=957192" title="Uzasadnianie">
Uzasadnianie



</doc>
<doc id="957193" url="https://pl.wikipedia.org/wiki?curid=957193" title="Wybory do Parlamentu Europejskiego w Bułgarii, 2007">
Wybory do Parlamentu Europejskiego w Bułgarii, 2007



</doc>
<doc id="957195" url="https://pl.wikipedia.org/wiki?curid=957195" title="Jerzy Kochan">
Jerzy Kochan

Jerzy Waldemar Kochan (ur. 29 listopada 1952 w Gdańsku) – polski filozof, socjolog, antropolog kulturowy, profesor w Instytucie Filozofii Uniwersytetu Szczecińskiego, gdzie pełni funkcję kierownika Zakładu Filozofii Kultury.
Życiorys.
Absolwent historii i filozofii Uniwersytetu Wrocławskiego. Studia historyczne zakończył pracą magisterską pisaną pod kierownictwem prof. Wojciecha Wrzesińskiego na temat słowianofilstwa polskiego w Galicji przed pierwszą wojną światową "Oblicze ideowo-polityczne „Świata Słowiańskiego”". Równoległe studia filozoficzne zakończył pracą magisterską poświęconą teorii formacji socjalistycznej. Promotorem pracy magisterskiej, jak i późniejszej pracy doktorskiej był prof. Jarosław Ładosz. Doktorat "Klasy społeczne. Z historii pojęcia" ukazał się nakładem Kolegium Otryckiego. Członek redakcji pisma „Colloquia Communia”.
Pracował najpierw w Instytucie Filozofii, Socjologii i Logiki na Uniwersytecie Wrocławskim, a potem, od roku 1987, na Uniwersytecie Szczecińskim. Habilitację otrzymał na podstawie książki "Wolność i interpelacja" (przewód habilitacyjny na Uniwersytecie Wrocławskim, recenzenci: prof. A. Chmielewski, prof. J. Lipiec, prof. M. Siemek).
Jego praca teoretyczna dotyczy głównie historii filozofii, filozofii społecznej i filozofii politycznej. Źródłem inspiracji jest klasyczna filozofia niemiecka, a zwłaszcza heglizm, twórczość Karola Marksa, szkoła frankfurcka, althusserowski marksizm strukturalistyczny i różnego rodzaju ruchy kontestacyjne i kontrkulturowe (m.in. sytuacjonizm, feminizm).
W książce "Klasy społeczne. Z historii pojęcia" przedstawił historię pojęcia klas społecznych w polskiej myśli społecznej od 1945 do połowy lat 80. Jest to w istocie rzeczy analiza historii marksizmu w Polsce po II wojnie światowej, a jednocześnie całościowe krytyczne studium pojęcia klasy społecznej. W późniejszej książce poświęconej wolności, "Wolność i interpelacja", otrzymujemy oryginalną koncepcję wolności jako „medium interpelacji i socjalizacji”. Wolność jest tutaj definiowana jako zjawisko ze sfery komunikacji społecznej. To nowe pojmowanie wolności czerpie inspirację z analizy klasycznej filozofii niemieckiej (Kant, Fichte, Hegel) oraz z dorobku teoretycznego współczesnej filozofii (Louis Althusser, Theodor Adorno, Isaiah Berlin, Michel Foucault), filozofii dialogu, dekonstrukcji, postmodernizmu i teorii feministycznej. Książka zawiera również krytyczną analizę pojmowania wolności w marksizmie, liberalizmie i postmodernizmie.
"Życie codzienne w matriksie. Filozofia społeczna w ponowoczesności" to propozycja teoretyczna będąca próbą zastosowania nowoczesnej analizy do różnych zjawisk współczesności (szkice dotyczące twórczości Karla Jaspersa, Zygmunta Baumana, Jeana Baudrillarda, Oświecenia w Polsce, patriotyzmu, globalizacji i alterglobalizmu, markiza de Sade'a). Autor określa swoją perspektywę teoretyczną jako "neoklasycyzm teoretyczny" i traktuje go jako formę zniesienia, przezwyciężenia w sensie heglowskim, różnych współczesnych nurtów filozoficznych w duchu myśli marksistowskiej.
Redaktor naczelny czasopisma filozoficznego „Nowa Krytyka”. Członek Rady Programowej krakowskiego pisma „Forum Myśli Wolnej”. Członek założyciel i od 6 lutego 2010 r. wiceprezes Polskiego Towarzystwa Hegla i Marksa. Od 6 stycznia 2016 r. prezes Stowarzyszenia Marksistów Polskich. Członek Polskiego Stowarzyszenia Racjonalistów. Były członek Rady Krajowej partii Zieloni 2004. Po wystąpieniu z niej został członkiem Sojuszu Lewicy Demokratycznej. W 2016 r. zainicjował powołanie antykapitalistycznej Partii Socjaliści.
Opiekun Koła Naukowego Krytyki Marksistowskiej na Wydziale Humanistycznym Uniwersytetu Szczecińskiego. Redaktor portalu internetowego "Socjalizm Teraz". Jest w Grupie Inicjatywnej Partii Socjaliści.
Pisze także i publikuje wiersze.

</doc>
<doc id="957196" url="https://pl.wikipedia.org/wiki?curid=957196" title="Giovanni Berardi">
Giovanni Berardi

Giovanni Berardi (ur. 1380 – zm. 21 stycznia 1449) – włoski duchowny, kardynał.
Pochodził z rodziny hrabiów Tagliacozzo. Arcybiskup Tarentu 1421-39. Zwolennik papieża Eugeniusza IV w jego sporze z soborem bazylejskim, 1439 kreowany przez niego kardynałem. Po wyborze antypapieża Feliksa V był legatem Eugeniusza IV w Niemczech 1439-40. W 1441 mediował z ramienia papieża pomiędzy królami Sycylii i Aragonii. Kamerling Św. Kolegium Kardynałów 1443-44. Biskup Palestriny od 1444. Wielki penitencjariusz od 1445. Podczas konklawe 1447 wykonywał obowiązki dziekana Świętego Kolegium, skutecznie przeforsował kandydaturę Tomasza Parentucelli (papież Mikołaj V). Zmarł w Rzymie.

</doc>
<doc id="957213" url="https://pl.wikipedia.org/wiki?curid=957213" title="Tyrania Pizystratydów w Atenach">
Tyrania Pizystratydów w Atenach



</doc>
<doc id="957215" url="https://pl.wikipedia.org/wiki?curid=957215" title="Enwer Hodża">
Enwer Hodża



</doc>
<doc id="957216" url="https://pl.wikipedia.org/wiki?curid=957216" title="Psinko">
Psinko

Psinko – jezioro rynnowe w Polsce położone w województwie pomorskim, w powiecie kościerskim, w gminie Nowa Karczma na Pojezierzu Kaszubskim, na południe od wsi Grabówko.
Ogólna powierzchnia: 13,09 ha.

</doc>
<doc id="957218" url="https://pl.wikipedia.org/wiki?curid=957218" title="John Vereker (6. wicehrabia Gort)">
John Vereker (6. wicehrabia Gort)

John Standish Surtees Prendergast Vereker, bardziej znany jako Lord Gort (ur. 10 lipca 1886 w Londynie, zm. 31 marca 1946 tamże) – brytyjski marszałek polny ("Field Marshal"), w latach 1937–1939 naczelny dowódca British Army.
Dzieciństwo i młodość.
John urodził się w starej angielsko-irlandzkiej arystokratycznej rodzinie w Londynie. Większą część swojej młodości spędził w hrabstwie Durham i na wyspie Wight. Uczęszczał do Malvern Link Preparatory School i Harrow School w Londynie. W 1902 odziedziczył po swoim ojcu Johnie Verekerze, tytuł wicehrabiego Gort.
Kariera wojskowa.
W 1904 wstąpił do Royal Military Academy w Woolwich. W lipcu 1905 rozpoczął służbę w elitarnym pułku piechoty Grenadier Guards. Gdy w maju 1910 zmarł król Edward VII, młody porucznik ("Lieutenant") wicehrabia Gort dowodził podoficerami Grenadierów Gwardii niosącymi trumnę do katafalku. Za tę usługę otrzymał Królewski Order Wiktoriański. W tym samym roku Gort udał się do Kanady na polowanie na łosie. W trakcie polowania przypadkowo postrzelił śmiertelnie swojego indiańskiego przewodnika. Wywołało to wielki skandal wokół osoby Gorta.
22 lutego 1911 r. Lord Gort ożenił się Corinną Vereker. Mieli troje dzieci: Charlesa w 1912, Joscelyn w 1913 i Jacqueline w 1914. Rozwiedli się w 1925.
3 września 1913 został osobistym adiutantem generała w wojskowym dowództwie Dystryktu Londynu.
I wojna światowa.
Gdy wybuchła I wojna światowa został wysłany do Francji i wziął udział w walkach na froncie zachodnim. W sierpniu 1914 otrzymał awans na kapitana i służył jako oficer sztabowy. W czerwcu 1915 otrzymał brevet majora i został odznaczony Military Cross. Odznaczenie Distinguished Service Order otrzymał w czerwcu 1917, po raz drugi we wrześniu 1917, i po raz trzeci w styczniu 1919. W dniu 27 listopada 1918 otrzymał najwyższe odznaczenie za męstwo w obliczu wroga, Krzyż Wiktorii. Wyróżnienie to otrzymał za swoje czyny z dnia 27 września 1918 podczas bitwy o Canal du Nord. Zyskał wówczas pseudonim „"Tiger"” (pol. „Tygrys”) Gort.
Okres międzywojenny.
W listopadzie 1919 Gort otrzymał awans na majora. W 1919 przeszedł szkolenie oficerów sztabowych w Staff College w Camberley. W 1921 otrzymał brevet podpułkownika ("Lieutenant colonel") i powrócił do Staff College, tym razem jako instruktor – pracował tak do maja 1923. W międzyczasie, od 1922 zaczął zajmować się żeglarstwem. Był członkiem Royal Yacht Squadron i w 1925 wziął udział w wyścigach Fastnet Race z wyspy Wight przez Irlandię do Plymouth. W 1924 poprawił podręcznik szkolenia piechoty. W kwietniu 1926 awansował na pułkownika. W styczniu 1927 pojechał do Szanghaju. Po powrocie w sierpniu do kraju, złożył szczegółowy raport z sytuacji w Chinach ogarniętych wojną z Kuomintangiem. W czerwcu 1928 został mianowany komandorem Orderu Imperium Brytyjskiego. W latach 1930–1932 dowodził elitarną Brygadą Gwardii. W stopniu generała brygady ("Brygadier") kierował szkoleniami żołnierzy w Indiach Brytyjskich. W 1932 przeszedł kurs pilotażu i zakupił samolot De Havilland DH.60 Moth. W listopadzie 1935 otrzymał awans na generała dywizji ("Major General"). W 1936 objął dowództwo nad Staff College w Camberley. W maju 1937 został mianowany kawalerem Orderu Łaźni. We wrześniu 1937 otrzymał awans na generała broni ("Lieutenant General") i przeniesienie na stanowisko wojskowego sekretarza ministra wojny Lesliego Hore-Belishy. Gdy w grudniu 1937 Hore-Belisha przeprowadził czystkę wyższych oficerów armii, Gort otrzymał awans na generała ("general") i został powołany do Rady Armii.
Naczelny dowódca British Army.
Od 6 grudnia 1937 do 3 września 1939 pełnił obowiązki naczelnego dowódcy British Army. Jako głównodowodzący armii Gort uznawał za swój priorytet rozbudowę sił lądowych oraz obronę Francji i Niderlandów. Rozumiał, że strategicznym interesem Imperium Brytyjskiego jest powstrzymanie ewentualnej niemieckiej ofensywy właśnie na tym terenie, ponieważ Francja nie była w stanie samodzielnie obronić się przed III Rzeszą. 1 stycznia 1938 został mianowany komandorem Orderu Łaźni. Po Anschlussie Austrii i zajęciu Kraju Sudetów, Gort przeprowadził dokładną analizę British Army i jej przygotowania do następnej wojny. Swój raport przedstawił 2 grudnia 1938. Zauważył w nim, że brytyjska armia nie posiada niezbędnych sił do obrony Francji. 21 grudnia zlecił swojemu sztabowi opracowanie planów obrony Francji, Holandii i Belgii. Uznał, że Wielka Brytania potrzebuje w tym celu kompletnie wyposażonych czterech regularnych dywizji piechoty i dwóch dywizji pancernych.
II wojna światowa.
3 września 1939 Wielka Brytania przystąpiła do II wojny światowej. Gort objął dowództwo nad Brytyjskim Korpusem Ekspedycyjnym i 16 września przyjechał do Francji. Po dziwnej wojnie, 10 maja 1940 Niemcy rozpoczęli kampanię francuską. Niemieckie dywizje pancerne śmiałym manewrem przejścia przez góry Ardeny zaskoczyły aliantów. Ominęły w ten sposób fortyfikacje linii Maginota oraz belgijskie bunkry i umocnienia nad Mozą, wychodząc na tyły wojsk alianckich. Doprowadziło to do podjęcia decyzji o ewakuacji Brytyjskiego Korpusu Ekspedycyjnego z Dunkierki (operacja Dynamo). Wielu obarczyło Gorta winą za klęskę, mówiąc, że nie podjął właściwych decyzji i nie współpracował z Francuzami przy organizacji kontrataku na szeroką skalę. Jednak porażka Gorta była wynikiem polityki oszczędności brytyjskiego rządu, który nie wysłał do Francji wystarczająco dużych sił. 1 czerwca 1940 Gort przekazał dowództwo gen. Haroldowi Alexandrowi i powrócił do Anglii. 25 czerwca razem z Duff Cooperem udał się latającą łodzią do Rabatu w Maroku Francuskim. Podjęli oni próbę ewakuowania francuskich anty-nazistowskich ministrów do Wielkiej Brytanii. Misja ta zakończyła się jednak częściowym powodzeniem.
Po klęsce we Francji Gort otrzymał stanowisko inspektora szkolenia Gwardii Narodowej. Pełniąc te obowiązki wielokrotnie odwiedzał Irlandię, Orkady i Szetlandy. W latach 1941–1942 był gubernatorem Gibraltaru. Wbrew opinii rządu brytyjskiego podjął decyzję o rozbudowie lotniska w Gibraltarze. Później, gdy lotnisko okazało się niezwykle ważne, podziękowano mu za tę decyzję. W latach 1942–1944 był gubernatorem Malty. Za odwagę podczas oblężenia wyspy, mieszkańcy Malty nadali mu Honorowy Miecz. 20 czerwca 1943 otrzymał awans na marszałka polnego ("Field Marshal"). 29 września wraz z gen Dwightem Eisenhowerem i Haroldem Alexander odebrał w porcie Valletta kapitulację wojsk włoskich podpisaną przez Pietra Badoglio.
1 listopada 1944 objął urząd wysokiego komisarza Palestyny. W 1945 powołał na stanowisko szefa sprawiedliwości Palestyny i powierzył mu zadanie zbadania konfliktu izraelsko-arabskiego w Jerozolimie. Raport zalecił podzielenie miasta na odrębne dzielnice żydowskie i arabskie. 5 listopada 1945 Gort ustąpił ze stanowiska ze względu na zły stan zdrowia. Kilkanaście dni później zemdlał podczas spotkania z marszałkami Alanem Brooke i Bernardem Montgomery. Został następnie przewieziony do Londynu, gdzie rozpoznano raka.
Zmarł w 1946 w Londynie.

</doc>
<doc id="957219" url="https://pl.wikipedia.org/wiki?curid=957219" title="Dragon Ball Z Shin Budokaii">
Dragon Ball Z Shin Budokaii



</doc>
<doc id="957220" url="https://pl.wikipedia.org/wiki?curid=957220" title="Barkocińskie Jezioro">
Barkocińskie Jezioro

Barkocińskie Jezioro (kasz. "Jezoro Barkòczëńsczé") – przepływowe jezioro wytopiskowe w Polsce położone na Pojezierzu Kaszubskim w województwie pomorskim, w powiecie kościerskim, w gminie Nowa Karczma. Jezioro znajduje się na obszarze wsi Nowy Barkoczyn.
Powierzchnia zwierciadła wody według różnych źródeł wynosi od 8,5 ha do 12,24 do ha.

</doc>
<doc id="957222" url="https://pl.wikipedia.org/wiki?curid=957222" title="Stanisław Semik">
Stanisław Semik

Stanisław Semik SDB (ur. 5 maja 1944 w Suchej Beskidzkiej, zm. 1 października 2008 w Krakowie) – polski ksiądz katolicki, salezjanin, rektor Wyższego Seminarium Duchownego Towarzystwa Salezjańskiego w Krakowie.
Młodość i edukacja.
Syn Franciszka i Michaliny z d. Pochopień. Dziadkowie ze strony ojca i matki byli prostymi ludźmi, wywodzącymi się z Beskidów, z rodzin wielodzietnych, zajmujących się pracą na roli. Jego ojciec przed wojną wyemigrował za pracą do Francji, w czasie wojny był na przymusowych robotach w Gdańsku. W domu zawsze mocno kultywowano tradycje wspólnego obchodzenia świąt kościelnych i rodzinnych.
Ukończył Szkołę Podstawową nr 3 w Suchej Beskidzkiej i Liceum Ogólnokształcące dla Pracujących w Katowicach (matura w 1963). Następnie studiował w Wyższym Seminarium Duchownym Towarzystwa Salezjańskiego w Krakowie na kierunku: teologia (dyplom 1970) a w 1982 zamknął przewód doktorski.
Śluby zakonne w Kopcu k. Częstochowy, imię zakonne Maria (1961) diakonat w Krakowie (1969) prezbiterat w Krakowie (1970).
Śmierć i pochówek.
Zmarł 1 października 2008. Uroczystości pogrzebowe odbyły się 3 października 2008 o godz. 10.00 w Kościele św. Stanisława Kostki przy ul. Konfederackiej 6 w Krakowie. Po mszy odbyło odbyło się odprowadzenie ciała do grobowca Salezjanów na Cmentarzu Rakowickim.

</doc>
<doc id="957224" url="https://pl.wikipedia.org/wiki?curid=957224" title="Błyszcz (Góry Sowie)">
Błyszcz (Góry Sowie)

Błyszcz (637 m n.p.m.), niem. "Silberkoppe" – wzniesienie w Sudetach Środkowych, w północno-środkowej części Gór Sowich.
Wzniesienie położone jest na obszarze Parku Krajobrazowym Gór Sowich, na wschód od dzielnicy Pieszyc, Kamionki, na końcu grzbietu odchodzącego na północny wschód od Słonecznej.
Jest to kopulaste wzniesienie w formie malutkiego grzbietu górskiego, o stromych zboczach: wschodnim, zachodnim i północnym, z niewyraźnie zaznaczonym wierzchołkiem.
Góra zbudowana jest z prekambryjskich paragnejsów i migmatytów, w których na wierzchołku i zboczu północno-wschodnim występują soczewy amfibolitów. Natomiast na południowo-zachodnim występuje większa soczewa paragnejsów biotytowych z granatami, które nie posiadają wartości jubilerskiej. W nieznacznej ilości występuje aktynolit.
Wzniesienie w całości porośnięte jest rozległym lasem świerkowymi i świerkowo-bukowymi regla dolnego, miejscami z niewielką domieszką innych gatunków drzew.
Na południowo-wschodnim zboczu w Dolinie Wapiennej położona jest strefa źródliskowa zachodniego potoku Brzęczek.

</doc>
<doc id="957227" url="https://pl.wikipedia.org/wiki?curid=957227" title="Dziadowski bicz">
Dziadowski bicz

Dziadowski bicz – związek frazeologiczny występujący najczęściej w formie "rozpuszczony jak dziadowski bicz". "Encyklopedyja powszechna" Orgelbranda podaje w haśle "dziad": "(...) miał zwykle na kiju jeżową skórkę dla obrony przeciw psów zajadłości i nadto bicz długi, od którego poszło przysłowie dosadne ludowe, na rozpasanego w namiętnościach człowieka: rozpuścił się jak dziadowski bicz".

</doc>
<doc id="957229" url="https://pl.wikipedia.org/wiki?curid=957229" title="Smash Your Head Against the Wall">
Smash Your Head Against the Wall

Smash Your Head Against the Wall – pierwszy solowy album Johna Entwistle, członka zespołu The Who, wydany w maju 1971 roku. Muzyk sam napisał teksty, skomponował muzykę i zagrał na większości instrumentów, choć gościnnie na albumie pojawia się Keith Moon, a także Neil Innes (The Bonzo Dog Doo-Dah Band) i Jerry Shirley (Humble Pie). Okładka przedstawia Johna w masce pośmiertnej, oglądającego zdjęcie rentgenowskie klatki piersiowej pacjenta z rakiem płuc.
Lista utworów.
Bonusy (wydanie poszerzone z 2005 r.)

</doc>
<doc id="957230" url="https://pl.wikipedia.org/wiki?curid=957230" title="Bijatyka (gry komputerowe)">
Bijatyka (gry komputerowe)

Bijatyka (ang. "fighting game") – gatunek gier komputerowych, których treścią jest prowadzenie walk między postaciami kierowanymi przez komputer bądź człowieka. W zależności od gry postać gracza ma możliwość walki z użyciem ciosów, kopnięć i chwytów, jak również używania broni białej lub magicznych umiejętności.
W większości tego typu gier, dwie postacie są ustawione przodem do siebie i walczą aż do uzyskania przez jednego z nich zera punktów zdrowia bohatera, jednak w zależności od gry te warunki mogą być różne (np. wyrzucenie przeciwnika z ringu).
Do podgatunku bijatyk należą gry typu beat 'em up, w których zawodnik porusza się po otwartym poziomie i ma za zadanie pokonanie wielu przeciwników.
Do najpopularniejszych gier tego typu należą te z serii "Mortal Kombat, Street Fighter" czy "Tekken". Z historycznie pierwszych tytułów warto wspomnieć np. o "International Karate" i "International Karate +", w których występuje mniej magii, a nacisk jest położony głównie na sport.

</doc>
<doc id="957231" url="https://pl.wikipedia.org/wiki?curid=957231" title="Rabarbar dłoniasty">
Rabarbar dłoniasty

Rabarbar dłoniasty, rzewień chiński, rzewień palczasty ("Rheum palmatum" L.) – gatunek rośliny z rodziny rdestowatych ("Polygonaceae" Juss.). Występuje naturalnie w Chinach – w prowincjach Gansu, Hubei, Qinghai, Shaanxi, Syczuan i Junnan, a także w regionach autonomicznych Mongolii Wewnętrznej oraz Tybecie. Ponadto został naturalizowany we Włoszech, a także jest uprawiany w europejskiej części Rosji. 
Biologia i ekologia.
Rośnie w lasach oraz na łąkach. Występuje na wysokości od 1500 do 4400 m n.p.m. Kwitnie w czerwcu, a według innych źródeł także w maju. 

</doc>
<doc id="957232" url="https://pl.wikipedia.org/wiki?curid=957232" title="Cæcilius Calvert">
Cæcilius Calvert

Cæcilius Calvert, znany także jako Cecil Calvert, (ur. 8 sierpnia 1605 roku, zm. 30 listopada 1675 roku) – angielski kolonizator, pierwszy właściciel prowincji Maryland.
Młodość.
Urodzony 8 sierpnia 1605 roku w hrabstwie Kent w Anglii Cæcilius Calvert, zwany także Cecilem, był najstarszym z dziesięciorga dzieci pierwszego barona Baltimore, George’a Calverta. Dnia 25 czerwca 1621 roku wstąpił na studia w Trinity College na Uniwersytecie Oksfordzkim, zdając egzamin wstępny 16 lipca, jednak prawdopodobnie nigdy ich nie ukończył
Cecil miał zaledwie kilkanaście lat, gdy 8 sierpnia 1622 zmarła jego matka, Anne Mynne. W roku 1627 lub 1628 ożenił się z Anne Arundell, córką angielskiego szlachcica, Sir Thomasa Arundella z Wardour w Anglii.
W 1628 roku, podczas gdy George Calvert wraz ze swoją drugą żoną i całą rodziną wyruszył rozwinąć kolonię Avalon na Nowej Fundlandii, Cecil pozostał w Anglii aby doglądać rodzinnego majątku. Doświadczywszy surowego klimatu w kolonii Avalon, George Calvert w sierpniu 1629 roku napisał list do króla Anglii z prośbą o przyznanie mu nowych ziem w Nowym Świecie, które położone byłyby bardziej na południe, w okolicach Wirginii. Wkrótce George Calvert podupadł jednak na zdrowiu i zmarł 15 kwietnia 1632 roku, przed zatwierdzeniem przez króla statutu kolonii Maryland. Cecil został wykonawcą testamentu George’a, otrzymując w spadku nieruchomości i majątek o wartości 9 700 funtów szterlingów oraz przejmując tytuł barona Baltimore
Założenie kolonii Maryland.
Cecil kontynuował zamierzenia kolonizacyjne swego ojca. W listopadzie 1633 roku wysłał do Ameryki dwa statki, „Ark” i „Dove”, z ponad dwustu osobami na pokładzie. Koloniści ci założyli 25 marca 1634 na zachodnim wybrzeżu Zatoki Chesapeake osadę nazwaną potem St. Mary’s. Wykorzystano wioskę opuszczoną przez Indian- domostwa i gotowe, wykarczowane pole.
W 1640 kolonia liczyła 2000 mieszkańców, w latach 1640-1660 przybywało około 10 tys.osób rocznie.

</doc>
<doc id="957233" url="https://pl.wikipedia.org/wiki?curid=957233" title="Inercja">
Inercja



</doc>
<doc id="957234" url="https://pl.wikipedia.org/wiki?curid=957234" title="Kopista (Góry Sowie)">
Kopista (Góry Sowie)

Kopista (niem. "Steinkoppe", 701 m n.p.m.) – wzniesienie w Sudetach Środkowych, w północno-środkowej części Gór Sowich.
Wzniesienie położone jest w środkowej części grzbietu odchodzącego na północny wschód od Słonecznej, na północ od Przełęczy Trzy Buki. Jest to wzniesienie w formie malutkiego szczytu z niewyraźnie zaznaczonym wierzchołkiem na obszernym zrównaniu.
Góra zbudowana jest z prekambryjskich paragnejsów i migmatytów. Na północnym zboczu w pobliżu szczytu na początku Doliny Kamiennej, wypływa główny – środkowy potok Brzęczek. Wzniesienie w całości porośnięte lasem regla dolnego z niewielką domieszką buka. Wzniesienie położone jest na obszarze Parku Krajobrazowym Gór Sowich.

</doc>
<doc id="957240" url="https://pl.wikipedia.org/wiki?curid=957240" title="USS Stephen W. Groves (FFG-29)">
USS Stephen W. Groves (FFG-29)

USS Stephen W. Groves - dwudziesta pierwsza amerykańska fregata rakietowa z serii okrętów typu "Oliver Hazard Perry". Jednostkę nazwano imieniem Stephena W. Grovesa (1917–1942), pilota lotnictwa morskiego który został pośmiertnie odznaczony Krzyżem Marynarki (ang."Navy Cross") za swoje bohaterstwo podczas bitwy pod Midway.

</doc>
<doc id="957241" url="https://pl.wikipedia.org/wiki?curid=957241" title="Śluza Mikaszówka">
Śluza Mikaszówka

Śluza Mikaszówka – jedenasta śluza na Kanale Augustowskim (licząc od strony Biebrzy). Śluza znajduje się we wsi Mikaszówka.
Wybudowana w roku 1828 przez por. inż. Wojciecha Korczakowskiego.

</doc>
<doc id="957242" url="https://pl.wikipedia.org/wiki?curid=957242" title="Czatkowy (jezioro)">
Czatkowy (jezioro)

Czatkowy – małe jezioro w Polsce położone na południowo-wschodnim krańcu Żuław Gdańskich, na północ od Tczewa, na obszarze wsi Czatkowy. Akwen jest kontraktowym łowiskiem PZW w Gdańsku.
Ogólna powierzchnia: 3,4 ha.

</doc>
<doc id="957243" url="https://pl.wikipedia.org/wiki?curid=957243" title="Żebrak (góra)">
Żebrak (góra)

Żebrak (niem. "Lattigkoppe", 701 m n.p.m.) – wzniesienie w Sudetach Środkowych, w północno-środkowej części Gór Sowich.
Wzniesienie położone jest na północ od Przełęczy Trzy Buki, w środkowej części grzbietu, odchodzącego na północny wschód od Słonecznej.
Jest to wzniesienie w formie małego grzbietu rozciągającego się południkowo 15 m wyżej, ponad Kopistą. Wzniesienie o stromych zachodnich i wschodnich zboczach z niewyraźnie zaznaczonym wierzchołkiem i prawie poziomym, południowym i północnym zboczem. Na południowym zboczu, w pobliżu szczytu, na początku Doliny Kamiennej, wypływa główny – środkowy potok Brzęczek.
Góra zbudowana jest z prekambryjskich paragnejsów i migmatytów.
Wzniesienie w całości porośnięte lasem regla dolnego z niewielką domieszką buka.
Wzniesienie położone jest na obszarze Parku Krajobrazowym Gór Sowich.

</doc>
<doc id="957246" url="https://pl.wikipedia.org/wiki?curid=957246" title="César Milstein">
César Milstein

César Milstein (ur. 8 października 1927, zm. 24 marca 2002) – brytyjski immunolog pochodzenia argentyńskiego, laureat Nagrody Nobla w roku 1984 w dziedzinie fizjologii i medycyny.
Życiorys.
César Milstein urodził się w Blanca w Argentynie. Jego ojciec, żydowski emigrant, zmarł gdy César miał 15 lat. Matka była nauczycielką. W latach 1939-1944 uczęszczał do Colegio Nacional, Bahía Blanca (Bachiller). Studia rozpoczął na Uniwersytecie w Buenos Aires w 1945. Jako student nie wyróżniał się w nauce, ale działał w Związku Studentów i angażował się w politykę studencką. W trakcie nauki poznał swoją żonę Celinę, z którą zaraz po skończeniu szkoły w 1952, wziął ślub i przez rok podróżował z nią po Europie, zatrzymując się na kilka miesięcy w izraelskim kibucu.
Po tym przedłużonym "miesiącu miodowym", wrócił na uczelnię, do Szkoły Medycznej, gdzie pod okiem profesora Stoppani (profesora biochemii) robił doktorat. Wraz z żoną w latach 1950-1956 pracował na pół etatu w klinice biochemii. Po uzyskaniu doktoratu w 1957 roku otrzymał stanowisko pracownika w Narodowym Instytucie Mikrobiologii w Buenos Aires, które piastował do roku 1963. Międzyczasie w latach 1958-1961 dzięki stypendium od British Council i rozpoczął prace pod opieką doktora Malcolma Dixona na wydziale Biochemii na Uniwersytecie Cambridge. Jego badania dotyczyły wówczas mechanizmów aktywacji metalu enzymu Pgm. Tam też rozpoczął współpracę z Frederickiem Sangerem.
Główna część badań Milsteina dotyczyła studiowaniu struktury przeciwciał i mechanizmu, przez którego różnorodne przeciwciała były generowane.
Po powrocie do Argentyny César Milstein, kontynuował swoje badania, lecz przez prześladowania liberalnych intelektualistów, zmuszony został do rezygnacji z pracy i powrócił do Cambridge. Tu ponownie rozpoczął współpracę z Sangerem i został dyrektorem Head of the Division of Protein Chemistry w nowo powstałym Laboratorium Biologii Molekularnej. Swoje badania z enzymologii skierował ku immunologii.
W roku 1984 wraz z Niels Jerne i Georges J.F. Köhlerem otrzymał Nagrodę Nobla za opracowanie technologii produkcji przeciwciał monoklonalnych.
Milstein samodzielnie dokonał wiele zmian i odkryć i przyczynił się do rozwoju technologii tworzenia przeciwciała monoklonalnych. Laureat Medalu Copleya.
César Milstein umarł w niedzielę 24 marca 2002 w Cambridge, w Wielkiej Brytanii, w wieku 74 w wyniku zawału serca.

</doc>
<doc id="957247" url="https://pl.wikipedia.org/wiki?curid=957247" title="Śluza Sosnówek">
Śluza Sosnówek

Śluza Sosnówek – dwunasta śluza na Kanale Augustowskim (licząc od strony Biebrzy). Łączy sztuczną część kanału z odcinkiem biegnącym korytem Czarnej Hańczy.
Wybudowana w roku 1828 przez por. inż. Konstantego Jodko.

</doc>
<doc id="957248" url="https://pl.wikipedia.org/wiki?curid=957248" title="Bagienka">
Bagienka

Bagienka (Bagienko) – zespół trzech śródleśnych jezior wytopiskowych położonych w Borach Tucholskich, w gminie Lubichowo, w powiecie starogardzkim województwa pomorskiego na północ od Mermetu. Powierzchnia największego Jeziora Bagienko (środkowego) wynosi 6,8 ha. Po obu jego stronach, północno-zachodniej i południowo-wschodniej, znajdują się dwa mniejsze jeziora leśne – również o nazwie „Bagienko”.

</doc>
<doc id="957250" url="https://pl.wikipedia.org/wiki?curid=957250" title="Vincenzo Zappalà">
Vincenzo Zappalà

Vincenzo Zappalà (ur. 1945) – włoski astronom, odkrywca 9 planetoid (6 samodzielnie i 3 wspólnie z innymi astronomami). Pracował w Turyńskim Obserwatorium Astronomicznym w Pino Torinese. Na jego cześć nazwano planetoidę (2813) Zappalà.

</doc>
<doc id="957251" url="https://pl.wikipedia.org/wiki?curid=957251" title="Śluza Tartak">
Śluza Tartak

Śluza Tartak – trzynasta śluza na Kanale Augustowskim (licząc od strony Biebrzy). Nie była zaplanowana w oryginalnym projekcie kanału autorstwa Ignacego Prądzyńskiego. Jej budowa okazała się konieczna ponieważ podczas wysokiego stanu wód spiętrzona woda niszczyła urządzenia hydrotechniczne.
Wybudowana w latach 1837 – 1838 przez inż. Jakuba Szeffera.

</doc>
<doc id="957256" url="https://pl.wikipedia.org/wiki?curid=957256" title="Louis-Isidore Duperrey">
Louis-Isidore Duperrey

Louis-Isidore Duperrey (ur. 22 października 1786 w Paryżu, zm. w 1865 tamże) – oficer francuskiej marynarki wojennej, podróżnik i badacz obszaru Pacyfiku, południowego Atlantyku i Ameryki Południowej.
Początki kariery.
W wieku siedemnastu lat wstąpił do Akademii Marynarki w Tulonie. W 1809 r. wziął udział w szkoleniowym rejsie wzdłuż wybrzeży Włoch, kreśląc mapy akwenu pomiędzy Toskanią a Korsyką. Awansowany na stopień porucznika w roku 1817 odbył, pod dowództwem Louisa de Saulces de Freycineta rejs dookoła świata na pokładzie okrętu "l'Uranie", a gdy wskutek nieszczęśliwego wypadku okręt wszedł na skały na Falklandach, w lutym 1820 r. wrócił do Francji.
W roku 1821 żeglował po wschodnich akwenach Morza Śródziemnego, gdzie towarzyszył mu Jules Dumont d’Urville, a po powrocie przedstawił władzom w Paryżu plan wyprawy dookoła świata i ukończenia prac badawczych przerwanych podczas wyprawy Freycineta.
Dookoła świata.
Plan zyskał aprobatę samego Ludwika XVIII. Duperrey, awansowany do stopnia kapitana wyruszył 11 sierpnia 1822 r. z Tulonu na pokładzie fregaty "la Coquille" (Dumont d’Urville został zastępcą) Po krótkim postoju na Wyspach Kanaryjskich skierował okręt na zachód docierając do wyspy Santa Catarina u wybrzeży Brazylii, gdzie właśnie wybuchło powstanie przeciwko portugalskim władzom.
Stamtąd "la Coquille" pożeglowała na Falklandy, gdzie obejrzano wrak "l'Uranie", a towarzyszący wyprawie naukowcy przeprowadzili obserwację ptaków na wyspie Falkland Południowy. Następnie Duperrey poprowadził okręt wzdłuż wybrzeży Ameryki Południowej od Patagonii do Ziemi Ognistej. Po opłynięciu przylądka Horn skierowano się na północ, wzdłuż wybrzeży wstrząsanego zamieszkami Chile, gdzie – mimo to – zorganizowana została wyprawa w głąb lądu dla zbadania życia Indian Araukanów. "La Coquille" pożeglowała dalej na północ odwiedzając peruwiańskie porty Callao i Paita, gdzie Duperrey dokonał pomiarów magnetyzmu ziemskiego w pobliżu równika.
Teraz ruszono przez Pacyfik zatrzymując się w archipelagu Tuamotu, gdzie sporządzono mapy kilku wysp. Duperrey i jego załoga byli pierwszymi Francuzami, którzy odwiedzili Tahiti od czasów wyprawy Bougainville’a w latach 60. XVIII wieku. Raport Duperreya stwierdzał m.in., że po czterdziestu latach wpływów misjonarzy brytyjskich Tahitańczycy stali się znacznie bardziej konserwatywni niż dawniej. Jego oficerowie skartowali też Bora-Bora, wprowadzając wiele poprawek do wcześniej sporządzonych map.
Na zachodnich obszarach Pacyfiku Duperrey spenetrował okolicy Nowej Gwinei i Moluków. Po odwiedzeniu angielskiej kolonii w Sydney "la Coquille" popłynęła na północ, gdzie w archipelagu Marianów odkryto i nazwano wyspę Ualan (obecnie Kosrae). W drodze do Francji zatrzymano się jeszcze na Jawie, Mauritiusie i na Przylądku Dobrej Nadziei. 24 marca 1825 roku "la Coquille" zawinęła do Marsylii. Raport Duperreya, jak i sprawozdania naukowców, zaczęły ukazywać się w roku następnym.
Kariera na lądzie.
Po powrocie z wyprawy Duperrey postanowił poświęcić się badaniom naukowym z zakresu fizyki i geografii. Otrzymał krzyż oficerski Legii Honorowej i został przewodniczącym Francuskiej Akademii Nauk.
Jednym z najważniejszych odkryć dokonanych podczas wyprawy z lat 1822–1825 było odkrycie samego Duperreya. Obserwując różnicę okresu wahań wahadła na różnych szerokościach geograficznych doszedł do wniosku, że w okolicach biegunów Ziemia jest nieznacznie spłaszczona. Ostatnia z opublikowanych przezeń prac to mapa prądów oceanicznych na świecie. Jako pierwszy wskazał na wpływ wód wypływowych La Platy na rozdwojenie Prądu Atlantyckiego oraz określił okolice powstawania Prądu Humboldta ochładzającego wybrzeże Ameryki Południowej.

</doc>
<doc id="957261" url="https://pl.wikipedia.org/wiki?curid=957261" title="Factory Records">
Factory Records

Factory Records – nieistniejąca już, niezależna wytwórnia muzyczna działająca w Manchesterze w Anglii. Swoją działalność zapoczątkowała w 1978 roku z inicjatywy Tony'ego Wilsona.
Skupiała silną grupę artystów związanych głównie ze sceną new wave i cold wave. Wśród nich takie sławy jak Joy Division, New Order, Happy Mondays, OMD. Swoją nazwą nawiązywali bezpośrednio do The Factory - pracowni Andy'ego Warhola. Swoje powodzenie wytwórnia zawdzięczała w dużym stopniu dbałością o oprawę graficzną swoich wydawnictw (zajmował się nią designer Peter Saville), oraz współpracą z Martinem Hannettem, jednym z najbardziej wpływowych producentów muzycznych lat 80.
Historia.
W styczniu 1978 Tony Wilson, prezenter telewizji Granada poznaje Alana Erasmusa, bezrobotnego aktora i menadżera muzycznego. Zafascynowani punkową "muzyczną rewolucją" postanawiają stworzyć miejsce w którym skupialiby lokalne zespoły. W maju tego samego roku organizują cykl koncertów w klubie "PSV/Russel Club", przemianowanym na ten czas na "The Factory". Na scenie Factory występują zespoły Durutti Column, Cabaret Voltaire i Joy Division. To właśnie ten ostatni stanie się w niedługim czasie powodem sukcesu artystycznego i komercyjnego przyszłej wytwórni. 
Za swoją siedzibę przybrali dom przy Palatine Road 86 w Didsbury na przedmieściach Manchesteru, należący do Alana Erasmusa i rozpoczynają, skromną jak na razie, działalność wydawniczą 
Pierwszym wydawnictwem była podwójna EP-ka "A Factory Sample" zawierająca utwory Durutti Column, Joy Division, Cabaret Voltaire i Johna Dovie, nagranie zostało sfinansowane przez Wilsona i sprzedało się w 5000 egzemplarzy w ciągu 3 miesięcy. Skromny sukces zachęcił ekipę do wydania kolejnych nagrań. Były to debiutanckie single A Certain Ratio ""All Night Party" i OMD "Electricity" oraz pierwszy w katalogu firmy LP - Joy Division "Unknown Pleasures".
W maju 1980 roku wokalista Joy Division Ian Curtis popełnia samobójstwo w przeddzień wylotu do USA, gdzie zespół miał odbyć swoją pierwszą trasę. W tych dramatycznych okolicznościach zespół zawiesza działalność a wytwórnia zostaje pozbawiona swojego spiritus movens. W czerwcu ukazuje się jeszcze singel "Love Will Tear Us Apart""
, który podbija listy przebojów w europie i USA, a w lipcu ostatnia płyta Joy Division "Closer"
W tym samym czasie powstają dwa zagraniczne oddziały Factory Records - w Brukseli jako Factory Benelux i Nowym Jorku jako Factory US
We wrześniu pozostali członkowie Joy Division postanawiają kontynuować działalność jako New Order. Po odbyciu zaległej trasy po Stanach Zjednoczonych do grupy dołącza Gillian Gilbert i w tym składzie nagrywają pierwszy singel pod nową nazwą - ""Ceremony"
W 1981 Factory wraz z New Order postanawiają otworzyć klub w starej fabryce odzieżowej blisko centrum Manchesteru. Konsekwencją tej decyzji było zerwanie współpracy z Martinem Hannettem, który za pieniądze wydane na klub chciał zbudować studio nagrań. Hannett pozywa swoją dawną firmę do sądu domagając się uregulowania należności. Factory opuszcza również, z podobnych powodów, Peter Saville, który jednak współpracuje z firmą jako konsultant do 1992 roku.
Pomimo napotkanych trudności klub pod nazwą The Hacienda rozpoczyna działalność 21 Maja 1982.
Z rozpoczęciem działalności klubu, wytwórnia zaczyna interesować się muzyką dance. Pod ich szyldem wychodzą albumy takich wykonawców jak Quando Quango czy 52nd Street. 
Hacienda, choć oblegana przez gości nie przynosiła założycielom zysków. Przyczyną takiego stanu rzeczy była rosnąca popularność ecstasy - bywalcy klubu bawili się napędzani narkotykami, więc nie kupowali alkoholu. W 1989 gość, Clare Leighton zmarła w klubie po przedawkowaniu ecstasy. Tak więc mimo sporej frekwencji właściciele dopłacali do klubu 10 000 funtów miesięcznie.
Rok 1983 to dla Factory ogromny sukces komercyjny singla New Order "Blue Monday". Płyta rozeszła się do dziś w ponad 3,5 milionach egzemplarzy, stając się najlepiej sprzedawanym 12-calowym singlem w historii. Z powodu zbyt dużej uwagi poświęconej na wypromowanie zespołu James nie udało się jednak nawiązać współpracy z The Smiths. 
W 1985 otwarta została Australijska filia Factory pod nazwą Factory Australasia. Na rynku ukazuje się debiut Happy Mondays - singel "Delightful""
Z powodu fatalnej kondycji finansowej i problemów z Haciendą (w klubie dochodzi do strzelaniny dilerów, z przedawkowania umiera jeden z gości) Factory Records ogłasza upadłość 23 listopada 1992 roku. Katalog wykonawców przejmuje London Records a klub po 5 letnich zmaganiach zostaje finalnie zamknięty w 1997
Numery FAC.
Wszystkie realizacje wytwórni miały przyporządkowane odpowiednie numery katalogowe. Jednak nie tylko wydawnictwa płytowe czy wideo były nim objęte. System katalogowania dotyczył również wydarzeń i budynków związanych z Factory. I tak pod numerem FAC 1 znajdziemy plakat ogłaszający pierwszą imprezę organizowaną przez Factory, FAC 51 to klub Hacienda, FAC 191 oznaczał kota który zamieszkał w tymże klubie a pod numerem FAC 253 - zakład między Robem Grettonem a Tonym Wilsonem. 
Katalog pozostał żywy nawet po upadku firmy - w 2002 roku numer FAC 401 otrzymał film "24 Hour Party People" Micheala Wintebottoma opowiadający o Factory Records i ludziach z nią związanych
Ostatnimi, nowymi numerami FAC jest oznaczenie trumny Tony'ego Willsona, nagrobek Roba Grettona oraz album Uncle Dysfunktional zespołu Happy Mondays, które otrzymały numery kolejno 501, 511 i 500.

</doc>
<doc id="957263" url="https://pl.wikipedia.org/wiki?curid=957263" title="Benin (ujednoznacznienie)">
Benin (ujednoznacznienie)



</doc>
<doc id="957265" url="https://pl.wikipedia.org/wiki?curid=957265" title="Wielki Benin">
Wielki Benin



</doc>
<doc id="957276" url="https://pl.wikipedia.org/wiki?curid=957276" title="Thaddeus Kosciuszko National Memorial">
Thaddeus Kosciuszko National Memorial

Muzeum narodowe pamięci Tadeusza Kościuszki (ang. "Thaddeus Kosciuszko National Memorial") to amerykańskie muzeum poświęcone pamięci bohatera narodowego Polski i Stanów Zjednoczonych, Tadeusza Kościuszki. Muzeum znajduje się pod adresem 301 Pine Street w Filadelfii, w domu w którym w drugiej połowie XVIII wieku mieszkał Tadeusz Kościuszko.
Dom został wpisany do narodowego rejestru miejsc historycznych w USA 18 grudnia 1970 roku. Dnia 21 października 1972 roku Kongres Stanów Zjednoczonych podniósł je do rangi pomnika narodowego (ang. "national memorial") pod zarządem National Park Service. Muzeum jest najmniejszą jednostką w gestii National Park Service, całkowita powierzchnia znajdująca się pod ochroną wynosi 81 metrów kwadratowych.

</doc>
<doc id="957279" url="https://pl.wikipedia.org/wiki?curid=957279" title="Eriophorum angustifolium">
Eriophorum angustifolium



</doc>
<doc id="957281" url="https://pl.wikipedia.org/wiki?curid=957281" title="Fred Dalton Thompson">
Fred Dalton Thompson



</doc>
<doc id="957283" url="https://pl.wikipedia.org/wiki?curid=957283" title="Kylon">
Kylon

Kylon (gr. Κύλων) – arystokrata ateński, żyjący w VII wieku p.n.e. Podjął nieudaną próbę wprowadzenia tyranii w Atenach (635 lub 632) z pomocą swego teścia Teagenesa, tyrana sąsiedniej Megary oraz własnych stronników. Zamachowcom przeciwstawił się archont Megakles z rodu Alkmeonidów. Pokonani zamachowcy zostali zamordowani, pomimo iż szukali azylu. W 2016 odkryto prawdopodobnie ich grób. 
Zamach Kylona to pierwsze wyraźnie uchwycone w źródłach wydarzenie, które jest związane z konfliktami politycznymi w archaicznych Atenach.

</doc>
<doc id="957285" url="https://pl.wikipedia.org/wiki?curid=957285" title="Ecclesia in Oceania">
Ecclesia in Oceania

Ecclesia in Oceania – adhortacja papieża Jana Pawła II wydana w roku 2001.
Dokument jest owocem obrad Specjalnego Zgromadzenia Synodu Biskupów dla Oceanii, który odbył się w Rzymie w roku 1998. Adhortacja nakreśla ramowy program ewangelizacji tego rozległego kontynentu, w skład którego wchodzą tysiące wysp, Australia i Nowa Zelandia. Papież przeanalizował sytuację społeczną i religijną Oceanii.
Adhortacja była pierwszym dokumentem papieskim, który oficjalnie został wysłany pocztą elektroniczną. Papież użył do tego celu laptopa.
"Ecclesia in Oceania" została podpisana 22 listopada 2001. Była najważniejszym dokumentem 24. roku pontyfikatu papieża Polaka.

</doc>
<doc id="957288" url="https://pl.wikipedia.org/wiki?curid=957288" title="Wełnianka">
Wełnianka

Wełnianka ("Eriophorum") – rodzaj roślin należący do rodziny ciborowatych. Należy tu około 25 gatunków występujących głównie w strefie klimatu chłodnego i arktycznego oraz na terenach górskich półkuli północnej. Do polskiej flory należą cztery gatunki: wełnianka delikatna ("E. gracile"), pochwowata ("E. vaginatum"), szerokolistna ("E. latifolium") i wąskolistna ("E. angustifolium").
Morfologia.
Rośliny zielne, byliny, kłączowe. łodygi trójkanciaste lub obłe. Liście odziomkowe i łodygowe, przy czym liście łodygowe wykształcone nierzadko jako pozbawione blaszki liściowej pochwy liściowe. Języczek liściowy obecny. Liście wąskie, rynienkowate lub spłaszczone, do 4 mm szerokości i 25 cm długości. Kwiatostan szczytowy, w postaci pojedynczego kłosa lub kilku kłosów (zwykle do 10) zebranych w rozrzutkę. Kwiaty obupłciowe, Okwiat trwały u wielu gatunków wykształcony w postaci (8–)10–25 włosków, wydłużających się podczas owocowania. Znamion słupka 3.
Systematyka.
"Linagrostis" Guettard, "Plumaria" Heister ex Fabricius 
Rodzaj należy do rodziny ciborowatych ("Cyperaceae") z rzędu wiechlinowców ("Poales") stanowiącego jeden z kladów jednoliściennych ("monocots"). W obrębie rodziny należy do plemienia "Scirpeae" w obrębie podrodziny "Cyperoideae".

</doc>
<doc id="957290" url="https://pl.wikipedia.org/wiki?curid=957290" title="Eriophorum">
Eriophorum



</doc>
<doc id="957292" url="https://pl.wikipedia.org/wiki?curid=957292" title="Hrabstwo Monona">
Hrabstwo Monona

Hrabstwo Monona (ang. "Monona County") to hrabstwo w amerykańskim stanie Iowa. Hrabstwo zajmuje powierzchnię lądową 1 795,17 km². Według szacunków US Census Bureau w roku 2006 miało 9343 mieszkańców. Siedzibą hrabstwa jest Onawa.

</doc>
<doc id="957294" url="https://pl.wikipedia.org/wiki?curid=957294" title="Vincenzo Zappala">
Vincenzo Zappala



</doc>
<doc id="957295" url="https://pl.wikipedia.org/wiki?curid=957295" title="Vorwarts Stadium">
Vorwarts Stadium



</doc>
<doc id="957296" url="https://pl.wikipedia.org/wiki?curid=957296" title="Vorwaerts Stadium">
Vorwaerts Stadium



</doc>
<doc id="957301" url="https://pl.wikipedia.org/wiki?curid=957301" title="Sandra Hüller">
Sandra Hüller

Sandra Hüller (ur. 30 kwietnia 1978 w Suhl) – niemiecka aktorka filmowa i teatralna. Za rolę w filmie „Toni Erdmann” w 2016 roku otrzymała nagrodę w kategorii: „najlepsza aktorka”. W roku 2006 otrzymała Srebrnego Niedźwiedzia dla najlepszej aktorki za rolę w filmie "Requiem".
Życiorys.
Jeszcze w szkole uczęszczała na kursy teatralne, a potem brała lekcje w warsztatach teatralnych (np. "Theatertreffen der Jugend" w 1996). Studiowała od 1996 do 2000 roku w Akademii Sztuk Dramatycznych Ernsta Buscha w Berlinie. W latach 1999–2001 grywała na scenie Theaterhaus Jena, a następnie przez rok w Schauspielhaus w Lipsku. Dramaturg Oliver Held polecił ją do Theater Basel, gdzie pracowała od sezonu 2002–2003 do lata 2006.
Następnie Hüller została polecona do roli chorej na padaczkę Michaeli Klingler w filmie "Requiem" w reżyserii Hansa-Christiana Schmida. Za swoją rolę była wielokrotnie nagradzana, m.in. otrzymując podczas Festiwalu Filmowego w Berlinie Srebrnego Niedźwiedzia dla najlepszej aktorki w 2006.
W 2006 wystąpiła w filmie "Kobieta w Berlinie" w reżyserii Maksa Färberböcka.
Aktorka mieszka w Berlinie.

</doc>
<doc id="957303" url="https://pl.wikipedia.org/wiki?curid=957303" title="Mistrzostwa świata w tenisie stołowym">
Mistrzostwa świata w tenisie stołowym

Mistrzostwa świata w tenisie stołowym organizuje ITTF, która powstała w 1926 roku. Wkrótce, w tym samym roku odbyły się pierwsze mistrzostwa świata. Do 1935 w mistrzostwach dominowali Węgrzy, następnie sukcesy odnosili Czechosłowacy, Austriacy. Po II wojnie światowej pojawili się zawodnicy japońscy i chińscy, którzy zrewolucjonizowali technikę gry. Hegemonia Azjatów (szczególnie Chińczyków) trwa do dziś. Tylko nieliczni europejscy zawodnicy zdobywali tytuły i medale, wśród nich Polacy Alojzy Ehrlich, Andrzej Grubba i Leszek Kucharski.

</doc>
<doc id="957309" url="https://pl.wikipedia.org/wiki?curid=957309" title="Globi">
Globi

Globi – sieć supermarketów, należących do sieci handlowej Carrefour.
Marka pojawiła się w Polsce w latach 90., należała wówczas do belgijskiego detalisty Promodés. W 1999 r. został on przejęty przez Carrefoura wraz z siecią supermarketów Globi w Polsce.
W Polsce sklepy często funkcjonują pod logiem Carrefour Express.
Globi Discount.
"Globi Discount" to sieć handlu detalicznego prowadzona w systemie franczyzy.
Pierwszy sklep tej sieci powstał w Ząbkach koło Warszawy. W 2007 roku otwarto sklep także w Jaśle przy ul. Jana Pawła II. W 2007 roku sieć Globi skupiała 27 sklepów w dwu formatach Globi Expres i Globi Discount.
Operatorem sieci była początkowo spółka Ratail Services Poland S.A., działająca jako master franczyzobiorca na licencji Carrefour Polska. RSP S.A. została zakupiona 20.12.2007 r. przez Emperia Holding S.A. z zamiarem dalszego rozwoju sieci. Drastyczne rozminięcie się planów spółki z zamierzeniami franczyzobiorców przyczyniły się do stopniowego zaprzestania współpracy franczyzobiorców z RSP S.A. Marka Globi praktycznie zniknęła z rynku w latach 2007-2008. W 2012 r. Carrefour reaktywował brand Globi i przygotował dla niego nową strategię rozwoju.Sklepy Globi są otwierane w lokalach o powierzchni minimum 50 mkw., a średnia powierzchnia sprzedaży wynosi ok. 80 mkw. Sklepy są umiejscawiane głównie w mniejszych miejscowościach i na terenach wiejskich. 
Placówki Globi znajdowały się w Warszawie, Łodzi, Legionowie, Bełchatowie, Radomiu, Łomiankach i innych miejscowościach. W maju 2017 r. sieć Globi liczyła 190 sklepów. 

</doc>
<doc id="957311" url="https://pl.wikipedia.org/wiki?curid=957311" title="Sandra Oh">
Sandra Oh

Sandra Miju Oh (ur. 20 lipca 1971 w Nepean) – kanadyjska aktorka, która zagrała m.in. Cristinę Yang w "Chirurgach" (2005–2014) oraz Eve Polastri w "Obsesji Eve" (od 2018), zdobywając za każdą z tych ról Złoty Glob.
Życiorys.
Sandra Oh urodziła się w Nepean, będącym obecnie częścią Ottawy, w której dorastała. W wieku 4 lat zaczęła uczęszczać na lekcje baletu, a w wieku 10 lat dostała swoją pierwszą rolę w sztuce. W wieku 16 lat zaczęła profesjonalnie pracować w telewizji, teatrze i reklamach.
Oh można było oglądać również na deskach teatru, w takich światowych premierach jak: "Dogeaters" oraz "Stop Kiss" Diany Son.

</doc>
<doc id="957312" url="https://pl.wikipedia.org/wiki?curid=957312" title="Jastrun">
Jastrun

Jastrun ("Leucanthemum" Mill.) – rodzaj roślin należący do rodziny astrowatych. Należy do niego 48 gatunków. Rośliny te występują w całej Europie i w północnej Azji (na południu po Uzbekistan i Iran). Najbardziej zróżnicowane są na obszarach górskich. Poza pierwotnym zasięgiem rośliny te rosną rozprzestrzenione na wszystkich kontynentach z wyjątkiem Antarktydy.
W Polsce w naturze występują cztery gatunki: jastrun właściwy "L. vulgare", górski "L. adustum", okrągłolistny "L. rotundifolium" i zapoznany "L. ircutianum".
Rośliny z tego rodzaju uprawiane są jako ozdobne (zwłaszcza jastrun wspaniały "L. × superbum" – prawdopodobnie mieszaniec "L. maximum" i "L. lacustre"). Jastrun właściwy "L. vulgare" wykorzystywany jest jako roślina lecznicza i jadalna.
Morfologia.
Rośliny jednoroczne i byliny tworzące kępy. Liście pojedyncze, ząbkowane lub klapowane i zawsze nagie i bez zapachu, co odróżnia te gatunki od złocieni. Kwiaty białe lub żółte i zebrane w koszyczki wyrastające na długich i ulistnionych łodygach. W koszyczkach występują zarówno kwiaty rurkowate, jak i języczkowe.
Systematyka.
"Leucanthemum" J. Burman ex O. Kuntze = "Osmitopsis" Cassini
Rodzaj z podplemienia "Leucantheminae", plemienia "Anthemideae", podrodziny "Asteroideae" z rodziny astrowatych "Asteraceae".
Zastosowanie.
Niektóre gatunki są uprawiane jako rośliny ozdobne. W Polsce uprawiany jest głównie jastrun wielki i jastrun właściwy, które są bylinami. Popularnie nazywane są "margaretkami". Są łatwe w uprawie, nie mają specjalnych wymagań glebowych i są w pełni mrozoodporne. Najłatwiej rozmnażać je przez podział bryły korzeniowej późną jesienią lub wczesną wiosną. Można też rozmnażać je z nasion lub przez sadzonki. Po przekwitnięciu kwiatostany ścina się, a jesienią przycina całe rośliny tuż przy ziemi. Na wiosnę odnawiają się z podziemnych kłączy.

</doc>
<doc id="957314" url="https://pl.wikipedia.org/wiki?curid=957314" title="Red Bull Arena (Salzburg)">
Red Bull Arena (Salzburg)

Red Bull Arena – stadion piłkarski znajdujący się na przedmieściach Salzburga w Austrii. Został oddany do użytku w 2003. Od tego czasu swoje mecze na tym obiekcie rozgrywa zespół Red Bull Salzburg (poprzednim obiektem drużyny był Lehener Stadion). Jego pojemność pierwotnie wynosiła 18 200 miejsc, w tym 5 000 miejsc stojących. W związku z organizacją przez Austrię i Szwajcarię Euro 2008 obiekt został powiększony do pojemności 31 895. 

</doc>
<doc id="957320" url="https://pl.wikipedia.org/wiki?curid=957320" title="Czyste Jezioro (gmina Karsin)">
Czyste Jezioro (gmina Karsin)

Czyste Jezioro (kasz. "Czësté Jezoro") – jezioro w woj. pomorskim, w pow. kościerskim, w gminie Karsin, leżące na Równinie Charzykowskiej
Jest to przepływowe jezioro wytopiskowe na południowym skraju Wdzydzkiego Parku Krajobrazowego na obszarze Kaszub Południowych. W kierunku zachodnim od jeziora znajduje się wieś Wdzydze Tucholskie, zaś w południowym byłe lotnisko wojskowe w Borsku.
Dane morfometryczne.
Powierzchnia zwierciadła wody według różnych źródeł wynosi od 31,0 ha do 39 ha.
Zwierciadło wody położone jest na wysokości 134,8 m n.p.m.

</doc>
<doc id="957326" url="https://pl.wikipedia.org/wiki?curid=957326" title="Wörthersee Stadion">
Wörthersee Stadion

Wörthersee Stadion (2007-2010 Hypo-Arena) – wielofunkcyjny stadion w Klagenfurt am Wörthersee w Austrii.
Stary stadion, posiadający pojemność 24 000 miejsc, został w 2005 roku zburzony.
Nowy obiekt - w związku z organizacją przez Austrię wraz ze Szwajcarią Euro 2008 - stał się jedną z aren tych zawodów. Na tym stadionie zostały rozegrane mecze grupy B: 8 czerwca 2008 reprezentacji Polski z Niemcami, 12 czerwca mecz Niemcy - Chorwacja, a 16 czerwca Polska - Chorwacja. 
Swoje mecze na nowym obiekcie rozgrywa klub piłkarski FC Kärnten, który użytkował wcześniej stary stadion.
W 2019 roku na stadionie zrealizowano wystawę pod nazwą For Forest, w ramach której na murawie obiektu tymczasowo posadzono 299 drzew. Była to największa instalacja artystyczna w historii Austrii.

</doc>
<doc id="957327" url="https://pl.wikipedia.org/wiki?curid=957327" title="Magma (francuski zespół muzyczny)">
Magma (francuski zespół muzyczny)

Magma - francuska grupa muzyczna grająca awangardową odmianę rocka progresywnego. Powstała w Paryżu w 1969 roku, a jej założycielem był perkusista Christian Vander. Magma wykreowała styl muzyczny określany jako "Zeuhl". Bazuje on na sekcji rytmicznej i specyficznych harmoniach.
Większość albumów zespołu ma charakter koncepcyjny i rozwijają jedną historię. Na pierwszym albumie rozpoczyna się historia grupy osób, które uciekają z pogrążonej w chaosie Ziemi. Osiedlają się na planecie Kobaïa. Chcą tam założyć nowe, idealne społeczeństwo. To prowadzi jednak do konfliktu z mieszkańcami planety. 
Na potrzeby swoich opowieści zespół utworzył sztuczny język, "kobaiański". Ma on być dialektem używanym przez kosmicznych wędrowców.

</doc>
<doc id="957328" url="https://pl.wikipedia.org/wiki?curid=957328" title="Władysław Byrka">
Władysław Byrka

Władysław Byrka (ur. 4 czerwca 1878 w Samborze, zm. 27 września 1945 w Edynburgu) – polski prawnik, ekonomista, działacz polityczny II Rzeczypospolitej, bankowiec; prezes Banku Polskiego, działacz samorządu gospodarczego, poseł I, II, III i IV kadencji, wicemarszałek Sejmu.
Życiorys.
Syn Ignacego i Karoliny z domu Wojtasiewicz. Absolwent C. K. Gimnazjum Arcyksiężniczki Elżbiety w Samborze. W 1900 ukończył studia na wydziale prawa Uniwersytetu Franciszkańskiego we Lwowie. W 1909 uzyskał doktorat.
Od 1903 pracował w Krajowej Dyrekcji Skarbu we Lwowie, w latach 1905–1917 w Ministerstwie Skarbu w Wiedniu, a w latach 1917–1918 w urzędzie skarbowym starostwa w Horodence i Samborze. Po odzyskaniu niepodległości przez Polskę, od 16 listopada 1918 do 16 stycznia 1919 był kierownikiem Ministerstwa Skarbu w rządzie Jędrzeja Moraczewskiego, następnie do 1920 wiceministrem w resorcie skarbu. Od 1920 dyrektor Polskiej Krajowej Kasy Pożyczkowej (państwowa instytucja emisyjna, emitująca markę polską). Jednocześnie w latach 1921–1924 dyrektor Zakładu Kredytowego Miast Małopolskich w Krakowie.
Od 1922 poseł na Sejm Rzeczypospolitej Polskiej z listy PSL „Piast”, w 1927 zasiadł w radzie naczelnej tej partii. W 1928 przeszedł do BBWR, pozostając posłem do 1936 (zrzekł się mandatu w trakcie IV kadencji). Przewodniczący sejmowej Komisji Budżetowej (1922–1927), przewodniczący sejmowej Komisji Skarbowej (1928–1935), w latach 1935–1936 wicemarszałek Sejmu.
W latach 1929–1936 dyrektor Izby Przemysłowo-Handlowej we Lwowie. Od 14 maja 1936 do 1941 prezes Banku Polskiego, występował przeciwko dewaluacji złotego i zwiększeniu jego emisji. W lutym 1936 znalazł się w gronie 32 osób, mianowanych przez premiera RP Mariana Zyndrama-Kościałkowskiego, powołanych do składu komisji do zbadania gospodarki przedsiębiorstw państwowych, której został przewodniczącym. Członek Rady Głównej Towarzystwa Rozwoju Ziem Wschodnich w 1939.
Po agresji Niemiec na Polskę we wrześniu 1939 ewakuował się wraz z Bankiem i rezerwami złota Banku Polskiego do Paryża, a po upadku Francji (czerwiec 1940) do Londynu. 11 kwietnia 1941 zwolniony ze stanowiska prezesa przez Rząd RP na uchodźstwie. Jego następcą na stanowisku prezesa Banku Polskiego został Bohdan Winiarski.
Pochowany na Cmentarzu Mount Vernon w Edynburgu.

</doc>
<doc id="957329" url="https://pl.wikipedia.org/wiki?curid=957329" title="Reimond Tollenaere">
Reimond Tollenaere

Reimond Tollenaere (ur. 29 czerwca 1909 r. w Oostakker, zm. 22 stycznia 1942 r. we wsi Koptsy koło Novgorod) – flamandzki nacjonalistyczny działacz polityczny, członek Flamandzkiego Związku Narodowego (VNV), komendant organizacji paramilitarnej VNV Dietsche Militie/Zwarte Brigade.
Reimond Tollenaere studiował prawo na uniwersytecie w Gandawie. W tym czasie zaangażował się w działalność polityczną nacjonalistów flamandzkich. Wstąpił do Flamandzkiego Związku Narodowego i stanął wkrótce na czele jego pionu propagandowego, a następnie został komendantem (Commandant-Generaal) bojówek Dietsche Militie/Zwarte Brigade. W 1936 r. został wybrany do parlamentu belgijskiego.
Krótko po zaatakowaniu Belgii przez Niemcy w maju 1940 r. został aresztowany i osadzony w więzieniu na terytorium Francji. Po kapitulacji armii francuskiej wyszedł na wolność i powrócił do Belgii, wznawiając swoją działalność polityczną w VNV. Brał aktywny udział w lipcu 1941 r. w akcji rekrutacyjnej i formowaniu kolaboracyjnej formacji zbrojnej pod nazwą Legion Flandern. 6 sierpnia wraz z ponad 400 członkami Dietsche Militie/Zwarte Brigade dołączył do Legionu szkolącego się w Radomiu w Generalnym Gubernatorstwie. Otrzymał stopień SS-Untersturmführera z przydziałem na dowódcę 2 kompanii. W listopadzie wyruszył z resztą legionistów na front pod Leningradem. Zginął 22 stycznia 1942 r. we wsi Kopsy od ognia własnych oddziałów.
W celu jego uczczenia ustanowiono odznakę wojskową nazwaną jego imieniem, która przedstawiała pazur wilka i małe sześcienne pudełko z mottem „TROUW” („LOJALNOŚĆ”) na tle skrzyżowanych mieczy. Na rewersie znajdowało się koło z napisem „AAN R TOLLENAERE KOPZY 1942”. Odznaka nadawana była członkom Dietsche Militie/Zwarte Brigade za lojalność i poświęcenie dla służby.

</doc>
<doc id="957330" url="https://pl.wikipedia.org/wiki?curid=957330" title="Asau (Tuvalu)">
Asau (Tuvalu)

Asau – miejscowość w Tuvalu; na atolu Vaitupu; druga pod względem wielkości miejscowość kraju; 644 mieszkańców (2008).

</doc>
<doc id="957335" url="https://pl.wikipedia.org/wiki?curid=957335" title="Lolua">
Lolua

Lolua – miejscowość w Tuvalu; na atolu Nanumea; 215 mieszkańców (2010).

</doc>
<doc id="957337" url="https://pl.wikipedia.org/wiki?curid=957337" title="Casino Stadion">
Casino Stadion

Casino Stadion – wielofunkcyjny stadion położony w Bregencji, w Austrii. Swoje mecze na tym obiekcie rozgrywa klub piłkarski SC Bregenz. Jego pojemność wynosi 11 112 miejsc.

</doc>
<doc id="957338" url="https://pl.wikipedia.org/wiki?curid=957338" title="Prusionki Wielkie">
Prusionki Wielkie

Prusionki Wielkie – jezioro wytopiskowe w Polsce położone na Równinie Tucholskiej w kompleksie leśnym Borów Tucholskich w województwie pomorskim, w powiecie kościerskim, w gminie Stara Kiszewa, w pobliżu wschodniego krańca Wdzydzkiego Parku Krajobrazowego. Jezioro położone jest na zachód od Jeziora Krąg i wsi Konarzyny oraz na wschód od trasy magistrali węglowej Maksymilianowo-Kościerzyna-Gdynia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Prusionki Wielkie". W różnych publikacjach i na mapach topograficznych jezioro to występuje pod nazwą "Prusionki Duże".
Powierzchnia zwierciadła wody według różnych źródeł wynosi od 8,8 ha do 10,74 ha

</doc>
<doc id="957339" url="https://pl.wikipedia.org/wiki?curid=957339" title="Prusionki Małe">
Prusionki Małe

Prusionki Małe ("Małe Prusionki") – jezioro wytopiskowe w Polsce położone na Równinie Tucholskiej w kompleksie leśnym Borów Tucholskich w województwie pomorskim, w powiecie kościerskim, w gminie Stara Kiszewa, w pobliżu wschodniego krańca Wdzydzkiego Parku Krajobrazowego. Jezioro położone jest na północ od Jeziora Wielkie Prusionki, zachód od Jeziora Krąg i wsi Konarzyny oraz na wschód od trasy magistrali węglowej Maksymilianowo-Kościerzyna-Gdynia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Prusionki Małe". W różnych publikacjach i na mapach topograficznych jezioro to występuje pod nazwą "Małe Prusionki".
Powierzchnia zwierciadła wody według różnych źródeł wynosi od 5,5 ha do 6,76 ha.
Zwierciadło wody położone jest na wysokości 131,9 m n.p.m..

</doc>
<doc id="957341" url="https://pl.wikipedia.org/wiki?curid=957341" title="Jastrun właściwy">
Jastrun właściwy

Jastrun właściwy, złocień właściwy, jastrun wczesny ("Leucanthemum vulgare" Lam.) – gatunek rośliny należący do rodziny astrowatych. Rodzimy obszar jego występowania obejmuje dużą część Europy oraz Turcję i część Kaukazu. Rozprzestrzenił się też na niektórych rejonach poza obszarem swojego rodzimego występowania, m.in. w USA, gdzie jest gatunkiem inwazyjnym. Jest dość pospolity na terenie całej Polski, w górach sięga aż po piętro halne. Jest również uprawiany jako roślina ozdobna (popularnie nazywana margaretką lub margerytką).
Biologia i ekologia.
Bylina, hemikryptofit. Roślina kwitnie od czerwca do sierpnia, jest owadopylna. Zapylenie jest przeważnie krzyżowe, ale w końcowej fazie dojrzewania kwiatów może nastąpić ich samozapylenie, gdyż łatki znamienia słupków ślimakowato się wydłużają i mogą zebrać pyłek. W ten sposób roślina zapewnia sobie możliwość wytworzenia nasion, gdyby z jakichś powodów nie odwiedziły jej owady przenoszące pyłek. Nasiona rozsiewane są przez wiatr lub przez zwierzęta roślinożerne (endozoochoria). Złocień rozmnaża się również wegetatywnie z fragmentów korzeni. Siedlisko: suche łąki, brzegi lasów, zarośla, miedze. Roślina umiarkowanie światłolubna, preferuje gleby świeże, żyzne, o odczynie obojętnym. W klasyfikacji zbiorowisk roślinnych gatunek charakterystyczny dla O. "Arrhenatheretalia".
Zmienność.
W Polsce występuje w dwu podgatunkach:
Zastosowanie i uprawa.
Roślina ozdobna: uprawiany na kwiat cięty lub na rabatach. Jest łatwy w uprawie, nie ma specjalnych wymagań co do gleby i jest w pełni mrozoodporny. Najłatwiej rozmnażać go przez podział bryły korzeniowej późną jesienią lub wczesną wiosną. Można też rozmnażać z nasion lub przez sadzonki. Po przekwitnięciu kwiatostany ścina się, a jesienią przycina się całe rośliny tuż przy ziemi. Na wiosnę odnawiają się z podziemnych kłączy.
Roślina jadalna.

</doc>
<doc id="957342" url="https://pl.wikipedia.org/wiki?curid=957342" title="Leucanthemum vulgare">
Leucanthemum vulgare



</doc>
<doc id="957344" url="https://pl.wikipedia.org/wiki?curid=957344" title="Comunione e Liberazione">
Comunione e Liberazione

Comunione e Liberazione (CL, Komunia i Wyzwolenie) – katolicki ruch kościelny, założony we Włoszech przez Luigiego Giussaniego w 1954.
Do ruchu we Włoszech należy ponad 60 tys. osób (dane z 1985 r.). "Komunia i Wyzwolenie" skupia młodzież i ludzi dorosłych, świeckich i duchownych. Działa na skalę międzynarodową, poza Włochami jest obecny w wielu krajach świata. działa także w innych krajach Europy, w obu Amerykach i Afryce. Kształtowanie chrześcijańskiej osobowości odbywa się w różnych środowiskach i jest przedłużeniem normalnej formacji, jaką zapewnia wspólnota parafialna. Udział we wspólnocie pozwala na przeżycie doświadczenia jedności, w sensie religijnym i społecznym, w jednym ciele Chrystusa, Kościele. We wspólnocie opartej na posłuszeństwie przełożonym, na praktyce sakramentów i słuchaniu Słowa, człowiek poznaje zasadnicze wymiary wydarzenia kościelnego: kulturę, miłość, misyjność.
Bractwo CL, założone z grup dorosłych zaangażowanych w życie ruchu, w lutym 1982 r. uzyskało papieską aprobatę.
Ruch powstał we Włoszech, w 1954, z dzieła prowadzonego w mediolańskich szkołach przez ks. prałata Luigi Giussani; nosił on nazwę "Młodzież Studencka" (Gioventu Studentesca - GS) i miał na celu realizowanie chrześcijańskiej obecności. Nazwa obecna (Comunione e Liberazione - CL) weszła w użycie w 1969 r. Ma ona w sposób syntetyczny wyrażać przekonanie, że chrześcijaństwo przeżyte we wspólnocie jest podstawą autentycznego wyzwolenia człowieka. GS, a potem CL realizują jedną zasadniczą ideę: chrześcijaństwo jest rzeczywistością, która obejmuje całe życie; wiara jest więc źródłem i kryterium działania.
Ruch Comunione e Liberazione w Polsce
Ruch Komunia i Wyzwolenie (Comunione e Liberazione) jest obecny w Kościele w Polsce od kilkunastu lat. Regularne cotygodniowe spotkania odbywają się w kilkudziesięciu ośrodkach w kraju. Zaproszenie do udziału w Szkole Wspólnoty jest kierowane do każdego i bez żadnych warunków wstępnych. Uczestnicząc w tych spotkaniach można dokonać porównania własnego doświadczenia wiary z tą propozycją, jaką oferuje ks. Luigi Giussani i ruch Komunia i Wyzwolenie. 
W Biuletynie "Ślady" czytamy: "Jesteśmy razem po to, by pomagać sobie żyć pamięcią o Chrystusie, by pamiętać, że Chrystus jest Obecnością, Wydarzeniem, że rozpoznanie Jego Obecności daje nam świadomość krytyczną (tzn. zdolną do osądu wszystkiego) i czyni nas chrześcijanami.
Chrześcijaństwo powstaje w świecie nie po to, by być kontra kulturze dominującej, by ją dialektycznie zwalczać, ale jawi się jako obecność, która staje się spotkaniem dla tych, których wybiera sobie Tajemnica Ojca".
Środowisko Ruchu podejmuje wiele działań, aby czynić znaną myśl Jana Pawła II. Treść przemówień i dokumentów papieskich staje się programem własnym Comunione e Liberazione. Nigdy nie jest dość wysiłków, aby wypowiedzi papieża czytać i dzielić się nimi z innymi. W tych miejscach, gdzie żyją i pracują członkowie Ruchu (dom i rodzina, szkoła, uniwersytet, zakład pracy, organizacje społeczne) podejmują starania, by słowa papieża były dosłyszane i właściwie zrozumiane.
Obecnie, słowem najbardziej aktualnym do przemyślenia i przekazania go we własnym środowisku jest tekst przemówienia Ojca Świętego z wigilii uroczystości Zesłania Ducha Świętego. Szczególną uwagę zwraca ten fragment papieskiego orędzia, który poświęcony jest ruchom kościelnym.
Historia.
Ruch powstał najpierw jako grupa studencka, pod nazwą "Gioventù Studentesca" (Młodzież Studencka), składająca się w całości z uczniów liceum klasycznego Berchet z Mediolanu, gdzie Luigi Giussani uczył religii. Obecną nazwę grupa przyjęła w 1969 r.
Od śmierci Luigiego Giussaniego na czele ruchu stoi ks. Julián Carrón. Z ruchem związany był argentyński duchowny Jorge Mario Bergoglio SJ, obecnie papież Franciszek.
Duchowość.
Celem ruchu jest wychowanie swoich członków do dojrzałego chrześcijaństwa, aby potrafili we współczesnym świecie prowadzić misję, którą Chrystus przekazał Kościołowi. Jest ona opisana w nazwie ruchu: "komunia i wyzwolenie". 
CL opisuje swój charyzmat w trzech punktach:
Życie ruchu skupia się wokół liturgii, modlitwy i śpiewu. Jego członkowie są również zaangażowani szczególnie na polu kultury, sztuki i muzyki. Są także wyczuleni na kwestie społeczne i polityczne, uznając jednak, że wiara powinna być źródłem i kryterium aktywności także w tej dziedzinie.

</doc>
<doc id="957345" url="https://pl.wikipedia.org/wiki?curid=957345" title="Złocień właściwy">
Złocień właściwy



</doc>
<doc id="957348" url="https://pl.wikipedia.org/wiki?curid=957348" title="Gerhard-Hanappi-Stadion">
Gerhard-Hanappi-Stadion

Gerhard Hanappi Stadion – nieistniejący już stadion piłkarski w Wiedniu, stolicy Austrii. Oddany został do użytku w 1977 roku, jako „"Weststadion"” (Stadion zachodni). W 1980 obiekt został przemianowany na cześć legendarnego austriackiego piłkarza Gerharda Hanappiego. Swoje mecze na Gerhard Hanappi Stadion rozgrywał zespół Rapid Wiedeń. Jego pojemność wynosiła 18 500 miejsc. Był to drugi pod względem pojemności stadion piłkarski w Wiedniu po Ernst-Happel-Stadion. Na przełomie lat 2014 i 2015 został rozebrany, a w jego miejscu powstał nowy obiekt Rapidu Wiedeń, Allianz Stadion. Jego inauguracja miała miejsce 16 lipca 2016 roku.

</doc>
<doc id="957349" url="https://pl.wikipedia.org/wiki?curid=957349" title="Brzostowo (Jedlice)">
Brzostowo (Jedlice)

Brzostowo (nazwa przejściowa – "Kalinowo, Ustronie") – przysiółek wsi Jedlice w Polsce, położony w województwie zachodniopomorskim, w powiecie pyrzyckim, w gminie Lipiany.
W latach 1975–1998 przysiółek administracyjnie należał do województwa szczecińskiego.

</doc>
<doc id="957350" url="https://pl.wikipedia.org/wiki?curid=957350" title="Chrysanthemum leucanthemum">
Chrysanthemum leucanthemum



</doc>
<doc id="957352" url="https://pl.wikipedia.org/wiki?curid=957352" title="Drużynowe mistrzostwa świata w tenisie stołowym">
Drużynowe mistrzostwa świata w tenisie stołowym

Drużynowe mistrzostwa świata w tenisie stołowym po raz pierwszy odbyły się w 1926 roku.
Kobiety rozpoczęły rywalizacje od 1934. Drużynowe mistrzostwa rozgrywane były aż do 2001 roku razem z indywidualnymi. Od 2004 rozgrywane są oddzielnie. Mistrzostwa organizuje Międzynarodowa Federacja Tenisa Stołowego.

</doc>
<doc id="957353" url="https://pl.wikipedia.org/wiki?curid=957353" title="Dołżyn">
Dołżyn

Dołżyn – część wsi Mielęcinek w Polsce, położona w województwie zachodniopomorskim, w powiecie pyrzyckim, w gminie Lipiany. Dołżyn wchodzi w skład sołectwa Mielęcinek.
W latach 1975–1998 Dołżyn administracyjnie należał do województwa szczecińskiego.

</doc>
<doc id="957354" url="https://pl.wikipedia.org/wiki?curid=957354" title="Dzieżno">
Dzieżno

Dzieżno (nazwa przejściowa – "Dziewanna") – część wsi Jedlice w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Jedlice.
W latach 1975–1998 przysiółek administracyjnie należał do województwa szczecińskiego.

</doc>
<doc id="957360" url="https://pl.wikipedia.org/wiki?curid=957360" title="Głębokie (Miedzyn)">
Głębokie (Miedzyn)

Głębokie (nazwa przejściowa – "Korniewo") – przysiółek wsi Miedzyn w Polsce, położony w województwie zachodniopomorskim, w powiecie pyrzyckim, w gminie Lipiany. 
W latach 1975–1998 przysiółek administracyjnie należałn do województwa szczecińskiego.

</doc>
<doc id="957364" url="https://pl.wikipedia.org/wiki?curid=957364" title="L’Arche">
L’Arche

L’Arche (pol. Arka) – międzynarodowa federacja wspólnot religijnych, będąca organizacją pozarządową, której fundamentem jest współpraca i pomoc osobom niepełnosprawnym intelektualnie. W 1964 roku została założona pierwsza wspólnota L’Arche, której twórcą był Jean Vanier. Siedzibę zlokalizowano we wsi Trosly (ok. 100 km na północ od Paryża), we Francji. Obecnie (stan na: 2019.05) na świecie istnieją 154 wspólnoty działające w 38 państwach.
Założenia.
Misją L’Arche jest głoszenie wartości każdej osoby bez względu na jej sprawność intelektualną. Życie Wspólnot opiera się na tworzeniu relacji między asystentami i osobami z niepełnosprawnością. Wspólnoty są miejscem akceptacji słabości i wezwaniem do rozwoju wszystkich ich członków. Wspólnoty L’Arche prowadzą małe domy pomocy społecznej, mieszkania chronione, placówki terapeutyczne i ośrodki wsparcia dziennego (Warszawa). W domach L’Arche asystenci mieszkają razem z osobami z niepełnosprawnością intelektualną i dzielą z nimi codziennym życiem.
L’Arche łączy rodzinną atmosferę z fachową opieką i profesjonalną pomocą.
Polska.
L’Arche powstała w Polsce w 1981 roku i działa jako organizacja niedochodowa. Obecnie (stan na 2019.05) L’Arche Polska składa się z 4 wspólnot, 1 projektu nowej wspólnoty i kilku nowych grup założycielskich.

</doc>
<doc id="957366" url="https://pl.wikipedia.org/wiki?curid=957366" title="Jarzębnik">
Jarzębnik

2 miejscowości w Polsce

</doc>
<doc id="957369" url="https://pl.wikipedia.org/wiki?curid=957369" title="Pappelstadion">
Pappelstadion

Pappelstadion – wielofunkcyjny stadion, położony w Mattersburgu, Austria. Oddany został do użytku w 1952 roku. Od tego czasu swoje mecze na tym obiekcie rozgrywa zespół SV Mattersburg. Jego pojemność wynosi 17 100 miejsc.

</doc>
<doc id="957371" url="https://pl.wikipedia.org/wiki?curid=957371" title="Królewskie Holenderskie Siły Powietrzne">
Królewskie Holenderskie Siły Powietrzne

Królewskie Holenderskie Siły Powietrzne (nid. "Koninklijke Luchtmacht" – KLu) – siły powietrzne Holandii, które powstały 27 marca 1953 roku. Ich poprzednikiem były "Luchtvaartafdeling" (z nid. "wydział lotnictwa"), sformowane 1 lipca 1913 roku, składając się tylko z 4 pilotów. Obecnie siły te dysponują po przezbrojeniu 67 samolotami F-16 Fighting Falcon, które są przystosowane do obrony powietrznej jak i do rozpoznania czy ataku konwencjonalnego. Samoloty te tworzą cztery eskadry bojowe.
Z wyjątkiem 306 eskadry rozpoznania taktycznego z samolotami F16A (R) wszystkie pozostałe mogą pełnić podwójną rolę. 60% potencjału lotniczego przeznaczone jest do zadań szturmowych zaś pozostałe 40% służy zwalczaniu przewagi powietrznej. Część samolotów wyposażona jest w klasyczne bomby i wyrzutnie. 306 eskadra ma na swoim wyposażeniu laserowe bomby Paveway. Obecnie 306 eskadra spełnia funkcje laserowego oznaczania celów.
Zadania szturmowe może wykonywać 29 śmigłowców Boeing AH-64 Apache.
Oprócz nowoczesnego uzbrojenia Holandia dysponuje także tankowcami McDonnell Douglas KC-10A Extender.
Do zadań poszukiwawczo-ratowniczych wykorzystywane są śmigłowce AS 532U2 Cougar Mk2. Do zadań transportowych wykorzystywane jest 17 śmigłowców CH-47 Chinook oraz 4 samoloty Lockheed C-130 Hercules. Do celów szkoleniowych wykorzystuje się samoloty Pilatus PC-7. Stacjonują one w bazie Woensdrecht.
Historia.
Początki.
Początki sił powietrznych Holandii sięgają 1886 roku, kiedy to sformowano pierwszą jednostkę balonową. We wrześniu 1911 roku przeprowadzono pierwsze ćwiczenia o eksperymentalnym charakterze z użyciem samolotów, a 1 lipca 1913 królewskim dekretem powołano do życia Dywizję Lotniczą Królewskiej Armii Holenderskiej stacjonującą na lotnisku w Soesterberg. Na początku swego istnienia dywizja posiadała jeden samolot zbudowany przez Marinusa van Meela, do którego w kilka miesięcy później dołączyły zakupione od Francji samoloty Farman. Przed wybuchem I wojny światowej w Holandii pojawiły się samoloty Nieuport i Caudron. W dniu wybuchu wojny, w której Holandia pozostała krajem neutralnym, lotnictwo liczyło 5 samolotów i 42 żołnierzy. Uruchomiono nowe bazy w Arnhem, Gilze en Rijen, Venlo i Vlissingen. 18 sierpnia 1917 roku powstał Oddział Lotnictwa Morskiego ("Marine-Luchtvaartdienst"). W latach 1920–1930 lotnictwo holenderskie liczyło 25 samolotów myśliwskich, 146 samolotów rozpoznawczych, dwa samoloty szkolne i trzy transportowe. Nowymi samolotami uzupełniano siły powietrzne w koloniach na Dalekim Wschodzie. W 1938 roku doszło do reorganizacji lotnictwa w wyniku czego powstała Służba Lotnicza Wojsk Lądowych.
II wojna światowa.
10 maja 1940 roku Niemcy zaatakowały Holandię, w dniu ataku siły powietrzne liczyły 122 samolotów różnych typów, w tym:
Podczas walk nad Holandią Luftwaffe utraciło ponad 350 samolotów w wyniku bezpośrednich walk z holenderskimi pilotami, od ognia obrony przeciwlotniczej i utraconych w wyniku awarii technicznych. Straty były wysokie również po stronie holenderskiej, prawie 95% pilotów zginęło. Za walkę podczas niemieckiej inwazji królowa Wilhelmina odznaczyła wojskowe lotnictwo holenderskie Orderem Wojskowym Wilhelma, najwyższym odznaczeniem wojskowym. Przed kapitulacją Holandii wielu pilotom udało się uciec do Wielkiej Brytanii, ewakuowano również 9 wodnosamolotów 
Fokker T.VIII, z których 1 czerwca 1940 roku sformowano 320 Dywizjon Obrony Wybrzeża RAF. W 1943 przeszedł pod dowództwo lotnictwa bombowego i brał udział w bombardowaniu Niemiec. Z personelu holenderskiego lotnictwa morskiego utworzono również drugi dywizjon obrony wybrzeża 321 Squadron RAF, który od 1942 roku działał na Dalekim Wschodzie. W 1941 roku na terenie Jackson Army Airbase w Stanach Zjednoczonych otwarto szkołę lotniczą szkolącą holenderskich pilotów.
Indie Wschodnie.
Królewskie Holenderskie Siły Powietrzne Indii Wschodnich ("Militaire Luchtvaart van het Koninklijk Nederlands-Indisch Leger") operujące w holenderskich koloniach w momencie japońskiej inwazji 1 marca 1942 roku dysponowało około 120 samolotami myśliwskimi, były wśród nich zakupione w Stanach Zjednoczonych Brewster F2A Buffalo, Curtiss-Wright CW-22, Curtiss-Wright CW-21, Curtiss P-36 Hawk i pięć samolotów bombowych Douglas DB-7. Szybkość i siła nacierających wojsk japońskich szybko przełamała opór Holendrów, którzy znaleźli schronienie w Australii i Cejlonie. Uratowani holenderscy piloci zasilili 321 Dywizjon RAF a w Australii utworzyli 18 i 119 Dywizjon RAAF latający na samolotach B-25 Mitchell i 120 Dywizjon RAAF, latający na samolotach Curtiss P-40 Warhawk, w Anglii powstał 322 Dywizjon RAF latający na samolotach Supermarine Spitfire. W brytyjskim lotnictwie morskim walczył 860 Dywizjon Fleet Air Arm, latający na samolotach Fairey Swordfish.
Lata powojenne.
W 1947 roku utworzono Sztab Sił Powietrznych, w 1950 roku holenderskie siły powietrzne umożliwiły kobietom służbę w swojej formacji na nie bojowych stanowiskach. W wyniku przeprowadzonej reorganizacji w dniu przystąpienia Holandii do NATO 27 marca 1953 roku siły powietrzne stały się samodzielną częścią sił zbrojnych jako Królewskie Holenderskie Siły Powietrzne. Do końca lat 50. na wyposażeniu Dowództwa Obrony Powietrznej ("Commando Lucht Verdediging") służyły Glostery Meteory. Po wstąpieniu do NATO utworzono Dowództwo Lotnictwa Taktycznego ("Commando Tactische Luchtstrijdkrachten"), które w ramach amerykańskiego programu wspierania sił zbrojnych krajów zaprzyjaźnionych ("Mutual Defense Aid Program") otrzymało samoloty Republic F-84 Thunderjet. W latach 1956–1968 wykorzystywano również Hawkery Huntery, a do 1964 roku – F-86 Sabre’y.
W 1962 roku rozpoczęło się przezbrajanie dywizjonów myśliwskich na samolot Lockheed F-104 Starfighter, który służył aż do 1983 roku, w 1969 pojawił się Canadair CF-5 wykorzystywany do 1992 roku. Od 1979 roku aż do dzisiaj podstawowym myśliwcem KLu jest General Dynamics F-16 Fighting Falcon. Holandia musiała wymienić samoloty poprzedniej generacji. Zamówiono 75 egzemplarzy jednomiejscowych i 30 szkolnych. NF-5A/B zbliżone do maszyn kanadyjskich ze zmianami w konstrukcji skrzydeł. Wzmocniono je i wprowadzono sterowane elektrycznie klapy. Umożliwiło zwiększenie udźwigu. Pierwsze dostawy rozpoczęły się w 1969 roku i trwały do 1973 roku. W trakcie eksploatacji samoloty poddawane były modyfikacjom, takim jak: dodanie wyrzutni flar i dipoli oraz ostrzeżenia o opromieniowaniu radarem. W trakcie eksploatacji utracono 17 samolotów. Ostatnie z nich wycofano w 1991 roku.
W 2012 roku z powodu oszczędności rozwiązano 311. Eskadrę eksploatują ten typ. W 2013 roku Holandia posiadała cztery eskadry wykorzystujące F-16: 322. i 323. Eskadrę w bazie Leeuwarden oraz 312. i 313. w Uden-Volkel.
3 stycznia 2014 roku Ministerstwo Obrony Holandii ogłosiło plan zakupu F-35A Lightning II. Otrzymać je mają 322. Dywizjon który będzie stacjonować w Holandii i 323. Dywizjon, który ma być w Stanach Zjednoczonych w ramach projektu szkolenia. Łącznie zamówienie wyniesie 37 myśliwców.
15 grudnia 2015 roku w bazie Breda-Gilze Rijen odbyła się oficjalna uroczystość wycofania ze służby śmigłowców Alouette III. Holandia dysponowała 72 maszynami tego typu, które po raz pierwszy pojawiły się w 1964 roku. Ostatnia czwórka, A-247, A-275, A-292 i A-301, formalnie zakończyła służbę 31 grudnia 2015 roku.
Operacje bojowe.
Pierwsze powojenne starcie holenderskich sił powietrznych z przeciwnikiem miało miejsce w Nowej Gwinei Holenderskiej. 18 grudnia 1961 roku Indonezja zaatakowała holenderską kolonię. Holenderskie lotnictwo zgrupowane w Dowództwie Obrony Powietrznej Nowej Gwinei ("Commando Luchtverdediging Nederlands Nieuw-Guinea") dysponowało dwunastoma samolotami Hawker Hunter i dwoma śmigłowcami Aérospatiale Alouette II uzupełnionymi po roku kolejnymi dwunastoma Hunterami. 1 października 1962 zawarto pokój, na mocy którego Holendrzy wycofali się z Nowej Gwinei, a region przeszedł pod administrację ONZ. Holenderskie Siły Powietrzne są aktywnym uczestnikiem operacji bojowych prowadzonych przez NATO. W latach 1992–1995 holenderskie F-16 brały udział w operacji Deny Flight nad terytorium Bośni i Hercegowiny, w 1995 roku wzięły udział w operacji Deliberate Force, a w 1999 roku w lotach bojowych nad Serbią i Kosowem biorąc udział w operacji Allied Force, podczas której 24 marca 1999 roku holenderski F-16 zestrzelił MiGa-29. W październiku 2002 roku holenderskie F-16 wraz z samolotami z Danii i Norwegii, wspierane przez holenderski KC-10 Extender wylądowały w bazie Manas w Kirgistanie aby udzielić wsparcia lotniczego siłom biorącym udział w operacji Enduring Freedom w Afganistanie. 31 sierpnia 2006 roku holenderski pilot zginął w katastrofie biorąc udział w operacji Mountain Thrust podczas wspierania brytyjskich żołnierzy walczących w prowincji Helmand. Sześć F-16 operujących z włoskiej bazy na Sardynii wzięło udział w operacji Odyssey Dawn nad Libią. Na początku 2013 roku w Mazar-i Szarif w afgańskiej prowincji Kunduz stacjonowały cztery F-16.
Wyposażenie.
Historyczne.
Myśliwce/Myśliwsko-bombowe
Bombowce/Rozpoznawcze
Patrolowe
Treningowe
Transportowe/użytkowe
Śmigłowce

</doc>
<doc id="957379" url="https://pl.wikipedia.org/wiki?curid=957379" title="Chasmosaurus">
Chasmosaurus



</doc>
<doc id="957382" url="https://pl.wikipedia.org/wiki?curid=957382" title="Józefin (województwo zachodniopomorskie)">
Józefin (województwo zachodniopomorskie)

Józefin "(nazwa przejściowa – Wojciechowo)" – osada leśna w Polsce położona w województwie zachodniopomorskim, w powiecie pyrzyckim, w gminie Lipiany. Miejscowość wchodzi w skład sołectwa Miedzyn.
W latach 1975–1998 miejscowość administracyjnie należała do województwa szczecińskiego.

</doc>
<doc id="957384" url="https://pl.wikipedia.org/wiki?curid=957384" title="Łasiczyn (województwo zachodniopomorskie)">
Łasiczyn (województwo zachodniopomorskie)

Łasiczyn (niem. "Splinter Krug") – uroczysko-dawna miejscowość w Polsce położona w województwie zachodniopomorskim, w powiecie pyrzyckim, w gminie Lipiany.
Wg słownika Meyers, leśniczówka "Splinterkrug", na mapie "Splinter Krug" należąca do Krazen (Krasne).
Miejscowość zanikła, ale jej nazwa jest wymieniana przez gminę jako miejscowość, wchodziła w skład sołectwa Krasne, w 2011 roku wymieniana jako wchodząca w skład sołectwa Skrzynka.
W latach 1975–1998 miejscowość administracyjnie należała do województwa szczecińskiego.

</doc>
<doc id="957385" url="https://pl.wikipedia.org/wiki?curid=957385" title="Lucien Streel">
Lucien Streel

Lucien Alphonse Joseph Streel, znany też jako José Streel (ur. 14 grudnia 1911 r. w Jemeppe-sur-Meuse, zm. 21 lutego 1946 r. w Sint-Gillis) – belgijski katolicki dziennikarz i publicysta, sympatyk i ideolog ruchu rexistowskiego.
Życiorys.
W młodości Lucien Streel znajdował się pod wpływem haseł głoszonych przez Charlesa Maurrasa, przywódcy Action Française. Debiutował w katolickim piśmie "La Gazette de Seraing". W 1930 r. spotkał Léona Degrelle’a, stojącego na czele ruchu rexistów i od tej pory związał się z nim. W 1932 r. opublikował pracę pt. "Les Jeunes Gens et la Politique", w której silnie podkreślał swoją niechęć do współczesnego, nowoczesnego świata. Wkrótce L. Streel stał się redaktorem naczelnym wszystkich pism wydawanych przez rexistów. 
Po zajęciu Belgii przez Niemcy w maju 1940 r., zachowywał dużą rezerwę w stosunku do nazizmu, co było spowodowane jego katolickimi poglądami, z drugiej jednak strony podjął kolaborację z okupantami. Opowiadał się, podobnie jak L. Degrelle, za niepodległością Belgii w nowej konstrukcji Europy. Dążył do współpracy rexistów z Flamandzkim Związkiem Narodowym. Po zmianie dotychczasowej polityki przez L. Degrelle’a, który ostatecznie zaangażował się po stronie Niemców, zerwał w 1943 r. z ruchem rexistowskim. W 1944 r. wyjechał do Rzeszy, gdzie pracował jako robotnik w fabryce. Po zakończeniu wojny powrócił do Belgii i oddał się w ręce władz. Został aresztowany i rozstrzelany 21 lutego 1946 r.

</doc>
<doc id="957386" url="https://pl.wikipedia.org/wiki?curid=957386" title="Łosiniec (Osetna)">
Łosiniec (Osetna)

Łosiniec – nieoficjalna nazwa osady wsi Osetna w Polsce położona w województwie zachodniopomorskim, w powiecie pyrzyckim, w gminie Lipiany.
W latach 1975–1998 miejscowość administracyjnie należała do województwa szczecińskiego.

</doc>
<doc id="957388" url="https://pl.wikipedia.org/wiki?curid=957388" title="Małcz">
Małcz

Małcz – część miasta Lipiany w Polsce położona w województwie zachodniopomorskim, w powiecie pyrzyckim, w gminie Lipiany.
W wyniku zmian granic miasta Lipiany 1.01.2022 r., miejscowość znalazła się na terenie miasta, a tym samym zmienił się rodzaj miejscowości z "osada" na "część miasta".
W latach 1975–1998 miejscowość administracyjnie należała do województwa szczecińskiego.

</doc>
<doc id="957392" url="https://pl.wikipedia.org/wiki?curid=957392" title="Mierzawy">
Mierzawy

Mierzawy – przysiółek wsi Osetna w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Osetna.
W latach 1975–1998 przysiółek administracyjnie należał do województwa szczecińskiego.

</doc>
<doc id="957394" url="https://pl.wikipedia.org/wiki?curid=957394" title="Wojciech Trojanowski (lekkoatleta)">
Wojciech Trojanowski (lekkoatleta)

Wojciech Trojanowski (ur. 25 września 1904 w Krakowie, zm. 16 czerwca 1988 w Londynie) – polski lekkoatleta, dziennikarz i sprawozdawca sportowy.
Życiorys.
Urodził się w rodzinie Edwarda i Ludmiły z Wróblewskich. Ukończył gimnazjum im. Adama Mickiewicza w Warszawie. Studiował na wydziale mechanicznym Politechniki Warszawskiej. W 1920 ochotniczo służył w Wojsku Polskim. Jako dziennikarz współpracował z prasą codzienną i sportową. Debiutował na łamach dziennika sportowego „Stadion”. Później współpracował z „Expressem Porannym” i „Przeglądem Sportowym”. Od 1931 pracował w Polskim Radio - był najpopularniejszym sprawozdawcą sportowym w II Rzeczypospolitej Polskiej, po II wojnie światowej pracował w Radio Wolna Europa. Przed wojną prowadził sprawozdania z igrzysk olimpijskich w Amsterdamie w 1928 i w Berlinie w 1936 roku.
W 1939 uczestniczył w kampanii wrześniowej, broniąc stolicy, następnie trafił do niemieckiego obozu, gdzie doczekał wyzwolenia po zakończeniu II wojny światowej.
Po wojnie z ramienia Radio Wolna Europa prowadził sprawozdania z Zimowych Igrzysk Olimpijskich w Innsbrucku w 1964 i w Grenoble w 1968, oraz z Igrzysk Olimpijskich w Monachium w 1972.
Prowadził też sprawozdania ze startów amerykańskich statków kosmicznych.
Zmarł na emigracji w Londynie.
Kariera sportowa.
Zawodnik AZS Warszawa. Olimpijczyk z Amsterdamu (1928) – startował w biegu na 110 m pł. Srebrny medalista akademickich mistrzostw świata (1927) w biegu płotkarskim (16.0 s). 5-krotny mistrz Polski na 110 m pł., skoku wzwyż i w trójskoku. 11-krotny rekordzista kraju: na 110 m pł (9 razy do 15.5 s w 1929), w sztafecie szwedzkiej i sztafecie 10 x 100 m. Rekordy życiowe: 110 m pł - 15.5 s (1929), 400 m pł - 59.8 s (1929), wzwyż - 1.76 m (1934), trójskok - 12.69 m (1926).

</doc>
<doc id="957396" url="https://pl.wikipedia.org/wiki?curid=957396" title="Przywodzie">
Przywodzie



</doc>
<doc id="957397" url="https://pl.wikipedia.org/wiki?curid=957397" title="Medaliści igrzysk olimpijskich w tenisie stołowym">
Medaliści igrzysk olimpijskich w tenisie stołowym

Medaliści igrzysk olimpijskich w tenisie stołowym – zestawienie zawodników i zawodniczek, którzy przynajmniej raz stanęli na podium zawodów olimpijskich w tenisie stołowym.
Tenis stołowy znajduje się w programie letnich igrzysk olimpijskich od igrzysk w Seulu w 1988 roku. Rozegrano wówczas cztery konkurencje – grę pojedynczą i podwójną kobiet i mężczyzn. Gra pojedyncza nadal znajduje się w programie olimpijskim, natomiast w miejsce gry podwójnej począwszy od igrzysk w Atenach w 2004 roku przeprowadzana jest rywalizacja drużynowa kobiet i mężczyzn. Podczas igrzysk w Tokio po raz pierwszy rozdano medale olimpijskie w grze mieszanej.
Najwięcej medali olimpijskich w tenisie stołowym zdobyli zawodnicy i zawodniczki z Chińskiej Republiki Ludowej. W ich dorobku jest 60 medale – 32 złote, 20 srebrnych i 8 brązowych. Tylko w pięciu konkurencjach Chińczycy nie zdobyli złota olimpijskiego, a w jednej nie zdobyli żadnego medalu. Drugie miejsce w klasyfikacji medalowej zajmuje Korea Południowa (18 medali – 3 złote, 3 srebrne i 12 brązowych), a trzecie Japonia (8 medali – 1 złoty, 3 srebrne i 4 brązowe).
Najbardziej utytułowanym zawodniczkiem jest Ma Long, który w latach 2012–2020 zdobył pięć złotych medali. Wśród kobiet pierwsze miejsce w indywidualnej klasyfikacji medalowej zajmuje Wang Nan, która z dorobkiem czterech złotych i jednego srebrnego medalu. Po cztery złote medale mają również Deng Yaping oraz Zhang Yining. Jedynym tenisistą stołowym, który zdobył sześć medali olimpijskich w tej dyscyplinie sportu, jest Niemiec Dimitrij Ovtcharov – zdobywca dwóch srebrnych i czterech brązowych medali.
Medaliści chronologicznie.
Gra pojedyncza kobiet.
Gra pojedyncza kobiet znajduje się w programie olimpijskim nieprzerwanie od igrzysk w Seulu w 1988 roku. Najbardziej utytułowanymi zawodniczkami w tej konkurencji są Deng Yaping i Zhang Yining, które zdobyły po dwa złote medale. Jako jedyna trzykrotnie na podium stanęła natomiast Chen Jing, w dorobku której są trzy medale, po jednym z każdego koloru. W tabeli przedstawiono medalistki w grze pojedynczej kobiet w latach 1988–2020.
Gra podwójna kobiet.
Na igrzyskach w Seulu w 1988 roku po raz pierwszy przeprowadzono rywalizację olimpijską w grze podwójnej kobiet. Konkurencja ta została usunięta z programu olimpijskiego po igrzyskach w Atenach w 2004 roku. Najbardziej utytułowanymi zawodniczkami w tej konkurencji są Deng Yaping, Qiao Hong i Wang Nan, które zdobyły po dwa złote medale. W tabeli przedstawiono medalistki w grze podwójnej kobiet w latach 1988–2004.
Gra drużynowa kobiet.
Gra drużynowa kobiet została włączona do programu olimpijskiego podczas igrzysk w Pekinie w 2008 roku, zastępując grę podwójną. W tej konkurencji najwięcej medali zdobyły Guo Yue, Ding Ning i Li Xiaoxia, które wywalczyły po dwa złote medale. W tabeli przedstawiono pełne składy wszystkich drużyn, które w tej konkurencji zdobyły medale w latach 2008–2020.
Gra pojedyncza mężczyzn.
Zawody olimpijskie w grze pojedynczej mężczyzn są częścią igrzysk nieprzerwanie od 1988 roku. Na igrzyskach w Barcelonie w 1992 roku złoty medal zdobył Szwed Jan-Ove Waldner. To jedyna konkurencja w tenisie stołowym, w której złoty medal olimpijski wywalczył zawodnik spoza Azji. Najbardziej utytułowanym zawodnikiem w grze pojedynczej jest Ma Long z dwoma złotymi medalami. W tabeli przedstawiono medalistów w singlu mężczyzn w latach 1988–2020.
Gra podwójna mężczyzn.
Gra podwójna mężczyzn znajdowała się w programie olimpijskim od igrzysk w Seulu w 1988 roku do igrzysk w Atenach w roku 2004. Na czele klasyfikacji medalowej w tej konkurencji, z dorobkiem jednego złotego i jednego srebrnego medalu, są Chińczycy Kong Linghui, Liu Guoliang, Lü Lin i Wang Tao. W tabeli przedstawiono medalistów w deblu mężczyzn w latach 1988–2004.
Gra drużynowa mężczyzn.
Grę drużynową mężczyzn wprowadzono do programu olimpijskiego podczas igrzysk w Pekinie w 2008 roku, zastępując grę podwójną. W tej konkurencji najwięcej medali zdobył Chińczyk Ma Long, w dorobku którego są trzy złote medale. W tabeli przedstawiono pełne składy wszystkich drużyn, które w tej konkurencji zdobyły medale w latach 2008–2020.
Gra mieszana.
Gra mieszana została włączona do programu igrzysk w Tokio. W skład każdego zespołu wchodzi jeden zawodnik i jedna zawodniczka. Poniżej przedstawiono medalistów olimpijskich z 2020 roku.
Klasyfikacje medalowe.
Klasyfikacja zawodników.
W poniższym zestawieniu ujęto klasyfikację zawodników, którzy zdobyli przynajmniej jeden medal olimpijski w tenisie stołowym. W przypadku, gdy dwóch lub więcej zawodników zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja zawodniczek.
W poniższym zestawieniu ujęto klasyfikację zawodniczek, które zdobyły przynajmniej jeden medal olimpijski w tenisie stołowym. W przypadku, gdy dana zawodniczka startowała w barwach więcej niż jednej reprezentacji, podano wszystkie reprezentacje, dla których zdobywała medale olimpijskie. W przypadku, gdy dwie lub więcej zawodniczek zdobyło tę samą liczbę medali wszystkich kolorów, wzięto pod uwagę najpierw kolejność chronologiczną, a następnie porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w tenisie stołowym. Uwzględniono wspólnie medale zdobyte przez mężczyzn i kobiety.
Klasyfikacja państw według lat.
W poniższej tabeli zestawiono państwa według liczby medali zdobytych w tenisie stołowym podczas kolejnych edycji letnich igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie.
Klasyfikacja państw według konkurencji.
W poniższej tabeli przedstawiono liczbę medali zdobytych przez poszczególne państwa w konkurencjach w tenisie stołowym. Zastosowano następujące skróty:

</doc>
<doc id="957400" url="https://pl.wikipedia.org/wiki?curid=957400" title="Przywodzie (Osetna)">
Przywodzie (Osetna)

Przywodzie – przysiółek wsi Osetna w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Osetna.
W latach 1975–1998 przysiółek administracyjnie należał do województwa szczecińskiego.

</doc>
<doc id="957403" url="https://pl.wikipedia.org/wiki?curid=957403" title="Ananiasz z Edessy">
Ananiasz z Edessy

Ananiasz z Edessy (I w. n.e.) – wysłannik króla Edessy Abgara V, chorego na trąd, do Jezusa z prośbą o przybycie i uleczenie (według legend i tekstów apokryficznych, takich jak "Nauka Addaja"). 
Istnieje kilka przekazów na ten temat, które różnią się od siebie. Jedna z wersji wspomina Ananiasza, który miał dostarczyć list Abgara do Jezusa z prośbą o przybycie, a jeżeli Jezus nie mógłby przybyć, Ananiasz miał sporządzić portret Jezusa i dostarczyć go Abgarowi. Według tej wersji Abgar po ujrzeniu portretu został cudownie uzdrowiony.
Kolejna mówi o tym iż, Ananiaszowi nie udało się sporządzić portretu, dlatego też Jezus obmył twarz, a wizerunek pozostawiony na płótnie (ręczniku) Ananiasz dostarczył do Edessy i tam po jego ujrzeniu Abgar został uleczony. 
Jeszcze inna wersja wspomina iż, Jezus wysłał odpowiedź, że nie może przybyć, ale obiecał wysłać po swojej śmierci jednego ze swych uczniów (wspomina się Tadeusza – Addai), który miał go uzdrowić. Jezus obmył twarz ręcznikiem i dał go Tadeuszowi, polecając dostarczyć go Abgarowi. Abgar po zobaczeniu wizerunku miał cudownie wyzdrowieć. 
Wszystkie te wersje legendy o Ananiaszu i jego podróży odwołują się do historii Całunu Turyńskiego oraz Mandylionu z Edessy.

</doc>
<doc id="957404" url="https://pl.wikipedia.org/wiki?curid=957404" title="Transfer językowy">
Transfer językowy

Transfer językowy (znany także jako interferencja L1, interferencja językowa, interferencja międzyjęzykowa lub interferencja) – wpływ pierwszego języka na produkcję lub odbiór języka drugiego (L2). Transfer dotyczy różnych aspektów języka, takich jak gramatyka, słownictwo, wymowa, pisownia, znaczenie (semantyka) itd. Transfer językowy jest najczęściej omawiany w kontekście metodyki nauczania języka angielskiego, ale wystąpić może w każdej sytuacji, kiedy uczący się języka drugiego nie posiada kompetencji użytkownika rodzimego w tym języku.
Transfer pozytywny i negatywny.
Kiedy nie ma różnicy między danym elementem w jednym języku a jego odpowiednikiem w drugim, zachodzi zjawisko znane jako "transfer pozytywny", czyli produkcja poprawnych form w L2, gdzie "poprawność" oznacza zbieżność z użyciem, jakie użytkownicy rodzimi uznają za naturalne i dopuszczalne. Warto jednak zauważyć, że interferencja językowa postrzegana jest często jako źródło błędów i mówi się wtedy o "transferze negatywnym". Ten zachodzi, kiedy uczący się przenoszą do L2 struktury, które różnią się między L1 i L2. Według pierwotnej postaci teorii analizy kontrastywnej (w ramach której prowadziło się systematyczne badania pary języków w celu wykazania ich różnic i podobieństw strukturalnych), im większe różnice między dwoma językami, tym silniejszy wystąpi transfer negatywny. Jednak w wyniku dokładniejszych badań nad przyswajaniem języka drugiego, ten pogląd na związek między różnicami strukturalnymi i transferem został zrewidowany. Obecnie uważa się, że większe różnice między językami nie wywołują transferu, a skłaniają uczących się do unikania w L2 struktur, które nie występują bądź są inne od ich odpowiedników w L1.
Transfer świadomy i nieświadomy.
Transfer może odbywać się w sposób świadomy bądź nieświadomy. Świadomy transfer występuje, kiedy uczący się lub nie w pełni kompetentni tłumacze zgadują przy produkcji tekstu lub mowy w L2, ponieważ nie opanowali lub zapomnieli użycia danego elementu w L2. Tacy użytkownicy języka mogą być świadomi różnic, ale brakuje im umiejętności w L2 i w konsekwencji podpierają się swoim językiem ojczystym. Z drugiej strony, uczący się mogą nawet nie zdawać sobie sprawy z różnic między strukturami czy regułami w obu językach i wtedy zachodzi transfer nieświadomy.
Transfer a dodatkowe języki obce.
W przypadku osób posługujących się kilkoma językami obcymi transfer najczęściej zachodzi między L2 i L3, a rzadziej między L1 i L3. Na przykład Polak mówiący po angielsku i niemiecku może założyć, że reguły języka angielskiego (ale nie polskiego) odnoszą się również do niemieckiego.

</doc>
<doc id="957407" url="https://pl.wikipedia.org/wiki?curid=957407" title="Sulino (Osetna)">
Sulino (Osetna)

Sulino – przysiółek wsi Osetna w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Osetna.
W latach 1975–1998 przysiółek administracyjnie należał do województwa szczecińskiego.

</doc>
<doc id="957409" url="https://pl.wikipedia.org/wiki?curid=957409" title="Mielnik (Miedzyn)">
Mielnik (Miedzyn)

Mielnik – przysiółek wsi Miedzyn w Polsce, położony w województwie zachodniopomorskim, w powiecie pyrzyckim, w gminie Lipiany 
W latach 1975–1998 przysiółek administracyjnie należał do województwa szczecińskiego.

</doc>
<doc id="957417" url="https://pl.wikipedia.org/wiki?curid=957417" title="Wądół (Lipiany)">
Wądół (Lipiany)

Wądół – część miasta Lipiany w Polsce, położona w województwie zachodniopomorskim, w powiecie pyrzyckim, w gminie Lipiany. 
W wyniku zmian granic miasta Lipiany 1.01.2022 r., miejscowość znalazła się na terenie miasta, a tym samym zmienił się rodzaj miejscowości i miejscowość podstawowa z "przysiółek wsi Miedzyn" na "część miasta Lipiany".
W latach 1975–1998 przysiółek administracyjnie należał do województwa szczecińskiego.

</doc>
<doc id="957418" url="https://pl.wikipedia.org/wiki?curid=957418" title="Wądół (ujednoznacznienie)">
Wądół (ujednoznacznienie)



</doc>
<doc id="957423" url="https://pl.wikipedia.org/wiki?curid=957423" title="Janusz Anderman">
Janusz Anderman

Janusz Anderman (ur. 7 kwietnia 1949 we Włoszczowie) – polski pisarz, prozaik, tłumacz literatury czeskiej, reżyser, autor scenariuszy filmowych, sztuk teatralnych i słuchowisk radiowych.
Życiorys.
Jest absolwentem filologii słowiańskiej na Uniwersytecie Jagiellońskim. W latach 1980–1988 był redaktorem niezależnego kwartalnika „Puls”, pracował ponadto w redakcji „Studenta” w Krakowie, współpracował z Radiem Wolna Europa. W latach 1980–1981 wchodził w skład Komisji ds. Współpracy z „Solidarnością” Związku Literatów Polskich, w grudniu 1981 uczestniczył w powołaniu Prymasowskiego Komitetu Pomocy Osobom Pozbawionym Wolności i Ich Rodzinom. 5 stycznia 1982 sam został internowany i do 24 lipca tegoż roku przebywał w więzieniu na warszawskiej Białołęce.
Jako prozaik debiutował w 1970 na łamach prasy. Uznanie zyskały jego powieści środowiskowe: debiutancka "Zabawa w głuchy telefon" (1976), a także "Gra na zwłokę" (1979), zbiory opowiadań: "Brak tchu" (kilka wydań bezdebitowych 1983–1988, wydanie poszerzone 1990), "Kraj świata" (Paryż 1988), "Tymczasem" (1998). Jego prozę tłumaczono na jedenaście języków, edycje książkowe ukazywały się m.in. w Wielkiej Brytanii, Stanach Zjednoczonych, Szwajcarii i Niemczech. Za powieść "Cały czas" uzyskał w 2007 nominację do Nagrody Literackiej Nike, w 2009 na jej motywach powstał film "Mniejsze zło" w reżyserii Janusza Morgensterna. Został ponadto felietonistą „Gazety Wyborczej”. Członek Polskiej Akademii Filmowej i PEN Clubu. Do sierpnia 2020 był członkiem Stowarzyszenia Pisarzy Polskich.
Był jurorem m.in. na 33. Festiwalu Polskich Filmów Fabularnych w Gdyni, a także ekspertem Agencji Scenariuszowej oraz Polskiego Instytutu Sztuki Filmowej.
Był członkiem komitetu poparcia Bronisława Komorowskiego przed wyborami prezydenckimi w 2010 i 2015.
Życie prywatne.
Jego żoną była aktorka Joanna Trzepiecińska. Mają dwóch synów – Wiktora i Karola. Małżeństwo zakończyło się rozwodem.

</doc>
<doc id="957427" url="https://pl.wikipedia.org/wiki?curid=957427" title="Żarnowo (powiat pyrzycki)">
Żarnowo (powiat pyrzycki)

Żarnowo (nazwa przejściowa – "Zaścianek") – osada w Polsce położona w województwie zachodniopomorskim, w powiecie pyrzyckim, w gminie Lipiany. Miejscowość wchodzi w skład sołectwa Miedzyn.
W latach 1975–1998 miejscowość administracyjnie należała do województwa szczecińskiego.

</doc>
<doc id="957431" url="https://pl.wikipedia.org/wiki?curid=957431" title="Sokolniki (Skrzynka)">
Sokolniki (Skrzynka)

Sokolniki (nazwa przejściowa – "Spokojna Góra") – przysiółek wsi Skrzynka w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Skrzynka. 
W latach 1975–1998 przysiółek administracyjnie należał do województwa szczecińskiego.

</doc>
<doc id="957432" url="https://pl.wikipedia.org/wiki?curid=957432" title="Świerszczyki">
Świerszczyki

Świerszczyki – przysiółek osady Mironów w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Dębiec.
W latach 1975–1998 przysiółek administracyjnie należał do województwa szczecińskiego.

</doc>
<doc id="957433" url="https://pl.wikipedia.org/wiki?curid=957433" title="Wielice">
Wielice

Wielice – przysiółek wsi Dębiec w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Dębiec.
W latach 1975–1998 przysiółek administracyjnie należał do województwa szczecińskiego.

</doc>
<doc id="957436" url="https://pl.wikipedia.org/wiki?curid=957436" title="Wojnowice (województwo zachodniopomorskie)">
Wojnowice (województwo zachodniopomorskie)

Wojnowice – uroczysko - dawna miejscowość w Polsce położona w województwie zachodniopomorskim, w powiecie pyrzyckim, w gminie Lipiany.
Na zdjęciach satelitarnych widoczne jest zadrzewienie o długości około 200 m i szerokości 50 m, widoczny jest ślad fundamentów jednego budynku.
W latach 1975–1998 miejscowość administracyjnie należała do województwa szczecińskiego.

</doc>
<doc id="957437" url="https://pl.wikipedia.org/wiki?curid=957437" title="Piotr Krasny">
Piotr Krasny

Piotr Krasny (ur. 29 czerwca 1966 w Szczebrzeszynie) – polski historyk sztuki.
Życiorys.
Absolwent historii sztuki Uniwersytetu Jagiellońskiego. W 1994 uzyskał tytuł doktora, a w 2004 habilitował się. W 2011 otrzymał tytuł profesora nauk humanistycznych. Interesuje się głównie dziejami sztuki nowożytnej na ziemiach polskich oraz sztuką środowiska lwowskiego w wiekach XVII–XIX. W latach 2008–2012 dyrektor Instytutu Historii Sztuki Uniwersytetu Jagiellońskiego. W latach 2012–2014 redaktor naczelny czasopisma „Folia Historiae Artium” i przewodniczący rady naukowej Muzeum Narodowego w Krakowie.
Za pracę naukową został uhonorowany Nagrodą Prezesa Rady Ministrów za Wyróżniającą się Rozprawę Doktorską (1995), Nagrodą Ministra Edukacji Narodowej (2004) i Nagrodą Krakowska Książka Miesiąca (maj 2004 za książkę "Architektura cerkiewna na ziemiach ruskich Rzeczypospolitej 1594-1914").

</doc>
<doc id="957438" url="https://pl.wikipedia.org/wiki?curid=957438" title="Józef Lepiarczyk">
Józef Lepiarczyk

Józef Lepiarczyk (ur. 7 września 1917 w Rybniku, zm. 16 grudnia 1985 w Krakowie) – polski historyk sztuki.
Życiorys.
Po uzyskaniu świadectwa dojrzałości w gimnazjum w Rybniku (1935), w tym samym roku rozpoczął studia historyczne na Uniwersytecie Jagiellońskim. Po roku jako drugi przedmiot wybrał historię sztuki i z czasem zupełnie jej się poświęcił. Studia przerwała wojna i tytuł magistra otrzymał dopiero 4 kwietnia 1950 roku na podstawie rozprawy o dziejach budowy kościoła Mariackiego. W tym samym roku został starszym asystentem w Katedrze Historii Sztuki UJ, wcześniej rezygnując z pracy w Wydziale Kultury Urzędu Marszałkowskiego. W 1951 zrezygnował także ze stanowiska na Politechnice w Krakowie pozostając na Uniwersytecie. W międzyczasie obejmował także stanowisko Miejskiego Konserwatora Zabytków.
Tytuł doktora uzyskał w 1952 roku dzięki pracy poświęconej działalności Franciszka Placidiego, habilitację – w 1968 (rozprawa o działalności architektonicznej Sebastiana Sierakowskiego). Tytuł profesora nadzwyczajnego przyznano mu w 1985 roku.
Obok działalności uniwersyteckiej Lepiarczyk brał udział w pracach licznych instytucji i komisji. Opublikował około 100 prac, z czego pierwsze pojawiły się w 1946. Jego dorobek zawiera publikacje bezpośrednio związane z historią sztuki, prace poświęcone problemom konserwacji i ochrony zabytków, bibliografie i katalogi zabytków. Pod jego kierunkiem powstały 22 prace magisterskie, recenzował 59. Był także recenzentem 12 prac doktorskich i przewodu habilitacyjnego Jana J. Ostrowskiego. Odznaczony Krzyżem Kawalerskim Orderu Odrodzenia Polski i Złotym Krzyżem Zasługi. Został pochowany na Cmentarzu Rakowickim w Krakowie.

</doc>
<doc id="957440" url="https://pl.wikipedia.org/wiki?curid=957440" title="Stadion Ludwika II">
Stadion Ludwika II

Stadion Ludwika II (fr. "Stade Louis II") – wielofunkcyjny stadion, położony w Monako. Oddany został do użytku w 1985 roku. Od tego czasu swoje mecze na tym obiekcie rozgrywa zespół Ligue 1 – AS Monaco FC. Jego pojemność wynosi 18 523 miejsc. W latach 1998–2012 corocznie w sierpniu był na nim rozgrywany mecz o Superpuchar Europy UEFA. W latach 2003 – 2005 rozgrywano na nim lekkoatletyczny Światowy Finał IAAF.

</doc>
<doc id="957441" url="https://pl.wikipedia.org/wiki?curid=957441" title="Zachowanie kompulsyjne">
Zachowanie kompulsyjne



</doc>
<doc id="957446" url="https://pl.wikipedia.org/wiki?curid=957446" title="Zachowanie ingracjacyjne">
Zachowanie ingracjacyjne



</doc>
<doc id="957448" url="https://pl.wikipedia.org/wiki?curid=957448" title="Antonio Correr">
Antonio Correr

Antonio Correr (ur. 14 stycznia 1369 – zm. 19 stycznia 1445) – włoski kardynał.
Krewny papieża Grzegorza XII. Biskup Modon (1405-07) i Bolonii (1407-12). 9 maja 1408 wuj mianował go kardynałem prezbiterem San Pietro in Vincoli, a kilka miesięcy później promował go do rangi kardynała biskupa Porto e Santa Rufina. Był też kamerlingiem Grzegorza XII. Uczestniczył w Soborze w Konstancji jako kardynał obediencji rzymskiej. Archiprezbiter bazyliki św. Piotra na Watykanie od 1420 do 1429 roku. Legat w Perugii w 1425. Uczestniczył w konklawe 1431. Krótko po nim, 14 marca 1431, nowy papież Eugeniusz IV przeniósł go do diecezji podmiejskiej Ostia e Velletri. Pośredniczył w negocjacjach pokojowych między Florencją a Sieną w 1431. Popierał Eugeniusza IV w jego sporze z soborem bazylejskim. Administrator diecezji Cittanova 1420-1421, diecezji Rimini od października do listopada 1435 oraz diecezji Cerviaod listopada 1435 do śmierci. Zmarł w Padwie w klasztorze należącym do kongregacji kanoników regularnych S. Giorgio in Alga, której był współtwórcą.

</doc>
<doc id="957462" url="https://pl.wikipedia.org/wiki?curid=957462" title="Przetwornik międzypalczasty">
Przetwornik międzypalczasty

Przetwornik międzypalczasty ("ang. IDT interdigital transducer") zespół wzajemnie zachodzących za siebie metalowych elektrod naprzemiennie połączonych elektrycznie za pomocą tzw. szyn zbiorczych (pary zewnętrznych, prostopadłych do tych elektrod metalowych pasków) i umieszczony na powierzchni piezoelektryka. Szerokość elektrod oraz odstęp między nimi wynosi zwykle λ/4, gdzie λ jest długością fali akustycznej. Przetwornik międzypalczasty na zasadzie odwrotnego i prostego zjawiska piezoelektrycznego przetwarza sygnały elektryczne odpowiednio na akustyczną falę powierzchniową (AFP) i odwrotnie. Ponieważ skuteczność przetwarzania sygnału elektrycznego na akustyczny (i odwrotnie) jest najwyższa dla długości fali λ odpowiadającej geometrii przetwornika, charakteryzuje się on własnościami filtracyjnymi. Pasmo przetwornika jest odwrotnie proporcjonalne do liczby par elektrod z jakich się on składa. Najprostszym przetwornikiem międzypalczastym jest więc jedna para elektrod. Wąskopasmowe przetworniki tego typu mogą zawierać nawet kilka tysięcy par elektrod.
Z racji swojej symetrii generowanie przez przetwornik międzypalczasty fale powierzchniowe propagują się od przetwornika w dwóch przeciwnych kierunkach. Ponieważ zwykle tylko jeden z nich jest wykorzystywany, przetwornik traci przynajmniej połowę dostarczanej mocy. 
Jednokierunkowość promieniowania uzyskano w przetwornikach typu SPUDT ("ang. single phase unidirectional transducer") uzyskiwanych poprzez umieszczenie wewnątrz jednej bądź kilku par elektrod zwykłego przetwornika międzypalczastego odpowiedniego układu dodatkowych elektrod o szerokościach dobranych tak aby razem pracowały jako reflektor akustyczny. Współczynnik kierunkowości SPUDT'a zależy od liczby połączonych kaskadowo sekcji tworzących cały przetwornik - w najprostszym przypadku może to być tylko jedna sekcja.
Przetwornik międzypalczasty jest podstawowym elementem akustoelektronicznym służącym do budowy układów analogowej obróbki sygnałów. Należą do nich:
Przetworniki międzypalczaste służą też do konstrukcji rezonatorów, czujników, silników sonicznych, żyroskopów i in.

</doc>
<doc id="957463" url="https://pl.wikipedia.org/wiki?curid=957463" title="1143 Odysseus">
1143 Odysseus



</doc>
<doc id="957464" url="https://pl.wikipedia.org/wiki?curid=957464" title="Sprzęt łączności i alarmowania">
Sprzęt łączności i alarmowania

Sprzęt łączności i alarmowania - sprzęt używany przez straż pożarną do komunikowania się na miejscu działań ratowniczych, a także do powiadamiania o zaistniałych zdarzeniach. 
Sprzęt łączności możemy podzielić na:
Sprzęt alarmowania to przede wszystkim:

</doc>
<doc id="957473" url="https://pl.wikipedia.org/wiki?curid=957473" title="Pachycefalozaury">
Pachycefalozaury

Pachycefalozaury (Pachycephalosauria) – infrarząd dwunożnych, roślinożernych dinozaurów ptasiomiednicznych z podrzędu marginocefali. Pachycefalozaury miały szeroki zakres występowania geograficznego i były mocno zróżnicowane.
Nazwa.
Pochodzi od pachycefalozaura, najbardziej znanego przedstawiciela tej grupy i oznacza "grubogłowe jaszczury".
Wielkość.
Niektóre gatunki mogły osiągać 5 m długości, najmniejsze mierzyły jednak nieco ponad 0,5 m.
Pożywienie.
Pachycefalozaury prawdopodobnie były roślinożerne, aczkolwiek niewykluczone, iż mogły wzbogacać swą dietę o owady czy inne małe bezkręgowce.
Występowanie.
Żyły w okresie kredy na obszarze współczesnej Ameryki Północnej i Eurazji. 
Opis.
Posiadały duże, kopulaste i zgrubiałe kości sklepienia czaszki, dlatego nazywa się je również dinozaurami grubogłowymi. Głowy ich mogły być kopulaste, płaskie lub klinowate. Niektóre z nich z tyłu czaszki, jak również na nosie i po bokach głowy posiadały gruzełkowate narośla ("Prenocephale prenes"), oraz kolce, których przeznaczenie nie jest pewne ("Stygimoloch spinifer"). U lepiej poznanych gatunków można dostrzec dwa typy sklepienia czaszki. Bardziej wypukłe należały prawdopodobnie do samców. Mogły one pełnić funkcje bodźców wzrokowych.
Głowy pachycefalozaurów są dość ciężkie i dlatego by poszczególne osobniki mogły utrzymać stan równowagi, konieczne było przesunięcie środka ciężkości w kierunku miednicy, pionowe osadzenie czaszki oraz zwiększenie masy i usztywnienie ogona. Duży ciężar czaszki musiał pociągnąć za sobą również zmiany w budowie odcinka szyjnego kręgosłupa, który przybierał zapewne esowaty kształt. Nogi pachycefalozaurów nie były zbyt długie, co sprawiało, że nie mogły z pewnością szybko biegać. Uzębienie pachycefalozaurów miało charakterystyczny liściowaty kształt i było dość prymitywne. 
Zachowanie.
Funkcja grubych głów tych dinozaurów była wielokrotnie dyskutowana. Najbardziej rozpowszechniony pogląd mówi, iż były one używane, podobnie, jak czynią to dzisiejsze krętorogie, do walk samców, u których czaszki są o wiele grubsze i lepiej rozwinięte niż u samic. Walki mogły być toczone o dostęp do samic lub dla ustalania hierarchii i w stadzie. Zaproponowano, iż zwierzęta te mogły ustawiać głowę, szyję i tułów pionowo w jednej linii, co amortyzowało siłę uderzenia. Skamieniałości wskazują jednak, iż głowa z szyją były raczej wygięte na kształt litery S. Poza tym okrągły kształt zmniejszał powierzchnię uderzającą.
Być może więc dinozaury te nie trykały się głowami, ale próbowały zaskoczyć się z boku lub od tyłu, by uderzyć w inne, mniej chronione części ciała. Niewykluczone też, że do starcia zwykle nie dochodziło, a potyczka kończyła się zwykle groźbami i prezentowaniem swej wspaniałej broni przez oponentów, po czym słabszy samiec, o mniej wykształconej czaszce, oddawał pole i do użycia siły nie dochodziło.
Istnieje też hipoteza, że grube głowy używane były do odstraszania czy też nawet atakowania drapieżników, co zdarza się i dzisiaj u wspomnianych już krętorogich.
Ewolucja.
Najwcześniej żyjącymi znanymi nauce pachycefalozaurami są środkowojurajski ferganocefal z Kirgistanu i wczesnokredowy stenopeliks z dzisiejszych Niemiec. Jednak niektórzy naukowcy (Sullivan, 2006) wątpią w ich przynależność do grupy Pachycephalosauria.
Systematyka.
Dinozaury grubogłowe należą do marginocefali, do której zalicza się także ceratopsy.
Systematyka Pachycefalozaurów nie jest jeszcze dobrze rozpoznana. Ich szczątki zwykle są niekompletne, a zazwyczaj mamy do czynienia głównie z pozostałościami czaszki. To na nich opiera się systematyka tych dinozaurów. Występowały w niej liczne błędy, jak np. uznany kiedyś za przedstawiciela pachycefalozaurów mażungatol znany dziś jako teropod mażungazaur z grupy abelizaurów. Podobne wątpliwości dotyczą jawerlandii.
Klasyfikację dodatkowo utrudnia dymorfizm płciowy, a także duże zmiany w organizmie podczas rozwoju ontogenetycznego osobnika.

</doc>
<doc id="957475" url="https://pl.wikipedia.org/wiki?curid=957475" title="Bednarskie">
Bednarskie

Bednarskie – przysiółek wsi Bednarka położonej w województwie małopolskim, w powiecie gorlickim, w gminie Lipinki. Stanowi samodzielne sołectwo.
W latach 1975–1998 miejscowość administracyjnie należała do województwa krośnieńskiego.

</doc>
<doc id="957479" url="https://pl.wikipedia.org/wiki?curid=957479" title="Pachycephalosauria">
Pachycephalosauria



</doc>
<doc id="957493" url="https://pl.wikipedia.org/wiki?curid=957493" title="Stade Armand Cesari">
Stade Armand Cesari

Stade Armand Cesari – stadion piłkarski w miejscowości Furiani (na południowych przedmieściach Bastii), otwarty 16 października 1932. Rozbudowany w latach: 1994, 1997, 2001, 2011–2012. Domowy obiekt SC Bastia, a do 2017 r. również CA Bastia. Pojemność jego trybun wynosi 16 048 miejsc siedzących, a rekord frekwencji - 16 054 widzów - ustanowiono 22 września 2012 podczas ligowego meczu SC Bastii z Paris Saint-Germain w 6. kolejce sezonu 2012/13 Ligue 1.
W latach 1932–1937 nosił oficjalną nazwę Stade du Docteur Luciani, od nazwiska miejscowego lekarza i propagatora aktywności fizycznej. W 1937 r. przemianowano go na Stade Armand Cesari, na cześć Armanda Cesariego (ur. 1903, zm. 1936) – byłego zawodnika SC Bastii, jednego z najlepszych piłkarzy Korsyki lat 30. XX wieku, tragicznie zmarłego 21 stycznia 1936. Od momentu otwarcia potocznie nazywany również Stade de Furiani – od nazwy miejscowości, w której się znajduje.
Trybuny.
Stadion posiada cztery trybuny. W 2005 r., dla uczczenia setnej rocznicy założenia SC Bastii, nadano im następujące nazwy:
Katastrofa w Furiani.
5 maja 1992 na Stade Armand Cesari miała miejsce katastrofa budowlana. Przed półfinałowym meczem Pucharu Francji sezonu 1991/92 SC Bastii z Olympique Marsylia, w wyniku zawalenia się tymczasowej trybuny zginęło 18 osób, a 2357 zostało rannych.

</doc>
<doc id="957494" url="https://pl.wikipedia.org/wiki?curid=957494" title="Sport ekstremalny">
Sport ekstremalny



</doc>
<doc id="957498" url="https://pl.wikipedia.org/wiki?curid=957498" title="Szalony Jack Pirat">
Szalony Jack Pirat



</doc>
<doc id="957499" url="https://pl.wikipedia.org/wiki?curid=957499" title="Rachunkowość Finansowa">
Rachunkowość Finansowa



</doc>
<doc id="957503" url="https://pl.wikipedia.org/wiki?curid=957503" title="Tadeusz Nyczek">
Tadeusz Nyczek

Tadeusz Nyczek (ur. 1 sierpnia 1946 w Krakowie) – polski krytyk literacki, teatralny i plastyczny.
Życiorys.
W 1965 r. ukończył Liceum Sztuk Plastycznych w Krakowie. Absolwent polonistyki na Uniwersytecie Jagiellońskim. Przez semestr był studentem wydziału reżyserii w Państwowej Wyższej Szkole Teatralnej w Warszawie. Na łamach prasy literackiej i kulturalnej publikował od 1969 r. Pisał na łamach „Studenta”, „Życia Literackiego”, „Echa Krakowa”, „Miesięcznika Literackiego”, „Dialogu”, „Przeglądu Powszechnego”, „Pisma”, a od 1989 współpracował z „Gazetą Wyborczą”.
Do 1981 r. należał do Związku Literatów Polskich i Stowarzyszenia Dziennikarzy Polskich. W okresie 1982-1989 był redaktorem podziemnego pisma „Arka”, gdzie pisał pod pseudonimem "Rayska", a w wydaniu paryskim jako "Woyski". W latach 1984–1992 wspólnie z Maciejem Szybistem prowadził znaną w Krakowie galerię sztuki Inny Świat.
W 1989 r. otrzymał nagrodę im. B. Sadowskiej, w maju 1998 r. za książkę "22 razy Szymborska" uhonorowany został Nagrodą Krakowska Książka Miesiąca, w 2000 r. był laureatem Nagrody im. Kazimierza Wyki. 22 września 2010 r. odznaczony został Medalem „Niezłomnym w słowie”.
Prowadził warsztaty dramaturgiczne w Studium Literacko-Artystycznym na Uniwersytecie Jagiellońskim w Krakowie.

</doc>
<doc id="957506" url="https://pl.wikipedia.org/wiki?curid=957506" title="Dziesięcina (miara powierzchni)">
Dziesięcina (miara powierzchni)

Dziesięcina, także: dziesiatyna (ros. "десятина" 'dziesiąta część') – dawna miara powierzchni gruntu. 
Dziesięcina na terenach zaboru rosyjskiego, które nie tworzyły Królestwa Kongresowego, czyli na wschód od Bugu i linii Ciechanowiec-Łapy-Tykocin-Biebrza-Niemen, w XIX wieku i na początku XX, była urzędową miarą powierzchni gruntów.
Początkowo oznaczała kwadrat o boku długości 1/10 wiorsty = 50 kwadratowych sążni. 
Stosowane były dwie jednostki o tej nazwie: 
Obie były stosowane równolegle, co stwarza trudność w przeliczaniu wielkości gruntów na dzisiejsze jednostki.

</doc>
<doc id="957509" url="https://pl.wikipedia.org/wiki?curid=957509" title="Stade Auguste Bonal">
Stade Auguste Bonal

Stade Auguste Bonal – stadion piłkarski, położony w mieście Montbéliard, Francja. Oddany został do użytku w 1932 roku. Od tego czasu swoje mecze na tym obiekcie rozgrywa zespół FC Sochaux-Montbéliard. Po przebudowie w latach: 1998-2000, jego pojemność wynosi 20 005 miejsc. Rekordową frekwencję, wynoszącą 20 866 osób, odnotowano w sezonie 1975/76, podczas meczu ligowego pomiędzy FC Sochaux-Montbéliard a AS Saint-Étienne.

</doc>
<doc id="957511" url="https://pl.wikipedia.org/wiki?curid=957511" title="Borys Kossakowski">
Borys Kossakowski

Borys Kossakowski (ur. 5 lutego 1980) – prozaik, poeta, songwriter, muzyk i dziennikarz. Absolwent psychologii Wydziału Nauk Społecznych Uniwersytetu Gdańskiego.
Życiorys.
Jako chłopiec śpiewał w gdańskim chórze Pueri Cantores Olivenses. W ramach solowego projektu nagrał płytę demo „Nikt” (2002). Wraz z Michałem Piotrowskim i Piotrem Czerskim utworzył zespół Towary Zastępcze. Był liderem zespołu Sunday Pagans. Od 2006 roku członek zespołu Karol Schwarz All Stars. Od 2008 roku zaangażowany w działalność mini-wydawnictwa muzycznego. Brał udział w festiwalach: Off Festival, Open’er Festival, Europejski Poeta Wolności, Przegląd Piosenki Aktorskiej, Open Source Art Festival, SpaceFest. Instrumentarium, które wykorzystuje w swoich utworach: gitara, saksofon, ukulele, klarnet, looper, automat perkusyjny.
W latach 2006-2010 był odpowiedzialny za scenę muzyczną i Festiwal Jazz Jantar w gdańskim Klubie ŻAK. W latach 2007-2011 był związany z kolektywem Nasiono Records. Od 2010 roku jest dziennikarzem portalu trojmiasto.pl.
Teksty literackie publikował m.in. w Autografie, Akancie, Gazecie Wyborczej, Migotaniach, przejaśnieniach. Brał udział w dwóch spektaklach poetyckich zrealizowanych w Klubie Żak w reżyserii Michała Kowalskiego – „Eroticon” oraz „WWW – Wieczór Wierszy Wesołych”.
Autor tomu wierszy „Ballady manekinów”, współredaktor „7×7 – Antologii poezji studentów i absolwentów UG” oraz powieści Katia Balejaż (Gdańsk, 2006).

</doc>
<doc id="957516" url="https://pl.wikipedia.org/wiki?curid=957516" title="Stade du Ray">
Stade du Ray

Stade du Ray – stadion piłkarski, położony w Nicei. Oddany został do użytku w 1927 roku. Od tego czasu swoje mecze na tym obiekcie rozgrywa zespół piłkarski OGC Nice. Jego pojemność wynosi 17 415 miejsc. Rekordową frekwencję, wynoszącą 25 532 osób, odnotowano w 1974 roku podczas meczu pomiędzy OGC Nice a Fenerbahçe SK.

</doc>
<doc id="957518" url="https://pl.wikipedia.org/wiki?curid=957518" title="Bakterie brodawkowe">
Bakterie brodawkowe

Bakterie brodawkowe, bakterie korzeniowe – glebowe bakterie azotowe z rodzaju "Rhizobium", "Bradyrhizobium", "Azorhizobium", "Sinorhizobium" i "Mesorhizobium" żyjące w symbiozie z roślinami motylkowatymi, które tworzą na swych korzeniach narośla, tzw. brodawki korzeniowe. Poza wymiennymi grupami należącymi do α-proteobakterii w symbiozę z roślinami wchodzą także Gram-dodatnie bakterie "Frankia" indukujące brodawki u roślin należących do "Betulaceae", "Casuarinaceae", "Myricaceae", "Elaeagnaceae", "Rhamnaceae", "Rosaceae", "Coriariaceae" i "Datisticaceae". Na początku XXI wieku odkryto, że brodawki korzeniowe u roślin bobowatych mogą być również indukowane przez bakterie nie należące do "Rhizobiaceae". Są to bakterie z grupy "Methylobacterium" i "Burkholderia".
Rośliny bobowate tworzą jedną z największych rodzin na Ziemi liczącą około 18000 gatunków, a ich sukces jest prawdopodobnie związany z symbiozą z bakteriami wiążącymi azot atmosferyczny.
Bakterie te mają zdolność wiązania wolnego azotu (N2), dzięki czemu zaopatrują rośliny w azot (40-550 kg N/ha/rok). W wyniku tej symbiozy rośliny dają plony o dużej zawartości azotu.
Każda roślina może współżyć tylko z określonym gatunkiem bakterii brodawkowych, np.:
Rośliny tworzące brodawki korzeniowe są w stanie rozpoznać sygnał chemiczny od poszczególnych gatunków bakterii i ewolucyjnie dobierają optymalnego partnera. Relacje bakterii z rodzaju "Burkholderia" są mniej specyficzne. Mogą one wchodzić w symbiozę z wieloma gatunkami roślin.
Dodatek małej ilości nawozu azotowego (nawożenie startowe) dostarcza roślinie we wczesnym okresie rozwoju pokarmu azotowego i zabezpiecza ją przed głodem azotowym w okresie między wyczerpaniem tego składnika z nasienia a początkiem symbiotycznego wiązania azotu z powietrza. Efektywność symbiozy między rośliną motylkowatą a bakteriami brodawkowymi zależy od: stosowanych pestycydów, zanieczyszczeń gleby metalami ciężkimi, jak również obecności bakteriofagów i niektórych szkodników glebowych (np. oprzędzika), które niszczą brodawki korzeniowe. Nadmierna chemizacja rolnictwa powoduje zubożenie gleb w bakterie brodawkowe, np. zaprawy nasienne opóźniają tempo wzrostu szczepów "Rhizobium" i "Bradyrhizobium" oraz zmniejszają liczebność i wielkość ich kolonii.
Inokulacja rolnicza.
Chociaż bakterie brodawkowe znajdują się w glebie i zakażają korzenie samorzutnie, to w celu zwiększenia plonów roślin motylkowatych stosuje się szczepionki zawierające odpowiedni dla danego gatunku szczep lub mieszaninę szczepów bakterii. Najczęściej szczepienia dokonuje się poprzez zaprawianie nasion. Szczepionka powinna zawierać 10e7 -10e9 CFU/g; a na nasiono od 10e3 (np. koniczyny) do 10e5 (np. soi). Jednym z wielu komercyjnych produktów jest Nitragina. Bakterie muszą być żywe a giną w transporcie i podczas składowania preparatów. Szkodzi im także zamrażanie i temperatura powyżej 40 °C.
Szczepionki wytwarza się przez namnażanie na sterylnym podłożu bakterii do 10e9 - 10e10 CFU/ml. Produkt może być komercjalizowany jako pofermentacyjny płyn, koncentrat olejowy lub liofilizat. Również płyn pofermentacyjny lub jego zwirowany kondensat może być mieszany z suchym nośnikiem na przykład drobno zmielonym torfem. By pył ten był przylepny do nasion używany bywa lepik, na przykład bakteryjny ksantan.
Do izolacji lokalnych szczepów można użyć selektywnego bezazotowego podłoża z 0.05% agaru (soft agar). Bakterie będą się namnażać w mikroaorofilnej strefie parę mm pod powierzchnią. Szczepy lokalne mogą być lepsze niż wprowadzane. Na YMB/A (typowe podłoża) kwasogenne "Rhizobium", "Sinorhizobium" dzielą się co 2-4 h, "Bradyrhizobium" alkalizujące podłoże co 6-8 h, więc na powstanie 1mm kolonii potrzeba tygodnia. Przy masowej produkcji bakterie dobrze rosną z dodatkiem serwatki do 10e10/ml w 297 K.

</doc>
<doc id="957520" url="https://pl.wikipedia.org/wiki?curid=957520" title="Tim Skold">
Tim Skold

Tim Skold, właśc. Thim Sköld (ur. 14 grudnia 1966 w Skövde) – szwedzki multiinstrumentalista, w latach 1989-1990 występujący pod pseudonimem Tim Tim. Współtworzył grupę muzyczną Shotgun Messiah, współpracował także z KMFDM. W roku 1996 wydał solowy album zatytułowany SKOLD. Od 2002 do 2008 roku gitarzysta oraz basista zespołu Marilyn Manson. W 2009 roku wznowił współpracę z KMFDM. Obecnie współpracuje z wytwórnią Metropolis Records. W maju 2011 wydał swój drugi studyjny album zatytułowany Anomie. Żonaty z Erin Sköld.

</doc>
<doc id="957521" url="https://pl.wikipedia.org/wiki?curid=957521" title="Tragelaphus scriptus">
Tragelaphus scriptus



</doc>
<doc id="957527" url="https://pl.wikipedia.org/wiki?curid=957527" title="Franciszek Maklakiewicz">
Franciszek Maklakiewicz

Franciszek Maklakiewicz, pseud. „Izbicki”, „Ukłuda” (ur. 22 września 1915 w Mszczonowie, zm. 26 września 1939 w Łukowie) – polski kompozytor. 
Życiorys.
Absolwent Gimnazjum im. Tadeusza Reytana w Warszawie (1934) i Wyższej Szkoły Muzycznej w Warszawie (1936). Dwaj spośród jego braci – Jan Adam Maklakiewicz i Tadeusz Wojciech Maklakiewicz – również byli kompozytorami. Laureat konkursu Ministerstwa Spraw Wojskowych (1939 rok) za utwór "Marsz na orkiestrę dętą". 
Brał udział w kampanii wrześniowej, ciężko ranny zmarł w szpitalu polowym. Jego grobowiec znajduje się na cmentarzu parafialnym św. Rocha w Łukowie.
W 2021 roku Franciszek Maklakiewicz został pośmiertnie uhonorowany tytułem Honorowego Obywatela Łukowa.

</doc>
<doc id="957540" url="https://pl.wikipedia.org/wiki?curid=957540" title="Stade Nungesser">
Stade Nungesser

Stade Nungesser – stadion piłkarski, położony w mieście Valenciennes, Francja. Oddany został do użytku w 1930 roku. Od tego czasu swoje mecze na tym obiekcie rozgrywał zespół piłkarski Valenciennes FC. Jego pojemność wynosi 21 268 miejsc. Rekordową frekwencję, wynoszącą 21 268 osób, odnotowano w 1955 roku podczas meczu ligowego pomiędzy Valenciennes FC a CS Sedan.
W 2011 roku Stade Nungesser został zastąpiony nowoczesnym Stade du Hainaut, który może pomieścić ponad 25 000 widzów.

</doc>
<doc id="957574" url="https://pl.wikipedia.org/wiki?curid=957574" title="Platense Puerto Cortes">
Platense Puerto Cortes



</doc>
<doc id="957577" url="https://pl.wikipedia.org/wiki?curid=957577" title="Paweł i Gaweł">
Paweł i Gaweł

Paweł i Gaweł − wierszowana bajka autorstwa Aleksandra Fredry, uznawana za kanon polskiej literatury dziecięcej.
Bajka zaczyna się słowami „Paweł i Gaweł w jednym stali domu” i opisuje historię dwóch mężczyzn zamieszkujących pewien budynek („w jednym stali domu” jest w tym kontekście archaizmem oznaczającym „w jednym żyli domu” bądź też „zatrzymali się w jednym zajeździe”). Mieszkający na górze Paweł jest człowiekiem bardzo spokojnym, nieskorym do kłótni. Jego sąsiad Gaweł jest hałaśliwy, udaje w swoim pokoju odgłosy polowania, strzela, trąbi i krzyczy, czym wyprowadza Pawła z równowagi. Gdy Paweł prosi go o zaprzestanie tych działań, sąsiad odpowiada mu polskim przysłowiem: „Wolnoć, Tomku, w swoim domku” („wolnoć” jest skróconą formą wyrażenia „wolno ci”). Następnego ranka Gaweł budzi się mokry. Woda leje się na niego z sufitu. Odkrywa, że jego sąsiad z góry urządził sobie w mieszkaniu ogromne akwarium i siedzi z wędką na komodzie. Oburzony, zwraca się do Pawła: „Co waćpan robisz?”. Słyszy swoje własne słowa z poprzedniego dnia. Bajka kończy się wprost wyrażonym morałem: „Jak ty komu, tak on tobie”.
Utwór jest napisany jedenastozgłoskowcem ze stałą średniówką po piątej sylabie.

</doc>
<doc id="957578" url="https://pl.wikipedia.org/wiki?curid=957578" title="Choroba Takayasu">
Choroba Takayasu



</doc>
<doc id="957579" url="https://pl.wikipedia.org/wiki?curid=957579" title="Dekanat nowodworski">
Dekanat nowodworski

Dekanat nowodworski – dekanat diecezji warszawsko-praskiej wchodzącej w skład metropolii warszawskiej. Od 25.12.2012 Dziekanem dekanatu nowodworskiego jest ks. dr Krzysztof Czyżyk, proboszcz parafii św. św. Apostołów Piotra i Pawła w Nowym Dworze Mazowieckim.

</doc>
<doc id="957583" url="https://pl.wikipedia.org/wiki?curid=957583" title="Stade du Hainaut">
Stade du Hainaut

Stade du Hainaut – stadion piłkarski, położony w mieście Valenciennes, we Francji. Jego pojemność wynosi 25 172 widzów. Swoje spotkania rozgrywa na nim drużyna Valenciennes FC. Projekt obiektu powstał w 2006 roku, a jego budowa trwała od maja 2008 roku do lipca roku 2011. Inauguracja nastąpiła 26 lipca 2011 roku meczem sparingowym pomiędzy miejscowym Valenciennes FC a Borussią Dortmund. Stadion zastąpił dawny obiekt klubu, Stade Nungesser.

</doc>
<doc id="957585" url="https://pl.wikipedia.org/wiki?curid=957585" title="Bługowo">
Bługowo



</doc>
<doc id="957588" url="https://pl.wikipedia.org/wiki?curid=957588" title="Bernardino Lopez de Carvajal">
Bernardino Lopez de Carvajal

Bernardino López de Carvajal (ur. 8 września 1456 w Plasencii, zm. 16 grudnia 1523 w Rzymie) – hiszpański duchowny, kardynał.
Życiorys.
Studiował teologię na uniwersytecie w Salamance od 1466, uzyskując tytuł magistra 21 grudnia 1480. Rektor uniwersytetu 1481. Studiował także w Plasencia i we Włoszech. Od 1482 przebywał w Rzymie. Papież Innocenty VIII mianował go protonotariuszem apostolskim. Wygłaszał kazanie do kardynałów "De eligendo Summo Pontifice" na konklawe 1484 i konklawe 1492. Biskup Astorga (1488-89), Badajoz (1489-93) i Cartagena (1493-95). Konsekrowany na biskupa 21 grudnia 1488 przez kardynała Jean Balue. Był ambasadorem hiszpańskiej pary królewskiej Izabeli i Ferdynanda w Rzymie. Miał duży wpływ na wydanie korzystnych dla Hiszpanii trzech bull w sprawie podziału ziem odkrytych przez Kolumba między Hiszpanie i Portugalię. W nagrodę za to Ferdynand II Katolicki rekomendował go papieżowi do nominacji kardynalskiej.
Na konsystorzu 20 września 1493 papież Aleksander VI mianował go kardynałem prezbiterem i gubernatorem Kampanii. Kilkakrotnie służył jako legat Aleksandra VI wobec króla Sycylii, Ferdynanda, króla Francji, Karola VIII oraz króla Rzymian Maksymiliana. Biskup Siguenzy 1495-1519, administrator Avellino 1503-05. Kamerling Św. Kolegium Kardynałów (styczeń 1498 – styczeń 1499), zreformował ten urząd. Poparł Aleksandra VI, gdy w styczniu 1499 ambasadorowie Hiszpanii i Portugalii zagrozili mu detronizacją. Uczestniczył w obu konklawe w 1503 roku. Tytularny patriarcha Jerozolimy (30 grudnia 1503 – 20 lutego 1523). W styczniu 1504 papież Juliusz II powierzył mu sprawowanie nadzoru nad więzionym w Ostii Cezarem Borgia. Legat "a latere" w Niemczech 1508-09. 1507 uzyskał promocję do rangi kardynała biskupa diecezji podmiejskich kolejno Albano (1507), Tusculum (1507-08), Palestrina (1508-09) i Sabina (1509-11). Mimo to jego współpraca z Juliuszem II, dawnym antagonistą jego protektora Aleksandra VI, nie układała się dobrze
W 1511 kardynał López de Carvajal stanął na czele kardynalskiej opozycji wobec Juliusza II i przewodniczył schizmatyckiemu soborowi w Pizie. W odpowiedzi papież ekskomunikował go, pozbawił godności kardynalskiej i wszystkich posiadanych beneficjów, oraz zwołał własny sobór. 7 listopada 1511 López de Carvajal został obwołany papieżem przez swoich zwolenników, nie zyskał jednak większego poparcia i musiał uchodzić najpierw do Mediolanu, a potem do Lyonu. Pomimo jego próśb wykluczono go z udziału w konklawe 1513, podobnie jak trzech innych wspierających go kardynałów. Krótko potem został aresztowany we Florencji na rozkaz nowego papieża Leona X. Wraz ze swym zwolennikiem, kardynałem Federico di Sanseverino podpisał dokument potępiający własne działania sprzed 2 lat. Na konsystorzu 27 czerwca 1513 uzyskał papieskie przebaczenie; odzyskał tytuł kardynała biskupa Sabiny, patriarchy jerozolimskiego oraz biskupa Siguenzy, a w krótkim czasie zdołał nawet uzyskać nowe beneficja w Hiszpanii i Cesarstwie. Członek komisji kardynalskiej ds. krucjaty przeciw Turkom (1517). Biskup Plasencia od 1521, administrator diecezji Foligno od września 1522 do lutego 1523. Kardynał biskup Ostia e Velletri i dziekan kolegium kardynalskiego od 24 lipca 1521, przewodniczył Konklawe 1521–1522. Przywitał nowego papieża Adriana VI, gdy ten przybył do Rzymu z Hiszpanii.
W lutym 1523 zrezygnował z części posiadanych beneficjów na rzecz swego bratanka Rodrigo de Carvajal. W kwietniu 1523 wraz z dwoma innymi kardynałami został członkiem komisji mającej przeprowadzić proces kardynała Francesco Soderini (zakończył się jego uniewinnieniem). Przewodniczył konklawe 1523, zmarł miesiąc po jego zakończeniu.

</doc>
<doc id="957590" url="https://pl.wikipedia.org/wiki?curid=957590" title="Układowy toczeń trzewny">
Układowy toczeń trzewny



</doc>
<doc id="957591" url="https://pl.wikipedia.org/wiki?curid=957591" title="Bługowo (gmina Lipka)">
Bługowo (gmina Lipka)

Bługowo – wieś krajeńska w Polsce położona w województwie wielkopolskim, w powiecie złotowskim, w gminie Lipka.
W latach 1975–1998 miejscowość administracyjnie należała do województwa pilskiego.
Do 2011 r. miejscowość była ustalona jako część wsi Lipka.

</doc>
<doc id="957594" url="https://pl.wikipedia.org/wiki?curid=957594" title="Gogolin (województwo wielkopolskie)">
Gogolin (województwo wielkopolskie)

Gogolin – Od 2022 roku Gogolin jest osadą i nie należy do wsi Łąkie, położona w województwie wielkopolskim, w powiecie złotowskim, w gminie Lipka, nad jeziorem Gogolin Wielki.
W latach 1975–1998 Gogolin administracyjnie należał do województwa pilskiego.

</doc>
<doc id="957595" url="https://pl.wikipedia.org/wiki?curid=957595" title="Stołuńsko">
Stołuńsko

Stołuńsko (niem. "Stalluhnermühle") – część wsi Osowo w Polsce, położona w województwie wielkopolskim, w powiecie złotowskim, w gminie Lipka. 
W latach 1975–1998 Stołuńsko administracyjnie należało do województwa pilskiego.
Stołuńsko leży nad rzeką Stołunią i sztucznym zbiornikiem wodnym "Stołuńsko". Znajduje się tu stary młyn wodny na rzece Stołuni, przekształcony w małą elektrownię wodną.
W roku 1905 zamieszkiwało tutaj 27 osób.

</doc>
<doc id="957605" url="https://pl.wikipedia.org/wiki?curid=957605" title="Nieetatowe Oddziały Milicji Obywatelskiej">
Nieetatowe Oddziały Milicji Obywatelskiej

Nieetatowe Oddziały Milicji Obywatelskiej (NOMO) – formacje pomocnicze Zmotoryzowanych Odwodów Milicji Obywatelskiej powoływane doraźnie z funkcjonariuszy terenowych jednostek Milicji Obywatelskiej, formowały pododdziały zwarte. Podstawą prawną do utworzenia NOMO było zarządzenie nr 027/69 Ministra Spraw Wewnętrznych z 18 marca 1969 roku w sprawie powoływania i organizacji nieetatowych oddziałów Milicji Obywatelskiej.

</doc>
<doc id="957606" url="https://pl.wikipedia.org/wiki?curid=957606" title="The Moment You Believe">
The Moment You Believe

The Moment You Believe – ballada popowa stworzona przez Melanie Chisholm i Petera Vettese’a na czwarty album studyjny brytyjskiej wokalistki pop Melanie C, "This Time" (2007). Wyprodukowany przez Vettese’a, utwór wydany został jako pierwszy singel promujący krążek dnia 16 marca 2007.
Historia.
„The Moment You Believe” wydany został na niemiecki rynek muzyczny dnia 16 marca 2007 po sukcesach poprzednich singli artystki na tamtejszym rynku muzycznym. Utwór cieszył się popularnością i zyskał pożądaną popularność. W Skandynawii kompozycja ukazała się dnia 21 marca 2007. Piosenka zajęła miejsce jedynie na oficjalnym notowaniu w Szwecji.
Utwór nigdy nie ukazał się na brytyjskim rynku muzycznym. Na Wyspach Brytyjskich krążek promował utwór „I Want Candy”, który wydany został na tamtejszy rynek muzyczny jako pierwszy singel z albumu.
Wydanie singla.
Singel zadebiutował na wysokich pozycjach w krajach niemieckojęzycznych; najwcześniej utwór znalazł się na oficjalnym notowaniu w Austrii, debiutując na miejscu #42 dnia 20 marca 2007, aby po dwóch tygodniach znaleźć się na pozycji #28. Dnia 27 marca 2007 piosenka zadebiutowała na notowaniu w Szwajcarii, na miejscu #18. Podobnie jak w Austrii, dwa tygodnie po debiucie singel jako najwyższą na tymże notowaniu, osiągnął pozycję #14. Na tejże liście utwór spędził dziewiętnaście tygodni. Dziewięć tygodni, „The Moment You Belive” utrzymywał się na oficjalnej niemieckiej liście, debiutując na pozycji #15 i osiągając jako najwyższą pozycję właśnie to miejsce. Kompozycja znalazła się w Top 20 oficjalnych notowań w Portugalii oraz Szwecji.
Teledysk.
Teledysk do singla reżyserowany był przez Tima Roysa i miał premierę dnia 23 lutego 2007 na niemieckiej stacji muzycznej VIVA. Klip kręcony był dzień po zdjęciach do videoclipu promującego piosenkę „I Want Candy”.
Teledysk ukazuje wokalistkę chodzącą po planie zdjęciowym wśród osób pracujących. W końcowym ujęciu artystka wychodzi z budynku, gdzie kręcony był klip, znikając w świetle. Cały videoclip utrzymany jest w prostocie i melancholii.

</doc>
<doc id="957608" url="https://pl.wikipedia.org/wiki?curid=957608" title="Mięśniak prążkowanokomórkowy">
Mięśniak prążkowanokomórkowy

Mięśniak prążkowanokomórkowy (łac. "rhabdomyoma", ang. rhabdomyoma) – guzowata zmiana w mięśniu poprzecznie prążkowanym lub mięśniu sercowym, przypuszczalnie o charakterze zaburzenia rozwojowego typu hamartoma, niekiedy określana jako nowotwór łagodny. Mięśniak prążkowanokomórkowy serca jest najczęściej bezobjawowy, objawy mogą wystąpić wskutek zwężenia drogi przepływu krwi. Guzy te nie mają predylekcji do określonej jamy serca i osiągają średnicę do kilku centymetrów. Histologicznie stwierdza się w nich obecność dużych, okrągłych lub wydłużonych komórek z centralnie położonym jądrem i licznymi wakuolami bogatymi w glikogen. Mięśniaki prążkowanokomórkowe serca spotykane są przede wszystkim u niemowląt i mogą samoistnie ustępować; są typowym objawem stwardnienia guzowatego.

</doc>
<doc id="957609" url="https://pl.wikipedia.org/wiki?curid=957609" title="NOMO">
NOMO



</doc>
<doc id="957610" url="https://pl.wikipedia.org/wiki?curid=957610" title="Esthesioneuroblastoma">
Esthesioneuroblastoma



</doc>
<doc id="957615" url="https://pl.wikipedia.org/wiki?curid=957615" title="Mina wyskakująca">
Mina wyskakująca

Mina wyskakująca – mina przeciwpiechotna, przeznaczona do użycia w otwartym terenie. Po zainicjowaniu zapalnika poprzez naciśnięcie (zapalnik naciskowy) lub poruszenie linki naciągu (zapalnik naciągowy) ładunek miotający wyrzuca minę na wysokość od około 0,5 do 1,5 metra, gdzie następuje eksplozja ładunku głównego, rozrzucającego odłamki w znacznym promieniu. Jednym z pierwszych rozwiązań tego typu była szeroko wykorzystywana podczas II wojny światowej niemiecka mina typu S, na której oparto wiele późniejszych konstrukcji. Poza Niemcami tego typu miny wykorzystywały w działaniach wojennych głównie Stany Zjednoczone, Związek Radziecki i Wietnam. Poza tym miny wyskakujące produkowano także w Chinach, Jugosławii, NRD i we Włoszech.
Miny wyskakujące są znacznie droższe niż klasyczne miny przeciwpiechotne. Ze względu na duże pole rażenia i możliwość zdalnego odpalania, także przy pomocy zapalników elektrycznych, doskonale nadają się do zasadzek.
W innych krajach, między innymi w Chinach i Włoszech, również podjęto produkcję min wzorowanych na niemieckiej minie typu S. Ograniczenie wykorzystania min lądowych takich jak mina typu S jest obecnie tematem debaty międzynarodowej. Broń ta jest uważana za niehumanitarną, powoduje ofiary wśród osób cywilnych, w tym dzieci. Używanie min tego typu, tak jak większości min lądowych zostało ograniczone traktatem ottawskim ("Konwencja o zakazie użycia, składowania, produkcji i przekazywania min przeciwpiechotnych oraz o ich zniszczeniu") podpisanym przez 155 państw.
Zasada działania.
Proces inicjowania eksplozji przebiega w dwóch etapach (patrz rysunek obok):

</doc>
<doc id="957619" url="https://pl.wikipedia.org/wiki?curid=957619" title="Akustoelektronika">
Akustoelektronika

Akustoelektronika – gałąź elektroniki bazująca na zjawisku propagacji akustycznych fal powierzchniowych (AFP) w kryształach (najczęściej piezoelektrycznych) i oddziaływaniu tych fal z nośnikami ładunków elektrycznych.
Akustoelektronika zajmuje się teorią oraz praktycznymi aspektami konstrukcji takich układów z AFP jak:
Do głównych zalet układów z AFP należą:
Przyrządy akustoelektroniczne wykorzystuje się przede wszystkim w sprzęcie telekomunikacyjnym i teledetekcyjnym.

</doc>
<doc id="957620" url="https://pl.wikipedia.org/wiki?curid=957620" title="TS">
TS



</doc>
<doc id="957621" url="https://pl.wikipedia.org/wiki?curid=957621" title="Królestwo Beninu">
Królestwo Beninu



</doc>
<doc id="957624" url="https://pl.wikipedia.org/wiki?curid=957624" title="72 pp.">
72 pp.



</doc>
<doc id="957625" url="https://pl.wikipedia.org/wiki?curid=957625" title="Nowotwory nerki">
Nowotwory nerki

Nowotwory nerki – są to pierwotne lub przerzutowe choroby nowotworowe dotyczące nerki.
Nowotwory łagodne.
Nowotwory łagodne spotykane w nerce to (według malejącej częstości występowania):
Nowotwory złośliwe.
Najczęściej spotykane nowotwory złośliwe nerek:
Nowotwory przerzutowe.
Przerzuty w nerkach spotykane są rzadko. Nowotworami dającymi najczęściej przerzuty do nerki są:

</doc>
<doc id="957628" url="https://pl.wikipedia.org/wiki?curid=957628" title="Jan Kowalski (teolog)">
Jan Kowalski (teolog)

Jan Kowalski (ur. 4 czerwca 1930 w Krępie, zm. 14 lutego 2018 w Częstochowie) – polski teolog, duchowny katolicki, profesor Papieskiej Akademii Teologicznej w Krakowie, sekretarz generalny Polskiego Towarzystwa Teologicznego (1971–1976), "doktor honoris causa" Papieskiego Wydziału Teologicznego we Wrocławiu.
Życiorys.
Wstąpił do Częstochowskiego Seminarium Duchownego w Krakowie. Był studentem Wydziału Teologicznego Uniwersytetu Jagiellońskiego. Pracę magisterską z teologii napisał pod kierunkiem ks. prof. Władysława Wichra pt. „Bp Teodor Kubina o kapitalizmie” Święcenia kapłańskie przyjął 27 czerwca 1954 z rąk bp. Zdzisława Golińskiego. W 1967 uzyskał doktorat na podstawie pracy „Nauka Mikołaja z Mościsk o modlitwie wewnętrznej” obroniony na Katolickim Uniwersytecie Lubelskim. W 1978 został następcą kard. Karola Wojtyły na Katedrze Teologii Moralnej. W roku 1984 uzyskał stopień doktora habilitowanego. 8 maja 1986 otrzymał nominację na docenta, w 1997 został profesorem zwyczajnym.
W 2007 otrzymał Krzyż Oficerski Orderu Odrodzenia Polski za wybitne zasługi w kształtowaniu etyki, etosu pracy i doskonaleniu umiejętności warsztatu pracy nauczycieli i wychowawców.

</doc>
<doc id="957629" url="https://pl.wikipedia.org/wiki?curid=957629" title="Aparat Deana-Starka">
Aparat Deana-Starka

Aparat Deana-Starka – szklany sprzęt laboratoryjny do jednoczesnego oddestylowywania i rozdzielania mieszanin azeotropowych w trakcie prowadzenia reakcji chemicznych wymagających stałego odbierania jednego z ciekłych produktów. Zazwyczaj służy do odbierania wody, ale może być używany do praktycznie każdego układu azeotropowego. Aparat został opracowany przez E.W. Deana i D.D. Starka w 1920 w celu ustalenia zawartości wody w ropie naftowej.
Aparat ten jest połączeniem krótkiej kolumny rektyfikacyjnej i specyficznej konstrukcji łącznika destylacyjnego. Istota jego działania polega na spontanicznym rozdziale po ochłodzeniu mieszaniny azeotropowej na dwie warstwy i okresowe spuszczanie jednej warstwy przy stałym zawracaniu drugiej z powrotem do układu reakcji.
Istnieją dwa typy tych aparatów – w wersji do usuwania górnej warstwy azeotropu i dolnej warstwy azeotropu. Poniżej i na grafice obok przedstawiona jest wersja do usuwania dolnej warstwy.
Konstrukcja.
Aparat ten składa się z krótkiej kolumny rektyfikacyjnej (3) oraz łącznika destylacyjnego (8). Konstrukcja kolumny nie odbiega od tradycyjnej, zmodyfikowany jest natomiast łącznik. Stanowi go skośna rura boczna łącząca go z kolumną oraz rura pionowa (8) ze skalą i kranikiem (9).
Aparat ten montuje się od strony kolumny na kolbie (1) reakcyjnej, a od drugiej strony zakłada się na aparat kolbę odbieralnikową (10). Oprócz tego aparat zaopatruje się w chłodnicę (5) i termometr (4).
Istnieją też wersje aparatu bez kolumny rektyfikacyjnej, które można montować do aparatury poprzez głowicę rektyfikacyjną lub bezpośrednio na kolbę, w której zachodzi reakcja.
Działanie.
W trakcie reakcji powstaje ciekły produkt, który tworzy z rozpuszczalnikiem mieszaninę azeotropową, nie można zatem tego produktu oddzielić od rozpuszczalnika przez samą destylację. Mieszanina ulatnia się w formie par z kolby (1) i przechodzi przez kolumnę (3) i skośną rurę łączącą do chłodnicy zwrotnej (5), gdzie jest skraplana. Skroplony azeotrop gromadzi się w pionowej rurze (8) ze skalą.
Ulega tam on spontanicznemu rozdziałowi na dwie warstwy, gdy schładza się do temperatury pokojowej, dzięki temu, że skład azeotropu jest funkcją jego temperatury. Czasami, aby przyspieszyć proces, można odbieralnik dodatkowo chłodzić, na przykład lodem.
Zakładając, że rozpuszczalnik ma mniejszą gęstość od produktu, gromadzi się on w warstwie górnej. Dzięki temu, gdy pionowa, skalowana rura aparatu całkowicie zapełni się cieczą, u jej szczytu znajduje się rozpuszczalnik, a u dołu produkt. Rozpuszczalnik zawraca automatycznie do układu reakcji ukośną rurą między rurą skalowaną a kolumną, zaś produkt można okresowo spuszczać do odbieralnika (10), otwierając od czasu do czasu kranik (9). Skala na łączniku umożliwia ilościowe ustalenie postępu reakcji przez pomiar ilości otrzymanego produktu, który może być produktem ubocznym reakcji (przykładowo woda powstająca w czasie estryfikacji) lub produktem głównym.

</doc>
<doc id="957630" url="https://pl.wikipedia.org/wiki?curid=957630" title="Ágnes Kovács">
Ágnes Kovács

Ágnes Kovács (ur. 13 lipca 1981 w Budapeszcie) - była węgierska pływaczka specjalizująca się głównie w stylu klasycznym.
Na Igrzyskach Olimpijskich w Atlancie w 1996 zdobyła brązowy, a cztery lata później w Sydney złoty medal na 200 m.
Jest zdobywczynią trzech medali mistrzostw świata: dwóch złotych na 200 m (1998, 2001) i brązowego na 100 m (2001).
Ma w swoim dorobku także 12 medali mistrzostw Europy na długim basenie: siedmiu złotych (na 50 m w 1999, 2000; na 100 m w 1997, 1999, 2000 oraz na 200 m w 1997 i 1999), srebrnego na 200 m (2000) i czterech brązowych (na 50 m w 2006,na 100 m w 1995 i 2006 oraz na 200 m w 2006).
Do jej osiągnięć należą również cztery medale mistrzostw Europy na krótkim basenie: trzy srebrne (na 50, 100 i 200 m w 1999) oraz brązowy na 100 m (2002). Czterokrotnie została wybrana sportsmenką roku na Węgrzech (1997-2000), a dwa razy pływaczką roku w Europie (1997, 1998).

</doc>
<doc id="957634" url="https://pl.wikipedia.org/wiki?curid=957634" title="Slavko Kvaternik">
Slavko Kvaternik

Slavko Kvaternik (ur. w 1878 w Zagrzebiu, zm. 7 czerwca 1947 tamże) – chorwacki działacz polityczny, jeden z przywódców ruchu ustaszy, minister obrony i naczelny dowódca Chorwackich Sił Zbrojnych podczas II wojny światowej, odpowiedzialny za masowe mordy na Żydach, Serbach, Romach i antyfaszystowskich Chorwatach, twórca obozów koncentracyjnych wzorowanych na nazistowskich obozach śmierci.
Ukończył akademię wojskową, a następnie służył jako oficer sztabowy w armii austro-węgierskiej. Brał udział w I wojnie światowej; był adiutantem marszałka polowego Svetozara Boroevicia von Bojna w stopniu podpułkownika. Został odznaczony Żelaznym Krzyżem 1 klasy. Po zakończeniu działań wojennych 11 listopada 1918 r., wstąpił do nowo formowanych sił zbrojnych Narodowej Rady Słoweńców, Chorwatów i Serbów, zostając ich szefem sztabu w stopniu pułkownika. Pod koniec 1918 r. z powodzeniem dowodził chorwackimi oddziałami w rejonie Međimurje, wyrzucając stamtąd okupacyjne wojska węgierskie. W 1921 r. odszedł z armii jugosłowiańskiej w stan spoczynku. Zaangażował się wówczas w działalność polityczną w Partii Prawa, a następnie ruchu ustaszy.
Po zaatakowaniu Jugosławii przez Niemcy 5/6 kwietnia 1941 r., 10 kwietnia oficjalnie proklamował w Zagrzebiu powstanie Niepodległego Państwa Chorwackiego (NDH) i utworzył tymczasowy rząd. Następnie objął stanowisko ministra armii i jednocześnie głównodowodzącego Chorwackimi Siłami Zbrojnymi w stopniu marszałka. Był odznaczony Wojskowym Orderem Żelaznej Koniczyny 1 klasy, otrzymując także honorowy tytuł "vitez" (rycerz). Przybierający na sile konflikt z poglavnikiem Ante Paveliciem doprowadził do usunięcia go 4 stycznia 1943 r. z dotychczasowych stanowisk. Przeniósł się wówczas do Styrii. Wiosną tego roku wyjechał do Simmering, a pod koniec wojny do Bad Gastein, gdzie został aresztowany przez Amerykanów. We wrześniu 1946 r. przekazano go władzom jugosłowiańskim. Po procesie i skazaniu na karę śmierci został rozstrzelany 13 czerwca 1947 r.
Jego syn Dido Kvaternik także był członkiem ruchu ustaszy.

</doc>
<doc id="957635" url="https://pl.wikipedia.org/wiki?curid=957635" title="Wacław Nycz">
Wacław Nycz

Wacław Nycz (ur. 19 kwietnia 1954 w Łańcucie, zm. 17 kwietnia 2013 w Warszawie) – polski pilot samolotowy sportowy i lotnictwa komunikacyjnego, mistrz świata i Europy w lataniu precyzyjnym.
Życiorys.
Pochodził z Soniny. Zawodnik Aeroklubu Rzeszowskiego, wielokrotny medalista mistrzostw świata: 3-krotnie złoty (1985, 1987, 1992) i brązowy (1994) indywidualnie oraz Europy w samolotowym lataniu precyzyjnym: 2-krotnie złoty (1988, 1991) indywidualnie oraz wielokrotnie drużynowo. Indywidualny wicemistrz świata z 1988 roku (razem z Marianem Wieczorkiem oraz brązowy medalista z 1986 roku (także z M. Wieczorkiem) w lataniu rajdowym, drużynowy mistrz świata w lataniu rajdowym (1988).
W 1985 otrzymał złoty Medal za Wybitne Osiągnięcia Sportowe. Został zwycięzcą plebiscytu na najpopularniejszego sportowca Polski południowo-wschodniej, organizowanego przez dziennik „Nowiny”, za rok 1985, za rok 1986, za rok 1987, za rok 1988. W lipcu 1986 wyróżniony wpisem do „Księgi zasłużonych dla województwa rzeszowskiego”.
W 1989 roku był kandydatem PZPR na posła Sejmu X kadencji. Starając się w Rzeszowie o mandat nr 321 przegrał w drugiej turze wyborów. Pracował jako pilot cywilny w PLL LOT.
Zginął 17 kwietnia 2013 roku w wypadku samochodowym w Warszawie. Pogrzeb Wacława Nycza odbył się 25 kwietnia 2013 w Katedrze polowej Wojska Polskiego w Warszawie, pochowany został na Cmentarzu Wojskowym na Powązkach (kwatera GIII-tuje-18).
14 czerwca 2015 roku Zespół Szkół w Soninie przyjął imię kpt. Wacława Nycza.
4 grudnia 2018 roku Rada Miasta Rzeszowa podjęła uchwałę o nadaniu jednej z ulic imienia Wacława Nycza. Nazwa ulicy obowiązywuje od 1 stycznia 2019 roku.

</doc>
<doc id="957645" url="https://pl.wikipedia.org/wiki?curid=957645" title="Marek Starybrat">
Marek Starybrat

Marek Starybrat (ur. 26 kwietnia 1976 w Wałbrzychu) – polski dziennikarz telewizyjny i radiowy.
Jako licealista otrzymał angaż w lokalnej rozgłośni radiowej w Wałbrzychu (Radio BRW 101,1 fm – obecnie RMF Maxxx Wałbrzych), gdzie w ciągu pół roku awansował na stanowisko szefa muzycznego stacji. Po maturze wyjechał na studia do Wrocławia i po jakimś czasie podjął pracę w tamtejszym Radiu Kolor.
W 1998 wygrał konkurs na prezentera Radia Zet. Początkowo prowadził pasmo nocne, później popołudniowe. Z czasem zaczął występować jako „support” (od 5.00 do 7.00 rano) porannego programu „Dzień dobry bardzo” Wojciecha Jagielskiego, aby następnie tworzyć go samodzielnie (w wakacje 2002, 2003 i 2004 – tzw. „Upalne dzień dobry bardzo”, a od 6 września 2004 przez cały rok). Od 10 kwietnia 2007 prowadził program „Dzień dobry bardzo” wraz z Jarosławem Budnikiem, od września 2009 z Anna Dziewit, a od 26 kwietnia do 3 września 2010 Starybrat prowadził poranek sam. Od 6 września 2010 prowadził poranny program wspólnie z Marzeną Chełminiak i Marcinem Sońtą.
W 2008 prowadził w TVP1 program „Kandydat”. Od marca 2010 w Polsat Café był gospodarzem programu „Z tyłu sceny”, gdzie zdradzał sekrety związane ze sławą polskich gwiazd. Od kwietnia do czerwca 2011 prowadził w TVP2 program „Po zmierzchu”.
W 2011 wraz z Marzeną Chełminiak i Marcinem Sońtą został nominowany w studenckim plebiscycie MediaTory w kategorii AkumulaTOR.
31 sierpnia 2015 Radio Zet poinformowało o zakończeniu współpracy z Markiem Starybratem.
Od listopada 2015 pracował w Rock Radiu, gdzie do grudnia 2016 prowadził audycję popołudniową „Chyba Twój stary”, a od stycznia do lipca 2017 poranny program „Powstanie Rock Radia”. Od lutego 2019 roku jest szefem redakcji i jednym z prowadzących poranną audycję w Radiu Zachód.
W kwietniu 2022 wrócił do Radia ZET, gdzie razem z Robertem Motyką prowadzi poranną audycję Dzień dobry bardzo.

</doc>
<doc id="957646" url="https://pl.wikipedia.org/wiki?curid=957646" title="Hannah i jej siostry">
Hannah i jej siostry

Hannah i jej siostry (tytuł oryginału: "Hannah and Her Sisters") – amerykański film fabularny, komedia z 1986 roku ze scenariuszem i w reżyserii Woody’ego Allena. Film zdobył 21 różnych nagród filmowych, w tym trzy Oscary w 1987: Woody Allen za najlepszy scenariusz, Michael Caine i Dianne Wiest dla najlepszych aktorów w rolach drugoplanowych (oprócz tego nominowany w czterech innych kategoriach), dwie nagrody BAFTA i jeden Złoty Glob.
Zarys fabuły.
Film opowiada o perypetiach trzech sióstr pochodzących z aktorskiej rodziny i żyjących w Nowym Jorku oraz ich bliskich. Hannah jest wziętą aktorką teatralną. Lee żyje w cieniu swojego partnera, dużo od niej starszego malarza Fredericka. Jest obiektem westchnień Elliota, męża Hannah. Holly niedawno rzuciła narkotyki, którymi pocieszała się po porażkach związanych z nieudanymi próbami scenicznymi. Piątym z głównych bohaterów jest neurotyczny hipochondryk Mickey, pierwszy mąż Hannah, bez powodzenia szukający w życiu głębszego sensu. Osią spinającą fabułę są trzy przyjęcia organizowane przez Hannah z okazji Święta Dziękczynienia na przestrzeni dwóch lat.
Obsada.
i inni
Nagrody.
Oscary.
nominacje: najlepsza scenografia, najlepszy reżyser, najlepszy montaż, najlepszy film
BAFTA.
nominacje: dwukrotnie najlepszy aktor (Michael Caine, Woody Allen), najlepsza aktorka (Mia Farrow), najlepsza aktorka drugoplanowa (Barbara Hershey), najlepszy montaż, najlepszy film
Złote Globy.
nominacje:: najlepszy aktor drugoplanowy w filmie (Michael Caine), najlepsza aktorka drugoplanowa w filmie (Dianne Wiest), najlepszy scenariusz filmu (Woody Allen), najlepsza reżyseria filmu (Woody Allen)

</doc>
<doc id="957647" url="https://pl.wikipedia.org/wiki?curid=957647" title="Maszyna szyfrująca">
Maszyna szyfrująca

Maszyna szyfrująca — urządzenie techniczne służące do kodowania przekazywanej w kanale telekomunikacyjnym wiadomości, najczęściej tekstowej, przed nieautoryzowanym odczytem.
Zadaniem maszyn szyfrujących jest zamiana znaków testu jawnego na znaki tekstu zakodowanego zgodnie z zadanym algorytmem (lub serią algorytmów) w taki sposób, aby możliwe było jego późniejsze odszyfrowanie przekazu przy pomocy tego samego lub komplementarnego algorytmu.
Najsłynniejszym przykładem maszyny szyfrującej była opracowana przez Hugo Kocha Enigma, będąca elektromechanicznym urządzeniem należącym do rodziny maszyn wirnikowych.

</doc>
<doc id="957650" url="https://pl.wikipedia.org/wiki?curid=957650" title="Granica wybuchowości">
Granica wybuchowości

Granica wybuchowości – wielkość stężenia par, gazów lub pyłów substancji, które w mieszaninie z powietrzem mogą wybuchać od bodźca termicznego.
Wyróżnia się:
Zakres stężeń, przy których może nastąpić wybuch może być bardzo wąski. Na przykład dla benzyny mieści się on pomiędzy 1,3% a 7%, a dla cykloheksanu 1,22–4,81%. Z kolei dla innych substancji zakres ten może być znacznie szerszy, jak to ma miejsce np. dla acetylenu, gdzie jego zawartość w powietrzu grożąca wybuchem mieści się w granicach 2,5–80%.
Innym, obok stężenia danej substancji w powietrzu, ważnym czynnikiem decydującym o możliwości wybuchu jest temperatura zapłonu.

</doc>
<doc id="957653" url="https://pl.wikipedia.org/wiki?curid=957653" title="Standartenführer">
Standartenführer

Standartenführer – stopień paramilitarny w Sturmabteilung (SA), Schutzstaffel (SS), NSKK i NSFK, który odpowiadał stopniowi Oberst (pułkownika) w siłach zbrojnych III Rzeszy (Wehrmacht). 
Jego oznaką był jeden liść dębu na obu patkach kołnierzowych, a na szarym mundurze służbowym także podwójna plecionka z dwiema kwadratowymi gwiazdkami na ramionach (analogicznie, jak dla stopnia Oberst). Oznaką na stroju maskującym były dwa pojedyncze liście dębu oraz trzy belki koloru zielonego.

</doc>
<doc id="957696" url="https://pl.wikipedia.org/wiki?curid=957696" title="Melitta leporina">
Melitta leporina



</doc>
<doc id="957698" url="https://pl.wikipedia.org/wiki?curid=957698" title="Akustyczna fala powierzchniowa">
Akustyczna fala powierzchniowa

Akustyczna fala powierzchniowa, AFP (, SAW) – fala mechaniczna rozchodząca się wzdłuż powierzchni podłoża sprężystego graniczącego z próżnią lub innym ciałem sprężystym i zanikająca, zwykle w sposób wykładniczy, w głąb tego podłoża. Należy do rodziny fal sejsmicznych.
Od momentu wynalezienia przetwornika międzypalczastego umożliwiającego łatwą generację i detekcję AFP na powierzchni kryształów piezoelektrycznych fale te znalazły liczne zastosowania techniczne.
Podstawowymi rodzajami akustycznych fal powierzchniowych są:

</doc>
<doc id="957699" url="https://pl.wikipedia.org/wiki?curid=957699" title="OpenCV">
OpenCV

OpenCV – wielopatformowa biblioteka funkcji wykorzystywanych podczas obróbki obrazu, oparta na otwartym kodzie i zapoczątkowana przez Intela. Autorzy jej skupiają się na przetwarzaniu obrazu w czasie rzeczywistym.
Wymagania dla Windows.
Aby stworzyć niektóre fragmenty oprogramowania dotyczące zagadnień wejścia sygnału (z kamer) konieczne jest zainstalowanie bibliotek SDK DirectShow. Biblioteki te można znaleźć w podkatalogu Samples\Multimedia\DirectShow\BaseClasses Platformy SDK Microsoftu; po ściągnięciu należy je odpowiednio zainstalować, aby można było tworzyć oprogramowanie w OpenCV.
Ponadto w celu korzystania z mechanizmów wielowątkowych konieczna jest instalacja biblioteki TBB Intela.
Języki programowania.
Biblioteka została stworzona w języku C++, lecz istnieją nakładki umożliwiające korzystanie z niej również w językach C#, Python, Java (np. Emgu CV, JavaCV), JS (Node.js).
Przykładowy kod programu.
Kod napisany w języku C++. Wykorzystuje opisywaną bibliotekę. Jest to kod pozwalający na śledzenie, detekcję twarzy. 
using namespace std;
using namespace cv;
void wykryjIWyswietl( Mat frame ); //
CascadeClassifier face_cascade;
CascadeClassifier eyes_cascade;
int main( int argc, const char** argv )
 CommandLineParser parser(argc, argv,
 "{help h||}"
 "{face_cascade|data/haarcascades/haarcascade_frontalface_alt.xml|Path to face cascade.}"
 "{eyes_cascade|data/haarcascades/haarcascade_eye_tree_eyeglasses.xml|Path to eyes cascade.}"
 "{camera|0|Camera device number.}");
 parser.about( "\nJest to demonstracyjny program wykorzystujący klasę cv::CascadeClassifier do"
 "wykrywania obiektów (Face + eyes) w strumieniu wideo.\n"
 "Można wykorzystać funkcjonalności Haar lub LBP.\n\n" );
 parser.printMessage();
 String face_cascade_name = samples::findFile( parser.get&lt;String&gt;("face_cascade") );
 String eyes_cascade_name = samples::findFile( parser.get&lt;String&gt;("eyes_cascade") );
 //-- 1. Ładowanie klasyfikatora kaskadowego - Haar
 if( face_cascade.load( face_cascade_name ) == 0 )
 cout « "Błąd wczytywania klasyfikatora twarzy! \n";
 return -1;
 if( eyes_cascade.load( eyes_cascade_name ) == 0 )
 cout « "Błąd wczytywania klasyfikatora oczu! \n";
 return -1;
 
 int camera_device = parser.get&lt;int&gt;("camera");
 VideoCapture capture;
 //-- 2. Otwieranie strumienia wideo 
 capture.open( camera_device );
 if ( capture.isOpened() == 0 )
 cout « "Nie udało się otworzyć strumienia wideo \n";
 return -1;
 
 Mat frame;
 while ( capture.read(frame) )
 if( frame.empty() )
 cout « "Brak ramki. -- Wyjście z pętli! \n"; 
 break; //wyjście z pętli
 
 //-- 3. Stosowanie klasyfikatorów do bieżącej ramki wideo 
 wykryjIWyswietl( frame ); //Główna funkcja, zawiera główny algorytm 
 if( waitKey(10) == 27 ) break; // wyjście z pętli
 return 0;
void wykryjIWyswietl( Mat frame )
 Mat frame_gray;
 cvtColor( frame, frame_gray, COLOR_BGR2GRAY );
 equalizeHist( frame_gray, frame_gray );
 //-- Wykrywaj twarze
 std::vector&lt;Rect&gt; faces;
 face_cascade.detectMultiScale( frame_gray, faces );
 for ( size_t i = 0; i &lt; faces.size(); i++ )
 Point center( faces[i].x + faces[i].width/2, faces[i].y + faces[i].height/2 );
 ellipse( frame, center, Size( faces[i].width/2, faces[i].height/2 ), 0, 0, 360, Scalar( 255, 0, 255 ), 4 );
 Mat faceROI = frame_gray( faces[i] );
 //-- Dla każdej twarzy, szukaj oczu (wykrywaj) 
 std::vector&lt;Rect&gt; eyes;
 eyes_cascade.detectMultiScale( faceROI, eyes );
 for ( size_t j = 0; j &lt; eyes.size(); j++ )
 Point eye_center( faces[i].x + eyes[j].x + eyes[j].width/2, faces[i].y + eyes[j].y + eyes[j].height/2 );
 int radius = cvRound( (eyes[j].width + eyes[j].height)*0.25 );
 circle( frame, eye_center, radius, Scalar( 255, 0, 0 ), 4 );
 //-- Prezentowanie wyniku pracy algorytmu 
 imshow( "Przechwycony obraz - Wykrywanie twarzy", frame );

</doc>
<doc id="957701" url="https://pl.wikipedia.org/wiki?curid=957701" title="Bernartice (kraj hradecki)">
Bernartice (kraj hradecki)

Bernartice (niem. "Bernsdorf") – wieś w Czechach, w kraju kralovohradeckim.
Duża, przygraniczna, górska wioska, położona około 13 km na północ od miasta powiatowego Trutnov i 6 km na wschód od Žacléřa, u podnóża wschodniej części Karkonoszy i zachodniego podnóża Gór Kruczych (czes. "Vraní hory") w rozległej w dolinie rzeczek: Ličná, Dlouhé Vody i Lučního Potoku (łąkowego potoku), na wysokości 490 m n.p.m. na południe od Przełęczy Lubawskiej.
Jest to rozciągnięta wieś, charakteryzująca się wąską i luźną zabudową budynków, położonych wzdłuż drogi, po obu jej stronach. Do wsi należą cztery osady: Kořenov, Vrchová, Rybníček i Bečkov. Przez wieś przepływa potok Ličná. W górnej części wsi na północnym zboczu doliny potoku Dlouhá Voda znajduje się czynny kamieniołom porfiru.
Historia.
Pierwsza wzmianka o wsi "Bernardsdorf" pochodzi z 1297 r. Zapewne jednak została założona wcześniej podczas akcji kolonizacyjnej za panowania króla Przemysława Ottokara II. Właściciele wsi często się zmieniali, oprócz miasta Trutnova i jezuitów z Žacléřu, wladali nią również cystersi z klasztoru w Krzeszowie. Według zapisów kroniki klasztornej, opat Kaspar Albert pod koniec XVI wieku sprzedał Bernartice i okoliczne wsie za 13 000 florenów. Przed 1571 r. wieś była luterańska, a centralny punkt wsi stanowił jedynie drewniany kościół. Około 1840 roku we wsi mieszkało ponad 80 chałupników, 34 rolników, 33 drobnych gospodarzy i kilku rzemieślników. W 1864 r. rozpoczęto budowę tkalni lnu. Później w 1886 r. zakład zajął się także obróbką juty i produkcją worków na zboże. Obecnie w zakładzie tym produkuje się worki o dużej objętości wykonywane z tworzyw sztucznych. Mieszkańcy wsi w początkowym okresie trudnili się rolnictwem i hodowlą bydła, a część z nich zajmowała się handlem i rzemiosłem W późniejszym okresie zajmowali się tkactwem i pracowali głównie w górnictwie w miejscowych kopalniach węgla kamiennego w Lamperticach i Žacléřze. Od XIX wieku wieś jest znaną miejscowością turystyczną i rekreacyjno-wypoczynkową.
Filia Groß-Rosen.
W miejscowości znajdowała się filia obozu koncentracyjnego Groß-Rosen.
Zabytki.
We wsi zachowały się:
Turystyka.
Przez wieś przechodzi szlak turystyczny:

</doc>
<doc id="957710" url="https://pl.wikipedia.org/wiki?curid=957710" title="Bronisław Chąciński">
Bronisław Chąciński

Bronisław Chąciński (ur. 6 października 1868 roku w Nagórzycach k. Piotrkowa, zm. 13 czerwca 1922 w Łukowie) – polski lekarz i działacz społeczny.
Życiorys.
Po ukończeniu studiów na Uniwersytecie Warszawskim w 1893 roku oraz uzyskaniu doktoratu w czeskiej Pradze zamieszkał w Łukowie, gdzie pracował jako lekarz, od 1905 roku do śmierci był ordynatorem szpitala św. Tadeusza.
Upamiętnienie.
Po śmierci otrzymał tytuł pierwszego Honorowego Obywatela Łukowa. Jego imię nadano jednemu z łukowskich osiedli i Szkole Podstawowej nr 4 w Łukowie.

</doc>
<doc id="957716" url="https://pl.wikipedia.org/wiki?curid=957716" title="Barbara Hershey">
Barbara Hershey

Barbara Lynn Herzstein, lepiej znana jako Barbara Hershey (ur. 5 lutego 1948 w Hollywood) – amerykańska aktorka. W swojej prawie 50–letniej karierze grała różne role w telewizji i kinie, w kilku gatunkach, w tym w westernach i komediach.
Dwukrotna laureatka nagrody dla najlepszej aktorki na MFF w Cannes za role w filmach: "Cisi ludzie" (1987) Andrieja Konczałowskiego i "Świat na uboczu" (1988) Chrisa Mengesa. Zdobywczyni nagród Emmy (1990) i Złotego Globu (1991) za rolę w filmie telewizyjnym "W imię miłości". Nominowana do Oscara dla najlepszej aktorki w roli drugoplanowej za kreację w filmie "Portret damy" (1996) Jane Campion.
Życiorys.
Wczesne lata.
Urodziła się w Hollywood jako najmłodsza z trojga dzieci Melrose Herzstein (z domu Moore) i Arnolda Nathana Herzsteina, pisarza wyścigów konnych. Jej ojciec był Żydem (pochodził z rodziny z Węgier i Rosji), a matka, która była prezbiterianką, miała pochodzenie angielskie i szkocko–irlandzkie.
Od zawsze chciała zostać aktorką, a jej rodzina nadała jej przydomek „Sarah Bernhardt”. W szkole była nieśmiała i tak cicha, że ludzie myśleli, że jest głucha. W wieku dziesięciu lat udowodniła, że jest uczennicą „A”. Jej nauczyciel teatralny w szkole średniej pomógł jej znaleźć agenta, a w 1965, w wieku 17 lat, dostała rolę Ellen w sitcomie ABC "Gidget" z Sally Field. W 1966 ukończyła Hollywood High School.
Kariera.
Od 7 września 1966 do 15 marca 1967 regularnie występowała jako Kathy Monroe w serialu ABC "The Monroes". Po debiucie na kinowym ekranie w komediodramacie familijnym "Sześcioro to już tłum" ("With Six You Get Eggroll", 1968) z Doris Day, dostała się do obsady westernu "Heaven with a Gun" (1969) u boku Glenna Forda i Davida Carradine’a oraz dramatu "Ostatnie lato" ("Last Summer", 1969) na podstawie scenariusza Eleanor Perry z Bruce’em Davisonem. Po występie w dramacie kryminalnym Roberta Mulligana "W pogoni za szczęściem" ("The Pursuit of Happiness", 1971) z Michaelem Sarrazinem, w dramacie obyczajowym Jamesa Bridgesa "Surogatka" ("The Baby Maker", 1970) z udziałem Scotta Glenna przyjęła rolę Tish Gray, która zobowiązuje się urodzić dziecko męża kobiety, która nie może zajść w ciążę. 
W melodramacie kryminalnym Martina Scorsese "Wagon towarowy Bertha" ("Boxcar Bertha", 1972) zagrała tytułową bohaterkę „Boxcar” Bertha Thompson, która wiąże się z anarchistą–rebeliantem (David Carradine) i razem przemierzają Stany Zjednoczone dokonując drobnych przestępstw. Hershey i jej ekranowy partner David Carradine utrzymywali, że sceny łóżkowe z ich udziałem były nieudawane. W 1973 Hershey przechrzciła się na „Barbara Seagull” i udała się do Holandii, aby zagrać Angelę w dramacie historycznym "Love Comes Quietly". Wystąpiła w dramacie Davida Carradine’a "Ty i ja" ("You and Me", 1974), dramacie kryminalnym Menahema Golana "Diamonds" (1975) z Robertem Shaw oraz westernie Andrew V. McLaglena "Pojedynek po latach" ("The Last Hard Men", 1976) z Charltonem Hestonem i Jamesem Coburnem.
W 1981 miała pierwotnie zagrać rolę Diane Ashe w sztuce "Einstein i niedźwiedź polarny" na Broadwayu, ale opuściła produkcję podczas prób. Przełomem w karierze okazał się występ w produkcjach: dramacie przygodowym Philipa Kaufmana "Pierwszy krok w kosmos" ("The Right Stuff", 1983), dramacie sportowym Barry’ego Levinsona "Urodzony sportowiec" ("The Natural", 1984), komediodramacie Woody’ego Allena "Hannah i jej siostry" ("Hannah and Her Sisters", 1986), dramacie "Mistrzowski rzut" ("Hoosiers", 1986) i "Wariatki" ("Beaches", 1988). W dyskusyjnym i wywołującym wiele kontrowersji dramacie Martina Scorsese "Ostatnie kuszenie Chrystusa" ("The Last Temptation of Christ", 1988) została obsadzona w roli Marii Magdaleny. Późniejsze role obejmowały tak docenione przez krytykę filmy fabularne, jak "Portret damy" (1996) i "Czarny łabędź" (2010), a także serial fantasy ABC "Dawno, dawno temu" (2012–2013).
Życie prywatne.
W latach 1969-1975 była w nieformalnym związku z aktorem Davidem Carradine, z którą miała syna Free „Toma” Carradine (ur. 6 października 1972). 8 sierpnia 1992 zawarła związek małżeński z Stephenem Douglasem. W listopadzie 1993 doszło do rozwodu. W latach 1998–2009 była związana z młodszym od niej o 21 lat aktorem Naveenem Andrewsem.

</doc>
<doc id="957718" url="https://pl.wikipedia.org/wiki?curid=957718" title="Karcz (Kiedrowice)">
Karcz (Kiedrowice)

Karcz (dodatkowa nazwa w j. kaszub. Kôrcz) – część wsi Kiedrowice w Polsce, położona w województwie pomorskim, w powiecie bytowskim, w gminie Lipnica. Wchodzi w skład sołectwa Kiedrowice.
W latach 1975–1998 Karcz administracyjnie należał do województwa słupskiego.

</doc>
<doc id="957719" url="https://pl.wikipedia.org/wiki?curid=957719" title="Nowe Brzeźno">
Nowe Brzeźno

2 miejscowości w Polsce:

</doc>
<doc id="957721" url="https://pl.wikipedia.org/wiki?curid=957721" title="Nowe Brzeźno (województwo pomorskie)">
Nowe Brzeźno (województwo pomorskie)

Nowe Brzeźno (dodatkowa nazwa w j. kaszub. Nowé Brzézno) – kolonia w Polsce położona w województwie pomorskim, w powiecie bytowskim, w gminie Lipnica.
Kolonia kaszubska w sołectwie Brzeźno Szlacheckie na obszarze Kaszub zwanym Gochami.
W latach 1975–1998 miejscowość administracyjnie należała do województwa słupskiego.

</doc>
<doc id="957722" url="https://pl.wikipedia.org/wiki?curid=957722" title="Vifta med händerna">
Vifta med händerna

„Vifta med händerna” – czwarty singel szwedzkiego muzyka Basshuntera będący wynikiem współpracy z duetem o nazwie Patrik &amp; Lillen, wydany w 2006 roku, singiel z debiutanckiego albumu Basshuntera – "LOL &lt;(^^,)&gt;".
Singel był notowany przez dwa tygodnie na siódmym miejscu na fińskiej listy Top 20 Singles oraz przez dziesięć tygodni na szwedzkim Top 60 Singles – osiągnął dwudzieste piąte miejsce.
Produkcja i wydanie.
„Vifta med händerna” jest trwającą trzy minuty i pięć sekund piosenką w stylu dance. Piosenka powstała we współpracy z duetem muzycznym o nazwie Patrik &amp; Lillen, a została ona napisana i wyprodukowana przez Basshuntera. Björn Engelman zmasterował utwór w studiu Cutting Room.
28 sierpnia utwór został wydany na debiutanckim albumie studyjnym Basshuntera "LOL &lt;(^^,)&gt;" jako remiks, a następnie został wydany na singlu zawierającym też wersję Club Edit. Utwór został wydany na niektórych późniejszych wersjach albumu pod tytułem „Throw Your Hands Up”.
Teledysk.
Teledysk z 2006 roku został wyreżyserowany przez Kima Parrota.

</doc>
<doc id="957724" url="https://pl.wikipedia.org/wiki?curid=957724" title="Filtr z AFP">
Filtr z AFP

Filtr z akustyczną falą powierzchniową (filtr z AFP) - układ przynajmniej dwóch przetworników międzypalczastych umieszczonych w torze propagacji AFP, z których jeden (nazywany przetwornikiem wejściowym) przekształca sygnał elektryczny na akustyczną falę powierzchniową (AFP), zaś drugi (zwany przetwornikiem wyjściowym) z powrotem AFP na sygnał elektryczny. Często jeden z przetworników jest szerokopasmowy i posiada stałą aperturę, drugi zaś jest wąskopasmowy o zmiennej aperturze i decyduje zarówno o paśmie jak i kształcie charakterystyki całego filtru. Filtry z AFP mogą być wyłącznie środkowoprzepustowe bądź środkowozaporowe (tzw. filtry notch) i cechują się wysoką precyzją charakterystyk, dużą niezawodnością i trwałością, miniaturowymi rozmiarami i prostotą technologii. Mogą one pracować na częstotliwościach z zakresu kilkudziesięciu MHz do kilkunastu GHz.

</doc>
<doc id="957730" url="https://pl.wikipedia.org/wiki?curid=957730" title="Janowo (powiat bytowski)">
Janowo (powiat bytowski)

Janowo (dodatkowa nazwa w j. kaszub. Janowò) – kolonia w Polsce położona w województwie pomorskim, w powiecie bytowskim, w gminie Lipnica.
Kolonia kaszubska położona na obszarze Kaszub zwanym Gochami, wchodzi w skład sołectwa Brzeźno Szlacheckie.
W latach 1975–1998 miejscowość administracyjnie należała do województwa słupskiego.

</doc>
<doc id="957731" url="https://pl.wikipedia.org/wiki?curid=957731" title="Stare Brzeźno">
Stare Brzeźno

Stare Brzeźno (dodatkowa nazwa w j. kaszub. Stôré Brzézno) – kolonia w Polsce położona w województwie pomorskim, w powiecie bytowskim, w gminie Lipnica.
Kolonia kaszubska na obszarze Kaszub zwanym Gochami, 1,2 km na południowy wschód od drogi krajowej nr 20 ze Stargardu do Gdyni.
W latach 1975–1998 miejscowość administracyjnie należała do województwa słupskiego.

</doc>
<doc id="957733" url="https://pl.wikipedia.org/wiki?curid=957733" title="Cro-Magnon">
Cro-Magnon



</doc>
<doc id="957734" url="https://pl.wikipedia.org/wiki?curid=957734" title="Człowiek z Cro-Magnon">
Człowiek z Cro-Magnon



</doc>
<doc id="957735" url="https://pl.wikipedia.org/wiki?curid=957735" title="Człowiek z Crô-Magnon">
Człowiek z Crô-Magnon



</doc>
<doc id="957736" url="https://pl.wikipedia.org/wiki?curid=957736" title="Tadeusz Nalewajk">
Tadeusz Nalewajk

Tadeusz Nalewajk (ur. 3 sierpnia 1956 w Pułtusku) – polski samorządowiec, polityk, urzędnik państwowy. W latach 2009–2015 podsekretarz stanu w Ministerstwie Rolnictwa i Rozwoju Wsi, w latach 2007–2008 podsekretarz stanu w Ministerstwie Spraw Wewnętrznych i Administracji, były skarbnik NKW Polskiego Stronnictwa Ludowego.
Życiorys.
Ukończył w 1975 Liceum Ogólnokształcące im. Piotra Skargi w Pułtusku, następnie w 1977 Studium Weterynaryjne w Sokołowie Podlaskim. Tytuł zawodowy magistra inżyniera rolnictwa uzyskał w 1982 na Akademii Rolniczo-Technicznej w Olsztynie. Absolwent Studium Samorządu Terytorialnego i Rozwoju Lokalnego Uniwersytetu Warszawskiego (1996) oraz wyższego kursu obronnego na Akademii Obrony Narodowej w Rembertowie (2000).
W latach 80. pracował na stanowisku inspektora w Urzędzie Miasta i Gminy w Pułtusku. W latach 1990–1998 pełnił funkcję zastępcy burmistrza Pułtuska. Od 1999 do 2007 zajmował stanowisko starosty pułtuskiego, zasiadał również w radzie powiatu. Od 2002 przewodniczył Konwentowi Powiatów Województwa Mazowieckiego. W latach 2005–2007 był wiceprezesem, a od kwietnia 2007 prezesem zarządu Związku Powiatów Polskich.
Zasiadł we władzach krajowych i regionalnych Związku Ochotniczych Straży Pożarnych Rzeczypospolitej Polskiej, należy do Polskiego Stronnictwa Ludowego (od 1 grudnia 2012 do 20 listopada 2015 pełnił funkcję skarbnika naczelnego komitetu wykonawczego tej partii), jest honorowym prezesem zarządu koła Polskiego Związku Wędkarskiego, członkiem rejonowej rady reprezentantów PCK.
Od 29 listopada 2007 do 4 stycznia 2008 zajmował stanowisko podsekretarza stanu w Ministerstwie Spraw Wewnętrznych i Administracji, następnie był zastępcą burmistrza w Nasielsku. 26 marca 2009 został podsekretarzem stanu w Ministerstwie Rolnictwa i Rozwoju Wsi. Odwołany z tego stanowiska w listopadzie 2015.
W 2007, 2011 i 2015 kandydował do Sejmu z listy PSL. W 2018 uzyskał mandat radnego powiatu pułtuskiego. W 2019 ubiegał się o mandat senatora X kadencji, przegrywając z jedynym konkurentem, Robertem Mamątowem z PiS.
W 2015 został odznaczony Odznaką Honorową za Zasługi dla Samorządu Terytorialnego.
Ojciec Adama Nalewajka.

</doc>
<doc id="957738" url="https://pl.wikipedia.org/wiki?curid=957738" title="Ofiary stanu wojennego w Polsce (1981–1983)">
Ofiary stanu wojennego w Polsce (1981–1983)

Ofiary stanu wojennego w Polsce 1981–1983 – w czasie stanu wojennego trwającego na obszarze Polskiej Rzeczypospolitej Ludowej od 13 grudnia 1981 do 22 lipca 1983 życie straciło około 40 osób, w tym 9 górników w kopalni „Wujek” podczas pacyfikacji strajku.
Tło wydarzeń.
Utworzona przez sejm kontraktowy w 1989 Sejmowa Komisja Nadzwyczajna do Zbadania Działalności MSW, stwierdziła, że spośród 122 niewyjaśnionych przypadków zgonów działaczy opozycji aż 88 miało bezpośredni związek z działalnością funkcjonariuszy MSW.
Część ofiar śmiertelnych wydarzeń stanu wojennego była skutkiem tłumienia przez jednostki LWP, MO, ZOMO, NOMO, ROMO, ORMO, funkcjonariuszy WSW i SB pokojowych demonstracji ulicznych ludności, sprzeciwiających się władzy WRON. W dziewięciu przypadkach ofiary padły w wyniku krwawego stłumienia strajku w kopalni, w jednym przypadku po złamaniu strajku na uczelni.
Znaczna ich część były to jednak ofiary intencjonalnego działania władz przeciwko określonym działaczom opozycji. Wszystkie one z definicji spełniają znamiona ofiar zbrodni komunistycznej.
W pierwszych dniach stanu wojennego władze komunistyczne dokonały wielu aresztowań osób, które mimo dekretu nie zaprzestały działalności opozycyjnej, czynnie przeciwstawiając się wprowadzeniu stanu wojennego. Wyroki wydawane były w trybie doraźnym przez sądy wojskowe. Opozycjoniści stawiani byli w stan oskarżenia w związku z próbą obalenia ustroju PRL. W trybie doraźnym za to przestępstwo wobec reżimu komunistycznego groził wyrok do kary śmierci włącznie.
W latach 1981–1982 władze komunistyczne przetrzymywały w specjalnie utworzonych obozach dla internowanych 9736 osób działających w podziemiu. Niejednokrotnie dochodziło w nich do wypadków znęcania się psychicznego i fizycznego nad internowanymi.
Inną kategorię ofiar stanowią osoby szykanowane przez władze za działalność opozycyjną. Wiele z nich było prześladowanych i wyrzucanych z pracy z tzw. wilczymi biletami, eksmitowanych z zajmowanych przez siebie mieszkań, w końcu były zmuszane do emigracji. Szczególny przypadek stanowią represje wobec działaczy chłopskich, których niejednokrotnie zmuszano siłą do nieopłacalnych upraw (przypadek Stanisława Helskiego).
Lista ofiar śmiertelnych.
Ofiary zdarzeń masowych.
Pacyfikacja kopalni Wujek 16 grudnia 1981
Stłumienie demonstracji w Gdańsku 17 grudnia 1981
Pacyfikacja strajku na Politechnice Wrocławskiej 15 grudnia 1981
Stłumienie pokojowej demonstracji w Poznaniu 13 lutego 1982
Stłumienie pokojowej demonstracji w Warszawie 3 maja 1982
Stłumienie pokojowej demonstracji we Wrocławiu 3 maja 1982
Stłumienie pokojowej demonstracji w Krakowie 13 maja 1982
Poznań 11 maja 1982
Stłumienie pokojowej demonstracji we Wrocławiu 13 maja 1982
Rozbicie organizacji podziemnej 16 czerwca 1982 w Warszawie
Stłumienie pokojowej demonstracji w Gdańsku 31 sierpnia 1982
Stłumienie pokojowej demonstracji we Wrocławiu 31 sierpnia 1982
Stłumienie pokojowej demonstracji w Lubinie 31 sierpnia 1982
Stłumienie pokojowej demonstracji we Kielcach 31 sierpnia 1982
Stłumienie pokojowej demonstracji w Częstochowie 1 września 1982
Stłumienie pokojowej demonstracji w Nowej Hucie 13 października 1982
Stłumienie pokojowej demonstracji w Warszawie 10 listopada 1982
Stłumienie pokojowej demonstracji w Gdańsku 11 listopada 1982
Stłumienie pokojowej demonstracji w Krakowie 1 maja 1983
Stłumienie pokojowej demonstracji we Wrocławiu 1 maja 1983
Stłumienie pokojowej demonstracji w Warszawie 3 maja 1983

</doc>
<doc id="957739" url="https://pl.wikipedia.org/wiki?curid=957739" title="Statejra II">
Statejra II

Stateira II – córka Statejry I i jej brata-męża Dariusza III, króla perskiego z dynastii Achemenidów. Była siostrą Drypetis i wnuczką Sysygambis. W młodości była zaręczona z Mazaeusem, który zmarł w 328 p.n.e. 
Została wzięta do niewoli przez Aleksandra III Macedońskiego razem ze swoją matką, siostrą i babką. W 324 p.n.e., podczas wesela w Suzie poślubiła Aleksandra, po jego śmierci została zamordowana na polecenie jego pierwszej żony - Roksany, księżniczki baktryjskiej (w 323 p.n.e.).
Nazywana również była imieniem "Barsine", ale nie należy mylić jej z inną Barsine - kochanką Aleksandra Macedońskiego.

</doc>
<doc id="957741" url="https://pl.wikipedia.org/wiki?curid=957741" title="Imprezy cykliczne w Warszawie">
Imprezy cykliczne w Warszawie

Imprezy cykliczne w Warszawie

</doc>
<doc id="957745" url="https://pl.wikipedia.org/wiki?curid=957745" title="Alois Hudal">
Alois Hudal

Alois Hudal, znany też jako Luigi Hudal (ur. 31 maja 1885 w Grazu, zm. 13 maja 1963 w Rzymie) – biskup katolicki pochodzenia austriackiego. Popierał nazistów, był również agentem wywiadu III Rzeszy co najmniej od 1938 (z tego okresu pochodzą pierwsze udokumentowane przelewy z wynagrodzeniem, księgowane przez niemiecki MSZ). Po II wojnie światowej pomagał niemieckim zbrodniarzom wojennym w ucieczkach do Ameryki Południowej.
Życiorys.
Urodził się 31 maja 1885 w Grazu. Jego ojciec był szewcem. W 1908 roku po ukończeniu studiów teologicznych na uniwersytecie w Grazu przyjął święcenia kapłańskie. Podczas I wojny światowej był kapelanem polowym, kazania z okresu wojny opublikował w 1917 roku. W 1922 opublikował książkę o serbskim kościele ortodoksyjnym. W 1923 roku został rektorem rzymskiego kolegium teologicznego Collegio Teutonico di Santa Maria dell’Anima w Rzymie, była to instytucja zrzeszająca niemieckojęzyczną społeczność w Rzymie (zarówno Niemców, jak i Austriaków). Uczestniczył w negocjacjach konkordatu pomiędzy Austrią a Stolicą Apostolską. W 1933 został mianowany biskupem.
Postawa wobec nazizmu.
W 1936 roku ukazała się książka biskupa Aloisa Hudala "Podstawy narodowego socjalizmu" (), w której przekonywał, że nazizm jest doktryną wartościową, większość nazistów broni chrześcijaństwa, a co za tym idzie, katolicy powinni współpracować z głównym nurtem nazizmu, izolując w ten sposób niechrześcijańskich radykałów. Twierdził:
Książka była dedykowana Hitlerowi, dedykacja brzmiała: „Führerowi niemieckiego odrodzenia, Zygfrydowi niemieckiej nadziei i wielkości”. Hudal potępiał wprawdzie rasizm, argumentując, że nie jest on zgodny z chrześcijaństwem, deklarował jednak, że nie będzie protestował przeciwko prześladowaniom Żydów.
Poglądy Hudala wywołały oburzenie papieża Piusa XI. Papież chciał umieścić dzieło na indeksie ksiąg zakazanych, jednak zapobiegł temu sekretarz stanu Eugenio Pacelli. Oficjalny organ prasowy stolicy apostolskiej „L’Osservatore Romano” opublikował artykuł potępiający książkę, oznajmiający, że głoszone w niej poglądy nie są podzielane przez papieża. Watykan zapobiegł publikacji włoskiego tłumaczenia książki. Hierarchia Kościoła katolickiego w Austrii zajęła jednak odmienne stanowisko. W lutym 1937 roku dzieło Hudala otrzymało "imprimatur" od biskupa Wiednia Theodora Innitzera.
"Podstawy narodowego socjalizmu" Hudala nie wzbudziły pozytywnych reakcji nazistów. Alfred Rosenberg, główny ideolog NSDAP odrzucił poglądy Hudala jako „podporządkowanie ideologii nazistowskiej kościołowi”. W Niemczech egzemplarz książki otrzymało jedynie 2500 członków NSDAP. Sprzedaż książki została zakazana. Po aneksji Austrii przez III Rzeszę sprzedaży książki zakazano także w Austrii.
W 1937 roku Hudal poparł rasistowskie ustawy norymberskie, ubolewając, że „mury getta zostały w XIX wieku obalone przez liberalne państwo”. W 1942 roku opublikował również broszurę "Religijna przyszłość Europy" (niem. "Europas Religiöse Zukunft"), w której twierdził, że zarówno liberalizm, jak i marksizm wyrastają z „inspiracji żydowskich”, a chrześcijaństwo musi wykorzystać nazizm do zwalczania obu tych idei.
Po II wojnie światowej pomagał niemieckim zbrodniarzom nazistowskim w ucieczkach do Ameryki Południowej w ramach kanałów ewakuacyjnych zwanych '’ (), chroniąc ich w ten sposób przed Międzynarodowym Trybunałem Wojskowym. W swoich pamiętnikach pisał:
"[...] po roku 1945 cała moja działalność dobroczynna była nastawiona na pomoc dla byłych członków partii narodowosocjalistycznej i faszystowskiej, zwłaszcza dla tak zwanych zbrodniarzy wojennych [...] podlegających prześladowaniom", którzy według Hudala "często byli całkowicie niewinni". "[...] dzięki fałszywym dokumentom wielu z nich uratowałem. Mogli się wymknąć prześladowcom i uciec do szczęśliwszych krajów".
Hudal załatwiał uciekinierom paszporty i wizy, kupował im bilety na podróż i dostarczał pieniądze. 31 sierpnia 1948 napisał list do prezydenta Argentyny, Juana Perona, z prośbą o 5 tysięcy wiz dla niemieckich i austriackich „żołnierzy”. Według Hudala nie byli to nazistowscy uciekinierzy, lecz „antykomunistyczni bojownicy”, których poświęcenie w czasie wojny „uratowało Europę przed sowiecką dominacją”.
Według historyków Roberta Grahama i Davida Alvareza Hudal został w 1943 roku zwerbowany przez hitlerowski wywiad i wykorzystywany do pozyskiwania informacji oraz wpływania na stanowisko Watykanu wobec narodowego socjalizmu.
Zdaniem niektórych historyków papież Pius XII wiedział o tym, że Hudal ratuje nazistów, a nawet otrzymywał pieniądze z kurii na te działania.
W 1947 roku działalność Hudala została nagłośniona przez katolicki dziennik „Passauer Neue Presse”. W wyniku nacisków innych biskupów w 1952 roku Hudal został zmuszony do rezygnacji ze stanowiska rektora kościoła Santa Maria dell’Anima i wycofania się z aktywnego życia kościelnego. Osiadł w Grottaferrata w pobliżu Rzymu i zajął się spisywaniem wspomnień, które zostały opublikowane pośmiertnie w 1976 roku. Do śmierci w 1963 roku Hudal angażował się w propagowanie zaprzestania prawnego ścigania niemieckich zbrodniarzy wojennych.

</doc>
<doc id="957747" url="https://pl.wikipedia.org/wiki?curid=957747" title="Królestwo Izraela">
Królestwo Izraela



</doc>
<doc id="957748" url="https://pl.wikipedia.org/wiki?curid=957748" title="Chronologiczny wykaz odkryć obiektów w Układzie Słonecznym">
Chronologiczny wykaz odkryć obiektów w Układzie Słonecznym



</doc>
<doc id="957749" url="https://pl.wikipedia.org/wiki?curid=957749" title="Karl Stehlin">
Karl Stehlin

Karol Tomasz Stehlin, (ur. 30 stycznia 1962 w Ettenheim) – niemiecki prezbiter, był przełożonym Bractwa Świętego Piusa X w Europie Środkowej i Wschodniej (do 2014), przełożony Bractwa Świętego Piusa X w Azji do 15 października 2018. Ponownie pełni funkcję przełożonego Domu Autonomicznego w Warszawie od października 2018.
Życiorys.
Wykształcenie zdobył w seminarium duchownym w Zaitzkofen (). Święcenia kapłańskie otrzymał 29 czerwca 1988 z rąk arcybiskupa Marcela Lefebvre'a.
Były członek zarządów fundacji im. O. Damiana de Veuster i Auxilium Scholae. Były redaktor miesięcznika „Zawsze wierni”.
15 sierpnia 1996 stworzył przeorat Bractwa w Warszawie. W 1997 dzięki jego zaangażowaniu powstały kaplice w Gdańsku, która w 1998 roku została przeniesiona do Sopotu (która działała do 2006 roku, do czasu budowy Kościoła w Gdyni). W Bydgoszczy 23 sierpnia 1998 powstała kaplica pw. św. Jana Marii Vianneya (później przeniesiona do Torunia). W sierpniu 2014 roku został powołany jako Przełożony dystryktu Azji i tym samym przestał być przełożonym Bractwa Św. Piusa X na Europę Wschodnią.
24 lipca 2018 został ponownie wybrany Przełożonym Domu Autonomicznego Bractwa Kapłańskiego Św. Piusa X Europy Środkowo-Wschodniej, funkcję tę objął 15 października 2018 roku.
W 2000 bp Bernard Fellay zezwolił na przywrócenie Rycerstwa Niepokalanej według oryginalnych statutów św. Maksymiliana Kolbe. Od 2016 ks. Stehlin kieruje międzynarodową centralą Rycerstwa Niepokalanej Tradycyjnej Obserwancji w Warszawie.
Dnia 29 czerwca 2021 Dom Autonomiczny Europy Środkowo-Wschodniej w Warszawie otrzymał status dystryktu obejmującego obszar: Polski, Białorusi, Estonii, Litwy, Łotwy, Rosji oraz Ukrainy. Przełożonym został ks. Karol Stehlin.

</doc>
<doc id="957750" url="https://pl.wikipedia.org/wiki?curid=957750" title="Barbara Sikora">
Barbara Sikora

Barbara Sikora (ur. 3 stycznia 1946 w Łysej Górze) – polska polityk i samorządowiec, była wicewojewoda lubelski.
Życiorys.
Ukończyła studia ekonomiczne w Wyższej Szkole Ekonomicznej w Krakowie. W 1995 została prezesem Wojewódzkiego Związku Rolników, Kółek i Organizacji Rolniczych w Lublinie. W latach 2000–2003 była radną Sejmiku Województwa Lubelskiego, od 2002 zajmowała stanowisko wiceprzewodniczącej sejmiku.
W 2003 weszła do zarządu regionu Sojuszu Lewicy Demokratycznej. 13 maja 2003 została powołana na stanowisko wicewojewody lubelskiego. Funkcję tę pełniła do dnia 13 grudnia 2005.
W 2004 bez powodzenia kandydowała do Parlamentu Europejskiego. W grudniu 2007 objęła mandat radnej sejmiku III kadencji w miejsce Izabelli Sierakowskiej. W 2010 nie ubiegała się o reelekcję.

</doc>
<doc id="957758" url="https://pl.wikipedia.org/wiki?curid=957758" title="Ustronie Morskie (stacja kolejowa)">
Ustronie Morskie (stacja kolejowa)

Ustronie Morskie – stacja kolejowa w Ustroniu Morskim, w województwie zachodniopomorskim, w Polsce.
W roku 2017 stacja obsługiwała 50–99 pasażerów na dobę.

</doc>
<doc id="957761" url="https://pl.wikipedia.org/wiki?curid=957761" title="Dożywocie (prawo cywilne)">
Dożywocie (prawo cywilne)



</doc>
<doc id="957765" url="https://pl.wikipedia.org/wiki?curid=957765" title="Hacıbektaş">
Hacıbektaş

Hacıbektaş – miasto w środkowej Turcji. W 2014 roku liczyło ok. 5,2 tys. mieszkańców.
Miasto zostało założone w XIII wieku przez bektaszytów.
Zabytki miasta:

</doc>
<doc id="957770" url="https://pl.wikipedia.org/wiki?curid=957770" title="Polydaktylia">
Polydaktylia



</doc>
<doc id="957771" url="https://pl.wikipedia.org/wiki?curid=957771" title="Aloizy Hudal">
Aloizy Hudal



</doc>
<doc id="957773" url="https://pl.wikipedia.org/wiki?curid=957773" title="Luigi Hudal">
Luigi Hudal



</doc>
<doc id="957778" url="https://pl.wikipedia.org/wiki?curid=957778" title="Budy (powiat bytowski)">
Budy (powiat bytowski)

Budy (dodatkowa nazwa w j. kaszub. Bùdë) – osada w Polsce położona w województwie pomorskim, w powiecie bytowskim, w gminie Lipnica na obszarze Kaszub zwanym Gochami.
W latach 1975–1998 miejscowość administracyjnie należała do województwa słupskiego.

</doc>
<doc id="957780" url="https://pl.wikipedia.org/wiki?curid=957780" title="Klasyfikacja minerałów">
Klasyfikacja minerałów



</doc>
<doc id="957781" url="https://pl.wikipedia.org/wiki?curid=957781" title="Systematyka minerałów">
Systematyka minerałów



</doc>
<doc id="957783" url="https://pl.wikipedia.org/wiki?curid=957783" title="Beat 'em up">
Beat 'em up



</doc>
<doc id="957787" url="https://pl.wikipedia.org/wiki?curid=957787" title="Jan Sztolcman">
Jan Sztolcman

Jan Stanisław Sztolcman (ur. 19 listopada 1854 w Warszawie, zm. 29 kwietnia 1928 tamże) – polski zoolog, podróżnik, ornitolog i myśliwy.
Życiorys.
W 1872 r. rozpoczął studia zoologiczne na Cesarskim Uniwersytecie Warszawskim. W tym samym roku związał się z Gabinetem Zoologicznym w Warszawie, będącym ważnym ośrodkiem prac naukowych skupiającym krajowych, jak i zagranicznych naukowców. Ówczesnym opiekunem Gabinetu był Władysław Taczanowski, a mecenat finansowy sprawowali hr. Aleksander i Konstanty Braniccy.
W trakcie studiów Jan Sztolcman został asystentem Taczanowskiego, pomagając mu w porządkowaniu zbiorów entomologicznych i w preparowaniu ptaków.
Po rezygnacji zoologa Konstantego Jelskiego (1837–1896) ze współpracy z Gabinetem Zoologicznym, Sztolcman przerwał studia i 24 sierpnia 1875 r. wyjechał w podróż do Peru. Po drodze zatrzymał się na krótki okres w Montevideo, Valparaíso, Antofagasta, Arica i Callao. Placówką i zarazem bazą wypadową organizowanych wypraw zoologicznych stała się dla niego Lima.
Wyprawy poznawcze obejmowały rejony Cumbote, Tumbes, tereny Ekwadoru, okolice Pascamayo, Cutervo, Chota oraz doliny rzeki Marañón, gdzie odkrył cztery nowe gatunki ptaków, opisane później w "Pamiętnikach Londyńskiego Towarzystwa Zoologicznego".
W 1881 roku Sztolcman zakończył badania i powrócił do Europy, by już w następnym roku wyjechać do Ekwadoru. Tu razem z Józefem Siemiradzkim (geologiem i paleontologiem autorem późniejszych relacji z tej podróży), zamieszkał w Guayaquilu, skąd wyruszał na wyprawy w głąb kraju badając faunę i florę tej części Ameryki. W Guayaquil, bazie wypadowej, Sztolcman i Siemiradzki spotkali się z Ernestem Malinowskim polskim inżynierem i budowniczym kolei. Razem, ci najbardziej zasłużeni badacze Ameryki Południowej, spędzili wspólnie wigilię 1882 roku.
W 1884 r. Jan Sztolcman powrócił do Warszawy, gdzie w 1887 r. objął kierownictwo Muzeum Zoologicznego Branickich, przekształconego w 1919 r. po połączeniu z Gabinetem Zoologicznym w Państwowe Muzeum Zoologiczne. W nowej placówce pełnił funkcję wicedyrektora. Tutaj zdobył tytuł docenta oraz profesora geologii i paleontologii. Był działaczem łowiectwa, założycielem (1899) i redaktorem „Łowca Polskiego”. Był również aktywnym działaczem ochrony przyrody i od 1926 r. członkiem Państwowej Rady Ochrony Przyrody. Zmarł w Warszawie w 1928 r.
W roku 1901 był uczestnikiem wyprawy badawczej do Sudanu w dorzecze Białego Nilu.
Działalność naukowa.
Jan Sztolcman jako jeden z pierwszych zoologów i Polaków opisał m.in. kolibry ("Loddigesia mirabilis") żyjące w dolinach Kordylierów. Podczas swoich podróży, prócz opisywania różnych gatunków fauny i flory, wiele uwagi poświęcił na opisaniu ludności indiańskiej napotykanej podczas swoich wypraw. Najbardziej interesowały go plemiona zamieszkujące peruwiańskie wybrzeża i okolicy miasta i pustyni Sechura – Indian Yunka oraz wybrzeży Ekwadoru – Indian Tumbez. W relacjach zoologa znaleźć można również opisy innych plemion, Indian Jiwaro, zamieszkujących sierrę peruwiańską, Indian Aguaruna i Cashibo oraz mieszkańców selwy peruwiańskiej.
Jan Sztolcman od 1924 r. prowadził wykłady z łowiectwa w warszawskiej Szkole Głównej Gospodarstwa Wiejskiego. Był inicjatorem programu ochrony żubra. W maju 1923 r. na Międzynarodowym Kongresie Ochrony Przyrody w Paryżu jako delegat Państwowej Komisji Ochrony Przyrody przedstawił polski projekt ratowania gatunku opierający się na doświadczeniach Ligi Ochrony Bizona Amerykańskiego.
Nazwiskiem badacza nazwano wiele gatunków ptaków i zwierząt. Dla ornitologów znane są "Phoenicothraupis stolzmanni", "Colaptes stolzmanni", "Catharus dryas stolzmanni" oraz nazwa ssaka "Mustela stolzmanni".
Twórczość.
Jan Sztolcman jest autorem 367 prac naukowych. Swoje prace naukowe publikował w Polsce, oraz we Francji, Anglii, Niemczech oraz Rosji
Upamiętnienie.
W miejscowości Sośnie w województwie wielkopolskim jedna z ulic nosi nazwę Jana Sztolcmana.

</doc>
<doc id="957789" url="https://pl.wikipedia.org/wiki?curid=957789" title="US Créteil-Lusitanos">
US Créteil-Lusitanos

Union Sportive Créteil-Lusitanos – francuski klub piłkarski, założony w 1936 r., mający siedzibę w Créteil.
Historia.
US Créteil założony został w 1936 r. W latach 2013-2016 klub występował w Ligue 2. W sezonie 2015/16 uzyskał 19 lokatę.

</doc>
<doc id="957790" url="https://pl.wikipedia.org/wiki?curid=957790" title="Port lotniczy Lugano">
Port lotniczy Lugano

Port lotniczy Lugano – szwajcarski port lotniczy położony 3 km na wschód od Lugano (we włoskojęzycznym kantonie Ticino, graniczącym z Włochami, w południowo-wschodniej Szwajcarii). W 2006 obsłużył 293 143 pasażerów.
Historia.
Pierwsze lądowisko w Lugano powstało w 1900 r. na terenie zwanym Campo Marzio. Z czasem, wraz ze wzrostem masy i prędkości samolotów oraz wymogów co do długości pasów startowych, lądowisko to zostało uznane przez władze miejskie Lugano za zbyt niebezpieczne i wyłączone z użytkowania. Nowy pas startowy powstał na równinie wzdłuż rzeki Vedeggio, na zachód od miasta, na terenach gmin Agno, Muzzano i Bioggio. Nowy port lotniczy Lugano zainaugurował swą działalność 12 sierpnia 1938 r. i funkcjonuje do dziś.
Od 2017 lotnisko zaczęło upadać z powodu bankructwa słoweńskiej linii lotniczej Adria Airways oraz jej regionalnej linii lotniczej Adria Airways Switzerland obsługiwanej przez Darwin Airline z bazą w Lugano.
Z powodu niemal całkowitego ustania lotów do Lugano-Agno w czasie epidemii koronawirusa, 24 kwietnia 2020 r. lotnisko zostało postawione w stan likwidacji. 72 pracowników straci pracę w maju 2020, jednak nie będzie to bankructwo i lotnisko będzie obsługiwać niewielką liczbę lotów, oferując 13-14 miejsc pracy na pełny etat, pod tymczasowym zarządem miasta. Zarząd lotniska odrzucił opcję pożyczki argumentując, że lotnisko nie będzie w stanie jej spłacić, pomimo wzrostu obrotów o 40% w pierwszym kwartale 2020 r. Negocjacje z czarterową linią lotniczą Lions Air w sprawie lotów z Lugano do Genewy zostały przełożone na nieokreślony termin.

</doc>
<doc id="957792" url="https://pl.wikipedia.org/wiki?curid=957792" title="US Creteil">
US Creteil



</doc>
<doc id="957805" url="https://pl.wikipedia.org/wiki?curid=957805" title="Sim City (gra)">
Sim City (gra)



</doc>
<doc id="957806" url="https://pl.wikipedia.org/wiki?curid=957806" title="Sim City 2000">
Sim City 2000



</doc>
<doc id="957808" url="https://pl.wikipedia.org/wiki?curid=957808" title="Führerhauptquartier Werwolf">
Führerhauptquartier Werwolf

Werwolf (pol. wilkołak) – w latach 1942–1943 kwatera główna Hitlera (niem. "Führerhauptquartier – FHQ") w czasie wojny ze Związkiem Radzieckim. Po wojnie znalazła się w obwodzie winnickim (ukr. "Вінницька область") Ukrainy, ok. 10 km na północ od Winnicy, w okolicy Stryżawki, pomiędzy Bondariami a Mychajliwką, na wschód od szosy do Żytomierza.
W nazwie (kryptonimie) kwatery znajdowało się często słowo wilk (niem. "Wolf"), od pseudonimu partyjnego Hitlera – "Pan Wilk" (niem. "Herr Wolf"). W tym wypadku Hitler wykorzystał grę słów "wolf" (wilk) oraz "wehr" (zbrojny).
Budowę oznaczoną kryptonimem "Anlage Eichenhein" (pol. "Obiekt Dębowy Gaj") rozpoczęto w listopadzie 1941 siłami Organizacji Todt i miejscowej ludności (w późniejszym etapie rozbudowy wykorzystywano wyłącznie Organizację Todt). Kwaterę ulokowano w równym, sosnowym pasie leśnym o średnicy pni rzędu 20–30 cm. Zbudowano ponad 20 baraków z drewnianych bali z dwuspadowymi dachami (w tym m.in. mieszkania generalicji, herbaciarnię, kino, łaźnię, saunę, zakład fryzjerski). Mieszkanie i biuro Hitlera z nieodłączną salą kominkową używaną do tzw. narad sytuacyjnych przypominało skromny drewniany domek. Powstał także jeden schron przeciwlotniczy klasy „B” (dwa pozostałe obiekty betonowe wybudowano w kwaterze "Hegewald"). Łącznie wybudowano ok. 80 różnorakich obiektów. Budynki i drogi zostały zamaskowane siatkami, a miejsca po wyciętych drzewach uzupełniono nowymi nasadzeniami. Wśród budowli był także basen przeciwpożarowo-kąpielowy z którego jednak nikt nie korzystał z uwagi na zbyt często wymienianą, czerpaną ze studni głębinowej, a zatem zimną wodę.
Ze względu na stosowaną unifikację budowy i wyposażenia wnętrz, nawet wytrawni znawcy mają problemy z rozpoznaniem które ze zdjęć zrobiono w kwaterze Wolfsschanze, a które w Werwolf (w wielu poważnych wydawnictwach, a nawet w Archiwum Fotograficznym Hoffmanna (niem. "Fotoarchiv Hoffmann") mogą zdarzać się błędy w opisach lub podany opis zawiera alternatywę).
Ochronę zewnętrzną kwatery stanowiły zasieki, ogrodzenie z siatki i szereg wykopanych w ziemi posterunków wartowniczych połączonych pomiędzy sobą siecią podziemnych korytarzy co istotnie wyróżniało Werwolf spośród innych FHQ. Na otaczających las dębach umieszczono także platformy obserwacyjne (ambony).
Z chwilą zamieszkania w niej Hitlera, kryptonim kwatery przemianowano na Werwolf. Podobnie jak w Wilczym Szańcu, samą kwaterę główną otaczały kwatery:
Trzy ostatnie z wymienionych ulokowano pod kryptonimem "Hegewald" w jednym miejscu, u wylotu z Żytomierza w kierunku Winnicy.
Adolf Hitler przebywał w FHQ Werwolf trzykrotnie:
Przed opuszczeniem Niemcy zniszczyli naziemne obiekty, nie mniej przez następnych 40 lat Armia Czerwona systematycznie równała wszystko z ziemią, a w podziemnych korytarzach detonowano niewypały. Jedyne widoczne do dziś ślady to basen, fragmenty rozstrzelonego na dużej powierzchni bunkra i zejścia do podziemnych tuneli. Od 2000 roku trwała na Ukrainie dyskusja jak wykorzystać te resztki turystycznie. A w 2013 roku tam została stworzona ścieżka turystyczna.

</doc>
<doc id="957810" url="https://pl.wikipedia.org/wiki?curid=957810" title="Ojo">
Ojo



</doc>
<doc id="957812" url="https://pl.wikipedia.org/wiki?curid=957812" title="Stadion im. 22 lipca">
Stadion im. 22 lipca



</doc>
<doc id="957815" url="https://pl.wikipedia.org/wiki?curid=957815" title="SimCity 2000">
SimCity 2000

SimCity 2000 – komputerowa gra strategiczna z serii "SimCity" wydana pierwotnie na komputery Apple Macintosh i PC w 1993 roku, a w późniejszym okresie na Amigę i różne konsole. Gra była wielokrotnie odświeżana i wydawana przez nowego właściciela – firmę EA Games. W 1994 gra zdobyła nagrodę CODiE Award w kategorii Best Simulation Program.
Dodatkowe elementy.
Gra różni się od "SimCity" przede wszystkim udoskonaloną grafiką z widokiem w rzucie izometrycznym. Zostały też rozbudowane mechanizmy zarządzania miastem. SimCity 2000 oferuje ponadto doradców, nowe katastrofy (pożary, powodzie, trzęsienia ziemi czy ataki UFO), pięć nowych scenariuszy, nowe opcje ekonomiczne oraz wiele nowych budynków między innymi takie jak szkoły, szpitale, biblioteki, uniwersytety, parki, ogrody zoologiczne, stadiony, muzea, więzienia, lotniska, porty morskie, metro, zajezdnie autobusowe.
Dodatkowo dzięki dodaniu sąsiednich miast polepszono symulację zachowań mieszkańców (możliwość migracji itp.).
Dodatki.
W 1994 roku firma Maxis wydała kilka dodatków do gry pod nazwą Scenarios: Great Disasters. Zawierały one scenariusze, których przegląd był dosyć bogaty: od katastroficznych, bazujących na prawdziwych wydarzeniach historii naszej planety, po fikcyjne (jak na przykład atak UFO na miasta przyszłości).
SimCity Urban Renewal Kit to z kolei zestaw narzędzi służący do modyfikowania obrazków wykorzystanych w grze. Dystrybuowany był z gotowymi modelami budowli, którymi można było zastąpić te istniejące w grze. Wiele pomysłów zainicjowanych w tym dodatku dało bazę do powstania budynków w "SimCity 3000".
Odbiór gry.
Gra została średnio przyjęta, aczkolwiek warto zaznaczyć, że wersja PC zebrała lepsze noty (GameSpot 7,2/10; GameRankings 72,00%) od wersji na konsole typu Game Boy Advance czy PlayStation, główną przyczyną tego faktu według recenzentów jest kiepski system poruszania się po menu w przypadku konsol.

</doc>
<doc id="957818" url="https://pl.wikipedia.org/wiki?curid=957818" title="Daphne">
Daphne



</doc>
<doc id="957824" url="https://pl.wikipedia.org/wiki?curid=957824" title="M.C. Hammer">
M.C. Hammer



</doc>
<doc id="957825" url="https://pl.wikipedia.org/wiki?curid=957825" title="Seicento">
Seicento

Seicento ( ’sześćset’, od "mille seicento" ’tysiąc sześćset’) – XVII wiek w dziejach kultury Włoch.

</doc>
<doc id="957827" url="https://pl.wikipedia.org/wiki?curid=957827" title="Mc Hammer">
Mc Hammer



</doc>
<doc id="957834" url="https://pl.wikipedia.org/wiki?curid=957834" title="Bukłak">
Bukłak

Bukłak (tat. "bokłak") – pojemnik wykonany ze skóry w formie zamykanego worka, przeznaczony do przewożenia płynów. 
Bukłaki były pierwotnie powszechnie wykorzystywane przez ludy stepowe. W formie niewielkiego pojemnika pełniły funkcję analogiczną do manierki, zapewniając zapas napoju dla podróżnego. Na większą skalę wykorzystywano je również w transporcie handlowym do przewożenia takich towarów jak np. wino czy mleko.
Dawniej nazwę "bukłak" stosowano również jako określenie zwykłego naczynia z przykrywką służącego do przechowywania lub przewożenia płynów.

</doc>
<doc id="957837" url="https://pl.wikipedia.org/wiki?curid=957837" title="Rezonator z AFP">
Rezonator z AFP

Rezonator z AFP – układ akustoelektroniczny z jednym (rezonator jednoportowy) bądź dwoma (rezonator dwuportowy) przetwornikami międzypalczastymi ulokowanymi wzdłuż toru propagacji akustycznej fali powierzchniowej (AFP), pomiędzy dwoma, na ogół symetrycznymi, strukturami odbijającymi AFP. Kształt charakterystyki częstotliwościowej rezonatora określony jest przez własności tych struktur. Ich rolę może pełnić dowolny periodyczny układ niejednorodności materiałowych lub geometrycznych powierzchni podłoża AFP. Najczęściej wykorzystuje się ulokowane poprzecznie do kierunku propagacji AFP szyki metalowych pasków lub rowków. Własności elektromechaniczne tego typu struktur można analizować m.in. metodą modów sprzężonych ("ang. coupled of modes - COM"). Rezonatory jednoportowe pracują zwykle w konfiguracji odbiciowej, zaś dwuportowe transmisyjnej.
Rezonatory z AFP mogą pracować na częstotliwościach od kilkudziesięciu MHz do nawet kilkunastu GHz i charakteryzują się dobrociami wewnętrznymi zwykle przekraczającymi 20000. 

</doc>
<doc id="957841" url="https://pl.wikipedia.org/wiki?curid=957841" title="Deterministyczny automat ze stosem">
Deterministyczny automat ze stosem

Deterministyczny automat ze stosem (DPDA, ang. "deterministic pushdown automaton") – automat ze stosem, którego funkcja przejść spełnia dodatkowy warunek:
Innymi słowy, deterministyczny automat ze stosem ma możliwość co najwyżej jednego przejścia z dowolnej konfiguracji formula_7 oraz jeżeli jest określone przejście dla pewnego stanu i symbolu na stosie pod wpływem słowa pustego formula_8 to wówczas jest ono jedynym możliwym przejściem dla tego układu w tym automacie.

</doc>
<doc id="957842" url="https://pl.wikipedia.org/wiki?curid=957842" title="W słońcu Kalifornii">
W słońcu Kalifornii

W słońcu Kalifornii (tytuł oryg. "Pacific Palisades") to amerykański, trzynastoodcinkowy serial telewizyjny obyczajowy nadawany oryginalnie przez telewizję Fox. Wyprodukowany został w 1997 roku w wytwórni Aarona Spellinga.
Fabuła.
Akcja serialu rozgrywa się w Pacific Palisades – eleganckim przedmieściu, na zachodzie Los Angeles. Mieszkający tu ludzie przyjaźnią się ze sobą, kochają lub nienawidzą ale prawdziwym sensem ich życia jest zrobienie kariery. Są atrakcyjni, bardzo zdolni i szaleńczo ambitni – za wszelką cenę pragną osiągnąć sukces.
Dla wielu z nich szczytem pragnień jest praca w firmie architektonicznej „Russo”, której właścicielem jest Robert Russo – mężczyzna całkowicie oddany pracy. Jego żona, Kate marzy o dziecku i nie domyśla się nawet, że jej ukochany, doskonały małżonek, ma namiętny romans ze swoją pracownicą, atrakcyjną i bardzo zdolną młodą projektantką, Jessiką Mitchell.
Lecz tak naprawdę, dla Roberta przede wszystkim liczy się jego firma i właśnie dlatego sprowadził z Michigan do Kalifornii swojego przyjaciela z dawnych lat, architekta Nicka Hadleya, który jest jednym z najlepszych profesjonalistów w branży. Nick wraz z żoną Joanną również zamieszkali w Pacific Palisades. Razem z nimi mieszka Rachel – nastoletnia siostra Joanny – osoba szalenie niezależna i zbuntowana. Ciężko przeżyła przeprowadzkę i początek nauki w nowej szkole.

</doc>
<doc id="957849" url="https://pl.wikipedia.org/wiki?curid=957849" title="George Eastman">
George Eastman

George Eastman (ur. 12 lipca 1854 w Waterville, zmarł śmiercią samobójczą 14 marca 1932 w Rochester) – amerykański przedsiębiorca współzałożyciel przedsiębiorstwa Eastman Kodak oraz Eastman Chemical. Propagator błony fotograficznej, dzięki której spopularyzował fotografię i która była podstawą do stworzenia kliszy filmowej w 1888 przez Louisa Le Prince’a. Nie był wynalazcą błony fotograficznej, jak powszechnie się twierdzi. Jej twórcą był pastor Hannibal Goodwin.
Dzieciństwo i młodość.
Naukę w szkole w Rochester przerwał przedwcześnie z powodu śmierci ojca. Musiał pomóc w utrzymaniu rodziny. Od 14. roku życia pracował jako goniec biurowy w towarzystwie ubezpieczeniowym, za co otrzymywał trzy dolary tygodniowo. Ponieważ nie wystarczało to do wyżywienia rodziny, uczestniczył jednocześnie w wieczorowych kursach szkoły handlowej, by otrzymać później lepiej płatną posadę w branży bankowej w Rochester Saving Bank.
Przedsiębiorstwo i marka handlowa Kodak.
W 1880 przeszedł do branży fotograficznej i skoncentrował się na rozwoju suchych klisz fotograficznych. W 1881 razem z Henrym Alvah Strongiem założył Eastman Dry Plate Company. W roku 1884 rozpoczęto produkcję papieru negatywowego (Stripping Film), a przedsiębiorstwo zmieniło nazwę na The Eastman Dry Plate and Film Company. W 1884 wspólnie z Williamem Walkerem opatentował film zwijany na bazie papieru (Stripping Film), a następnie odkupił ten wynalazek za 40 tys. dolarów.
W 1886 przedsiębiorstwo przedstawiło swój pierwszy aparat fotograficzny – skonstruowany przez Franklina M. Cossitta – "Eastman Detective Camera."
Latem 1888 pojawiły się na rynku aparaty marki Kodak, a w tym legendarny Kodak No.1, skonstruowany dla przedsiębiorstwa przez Franka A. Brownella. Marka handlowa Kodak została zarejestrowana 4 września 1888, a Eastman otrzymał patent na aparat fotograficzny na błonę zwojową.
Od roku 1889 przedsiębiorstwo nazywa się The Eastman Company. Film papierowy został zastąpiony wynalezionym przez Henry’ego M. Reichenbacha dla Eastmana filmem celuloidowym (tzw. "film amerykański") film celuloidowy został jednak wcześniej, bo w 1887 opatentowany przez Hannibala Goodwina. Ani więc film na bazie papieru, ani celuloidowy nie zostały wynalezione przez Eastmana. Produkt bazowy – celuloid – także nie jest wynalazkiem amerykańskim.
Bracia Hyatt kupili w 1868 brytyjski patent na "parkesinę", czyli pierwszy celuloid wynaleziony w 1856 przez prof. Aleksandra Parkesa z Birmingham.
Produkt masowy.
Decydującym wkładem Eastmana w rozwój fotografii było otwarcie na rynek masowy, poprzez umiejętną politykę handlową. Sprzedaż aparatów fotograficznych powiązana została z serwisem. Wedle zasady, która była jednocześnie handlowym sloganem: „You Press the Button, We Do the Rest” – „Naciskasz spust, a my robimy resztę”.
Standardowy model aparatu Kodaka z 1888 kosztował ok. 25 USD, czyli miesięczną pensję robotnika. Od roku 1900, model Browni-Kamera filmowa można było otrzymać za jednego dolara łącznie z filmem. Po naświetleniu materiału, klient mógł zwrócić aparat do sklepu, gdzie film był wywoływany, robione były odbitki i do aparatu ładowano nowy film.
Nazwa marki handlowej Kodak została również wymyślona przez Eastmana. W założeniach miała to być nazwa wpadająca w ucho i w żadnym razie nie przypominająca brzmieniem nazw europejskich. Jej inspiracją miał być dźwięk spustu migawki w pierwszych konstrukcjach.
Eastman jako reformator socjalny.
George Eastman dał się również poznać jako przedsiębiorca pełen pomysłów socjalnych oraz mecenas nauki i kultury. W swojej firmie wprowadził dobrowolnie jako pierwszy zabezpieczenia rentowe, rentę starczą oraz rentę z tytułu niezdolności do pracy. Wprowadził ubezpieczenia na życie, oraz dywidendy dla swoich pracowników.
Mecenas kultury i nauki.
Jako mecenas założył Szkołę Muzyczną Eastmana (Eastman School of Music) Największą sumę – 20 milionów dolarów – ofiarował MIT. Pokaźne sumy przekazał też na uniwersytet w Rochester, kliniki, fundacje poparcia obywateli afroamerykańskich. Zgromadził też jedną z największych prywatnych kolekcji malarstwa.
Kiedy w 1932 zapadł na nieuleczalne i bolesne zwężenie kanału kręgowego, wybrał śmierć z własnej ręki, pozostawiając list o treści: „My work is done, why wait?” – „Moja praca została wykonana, po co czekać?”
Kodak przyznawał od końca 1980 do połowy lat 90. Medal George Eastmana za szczególne zasługi dla fotografii.

</doc>
<doc id="957852" url="https://pl.wikipedia.org/wiki?curid=957852" title="Bulgaria Air">
Bulgaria Air

Bulgaria Air – bułgarska narodowa linia lotnicza z siedzibą w Sofii. Powstała na majątku państwowych linii lotniczych Balkan Bulgarian Airlines, działających w latach 1947–2002, po ich bankructwie. Obsługuje połączenia do 14 krajów, głównie Europy. Jej głównym portem przesiadkowym jest port lotniczy Sofia.
Agencja ratingowa Skytrax przyznała linii 3 gwiazdki.
Flota.
W listopadzie 2022 r. flota składała się z 11 maszyn o średnim wieku 10,5 roku.
Miasta docelowe.
Stan na listopad 2022 roku:

</doc>
<doc id="957853" url="https://pl.wikipedia.org/wiki?curid=957853" title="SFR Jugosławii">
SFR Jugosławii



</doc>
<doc id="957858" url="https://pl.wikipedia.org/wiki?curid=957858" title="Birt Acres">
Birt Acres

Birt Acres (ur. 23 lipca 1854 w Richmond, zm. 1918) – brytyjski fotograf i pionier filmowy, reżyser i wynalazca. Twórca pierwszej w pełni działającej brytyjskiej kamery – Kineopticonu.
Urodził się w Richmond w Wirginii, do Wielkiej Brytanii przeprowadził się w latach 80. XX wieku. Od 1892 r. kierował Eliott and Sons Ltd. – firmą produkującą klisze fotograficzne. W 1895 r. wynalazł własną kamerę filmową i wspólnie z Robertem W. Paulem nakręcił pierwsze brytyjskie filmy. W czerwcu 1895 r. wyjechał do Niemiec, gdzie kręcił filmy dla Ludwiga Stollwercka.
W styczniu 1896 r. zorganizował pokaz filmowy w Lyonsdown Amateur Photographic Association w Barnet; był to prawdopodobnie pierwszy pokaz filmowy w Wielkiej Brytanii. Do wyświetlania filmów służył mu wynaleziony przez niego samego projektor. 21 lipca 1896 r. w Marlborough House zaprezentował swoje filmy Księciu i Księżnej Walli i ich gościom, inaugurując w ten sposób pierwszy pokaz Royal Command Film Performance (znany obecnie jako Royal Command Film Performance). Podczas pokazu Acres zaprezentował m.in. nakręcony wcześniej film przedstawiający Księcia Walii (późniejszy król Edward VII).
W 1896 r. założył w Hadley firmę Northern Photographic Works.
W 1898 r. wprowadził na rynek pierwszą kamerę zaprojektowaną specjalnie do użytku domowego – Birtac połączoną z projektorem kamerę 17,5 mm. W kolejnych latach poświęcił się pracy w laboratorium filmowym i w firmie wytwarzającej sprzęt fotograficzny. Zmarł w 1918 r..
Filmy.
Acres jest autorem ok. 30 filmów. Kręcił aktualności (np. derby, regaty), reportaże (np. otwarcie Kanału Kilońskiego czy przegląd wojsk dokonany przez Wilhelma II) oraz krótkie filmy fabularne (np. "Arrest of the Pickpoket"). W 1896 r. nakręcił przyszłego króla Edwarda VII, który stał się tym samym pierwszym brytyjskim władcą uwiecznionym na filmie.

</doc>
<doc id="957861" url="https://pl.wikipedia.org/wiki?curid=957861" title="Boża Pomoc">
Boża Pomoc

Boża Pomoc – osada w Polsce położona w województwie wielkopolskim, w powiecie leszczyńskim, w gminie Lipno.
W latach 1975–1998 miejscowość administracyjnie należała do województwa leszczyńskiego.

</doc>
<doc id="957862" url="https://pl.wikipedia.org/wiki?curid=957862" title="Wilkowo-Gaj">
Wilkowo-Gaj

Wilkowo-Gaj – osada leśna śródleśna w Polsce położona w województwie wielkopolskim, w powiecie leszczyńskim, w gminie Lipno.
W latach 1975–1998 miejscowość administracyjnie należała do województwa leszczyńskiego.

</doc>
<doc id="957863" url="https://pl.wikipedia.org/wiki?curid=957863" title="Janopol (Żakowo)">
Janopol (Żakowo)

Janopol – przysiółek wsi Żakowo w Polsce, położony w województwie wielkopolskim, w powiecie leszczyńskim, w gminie Lipno.
W latach 1975–1998 przysiółek administracyjnie należał do województwa leszczyńskiego.

</doc>
<doc id="957864" url="https://pl.wikipedia.org/wiki?curid=957864" title="Paysandu Sport Club">
Paysandu Sport Club



</doc>
<doc id="957871" url="https://pl.wikipedia.org/wiki?curid=957871" title="Hipokrates z Kos">
Hipokrates z Kos



</doc>
<doc id="957873" url="https://pl.wikipedia.org/wiki?curid=957873" title="15 Pułk Piechoty „Wilków”">
15 Pułk Piechoty „Wilków”

15 Pułk Piechoty „Wilków” (15 pp) – oddział piechoty Wojska Polskiego w II Rzeczypospolitej.
Pułk sformowany został w 1919 jako pułk piechoty Ziemi Bocheńskiej. Walczył w wojnie polsko-ukraińskiej i polsko-bolszewickiej. Szczególnie wsławił się w boju pod Stepankowicami. 
3 lipca 1920 dowódca pułku swoim rozkazem nadał pułkowi przydomek „Wilków”.
W okresie międzywojennym Pułk stacjonował w Dęblinie i wchodził w skład 28 Dywizji Piechoty. W kampanii wrześniowej walczył w składzie macierzystej dywizji w pasie obrony Armii „Łódź”, a potem w obronie Modlina.
Formowanie i zmiany organizacyjne.
W grudniu 1918, w Bochni, z inicjatywy por. Ludwika Piątkowskiego, popartej czynnie przez majora Józefa Wolfa, rozpoczęto formowanie pułku piechoty Ziemi Bocheńskiej. 1 stycznia 1919 dowództwo pułku objął podpułkownik Wilhelm Fryś, który wydał pierwszy rozkaz pułkowy. W styczniu 1919 oddział został przemianowany na 16 pułk piechoty, a następnie 15 pułk piechoty.
Z ochotników z powiatów: bocheńskiego, grybowskiego i gorlickiego został sformowany I batalion w składzie trzech kompanii strzeleckich i oddziału karabinów maszynowych o ogólnym stanie szesnastu oficerów i chorążych oraz 436 szeregowych. Ponadto zostały utworzone zawiązki dwóch batalionów pod dowództwem podporucznika Władysława Leona Uldanowicza i podporucznika Władysława Kucharskiego
Latem zorganizowano pozostałe, przewidziane etatem, pododdziały pułku: II batalion, III batalion, batalion zapasowy, kompanię szturmową, kompanię techniczną i pluton telefoniczny. W drugiej połowie sierpnia 1919 wymienione wyżej pododdziały zostały skierowane na front, z wyjątkiem batalionu zapasowego, który pod dowództwem kapitana Włodzimierza Rachmistruka 20 sierpnia przybył do Ostrowi Mazowieckiej.
25 stycznia w Ogoliczach zebrały się wszystkie bataliony i oddziały sztabowe pułku. Rozformowano kompanię szturmowa, a w jej miejsce utworzono 4 kompanię karabinów maszynowych. 
W grudniu 1919 batalion zapasowy pułku stacjonował w Ostrowie Łomżyńskim.
Po Bitwie Warszawskiej wcielono do pułku batalion alarmowy 13 pułku piechoty i utworzono batalion sztabowy
Pułk w walce o granice.
Pułk w wojnie polsko-ukraińskiej.
13 marca 1919 na front wojny polsko-ukraińskiej wyruszył nowo sformowany I batalion mjr. Józefa Wolfa. Liczył wówczas 16 oficerów i 436 szeregowców. W składzie grupy gen. Franciszka Aleksandrowicza pomaszerował na odsiecz Lwowa. 16 marca z Sądowej Wiszni uderzył na obsadzone przez Ukraińców wzgórze „Blich”. Opanował je i zajął Dołhomościska. Był to chrzest bojowy pododdziałów 15 pułku piechoty.
Następnego dnia batalion odpierał kontrataki Ukraińców.
24 marca, współdziałając z grupą ppłk. Beckera, nacierał z powodzeniem na Czołhynie i Przyłbice. 
1 kwietnia bronił rubieży Bereźniaki–stacja kolejowa Wiszenka. Ze stanowisk obronnych przeprowadzał też wypady przed przedni skraj obrony.
Po zluzowaniu przeszedł do Rodatycz i zorganizował pozycję obronną pod Dołhomościskami. 
15 maja ruszyła ofensywa wojsk polskich w kierunku Zbrucza. 2. i 3. kompania strzelecka zajęły wioski Milatyn i Milczyce. W następnych dniach batalion opanował Rozdziałowice, Dublany, Łąkę, następnie przez Drohobycz, Borysław, Mrażnicę, Schodnicę dotarł do Synowódzka Niżnego i Wyżnego, skąd działał w kierunku na Tuchlę i Ławoczne.
Działania w wojnie polsko-bolszewickiej.
6 czerwca I batalion podporządkowany został dowódcy grupy operacyjnej „Bug" generała Henryka Minkiewicza. Zluzował 31 pułk piechoty i zajął stanowiska pod Suchodołami, a kilka dni później, już w składzie Grupy płk. Stanisława Pallego luzował stanowiska I/23 pułku piechoty w okolicach Buczyny.
Tam prowadził służbę patrolową.
28 czerwca przeszedł do natarcia i opanował Ożydów. Atakując dalej, we współdziałaniu z oddziałami Grupy mjr. Władysława Bończy-Uzdowskiego i z 2 pułkiem strzelców podhalańskich zdobył Olesko i Podhorce. W Brodach uzupełniony został kompanią marszową. 8 lipca zajął pozycje na wschód od Klekotowa.
11 lipca I batalion został zluzowany przez 2 pułk ułanów i odjechał do Kowla, a dalej marszem pieszym przeszedł do Czartoryska. Tu walczył w obronie Kopyla, Kołków i Maniewicz.
26 lipca wszedł w skład Grupy płk. Stanisława Słupskiego i prowadził działania w rejonie Ośnicy. 
Potem, w Grupie płk. Stanisława Sochaczewskiego, działał w obszarze Dąbrowicy. 
W drugiej połowie sierpnia nowo sformowany II batalion pułku przewieziony został w strefę przyfrontową, rozlokował się w Sarnach i stanowił odwód 4 Dywizji Piechoty. W tym czasie I batalion otrzymał uzupełnienia, które pozwoliły mu zorganizować 4 kompanię strzelecką.
W tym samym czasie III batalion, kompania techniczna i szturmowa oraz dowództwo pułku stało w Brześciu w odwodzie Naczelnego Dowództwa Wojska Polskiego. Pod koniec września pułk bez dwóch batalionów wszedł w skład 9 Dywizji Piechoty, a w grudniu walczył w rejonie Iwaszkiewicz. 
25 stycznia 1920 stacjonował w Ogoliczach. Tu zebrały się wszystkie bataliony i oddziały sztabowe pułku. W tym czasie dowódcą pułku był mjr Józef Wolf.
2 lutego II batalion kpt. Antoniego Brodzikiewicza zluzował 32 pułk piechoty i zajął pozycje nad Ptyczą na odcinku Iwaszkiewicze-Kopytkowicze. 
12 lutego III batalion dowódca kpt. Roberta Zawadzkiego luzował 22 pułk piechoty na pozycji Stodolicze–Hrebień. Tu w walce wsławiła się 10 kompania por. Filipa Smiłowskiego.
W jej składzie walczyło 75 żołnierzy uzbrojonych między innymi w 4 ciężkie karabiny maszynowe. Polski wywiad doniósł, że Sowieci w najbliższym czasie planują uderzyć na Stodolicze i Hrebeń.
Dowódca 9 Dywizji Piechoty płk Władysław Sikorski nakazał przygotowanie działań uprzedzających i przeprowadzenie wypadu na tyły przeciwnika. Grupa wypadowa w składzie batalion 22 pułku piechoty i dwie kompanie 15 pułku piechoty wyruszyła nocą z 16 na 17 lutego z zadaniem zorganizowania pod Hrebeniem zasadzki na maszerujące na Stodolicze oddziały sowieckie.
Tej samej nocy dowództwo sowieckiej 47 Dywizji Strzelców skierowało na tę miejscowość 422 pułk strzelców, wzmocniony baterią artylerii. Sowiecki pułk poszedł inną drogą niż oczekiwali Polacy i uniknął przygotowanej zasadzki; dwie godziny po wymarszu polskiej grupy wypadowej pojawił się pod Stodoliczami i uderzył na osamotnioną polską kompanię. 
Obroną Stodolicz kierował osobiście dowódca III/15 pp kpt. Robert Zawadzki. Atak nastąpił około 22.00. Przeciwnik dotarł na odległość stu metrów do polskich okopów i ruszył do szturmu „na bagnety”. Dopiero wówczas zaczęły strzelać cztery ciężkie karabiny maszynowe 10 kompanii, ustawione na skrzydłach obrony. W ich ogniu kilkakrotnie załamały się próby szturmu. Krytyczny moment boju nastąpił w chwili, kiedy oddział czerwonoarmistów wyszedł na tyły obrony i zaatakował stanowiska polskiej broni maszynowej. Obsługi, nie opuszczając stanowisk, obróciły ckm-y w stronę nieprzyjaciela, zasypały go ogniem i zmusiły do odwrotu. Po czterech godzinach walki napór przeciwnika osłabł. Wówczas kpt. Zawadzki wydał rozkaz do kontrataku. Dzięki dobrze ufortyfikowanej obronie Sowieci nie potrafili wykorzystać olbrzymiej przewagi liczebnej jaką posiadali w chwili rozpoczęcia ataku. Słabo wyszkoleni i źle dowodzeni czerwonoarmiści ponieśli wysokie straty i nie zdołali przełamać polskiej obrony. 
O świcie 17 lutego sowiecki pułk wycofał się, ponownie omijając polski oddział wypadowy czekający w zasadzce pod Hrebeniem.
20 lutego, będąca w składzie grupy mjr. Feliksa Jaworskiego, 11 kompania przyczyniła się do rozbicia sowieckiego 423 pułku piechoty i zdobycia jego sztandaru.
W tym samym dniu I/15 pp, współdziałając z batalionem 34 pp i szwadronem jazdy tatarskiej, opanował Skryhałów. 
Na początku marca pułk nacierał na Mozyrz–Kalenkowicze. I i II batalion działał w składzie 2 Brygady Jazdy, a III batalion w składzie XVIII Brygady Piechoty.
W następnych dniach pułk bronił linii kolejowej Szaciłki–Kalenkowicze od ujścia Żerdzianki do Berezyny do miejscowości Sałatucha i Domanowicze.
14 marca kontratakowali bolszewicy. 16 i 17 marca I batalion, oraz 5 i 6. kompania walczyły o Słobodę Jakimowską. Po zaciętych walkach obroniono pozycje i zepchnięto nieprzyjaciela do Berezyny.
W tym samym czasie III batalion bronił się w wioskach Szwed i Borowiki.
W kwietniu batalion na rozkaz dowódcy 2 Brygady Jazdy wycofał się w rejon Chomicz i Wiązownicy.
25 kwietnia ruszyła polska ofensywa na Kijów.
9 Dywizja Piechoty wykonywała uderzenie pomocnicze. Miała opanować linię Dniepru i Berezyny do Szaciłek.
3 maja 15 pułk piechoty został zluzowany, a część jego pododdziałów weszła w skład XVIII Brygady Piechoty. W jej składzie z powodzeniem walczyły o Mikulicze, Szkuryły, Horodyszcze, Brahin, Petrych. 12 maja Brygada uderzyła na Łojów i 14 maja zdobyła go wychodząc na linię Dniepru. 
Tu 15 pp podporządkowany został dowódcy XVII Brygady Piechoty i przeszedł do obrony. Jego I batalion bronił Łojowa, II batalion odcinek na północ od miejscowości, a III batalion ześrodkował się u ujścia Prypeci i przeszedł w podporządkowanie dowódcy 2 Brygady Jazdy. 11 i 12 kompania pozostawała w dyspozycji dowódcy Flotylli Pińskiej. 
Na początku czerwca II batalion por. Bolesława Mirgałowskiego powstrzymywał uderzenia bolszewickie na miasto. On także organizował także wypady za Dniepr. 15 czerwca wzmocniony pluton pod dowództwem por. Piotra Łaszkiewicza uderzył na Radul, rozbijając stacjonujący tam oddział kawalerii wroga.
5 czerwca 1 Armia Konna Siemiona Budionnego przerwała front wołyński.
Rozpoczął się odwrót wojsk polskich. 21 i 22 czerwca II batalion walczył w rejonie Zahala. Prowadząc działania opóźniające, poniósł duże straty pod Ogrodnikami. Później walczył w Prudku, a 25 czerwca wycofał się do Hulewicz. Tam też dotarł I batalion wcześniej walczący pod Antucewiczami Wielkimi z sowieckim 4 pułkiem kawalerii.
W kolejnych dniach pułk bronił rejonu Łubnie–Szarejki, a 30 czerwca przeszedł do odwodu w rejonie Żytkowicz. Na początku lipca jego kompania techniczna wzmocniła obsadę między Kopatkiewiczami a ujściem Młynka.
4 lipca do ofensywy przeszedł Front Zachodni Michaiła Tuchaczewskiego. 
Oddziały polskie cofały się w głąb kraju. 9 lipca pułk przetransportowany został do Pińska, a cztery dni później zorganizował obronę nad Styrem na odcinku od Prywitówki do Myszkowic. W kolejnych walkach wycofał się nad Młynek, później zamykał drogę Kobryń-Kowel, a na początku sierpnia walczył we Włodawie.
6 sierpnia Naczelny Wódz, marszałek Józef Piłsudski podjął decyzję o przeprowadzeniu zwrotu zaczepnego znad Wieprza i stoczenia walnej bitwy na przedpolach Warszawy. W tym celu rozpoczęto koncentrację jednostek, które miały wejść w skład grupy uderzeniowej, a także przegrupowywano oddziały mające bronić samej Warszawy i osłaniać tę obronę od północy. 5 Armia gen. Władysława Sikorskiego miała osłonić lewe skrzydło 1 Armii gen. Franciszka Latinika walczącej na przedpolach Warszawy do czasu, aż wojska uderzające znad Wieprza nie wejdą na tyły nieprzyjaciela
W ramach przegrupowania wojsk polskich i przygotowań do bitwy pod Warszawą, 11 sierpnia Pułk został zawagonowany i przewieziony do Modlina. 
Tu, w składzie 9 Dywizji Piechoty, stanowił odwód 5 Armii gen. Władysława Sikorskiego
Już 16 sierpnia wyruszył na linię frontu i zluzował w Nasielsku 22 pułk piechoty. Z pozycji obronnych uderzył na Poniaty Wielkie i Poniaty Kęczki, a 17 sierpnia wyzwolił Pułtusk. 18 sierpnia dwie kompanie III batalionu wspierane III/16 pal opanowały Białowieżę i Olszak. Do 29 sierpnia pułk oczyszczał z nieprzyjaciela teren północnego Mazowsza.
Na początku września pułk przerzucony został transportem kolejowym do Chełma. Tam wszedł w skład 3 Armii gen. Władysława Sikorskiego. Wzmocniony I i II dywizjonem 9 pułku artylerii polowej, zgrupował się w Putnowicach i Komanowie, a następnie przeszedł do Raciborowic i dalej maszerował na Stepankowice i Kopyłów. 
Będące w odwrocie oddziały kawalerii Budionnego broniły wzgórz w okolicach Kułakowic. 5 września uderzyły na nie z powodzeniem cztery kompanie polskiej piechoty z II i III/15 pp. Kawaleria sowiecka kontratakowała ze wzgórza Moniatycz bez powodzenia.
Po odparciu kontrataków, 15 pułk piechoty nacierał dalej i opanował Stepankowice, Ubrodowice i Moniatycze. Tu został zatrzymany. Późnym popołudniem bolszewicy odbili Janki, a tym samym zostało odsłonięte prawe skrzydło pułku. Dokonując głębokiego obejścia, nieprzyjaciel uderzył na tyły i dowództwo pułku stacjonujące w Stepankowicach.
Otoczone trzy kompanie 15 pp stawiały zacięty opór. Straty po obu stronach były znaczne.
Po bitwie pułk został uzupełniony kompanią alarmową z 29 pułku Strzelców Kaniowskich.
6 września 15 pp atakował powtórnie. Zajął Kopyłów, Kobło oraz Hrebenne i po kilku dniach wyszedł na linię Bugu. 
W drugiej dekadzie pułk wziął udział w ofensywie 3 Armii na Wołyniu. 19 września zajął Dubno, następnego dnia wyruszył przez Łuck do Kowla.
Później przewieziony został koleją do Jędrzejówki, a następnie obsadził na linię graniczną w rejonie Juraciszki–Traby.
Bilans walk.
W działaniach wojennych 15 pułk piechoty zdobył 5 dział, około 100 karabinów maszynowych, parę tysięcy karabinów powtarzalnych, przeszło 1500 jeńców, około 100 koni, kilka parowozów i dziesiątki wagonów kolejowych, znaczną liczbę wozów taborowych i wózków pod karabiny maszynowe, liczne magazyny żywności, mundurów i sprzętu, dziesiątki aparatów telegraficznych, setki aparatów telefonicznych wraz ze znaczną ilością przewodu telefonicznego oraz jedną chorągiew pułku sowieckiego.
Straty w zmarłych z powodu chorób, nabytych w czasie działań pułku na froncie to 153 szeregowych.
Kawalerowie Virtuti Militari.
Ponadto Krzyżem Walecznych odznaczonych zostało 480 żołnierzy, a w liczbie tej: 62 oficerów, 3 chorążych, 3 podchorążych i 284 szeregowych. Powyższe liczby obejmują:
Pułk w okresie pokoju.
Dowody cnót żołnierskich, złożone przez 15 pp. w dwuletniej wojnie z wrogami Polski, spotkały się z wysokim uznaniem Naczelnego Wodza, Marszałka Polski Józefa Piłsudskiego, który 4 grudnia 1920 r. o godz. 14 na polach Łazdun koło Lidy własnoręcznie dokonał uroczystego aktu dekoracji chorągwi i trąbek artyleryjskich pułków 9 DP najwyższym odznaczeniem wojskowym, „Virtuti Militari” V klasy. 15 pp. nie posiadał wówczas własnej chorągwi. Jej brak zastąpiono wypożyczoną z Warszawy, na której zawisł Krzyż Orderu „Virtuti Militari” nr 2915.
19 sierpnia 1921 roku do Dęblina przybył batalion zapasowy 15 pp.
Po dwuletnich trudach wojennych i prawie jednorocznym postoju na pograniczu sowieckim nadeszła chwila, w której 15 pp, z powodu zmian wprowadzanych w organizacji wojska przeszedł z 9 Dywizji Piechoty do warszawskiej 28 Dywizji Piechoty. W dniach od 19 do 21 sierpnia 1921 pułk przybył na stały postój do Dęblina, na terenie Okręgu Korpusu Nr I.
W maju 1925 Wojskowy Sąd Okręgowy Nr I w Warszawie pod przewodnictwem podpułkownika Korpusu Sądowego Stanisława Orskiego skazał pięciu oficerów 15 pp oskarżonych o stosowanie niedozwolonych kar względem podwładnych żołnierzy, a mianowicie stójki pod ciężkim karabinem maszynowym, które powodowały dość liczne omdlenia oraz systematyczne bicie po twarzy: kapitana Ludwika Karola Piątkowskiego na karę jednego roku twierdzy, kapitana Władysława II Więckowskiego na karę półtora roku więzienia i zwolnienie ze służby, kapitana Aleksandra Krawieckiego na karę sześciu tygodni i jednego dnia twierdzy, porucznika Stefana Przegrodę na karę jednego roku więzienia i zwolnienie ze służby oraz porucznika Mikołaja Buśkiewicza na karę sześciu tygodni i jednego dnia twierdzy; Najwyższy Sąd Wojskowy odrzucił zażalenie obrony i utrzymał w mocy wyrok sądu I instancji.
19 maja 1927 roku Minister Spraw Wojskowych marszałek Polski Józef Piłsudski ustalił i zatwierdził dzień 5 września, jako datę święta pułkowego. Pułk obchodził swoje święto w rocznicę boju stoczonego w 1920 roku pod Stepankowicami.
W pułku zorganizowano specjalną kompanię dla opóźnionych, która szkoliła rekrutów dla potrzeb całego DOK. Żołnierze ci wcześniej z różnych przyczyn opóźnili swoje stawiennictwo w macierzystej jednostce.
Na podstawie rozkazu wykonawczego Ministerstwa Spraw Wojskowych do Departamentu Piechoty o wprowadzeniu organizacji piechoty na stopie pokojowej PS 10-50 z 1930 roku, w Wojsku Polskim wprowadzono trzy typy pułków piechoty. 15 pułk piechoty zaliczony został do typu I pułków piechoty (tzw. „normalnych”). W każdym roku otrzymywał około 610 rekrutów. Stan osobowy pułku wynosił 56 oficerów oraz 1500 podoficerów i szeregowców. W okresie zimowym posiadał batalion starszego rocznika, batalion szkolny i skadrowany, w okresie letnim zaś batalion starszego rocznika i dwa bataliony poborowych. W pułku zorganizowano też specjalną kompanię dla opóźnionych, która szkoliła rekrutów dla potrzeb całego DOK. Żołnierze ci wcześniej z różnych przyczyn opóźnili swoje stawiennictwo w macierzystej jednostce.
15 pp w kampanii wrześniowej.
Mobilizacja.
15 pułk piechoty "Wilków" zmobilizowany został w ramach mobilizacji alarmowej w grupie "czarnej" w okresie 24-26 sierpnia 1939 w garnizonie Dęblin. Oprócz etatowych pododdziałów 15 pp zmobilizowano w oparciu o jego kadrę oficerską i podoficerską, rezerwistów oraz uzbrojenie i wyposażenie następujące pododdziały:
w mobilizacji alarmowej w grupie "brązowej" 
w mobilizacji alarmowej w grupie "czarnej"
w mobilizacji powszechnej w I rzucie 
w mobilizacji powszechnej w II rzucie
15 pp wraz z kolumnami taborowymi i kompanią sanitarną weszły w skład 28 Dywizji Piechoty. Batalion III/93 pułku piechoty i skkm i bt nr 14 weszły w skład 39 Dywizji Piechoty rez. W nocy 26/27 sierpnia pułk i oddziały dywizyjne transportami kolejowymi odjechały przez Siedlce, Małkinię, Warszawę, Koluszki i Łódź do Zduńskiej Woli. Dotarły tam nocą 28/29 sierpnia, następnie 15 pp przeszedł do Emanuelina w rejonie Wielunia. 29 i 30 sierpnia 15 pp wraz z przydzielonym dywizjonem II/28 pułku artylerii lekkiej zajął stanowiska obronne w pasie obrony 28 DP Świątkowice–Łagiewniki–Raczyn–Staw. Odcinek obrony obsadziły: I batalion wzgórze 190 od wsi Czarnożyły do przysiółka Zagródka, II batalion rejon wsi Łagiewniki frontem na zachód i południe, III batalion w lesie koło Emanuelina jako odwód. Pododdziały pułku przystąpiły do inżynieryjnej rozbudowy terenu, kopano rowy strzeleckie, budowano przeszkody terenowe z drutów kolczastych, zawały leśne.
Działania bojowe.
Bój graniczny nad Wartą
1 września 1939 roku samolot niemiecki w godzinach porannych ostrzelał żołnierzy 15 pp i wspomagającą ludność cywilną przy pracach inżynieryjnych, został on zestrzelony przez żołnierzy 15 pp. W godzinach popołudniowych pododdziały I rzutowe pułku weszły w kontakt z pancernymi czołówkami niemieckimi od strony Walichnów. Pierwsze walki z podchodzącymi oddziałami stoczył pluton zwiadowców konnych, II batalion z plutonem artylerii piechoty oraz osłaniająca skrzydło pułku kawaleria dywizyjna 28 DP. 2 września w godzinach popołudniowych wysunięte placówki II batalionu odparły atak niemieckiego szwadronu strzelców zmotoryzowanych z czołgami w rejonie Raczyna i Białej Rządowej. Nocą 2/3 września 15 pp stanowił straż tylną wycofującej się 28 DP na nową linię obronną nad rzekami: Wartą i Widawką. II batalion osłaniał zachodnie skrzydło dywizji maszerując przez Świątkowo, Chojny, Dąbrowa, Łuszczyszyn do Burzenina nad Wartą. I i III batalion wraz z II/28 pal podjął marsz przez Nietuszynę do Stolca. III batalion podczas zbiórki pod Emanueliną został ostrzelany przez dywersantów niemieckich i poniósł straty w zabitych i rozproszonych żołnierzach. W rejonie Stolca III batalion wraz z 6 baterią 28 pal przez kilka godzin utrzymywał przyczółek na rzeczce Oleśnica i stoczył walkę z niemieckim oddziałem pancerno-motorowym 1 Dywizji Lekkiej, atak został zatrzymany pod ostrzałem 6/28 pal, batalion poniósł jednak straty. Następnie III/15 pp wraz z przydzielonymi pododdziałami i kawalerią dywizyjną ponownie zwarł się z jednostką pancerno-motorową pod Szynkielowem, ogniem 6/28 pal i własnych armat ppanc zniszczył i uszkodził kilkanaście pojazdów pancernych, następnie poprzez Niechmirów omijając Rychłocice przeprawił się przez rzekę w rejonie Jarocic. I batalion maszerując na otwartym terenie ok. godz. 8 został zbombardowany, a następnie podczas przeprawy przez Wartę koło Rychłocic został zaatakowany przez niemiecki oddział pancerno-motorowy, poniósł straty w zabitych i rannych, ale część batalionu pomaszerowała na most pod Burzeninem, a częściowo rozproszyła się. Z uwagi na przedwczesne wysadzenie mostu w Rychłocicach przez minierów 36 pp pozostawiła na zachodnim brzegu Warty część taborów. W trakcie kierowania przeprawą przez Wartę 3 września został ciężko ranny płk dypl. Władysław Frączek.
Do końca 3 września przez Wartę przeprawiali się rozproszeni żołnierze 15 pp, częściowo dołączali do swoich pododdziałów. Dowództwo pułku objął 4 września czasowo dowódca II batalionu mjr W. Wieleżyński. Od 29 sierpnia z 15 pp była wydzielona do ochrony prac fortyfikacyjnych nad Wartą w Pstrokoniach w rejonie Strońska 4 kompania strzelecka, utrzymywała ona kluczowy punkt terenowy na południe od Strońska, w dniu 4 września dołączył do niej II batalion. Cały pułk zajął wtedy główną pozycję obronną za rzeką Widawką i Wartą od Pstrokoni, poprzez Kalinowa, Branka. 4 września pułk do południa wypoczywał i porządkował szeregi, stanowił II rzut dywizji. Ze względu na sforsowanie Warty 4/5 września, na odcinku prawego sąsiada 10 DP na osi Sieradz–Zduńska Wola, z pozycji osłanianej przez II/15 pp wyprowadzono nieudany kontratak 4 pułku piechoty Leg. Z uwagi na przełamanie głównej pozycji obronnej Armii "Łódź" na Warcie i Widawce i oskrzydlenie pozycji obronnej 28 DP, nocą 5/6 września "Wilki" wraz z macierzystą dywizją podjęły odwrót w kierunku miejscowości Ostrów. Dowództwo pułku objął mjr Józef Ratajczak dowódca I batalionu, a I batalionu kpt. Michał Mordwiłko. Dotychczasowe straty osobowe pułku, to 10% stanu. 
Walki o Pabianice 
Następnej nocy pułk dotarł do zachodnich przedmieść Pabianic i Karniszewic. 7 września od świtu zajął obronę zachodnich, północnych i południowych przedmieść Pabianic na prawym skrzydle w dwóch rzutach II batalion, na lewym skrzydle w dwóch rzutach I batalion z czatą w sile wzmocnionej kompanii I batalionu przed główną linią obrony pułku w Karolewie. III batalion w odwodzie w zabudowaniach Pabianic, ze wsparciem II/28 pal. Ok. godz. 8.30 niemieckie pododdziały pułku piechoty zmot. SS "Leibstandarte AH" i I batalion 23 pułku pancernego z marszu zaatakowały Pabianice, nacierające oddziały zostały zatrzymane ogniem 15 pp i armat dywizjonu II/28 pal, zniszczono 2 czołgi i kilka samochodów, kompania I batalionu z Karolewa po utracie armaty ppanc wycofała się z płonącej wsi. Ok. godz. 10.00 przy wsparciu artylerii niemieckiej 17 DP i dywizjonu II/46 pac, niemiecki batalion I/ppzmot. SS "LAH" ze wsparciem czołgów zaatakował odcinek II/15 pp i wdarł się w rejon stacji kolejowej i cmentarza miejskiego, użycie odwodowych kompanii II i I batalionu niejednokrotnie w walce wręcz zmusiło wroga do wycofania się z Pabianic. Obie strony poniosły wysokie straty osobowe i w sprzęcie. O godz. 14.00-15.00 strona niemiecka po raz trzeci wykonała natarcie piechoty z pułku SS i czołgów z batalionu I/23 pułku pancernego. Ze stratami atak ten został odparty, głównie przez II batalion i częściowo I batalion "Wilków", pozostało na przedpolu wielu zabitych i rannych esesmanów i kilka zniszczonych i uszkodzonych czołgów, jeden z nich jako sprawny zasilił szeregi 15 pp. III batalion w Pabianicach i wokół miasta zwalczał niemieckich dywersantów wspomagających atak wojsk niemieckich. Straty "Wilków" również były duże poległ dowódca 3 kompanii ckm por. S. Bartłomowicz. W dniu 7 września nieprzyjaciel nie ponawiał uderzeń na Pabianice, z uwagi na związanie atakujących oddziałów przez wyjście na ich tyły 72 pułku piechoty we wsi Chechło. 
Walki odwrotowe 
Z uwagi na dalsze oskrzydlenie stanowisk 28 DP o godz.21.00 15 pp w dwóch kolumnach rozpoczął odwrót w kierunku Ksawerowa, Widzewa, Rudy Pabianickiej dowództwo pułku, II i III batalion, pododdziały pułkowe i część II/28 pal, kolumnę zamykał zdobyczny pod Pabianicami czołg lekki, z załogą dwóch podoficerów pułku. Druga kolumna w składzie I batalion, kompania ppanc. z baterią 28 pal maszerowała na Dąbrowę, Laskowice i zachodni skraj Łodzi. W Ksawerowie, gdy zbliżyła się główna kolumna pułku zajmująca tam stanowiska jednostka niemiecka przepuściła pluton kolarzy, maszerujący jako straż przednia, następnie wysadziła przepust na 5 kilometrze szosy i z zasadzki otworzyła na maszerującą kolumnę zmasowany ogień karabinów maszynowych. Jako pierwszy dostał się pod ostrzał III batalion, zasadzka spowodowała panikę w szeregach utrudzonych całodziennym bojem żołnierzy. Część batalionów ich dowódcy rozwinęli po obu stronach szosy prowadząc walkę ogniową, co powodowało dalsze straty. Część żołnierzy została rozproszona, ok. 300 poległo, a część została ranna, wielu dostało się do niewoli. Poległ dowódca III batalionu mjr Karol Sadowski, rany odniósł por. Stanisław Piechowicz dowódca 5 kompanii strzeleckiej. W trakcie walki stracono większość koni w pułku jak i bateriach II/28 pal, na placu boju pozostało większość broni ciężkiej i sprzętu. Duża część III batalionu rozproszyła się. Resztki pułku dotarły do przedmieść Łodzi 8 września, gdzie z powodu braku paliwa porzucono i zniszczono zdobyczny czołg. Kolumna I batalionu dotarła do Łodzi, następnie podczas dalszego marszu dostała się w zasadkę ogniową jednostek niemieckiej 10 DP pod Strykowem, tam batalion uległ częściowemu rozproszeniu, stracił broń ciężką i tabor. 
Przedzieranie się do Warszawy i Modlina 
28 DP, a w jej składzie 15 pp zbierał się w Woli Makowskiej w okolicach Skierniewic. Ostatecznie z 15 pp powstał zbiorczy batalion piechoty, pluton artylerii piechoty i połowa kompanii ppanc. w sile ok. 500 żołnierzy (dołączali dalsi "rozbitkowie"). Po wypoczynku nocą 9/10 września rozpoczęto dalszy marsz częściowo pod ostrzałem artylerii niemieckiej w kierunku Puszczy Mariańskiej przez Skierniewice, Rudę za rzekę Rawkę. Po osiągnięciu puszczy odpoczywano, po czym nocą 10/11 września podjęto dalszy marsz przez Grabinę, Franciszkowo i Lubno i dotarto do lasów na zachód od Żyrardowa. 10 września 28 DP weszła w skład Grupy Operacyjnej gen. bryg. W. Thommée. Kolejnej nocy 11/12 września 28 DP podjęła marsz w kierunku Warszawy, pozostałości 15 pp maszerowały w straży tylnej dywizji. Podczas natarcia 36 pułku piechoty Legii Akademickiej na Pruszków, Parzniew i Helenów, batalion zbiorczy 15 pp osłaniał natarcie od strony Grodziska Mazowieckiego. Natarcie 36 pp LA zaległo, jednostki niemieckiej 31 DP przeszły do kontrataku, 36 pułk wycofał się do Brwinowa, batalion 15 pp odparł natarcie z Grodziska Maz. Pozostałość 28 DP opuściła Brwinów i okolice, podjęła marsz do Błonia i Puszczy Kampinoskiej. Kompania zbiorcza II batalionu mjr. Wieleżyńskiego (3 oficerów i kilkudziesięciu szeregowych) nie powiadomiona na czas o odwrocie przemknęła pomiędzy niemieckimi oddziałami i 15 września dostała się do Warszawy. Mjr Wieleżyński wraz ze swoimi żołnierzami wszedł w skład 336 pp, od 16 września jako dowódca III batalionu. 
W obronie Modlina 
Po dwóch dniach marszu, 14 września do Twierdzy Modlin dotarły resztki 28 DP, a wśród nich 150 żołnierzy 15 pp. 16 września do Modlina z Warszawy dowódca PD 8 Dywizji Piechoty płk dypl. L. Leveaux przyprowadził duży oddział zbiorczy żołnierzy pochodzących z Armii "Łódź", wśród nich znalazło się wielu z składu 15 pp. Spośród wszystkich obecnych żołnierzy 15 pp odtworzono I batalion 15 pp pod dowództwem mjr. Władysława Naprawy. Odtworzono też kompanię ppanc. w zmniejszonym składzie. I batalion został wysłany wraz z dowództwem pułku i komp. ppanc. do dyspozycji dowódcy odcinka "Pomiechówek". Po czym od 18 września przesunięty został na odcinek "Góra" w rejonie Okunina jako odwód 8 DP. Na tym odcinku od ostrzału artylerii niemieckiej stracił kilku poległych i rannych. Odtworzono też II batalion pułku z żołnierzy rozbitków różnych jednostek, stacjonujących w Modlinie. I batalion od nocy 21/22 września przegrupowany został jako odwód 30 Dywizji Piechoty w Kazuniu, 23 września przydzielony do 82 pułku piechoty obsadził dolinę Wisły między szosą Warszawa–Modlin, a rzeką. Na przydzielonym odcinku I/15 pp prowadził rozbudowę inżynieryjną wsparty pułkowymi armatami ppanc. Do kapitulacji Modlina prowadził walki patroli oraz ponosił straty od ostrzału niemieckiej artylerii. W dniu 29 września 15 pp złożył broń. 
Obsada I batalionu 15 pp w Modlinie 
Pododdziały zmobilizowane w garnizonie po wyjeździe 15 pp na front..
Pozostałościami 15 pp w Dęblinie dowodził mjr Tadeusz Sobolewski, sformował on ze zgłaszających się żołnierzy w mobilizacji powszechnej:
Obsada personalna we wrześniu 1939 roku.
Obsada personalna pułku we wrześniu 1939 roku
Kawalerowie Virtuti Militari.
Żołnierze pułku odznaczeni Orderem Wojennym Virtuti Militari za kampanię wrześniową 1939 roku
Krzyżem Złotym
Krzyżem Srebrnym
Krzyżem Walecznych po raz trzeci odznaczeni zostali: śp. kapelan Hładuniak (parafia Dęblin), kpt. Polkowski Franciszek, kpt. Mordwiłko Michał, por. Grzebieniowski Mieczysław, por Stępień Marian, por. Grodzicki Józef, ppor. Ciaś Wincenty, ppor.inż Morawski Ludwik, st.sierż Piotrowski Mikołaj, st.sierż. Decyka Jan, sierż Łysoniak, plut. Jabłoński Władysław, plut. Walczyk Jan, st.strz. Sienkiewicz Władysław, strz. Łatosiak Jan, strz. Winnicki Marian, strz. Łapczuk Teofil, strz. Margules Hersze, strz. Łaszczyński Witold.
Symbole pułkowe.
Przedstawiciele miasta Bochni na jednym z zebrań rady miejskiej postanowili ufundować 15 pułkowi piechoty chorągiew własnym kosztem. 21 lipca 1921 roku, kiedy pułk pozostawał na obszarze Mołodeczna, delegat miasta Bochni Pan Rachwał przywiózł chorągiew do miejsca postoju pułku. Poświęcenie oraz wręczenie jej pułkowi przed dowódcę 9 Dywizji Piechoty pułkownika Mieczysława Trojanowskiego odbyło się uroczyście 6 sierpnia 1921 roku w Chołżowie obok Mołodeczna.
W obliczu klęski 15 p.p. we wrześniu 1939 decyzją st. sierż. Bronisława Czecha (szef kancelarii pułku) sztandar został zakopany pod Brwinowie, później w okresie okupacji niemieckiej został odkopany przez żołnierzy 15 Pułku Piechoty „Wilków” Armii Krajowej, po czym przewieziony do Dęblina i ukryty naprzeciw wejścia do garnizonu przedwojennego pułku w klombie kwiatowym przed domem st. wachm. Ziółkowskiego, którego żona po wojnie przekazała sztandar, który trafił do Muzeum Wojska Polskiego w Warszawie (tam - zrekonstruowany - znajduje się obecnie). 2 lipca 1947 roku prezydent RP Bolesław Bierut, na wniosek Ministerstwa Obrony Narodowej, odznaczył Stefanię Wozińską Brązowym Krzyżem Zasługi "„za przechowanie w okresie okupacji sztandaru 15 p. piechoty”". 
28 czerwca 1932 roku minister spraw wojskowych marszałek Polski Józef Piłsudski zatwierdził wzór i regulamin odznaki pamiątkowej 15 pułku piechoty. Odznaka o wymiarach 41x41 mm ma kształt krzyża kawalerskiego. Pośrodku na okrągłej tarczy wpisany numer pułku „15”. Ramiona krzyża zakończone kulkami połączone są czterema łbami wilków. Odznaka jednoczęściowa, wykonana w srebrze, na rewersie próba srebra i imiennik grawera „WG” – Wiktor Gontarczyk z Warszawy.
3 lipca 1920 na odprawie oficerskiej w Ogoliczach dowódca pułku mjr Bolesław Zaleski nadał pułkowi nazwę „Wilków". Uczynił to "na pamiątkę zażartych walk, nieustępliwej postawy w obronie, brawury w natarciu, hartu ducha i wiary w ostateczne zwycięstwo oręża polskiego". Ogłaszając to w rozkazie dziennym, wezwał wszystkich "do dalszych chwalebnych czynów i do godnego bronienia tego miana wszędzie i zawsze w imię wzniosłego hasła pułku „Honor i Ojczyzna”".
„Wilki” – żołnierze 15 pułku piechoty.
Żołnierze 15 pułku piechoty – ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".

</doc>
<doc id="957877" url="https://pl.wikipedia.org/wiki?curid=957877" title="15 pp.">
15 pp.



</doc>
<doc id="957879" url="https://pl.wikipedia.org/wiki?curid=957879" title="Zabytki fryzyńskie">
Zabytki fryzyńskie

Zabytki fryzyńskie, Zabytki fryzyjskie, Fragmenty fryzyńskie lub Fragmenty fryzyjskie () – najstarszy zachowany tekst w języku słowiańskim, pochodzący z VIII wieku, którego X-wieczny odpis odkryto w 1803 roku w bawarskiej Fryzyndzie. Odpis ten, zapisany minuskułą karolińską w alfabecie łacińskim, przechowywany jest w monachijskiej Bayerische Staatsbibliothek.
Powstanie "Zabytków fryzyńskich" naukowcy wiążą z działalnością misjonarzy iroszkockich i frankijskich, którzy nawracali Słowian w Karyntii i Panonii od końca VII wieku. Trzy teksty, które wchodzą w skład "Fragmentów", został przetłumaczone przez anonimowego pisarza lub pisarzy z języka staro-wysoko-niemieckiego. Zawierają one dwa formularze spowiedzi powszechnej oraz zachętę ("adhortację") do pokuty.
"Zabytki fryzyńskie" powstały około sto lat przed działalnością literacką Cyryla i Metodego, czyli powstaniem głagolicy. Uważa się je za tekst o bardzo dużym znaczeniu, dlatego są częstym obiektem badań zarówno historyków, jak językoznawców i teoretyków literatury. W literaturze naukowej są one oznaczane siglum Fryz. lub Fris., a kolejne trzy teksty Fryz. I, Fryz. II oraz Fryz. III.
Tytuł.
Kodeks zawierający tekst "Fragmentów" został odnaleziony przez uczonych w roku 1803 w bibliotece we Fryzyndze, podczas sekularyzacji, a następnie przewieziony do Bayerische Staatsbibliothek w Monachium. W roku 1806 informację o odkrytym na kartach tego kodeksu tekście w języku słowiańskim opublikował niemiecki bibliotekarz i filolog . Nadał tekstowi łaciński tytuł "Monumenta Frisingensia".
Niemieccy uczeni stosowali w XIX-wiecznych opracowaniach tytuł "Freisinger Denkmälern". Jako pierwsi z uczonych słowiańskich badania kodeksu podjęli się historycy słoweńscy. W swoich pracach używali trzech przymiotników słoweńskich, utworzonych od niemieckiej nazwy miejscowości: "freisinški", "frisinški" i "brižinski". Dwa pierwsze zachowują rdzeń nazwy niemieckiej, trzeci natomiast, stosujący rdzeń słowiański nazwy miasta, został po raz pierwszy użyty przez w roku 1854.
Kierując się nazwą słoweńską, inni słowiańscy badacze tworzyli analogiczne tytuły. W języku chorwackim zabytek nazywa się "Brižinski spomenici", w języku bułgarskim "Брижински паметници". W języku polskim, w XIX wieku, badacze adaptowali zasady gramatyki słoweńskiej, zachowując jednocześnie spolszczoną nazwę miasta – ustalili brzmienie tytułu na "Zabytki fryzyjskie". Karty rękopisu nazywane były "Zabytkami, Pomnikami, Monumentami" ("spomeniki, spomenici, Monumenta, Denkmälern, паметници, pamiatký"). Niektóre nazwy nawiązywały do ręcznego ich napisania –" Rękopisy, Manuskrypty" ("manuscripts, manuscritos"). Natomiast inne akcentowały ich niewielką objętość, nazywając je "Fragmentami" ("уривки, фрагменты").
We współczesnych polskich pracach naukowych funkcjonują cztery warianty tytułu: "Zabytki fryzyńskie", "Zabytki fryzyjskie", "Fragmenty fryzyńskie" oraz "Fragmenty fryzyjskie". Niektórzy uczeni zapisują przymiotnik w nazwie wielką literą, np. "Zabytki Fryzyjskie".
Kodeks.
Liczący 169 kart pergaminowy kodeks, zawierający "Zabytki fryzyjskie", przechowywany jest w Bayerische Staatsbibliothek w Monachium pod sygnaturą Clm 6426 jako "Das Missionshandbuch Bischof Abrahams". Ręką z XII wieku, na karcie drugiej kodeksu, wpisano notę własnościową we Fryzyndze: "iste liber est sancte Marie et sancti Corbiniani Frisinge".
Analiza tekstu oraz analiza paleograficzna wskazują, że kodeks spisano we Fryzyndze, za pontyfikatu biskupa Abrahama, czyli między rokiem 957 a rokiem 993. Niektórzy uczeni uważają, że zapisywanie kodeksu ukończono w początkach XI wieku. Spisano go kilkoma rękami minuskułą karolińską. Jest on pontyfikałem a łaciński tekst jest w dużej części odpisem z powstałego około połowy X wieku pontyfikału mogunckiego.
Kodeks otwiera kazanie na czas postu. Po nim następują kazanie na Wielkanoc, kazanie o śmierci, obrzęd ekskomuniki, homilia Dionizego diakona, dwie mowy św. Maksyma Turyńskiego na Wielkanoc, początek czytania z Ewangelii św. Marka o trzech Mariach jako wstęp do wielkanocnej homilii Grzegorza Wielkiego, mowa Leona Wielkiego na Boże Narodzenie, początek mowy na święto św. Piotra i Pawła, spis powinności kleryków, obrzęd poświęcenia dzwonu, modlitwy i czytania w czasie mszy dla chorych, modlitwy w czasie burzy, mowa na święto Archanioła Gabriela, początek tekstu zbioru prawa kanonicznego, wyjaśnienie grzechów głównych, wyliczenie obowiązków klasztoru, modlitwy w czasie sakramentu namaszczenia chorych, obrzęd procesji i poświęcenia kadzidła.
Jako 32. tekst wpisano do kodeksu pierwszą część "Zabytków fryzyńskich" – "Zabytek fryzyński I". Po "Zabytku fryzyńskim I" następują tekst ekskomuniki, mowa na dzień św. Marii i Korbiniana (obchodzony we Fryzyndze 8 września), mowa na początek Wielkiego Postu, mowa na Wielki Czwartek, mowa na Wielkanoc, mowa na świętego Jana Chrzciciela, mowa o przezwyciężaniu grzesznych myśli, homilia o odpuszczaniu grzechów, mowa o kradnących, ale dających jałmużnę, mowa o miłości do rodziców, tekst o prawach biskupa, spis imion, homilia na czas Wielkiego Postu, homilia o pokucie, listy papieża Grzegorza Wielkiego do biskupa Eteriusza z Lyonu i arcybiskupa Mariana z Rawenny.
Na końcowych kartach wpisano dalszą część "Zabytków fryzyńskich" – "Zabytek fryzyński II" oraz "Zabytek fryzyński III". Następuje po nich mowa na Wielki Czwartek, która kończy kodeks.
Tekst trzech "Fragmentów fryzyjskich" został zapisany na pięciu kartach liczącego 169 kart kodeksu. Łącznie jest to dziewięć stron pisanych minuskułą karolińską trzema rękami.
Tekst "Zabytków".
Zabytek fryzyński I.
"Zabytek fryzyński I" zawiera formularz spowiedzi powszechnej. Jako jedyny opatrzony został tytułem: „Glagolite po naz redka zlouezaki” ("Powtórzcie za nami tych kilka słów"). Incipit stanowi: „Bose, Gozpodi miloztiuvi, Otze Bose, Tebe izpovuede” ("Boże, Panie miłosierny, Boże Ojcze, Tobie spowiadam się"). Bezpośrednio po tekście słowiańskim następuje formuła łacińska: „Spowiadającym się Tobie, Panie, sługom i służebnicom Twoim odpuść grzechy, aby ci, którzy w swym sumieniu są udręczeni, przez pozyskanie Twej łaski zostali pocieszeni”.
"Zabytek fryzyński I" zapisany został na karcie 78 recto oraz na części karty 78 verso. Zdaniem paleografów tekst został przepisany z rękopisu napisanego w języku słowiańskim alfabetem łacińskim.
Zabytek fryzyński II.
"Zabytek fryzyński II" znany jest pod łacińskim tytułem „Adhortatio ad poenitentiam” ("Zachęta do pokuty"). Zawiera tekst kazania poświęconego problematyce grzechu, spowiedzi i pokuty. Incipit stanowi: „Eccę bi detd naʃ nezegreʃil” ("Gdyby praojciec nasz nie zgrzeszył").
"Zabytek fryzyński II" zapisany został na kartach 158 verso, 159 recto, 159 verso i 160 recto. Zdaniem paleografów tekst był dyktowany pisarzowi z rękopisu. Dyktowała osoba, która w swoisty sposób partycypowała dźwięki, zwłaszcza głoski słowiańskie, czyli prawdopodobnie była z pochodzenia Niemcem.
Zabytek fryzyński III.
"Zabytek fryzyński III" zawiera formularz alternatywnej wersji spowiedzi powszechnej. Incipit stanowi: „Iazze zaglagolo zlodeiu” ("Wyrzekam się szatana").
"Zabytek fryzyński III" zapisany został na kartach 160 verso, 161 recto i części karty 161 verso. Zdaniem paleografów tekst został przepisany z rękopisu napisanego w języku słowiańskim alfabetem łacińskim.
Transkrypcje.
Wśród uczonych występuje różnica zdań w sprawie odczytania poszczególnych słów rękopisu, a także sposobu transkrypcji tekstu "Zabytków". Poniżej przykładowe trzy krytyczne wydania początku "Zabytku II". Od lewej – transkrypcja słoweńskiego językoznawcy Frana Ramovša z 1937 roku, rosyjskiego slawisty z 1943 roku i słoweńskiego teoretyka literatury z 1993 roku:
Datacja "Zabytków".
Analiza zawartości oraz języka "Zabytków fryzyjskich", zdaniem większości uczonych, pozwala datować ich tekst na VIII wiek. Szczegółowe analizy słoweńskiego historyka Andreja Pleterskiego wskazują rok 789 lub okres niedługo po roku 772. Nieliczni badacze uważają, że "Zabytki" powstały na początku IX wieku. Natomiast część polskich i rosyjskich slawistów jest zdania, że " Fragmenty" zapisano jeszcze w końcu VII wieku. Wszyscy uczeni wiążą ich powstanie z działalności tzw. misji bawarskiej.
Biskupi salzburscy zainicjowali zorganizowaną działalność misyjną wśród Słowian w VIII wieku, chociaż początki nawracania plemion słowiańskich sięgają końca VII wieku. Informuje o tym kilka dokumentów, w tym "Admonitio generalis" Karola Wielkiego z roku 780, w którym władca Franków dokonał administracyjnej organizacji misji. W roku 798 arcybiskup salzburski Arno, na synodzie w Reisbach, wydał dokument porządkujący pracę misyjną. Misjonarzami byli przede wszystkim duchowni iroszkoccy, w mniejszym stopniu frankijscy.
Celem najstarszych misji była Karyntia. Pierwszym chrześcijańskim księciem Karyntii był Gorazd (748-751), a najstarszy kościół dla Słowian wybudowano około połowy VIII wieku w Gospa Sveta (Maria Saal). Z Karyntii misja bawarska dotarła jeszcze w VIII wieku do Panonii. Książę Pribina został tam ochrzczony za panowania Ludwika Niemca w roku 833. W IX wieku misjonarze z Bawarii przybyli na Morawy, gdzie książę Mojmir przyjął chrześcijaństwo w roku 831. W roku 833 misja dotarła na Słowację.
Piśmiennictwo misji bawarskiej.
Duchowni iroszkoccy i frankijscy prowadzili działalność misyjną, w ramach tzw. misji bawarskiej, nauczając w dialektach słowiańskich. Dla celów praktycznych zapisali teksty liturgiczne i kazania w zbiorze, którego istnienie potwierdzają różne źródła historyczne. Z tego zbioru zachowały się w oryginalnej pisowni jedynie trzy teksty przekopiowane do kodeksu z Fryzyngii.
Wszystkie trzy "Zabytki fryzyjskie" są tłumaczeniami z języka staro-wysoko-niemieckiego. Oryginałów, na których oparli się tłumacz lub tłumacze, dotychczas nie odnaleziono. Niektórzy uczeni przypuszczają, że "Zabytek fryzyjski II" mógł zostać przetłumaczony z łaciny na język słowiański przez duchownego, którego językiem ojczystym był staro-wysoko-niemiecki.
Do piśmiennictwa misji bawarskiej zalicza się także "Modlitwę św. Emmerama", zawierającą inną niż w "Zabytkach" wersję spowiedzi powszechnej. Tekst ten został zapisany głagolicą i włączony do staro-cerkiewno-słowiańskiego zbioru zwanego "Euchologium Sinaiticum". Odnaleziono staro-wysoko-niemiecki oryginał "Modlitwy", wiernie przetłumaczony na język słowiański. Tłumaczami tekstu byli duchowni z misji bawarskiej, którzy zapisali "Modlitwę" alfabetem łacińskim. Tłumaczenie to wykorzystali później duchowni z misji bizantyjskiej, ze szkoły pisarskiej Cyryla i Metodego, dokonując transliteracji na klasyczną głagolicę. Nie zachował się tekst pierwotnego tłumaczenia, a jedynie jego odpis głagolicą.
Terminologia "Zabytków".
Kształtowanie się terminologii słowiańskiej.
Kształtowanie się słowiańskiej terminologii literackiej i religijnej, pomiędzy wiekiem VII a wiekiem X, było procesem złożonym. Słownictwo ustalały trzy ośrodki misyjne – bawarski, grado-akwilejski i bizantyjski. Wzajemne krzyżowanie się piśmiennictwa tych trzech ośrodków, z których każdy musiał w zrozumiały dla Słowian sposób tłumaczyć zasady chrześcijaństwa i zapisywać je w dziełach literackich, doprowadziło do ustalenia podstawowych wariantów terminologii.
Każdy z trzech ośrodków misyjnych używał innego języka jako wyjściowego i tłumaczył pojęcia na różne dialekty słowiańskie. W przypadku misji bawarskiej tłumaczono z języka staro-górno-niemieckiego na słowiańskie dialekty karynckie i panońskie. Misjonarze z Grado tłumaczyli teksty z łaciny i dialektów romańskich na słowiańskie dialekty dalmatyńskie, natomiast misja bizantyjska tłumaczyła teksty greckie na słowiańskie dialekty macedońskie. Z tych trzech ośrodków jako pierwszy podjął akcję misyjną ośrodek bawarski, więc jego piśmiennictwo wpłynęło w sposób znaczący na pozostałe dwa.
Jak wykazały badania polskich historyków, większość duchownych przybyłych po chrzcie Polski (w drugiej połowie X wieku) do Wielkopolski, było misjonarzami z Bawarii. Misjonarze ci znali język słowiański i potrafili w nim nauczać. Dlatego uważa się, że słownictwo "Zabytków fryzyjskich" miało też wpływ na kształtowanie się terminologii chrześcijańskiej i literackiej w języku polskim.
W terminologii "Zabytków" wyodrębniono cztery grupy słów: pożyczki ze staro-górno-niemieckiego, wyrazy słowiańskie używane w religijnej terminologii przedchrześcijańskiej, słowiańskie wyrazy języka ogólnego użyte w nowym znaczeniu jako terminy chrześcijańskie (neosemantyzmy) oraz neologizmy. We "Fragmentach" występują również kalki językowe z języka staro-górno-niemieckiego.
Pożyczki.
W tekście "Fragmentów" występuje zaledwie kilka pożyczek z języka staro-górno-niemieckiego. Bezpośrednio germański źródłosłów ma termin „postъ” (post), zapożyczony od staro-górno-niemieckiego „fasto”. Korzenie greckie, przy bezpośrednim źródle germańskim, mają krъstъ (krzyż) oraz crъky (cerkiew). Korzenie łacińskie, przy bezpośrednim źródle germańskim, mają „amen”, „sanktъ” (święty) oraz „cěsarьstvo” (cesarstwo). Natomiast korzenie hebrajskie, przy bezpośrednim źródle germańskim, ma słowo „sotona” (szatan).
Terminy przedchrześcijańskie.
Autorzy "Zabytków" włączyli bez zastrzeżeń do terminologii chrześcijańskiej rzeczownik "bogъ" (bóg). Podobnie zrobią to później autorzy tekstów pozostałych dwóch misji. Rzeczownik ten oznaczał pierwotnie „dawcę dóbr”. Gdyby zakres znaczeniowy tego słowa godził w chrześcijańską naukę o Bogu, byłoby to niemożliwe. W nauce dyskutuje się problem, czy był to wyraz, który należał do przedchrześcijańskiego słownictwa religijnego, czy też był on neosemantyzmem.
Do religijnego słownictwa przedchrześcijańskiego należał przymiotnik "svętъ" (święty), który w połączeniu z rzeczownikiem bogъ tworzył związek frazeologiczny "svętъ Bogъ" (święty Bóg), o pierwotnym znaczeniu „jasny dawca dóbr”. Autorzy "Fragmentów" stosowali także synonim „sanktъ”. Byli niekonsekwentni, zapisywali svęta Marija, svętъ Miχaelь i svętъ Petrъ, a także sankta Marija, sanktъ Miχaelь i sanktъ Petrъ. W tekstach cyrylometodejskich przeważają, nieznane "Zabytkom", przymiotniki "prěpodobьnъ" (przepodobny) lub "blaženъ" (błogosławiony), natomiast użycie "svętъ" jest rzadkie. Uczeni interpretują to zjawisko w ten sposób, że pierwotne, pogańskie znaczenie słowa "svętъ" powodowało wśród misjonarzy zastrzeżenia, czy należy stosować ten wyraz.
W tekstach "Zabytków fryzyjskich" występują dwa wyrazy na określenie ofiary religijnej – „trěba” oraz „obětъ”. Pierwszy oznaczał ofiary uznane przez misjonarzy za godne potępienia ("dzieło szatana"), drugi został zaakceptowany na określenie ofiary w rozumieniu chrześcijańskim. „Trěba” kojarzyła się, jak wynika z późniejszych źródeł historycznych, z pogańskimi ofiarami składanymi w tzw. świętych gajach („trěbište” – "miejsce wykarczowane"). Natomiast „obětъ”, związany ze współczesnym rzeczownikiem "obietnica", stał się jednym z najpopularniejszych wyrazów słowiańskich na terenie wszystkich misji. Na słowiańszczyźnie zachodniej został on dopiero kilka wieków później wyparty przez zapożyczoną z łaciny "ofiarę".
Neosemantyzmy.
Do neosemantyzmów zaliczają uczeni słowiański wyraz grěχъ (grzech), użyty przez autora "Zabytków" a później przez pozostałe misje chrześcijańskie. Kwestia, jaka jest geneza tego rzeczownika i jak on funkcjonował w okresie przedchrześcijańskim, nie została jednoznacznie wyjaśniona. Poszukiwania etymologiczne doprowadziły do kilku hipotez, wśród badaczy panuje jednak zgoda, że w okresie przedchrześcijańskim wyraz ten nie należał do słownictwa religijnego.
Nie wszystkie neosemantyzmy wprowadzone w "Zabytkach" zostały uznane za udane i przyjęły się. Tak stało się z wyrazem „pokaznь”, który użyto dla oddania terminu "pokuta". W tekstach cyrolometodyjskich występował on sporadycznie i został zastąpiony przez słowo „pokajanije”. „Pokajanije” dominowało w późniejszym piśmiennictwie i ostatecznie przyjęło się w językach słowiańskich. Znane są też przykłady odwrotne, gdy późniejsze próby modyfikacji neosemantyzmów "Zabytków" zostały odrzucone. Zwrot „otъpusti grěχovъ” ("odpuścić grzechy"), którego użyli autorzy "Fragmentów", okazał się udany i wyparł w językach słowiańskich występujący w najstarszych przekładach cyrylometodejskich zwrot „ostavi dlъgy”.
Neologizmy.
Przykładem użycia neologizmów w "Zabytkach fryzyjskich" są próby oddania w języku słowiańskim rzeczownika "szatan". Ze względu na znaczenie pogańskie nie wprowadzono do "Fragmentów" wyrazu „běsъ”. Jak uważają uczeni, „běsъ” ("zły duch)" sprowadzał choroby i nieszczęścia, nie stawał jednak między człowiekiem i Bogiem, nie kusił do złego. Dlatego misjonarze posłużyli się dwoma neologizmami – „neprijaznь” (nieprzyjaciel) i „zъlodějь” (złodziej). Stworzyli też pożyczkę „sotona”. Nie była im znana pożyczka „dijavolъ” (diabeł), użyta później w tekstach cyrylometodejskich.
Kalki językowe.
Typową kalką staro-górno-niemieckiego zwrotu analitycznego, który składał się z przymiotnika „bigihtig” (utworzonego od rzeczownika „bijiht”, we współczesnym niemieckim „Beichte”) oraz słowa posiłkowego „wërdan”, jest w "Zabytkach Fryzyjskich" odpowiednik polskiego „wyspowiadać się”. Występuje on trzykrotnie jako: „χošto byti ispovědьnъ”, „ispovědьni bodete grěχovъ vašiχъ”, „togo vьsego ispovědьnъ bo̯do̯”.

</doc>
<doc id="957880" url="https://pl.wikipedia.org/wiki?curid=957880" title="15 pułk piechoty">
15 pułk piechoty



</doc>
<doc id="957882" url="https://pl.wikipedia.org/wiki?curid=957882" title="Tomasz Poncino">
Tomasz Poncino

Tomasz Poncino (ur. około 1590 Gentilino (CH), zm. 1659) Warszawa – architekt barokowy, działający w Polsce.
Pochodził z Gorycji w Istrii (wtedy na obszarze Republiki Weneckiej). Od co najmniej 1620 w Polsce. W 1641 notowany jako serwitor królewski, a od 1650 jako "murator sacrae regis maiestatis".
Dzieła.
Budowle według projektu Ponciniego:
Budowle mu przypisywane:

</doc>
<doc id="957883" url="https://pl.wikipedia.org/wiki?curid=957883" title="América FC (Belo Horizonte)">
América FC (Belo Horizonte)



</doc>
<doc id="957884" url="https://pl.wikipedia.org/wiki?curid=957884" title="Ann Scott">
Ann Scott

Ann Scott (ur. 3 listopada 1965 r. w Paryżu) – francuska pisarka.

</doc>
<doc id="957885" url="https://pl.wikipedia.org/wiki?curid=957885" title="Natalia Gajl">
Natalia Gajl

Natalia Gajl (ur. 23 grudnia 1921 w Poznaniu, zm. 6 kwietnia 1998) – polska prawnik i ekonomistka, profesor zwyczajny nauk prawnych oraz sędzia Trybunału Konstytucyjnego w latach 1985–1989.
Życiorys.
W 1938 ukończyła gimnazjum ogólnokształcące w Katowicach i rozpoczęła naukę w Liceum Administracyjno-Handlowym w Chorzowie, którą przerwał wybuch II wojny światowej. Samodzielnie przygotowywała się do egzaminów maturalnych, które zdała w czerwcu 1940 w Liceum Handlowym.
Absolwentka Wydziału Prawa Uniwersytetu Łódzkiego (1950) – kierunek ekonomiczny. Stopień naukowy doktora nauk prawnych uzyskała w 1959, a doktora habilitowanego w 1963, profesor nadzwyczajny od 1970, profesor zwyczajny od 1976 r.
Wykonywała zawód radcy prawnego w latach 1954–1961.
Kierownik Katedry Prawa Finansowego Uniwersytetu Łódzkiego od 1964 (od 1976 Katedra Prawa Finansowego i Prawa Zarządzania Gospodarką Narodową). W latach 1969–1972 prodziekan Wydziału Prawa UŁ, a w latach 1972–1981 dziekan tego wydziału.
Członek Rady Głównej Arbitrażu, Rady Naukowej Instytutu Finansów, Rady Naukowej Ministra Finansów oraz Komisji Nagród Ministra Szkolnictwa Wyższego Nauki i Techniki.
Po 1989 ekspert Sejmu i Rady Ministrów.
Była członkiem Towarzystwa Ustawodawczego Porównawczego w Paryżu (Société de Législation Comparée) w Paryżu, Instytutu International de Finance Publiques w Saarbrücken, International Political Science Association Research Committee on Comparative Study of Local Government and Politics oraz Faculté International de Droit Comparé w Strasburgu.
"Professeur associé" Uniwersytetu Paryż I, Paryż II i Paryż III.
Autorka licznych publikacji naukowych z zakresu prawa finansowego.
Była pierwszą kobietą docentem prawa finansowego w historii polskiego szkolnictwa wyższego.

</doc>
<doc id="957892" url="https://pl.wikipedia.org/wiki?curid=957892" title="América Mineiro Belo Horizonte">
América Mineiro Belo Horizonte



</doc>
<doc id="957894" url="https://pl.wikipedia.org/wiki?curid=957894" title="America Mineiro Belo Horizonte">
America Mineiro Belo Horizonte



</doc>
<doc id="957895" url="https://pl.wikipedia.org/wiki?curid=957895" title="Dion (miejscowość)">
Dion (miejscowość)

Dion (gr. Δίο, Dio) – miejscowość na północy Grecji, w regionie Macedonia Środkowa, w jednostce regionalnej Pieria. Historyczna siedziba gminy Dion-Olimp. W 2011 roku liczyła 1 130 mieszkańców. Znana z muzeum i wykopalisk archeologicznych. Starożytne miasto Dion z licznymi świątyniami zlokalizowane było u stóp masywu Olimpu i stąd wynikało jego znaczenie jako miejsce oddawania szczególnej czci bogom olimpijskim. Miejscowość jest położona 15 km na południowy zachód od Katerini, 425 km na północ od Aten oraz 65 km na północ do Larisy.

</doc>
<doc id="957896" url="https://pl.wikipedia.org/wiki?curid=957896" title="America Belo Horizonte">
America Belo Horizonte



</doc>
<doc id="957898" url="https://pl.wikipedia.org/wiki?curid=957898" title="Pneumocyty">
Pneumocyty



</doc>
<doc id="957907" url="https://pl.wikipedia.org/wiki?curid=957907" title="Club Deportivo Platense">
Club Deportivo Platense



</doc>
<doc id="957910" url="https://pl.wikipedia.org/wiki?curid=957910" title="Remixes In The Key Of B">
Remixes In The Key Of B



</doc>
<doc id="957911" url="https://pl.wikipedia.org/wiki?curid=957911" title="Remixes N The Key Of B">
Remixes N The Key Of B



</doc>
<doc id="957914" url="https://pl.wikipedia.org/wiki?curid=957914" title="Giovanni Domenico de Cupis">
Giovanni Domenico de Cupis

Giovanni Domenico de Cupis (ur. 1493, zm. 10 grudnia 1553, w Rzymie) – włoski kardynał.
Życiorys.
Był synem Bernardino de Cupisa i Lucrezii Normanni. Jego matka była kochanką papieża Juliusza II i miała z nim córkę Felice della Rovere. Juliusz II zrobił z Giovanni'ego swojego sekretarza, a Leon X w 1517 podniósł go do rangi kardynała.
Administrator diecezji Trani (1517-51), Macerata e Recanati (1528-35), Adria (od 1528), Nardo (1532-36), Montepeloso (1532-37) i Camerino (1535-37. Biskup Albano (1531-32), Palestriny (1532-35), Porto e Santa Rufina (1535-37) i Ostia e Velletri (od 1537). Konsekrowany 21 grudnia 1531 przez Klemensa VII. Należał do komisji kardynalskich do spraw organizacji soboru powszechnego (Sobór trydencki), ds. krucjaty przeciw Imperium osmańskiemu i ds. reformy Kurii Rzymskiej. Przewodniczył Konklawe 1549–1550. Archiprezbiter bazyliki laterańskiej w Rzymie, brał udział w obchodach roku jubileuszowego 1550. Za pontyfikatu Juliusza III działał jako protektor Szkocji i Francji. Przyjaźnił się z założycielem zakonu jezuitów Ignacym Loyolą.
W młodości prowadził bardzo rozwiązłe życie – miał czwórkę naturalnych dzieci, jednak pod koniec życia stał się człowiekiem bardzo religijnym. Z powodu jego pobożności i łaskawości wobec innych nadano mu przydomek "ottima tra i mortari".

</doc>
<doc id="957917" url="https://pl.wikipedia.org/wiki?curid=957917" title="Maria Łabor-Soroka">
Maria Łabor-Soroka

Maria Anastazja Łabor-Soroka (ur. 28 stycznia 1932 w Sokołowie Podlaskim, zm. 19 lipca 2022 w Warszawie) – polska prawnik, sędzia zawodowy, notariusz oraz sędzia Trybunału Konstytucyjnego w latach 1986–1993.
Życiorys.
Córka Aleksandra i Stanisławy. Studiowała na Uniwersytecie Mikołaja Kopernika i na Uniwersytecie Wrocławskim, absolwentka Wydział Prawa Uniwersytetu Wrocławskiego w 1954. Specjalizowała się w prawie cywilnym.
Asesor sądowy w Sądzie Wojewódzkim w Gdańsku w latach 1954–1958. Sędzia Sądu Powiatowego w Malborku od 1958, a od 1975 Sądu Wojewódzkiego w Elblągu (orzekała w wydziałach cywilnych). Sędzia delegowany w Izbie Cywilnej Sądu Najwyższego (1979). Od 1980 sędzia Sądu Wojewódzkiego w Warszawie, orzekała w sprawach cywilnych I i II instancji.
Członek Zrzeszenia Prawników Polskich. W latach 1990–1993 uczestniczyła jako członek w pracach Państwowej Komisji Wyborczej.
Wykonywała zawód notariusza w latach 1994–1998.
W 1986 wybrana na stanowisko sędziego Trybunału Konstytucyjnego w miejsce zmarłego sędziego prof. Henryka de Fiumel. Sędzia Trybunału do 1993.
Autorka opracowań nt. Trybunału Konstytucyjnego, europejskich sądów konstytucyjnych oraz ochrony praw człowieka.

</doc>
<doc id="957918" url="https://pl.wikipedia.org/wiki?curid=957918" title="Jeziora Wysp Owczych">
Jeziora Wysp Owczych

Według różnych źródeł na Wyspach Owczych istnieje ponad 800 jezior, a wliczając zbiorniki mniejsze niż 300 m² może być ich nawet 2500. Około 266 z nich zostało oficjalnie nazwanych. Najwięcej jezior znajduje się na większych, południowych wyspach: Suðuroy oraz Sandoy, nieco mniej na Eysturoy, Streymoy i Vágar. Na ostatniej z nich mieszczą się dwa największe naturalne zbiorniki: Sørvágsvatn oraz Fjallavatn. Kilka mniejszych leży na: Borðoy, Fugloy, Hestur, Kalsoy, Kunoy, Nólsoy, Svínoy i Viðoy, zaś na pozostałych nie ma żadnego. Większość jezior ma pochodzenie polodowcowe, są jednak także jeziora przybrzeżne, a niektórzy autory wskazują także pochodzenie tektoniczne niektórych zbiorników. Jeziora wykorzystywane są także w celach rekreacyjnych oraz przy hodowli ryb.
Lista jezior.
Dziewięć największych jezior.
Największymi pod względem powierzchni jeziorami są:
Zbiorniki sztuczne.
Prócz jezior naturalnych na Wyspach Owczych są także zbiorniki sztuczne, służące głównie za rezerwuary wody pitnej oraz do pozyskiwania energii elektrycznej. Największym zbiornikiem jest Eiðisvatn. Dawniej było ono naturalnym jeziorem o wielkości 0,47 km², jednak zostało powiększone do 1,14 km² i obecnie, od 28 kwietnia 1987 wykorzystywane jest przez elektrownię firmy SEV.

</doc>
<doc id="957922" url="https://pl.wikipedia.org/wiki?curid=957922" title="William Beckett">
William Beckett

William Eugene Beckett Jr. (ur. 11 lutego 1985 w Libertyvillie w stanie Illinois) – amerykański wokalista. Był członkiem zespołu rockowego The Academy Is..., później nagrywał jako solowy artysta.

</doc>
<doc id="957925" url="https://pl.wikipedia.org/wiki?curid=957925" title="Perlice">
Perlice

Perlice (Numididae) – rodzina ptaków z rzędu grzebiących (Galliformes). Obejmuje gatunki występujące wyłącznie w Afryce. Jeden gatunek – perlica zwyczajna – występuje w Afryce i na Półwyspie Arabskim oraz był introdukowany poza jego naturalnym siedliskiem, m.in. na Karaibach, Madagaskarze, w Australii i Nowej Zelandii.
Upierzenie szare, wyglądem przypominają kuropatwy. Są dużymi ptakami mierzącymi od 40 do 72 cm długości i ważącymi do 1,6 kg. Mają małe głowy i nagą skórę na głowie i szyi; większość gatunków na głowie ma też grzebień lub hełm kostny. Ich główny pokarm stanowią owady i nasiona. Gniazdują na ziemi.
Udomowione perlice – zwłaszcza perlica zwyczajna – są popularnymi ptakami hodowlanymi na całym świecie.
Systematyka.
Rodzinę perlic reprezentują cztery rodzaje:

</doc>
<doc id="957927" url="https://pl.wikipedia.org/wiki?curid=957927" title="Perliczka sępia">
Perliczka sępia



</doc>
<doc id="957929" url="https://pl.wikipedia.org/wiki?curid=957929" title="Real CD España">
Real CD España

Real Club Deportivo España – honduraski klub piłkarski z siedzibą w mieście San Pedro Sula, stolicy departamentu Cortés. Występuje w rozgrywkach Liga Nacional. Swoje domowe mecze rozgrywa na obiekcie Estadio Francisco Morazán.
Historia.
Real España założony został 14 lipca 1929. Podczas wizyty w Hondurasie król Hiszpanii Juan Carlos I nadał klubowi status klubu królewskiego – stąd Real w nazwie klubu. Klub do dziś jest jedynym klubem niehiszpańskim, który otrzymał od króla Hiszpanii status klubu królewskiego. Real España należy do największych i najbardziej popularnych klubów w Hondurasie. Klub znany jest także poza granicami swego kraju.

</doc>
<doc id="957937" url="https://pl.wikipedia.org/wiki?curid=957937" title="Niccolò Fieschi">
Niccolò Fieschi

Niccolò Fieschi (ur. 1456 w Genui, zm. 15 czerwca 1524 w Rzymie), włoski duchowny, kardynał, z rodziny hrabiów Lavagna. 
Biskup Agde od 22 października 1488 do 15 lutego 1495 oraz jako administrator od 28 listopada 1504 do śmierci. Biskup Fréjus od 14 października 1485 (zrezygnował w 1486) i od 15 lutego 1495 do 5 listopada 15). Kreowany kardynałem 31 maja 1503 przez Aleksandra VI. Od 12 czerwca 1503 roku kardynał diakon Santa Lucia in Septisolio, od 5 października 1506 kardynał prezbiter Santa Prisca, od 5 lutego 1518 kardynał biskup Albano, od 24 lipca 1521 kardynał biskup Sabiny, od 18 grudnia 1523 kardynał biskup Porto e Santa Rufina i od 20 maja 1524 kardynał biskup Ostii e Velletri. Na życzenie króla Francji Ludwika XII, otrzymał wiele beneficjów we Francji. Administrator diecezji Senez (1507-09), Andria (1517), Tulon (1484-85, 1514-15 i od 1518) i Umbriatico (1517-21). Arcybiskup Embrun (1510-18) i Rawenny (1516-17). Był jednym z faworytów konklawe 1513. 1517 członek komisji kardynalskiej ds. krucjaty przeciw Turcji. Kierował procesem kanonizacyjnym Francesco di Paola (ogłoszony świętym 1 maja 1519). Subdziekan kolegium kardynałów 1523-1524. W styczniu 1524 wybrany opatem klasztoru Tre Fontane w Rzymie. 20 maja 1524 roku objął funkcję Dziekana Świętego Kolegium. Zmarł w wieku 68 lat.

</doc>
<doc id="957942" url="https://pl.wikipedia.org/wiki?curid=957942" title="Real Espana San Pedro Sula">
Real Espana San Pedro Sula



</doc>
<doc id="957944" url="https://pl.wikipedia.org/wiki?curid=957944" title="Kraków Łobzów">
Kraków Łobzów

Kraków Łobzów – przystanek kolejowy i posterunek odgałęźny w krakowskim Łobzowie, w dzielnicy Krowodrza, otwarty 22 maja 1977.
Stację zbudowały brygady Przedsiębiorstwa Robót Kolejowych Nr 9, które odwodniły teren, wykonały roboty ziemno-torowe, zbudowały perony i przeszklone wiaty. 
Stacja obsługuje lokalny ruch w kierunku zachodnim do Katowic, Oświęcimia i Balic oraz w kierunku wschodnim do Krakowa Głównego, Wieliczki i Tarnowa. W związku z rozbudową linii kolejowej na lotnisko w Balicach w 2015 roku przystanek został częściowo przebudowany – dobudowano dwa nowe perony. W 2017 roku stary peron o dotychczasowym numerze 2 został wyburzony w trakcie modernizacji linii do Katowic.
W roku 2021 stacja obsługiwała 500–699 pasażerów dobowo.

</doc>
<doc id="957962" url="https://pl.wikipedia.org/wiki?curid=957962" title="Trybunał Specjalny dla Libanu">
Trybunał Specjalny dla Libanu

Trybunał Specjalny dla Libanu (ang. "Special Tribunal for Lebanon", arab. المحكمة الدولية الخاصة بلبنان) − międzynarodowy trybunał karny, powołany na mocy Rezolucji Rady Bezpieczeństwa ONZ nr 1757 z 30 maja 2007 do zbadania i osądzenia sprawy zabójstwa byłego libańskiego premiera Rafika Hariri, wraz z ponad 20 innymi osobami w zamachu bombowym w Bejrucie przeprowadzonym 14 lutego 2005.
Siedziba Trybunału będzie się mieściła poza granicami Libanu, w Holandii. Kryteriami wyboru było zapewnienie sprawiedliwego i uczciwego procesu oraz bezpieczeństwo i efektywność administrowania, w tym zapewnienie praw ofiar i dostęp do świadków. Holandia zgodziła się na umiejscowienie siedziby Trybunały na swoim terytorium pod warunkiem, że ONZ poniesie koszty utrzymania siedziby, a osoby skazane będą odbywać karę pozbawienia wolności poza granicami kraju.
Zakres działania i organizację Trybunału określa Statut, który stanowi załącznik do Rezolucji nr 1757.
Trybunał powołano na okres trzech lat, który zaczyna płynąć od dnia rozpoczęcia prac Trybunału. Po trzech latach strony Statutu, ONZ i Republika Libańska dokonają przeglądu postępów prac Trybunału Specjalnego. W przypadku jeżeli Trybunał nie zakończy prac, umowa go ustanawiająca zostanie przedłużona na okres pozwalający dokończyć prace (określony przez Sekretarza Generalnego ONZ w porozumieniu z rządem Libanu i Radą Bezpieczeństwa ONZ).
Jurysdykcja.
Zgodnie z art. 1 Statutu Trybunał ma jurysdykcję nad osobami odpowiedzialnymi za zamach przeprowadzony 14 lutego 2005 w Bejrucie, w którym zginął były premier Libanu Rafiq Hariri, a także w którym zginęły i zostały ranne inne osoby.
Dodatkowo, w przypadku jeżeli Trybunał stwierdzi, że inne zamachy przeprowadzone w okresie 1 października 2004 - 12 grudnia 2005 lub każdy późniejszy określony przez strony Statutu za zgodą Rady Bezpieczeństwa ONZ, mają "związek" z zamachem z 14 lutego 2005, to również nad sprawcami tych zamachów Trybunał ma jurysdykcję, o ile pozostaje to w zgodzie z zasadami prawa karnego (ang. "principles of criminal justice"), a czyn ten jest w swojej naturze i ciężarze podobny do zamachu z 14 lutego 2005. Statut określa ów "związek" jako "między innymi" kombinację elementów: zamiaru popełnienia przestępstwa (motyw), cel, przymioty ofiar będących celem, "modus operandi" oraz właściwości sprawcy.
Organizacja.
Trybunał składa się z organów: Izb (ang. "Chambers"), Prokuratora ("Prosecutor"), Kancelarii ("Registry") oraz Biura Obrony ("Defence Office").
Oficjalnymi językami Trybunału Specjalnego są arabski, francuski i angielski. W każdym procesie izby mogą zadecydować o stosowaniu jednego albo dwóch języków jako roboczych.
Izby i sędziowie.
Izbami są Sędzia Przedprocesowy (ang. "Pre-Trial Judge"), Izba Procesowa (ang. "Trial Chamber") i Izba Odwoławcza (ang. "Appeals Chamber"). Na wniosek Sekretarza Generalnego ONZ lub Prezesa Trybunału może zostać powołana druga Izba Procesowa, nie wcześniej jednak niż po upływie sześciu miesięcy od rozpoczęcia prac Trybunału.
Izby składają się z nie mniej niż jedenastu i nie więcej niż z czternastu niezależnych sędziów:
Sędziami Trybunału mogą zostać osoby o wysokiej moralności, bezstronne i rzetelne, z dużym doświadczeniem w sądownictwie, a także znajomością prawa karnego materialnego i procesowego oraz prawa międzynarodowego. Jako osoby niezależnie wykonujące swe funkcje, nie mogą otrzymywać ani szukać instrukcji od jakiegokolwiek rządu ani z żadnego innego źródła.
Sędziowie libańscy są powoływani przez Sekretarza Generalnego ONZ z listy dwunastu osób przedstawionej przez rząd libański, skompletowanej przez Najwyższą Radę Sądownictwa Republiki Libańskiej. Sędziowie międzynarodowi są powoływani przez Sekretarza Generalnego z kandydatów państw zaproszonych przez Sekretarza do obsadzenia stanowisk, a także z kandydatów przedstawionych przez upoważnione osoby. Sekretarz Generalny ma obowiązek konsultować swój wybór z rządem Libanu. Sekretarz Generalny powołuje sędziów z rekomendacji powołanego przez siebie zespołu dwóch sędziów trybunałów międzynarodowych i przedstawiciela Sekretarza. Kadencja sędziów Trybunału trwa trzy lata z możliwością ponownego wyboru.
Sędziowie Izby Procesowej i Izby Odwoławczej wybierają spośród siebie przewodniczącego.
Prezes.
Prezesem Trybunału Specjalnego jest przewodniczący Izby Odwoławczej. Prezes reprezentuje Trybunał na zewnątrz oraz jest odpowiedzialny za jego efektywne funkcjonowanie i właściwą administracją sprawiedliwości Trybunału. Do obowiązków Prezesa należy też składanie raportów rocznych z działalności Trybunału Sekretarzowi Generalnemu i rządowi Libanu.
Prezes Trybunału na wniosek przewodniczącego Izby Procesowej może, o ile leży to w interesie wymiaru sprawiedliwości, upoważnić zastępczego sędziego do obecności na każdym stadium procesu, a także zastąpić sędzią zastępczym sędziego niezdolnego do uczestnictwa w procesie.
Prokurator.
Prokurator jest niezależnym i oddzielnym organem Trybunału, który jest odpowiedzialny na prowadzenie postępowania przygotowawczego i oskarżanie przed izbami Trybunału osób odpowiedzialnych za przestępstwa wchodzące pod jurysdykcję Trybunału. Prokurator nie może otrzymywać ani szukać instrukcji od jakiegokolwiek rządu ani z żadnego innego źródła.
Prokuratorem Trybunału może zostać osoba o wysokiej moralności, posiadająca najwyższy stopień umiejętności zawodowych i mająca duże doświadczenie w prowadzeniu postępowań przygotowawczych i oskarżaniu w sprawach karnych.
Prokuratora powołuje na trzyletnią kadencję z możliwością ponownego wyboru Sekretarz Generalny w porozumieniu z rządem Libanu. Prokuratora wspiera Libański Wiceprokurator (ang. "Lebanese Deputy Prosecutor"), powoływany przez rząd Libanu w porozumieniu z Sekretarzem Generalnym i Prokuratorem oraz urzędy libańskie i międzynarodowe. Władze Libanu są obowiązane wspomagać Prokuratora w wykonywaniu swoich zadań.
Organem pomocniczym Prokuratora jest Biuro Prokuratora (ang. "Office of the Prosecutor"). Biuro ma uprawnienia do przesłuchiwania podejrzanych, ofiar i świadków, zbierania materiału dowodowego oraz prowadzenia śledztwa na miejscu zbrodni.
Jeżeli leży to w interesie wymiaru sprawiedliwości, Prokurator może w jednym procesie oskarżyć więcej niż jedną osobę, jeżeli osoby te są oskarżane o popełnienie tych samych albo innych przestępstw mających związek z tą samą sprawą.
Kancelaria.
Kancelaria prowadzi administrację Trybunału i jest odpowiedzialna przed Prezesem. Na czele Kancelarii stoi Kanclerz, powoływany przez Sekretarza Generalnego spośród pracowników ONZ na trzyletnią kadencję z możliwością ponownego wyboru. Częścią Rejestru jest Wydział ds. Ofiar i Świadków (ang. "Victims and Witnesses Unit"), który, w porozumieniu z Biurem Prokuratora, podejmuje środki niezbędne dla zapewnienia bezpieczeństwa i właściwych warunków pobytu osób, które zostają wezwane przed Trybunał.
Biuro Obrony.
Biuro Obrony zapewnia prawo do obrony i wsparcie obrońców, prowadzi badania prawa, zbiera dowody i opinie oraz występuje przed innymi organami Trybunału. Na czele Biura Obrony stoi Kierownik, powoływany przez Sekretarza Generalnego w porozumieniu z Prezesem Trybunału Specjalnego. Kierownik jest odpowiedzialny za powoływanie pracowników Biura oraz określenie listy obrońców.
Rząd Libanu ma obowiązek zapewnić obrońcom warunki umożliwiające swobodne i niezależne wykonywanie swoich funkcji. Obrońcy są objęci szerokim immunitetem:

</doc>
<doc id="957964" url="https://pl.wikipedia.org/wiki?curid=957964" title="Rita Baum">
Rita Baum

Rita Baum – czasopismo literacko-artystyczne wydawane nieregularnie we Wrocławiu od 1998, od 2009 kwartalnik. Pojawia się zarówno w formie drukowanej, jak i elektronicznej. Głównym założeniem jest koncepcja „pisma-ciała”.
Objętość czasopisma jest zmienna, nie posiada także stałego formatu, który jest dostosowywany do każdego numeru, ze względu na jego tematykę. W piśmie można znaleźć artykuły dotyczące historii sztuki, estetyki, filozofii Wschodu, socjologii, wywiady z poetami i prozaikami, rozmowy z polskimi filozofami, teksty na temat muzyki współczesnej i kierunków eksperymentalnych oraz prezentacje poezji polskiej i obcej. Niektóre numery zostały poświęcone w całości jednemu tematowi, między innymi surrealizmowi, szaleństwu, kobietom, bitnikom, buddyzmowi, kulturze niemieckiej, historii czy festiwalowi opowiadania. "Rita Baum" prezentowała artykuły o metafizyce Emmanuela Lévinasa, kosmologii i miłości według Charles’a Fouriera, działaniach i twórczości Josepha Beuysa oraz grupy Fluxus, a także teksty o szaleństwie widzianym w najróżniejszych perspektywach kulturowo-społecznych.
W 2006 redakcja rozpoczęła działalność wydawniczą w ramach „Biblioteki Rity Baum” (m.in. książki Ewy Sonnenberg, Darka Orwata, Jerzego Franczaka, Agnieszki Kłos, Cezarego Domarusa, Adama Wiedemanna, Grzegorza Wróblewskiego i Konrada Góry).
Poza wydawaniem czasopisma, Rita Baum jako stowarzyszenie, organizowało wiele imprez i wydarzeń kulturalnych, m.in. Czytanie w Ciemnosciach, Festiwal Rita Fest no 1, Atak Czasopism, młode pisma literacko-artystyczne we Wrocławiu (czerwiec 2007), Rita Fest no. 2, Blog Festival (listopad 2007).
Historia.
Czasopismo powstało w 1998, z inicjatywy Marcina Czerwińskiego, Dariusza Orwata i Edyty Purzyckiej, redaktorów czasopisma studenckiego „Maska”. Początkowo miała nazywać się St. Mira. Pierwszym wydawcą było wrocławskie wydawnictwo Lena, następnie tę funkcję przejęło stowarzyszenie Nikt. W latach 90. Rita Baum była dofinansowana przez Fundację Batorego, która prowadziła program mający na celu wspieranie czasopism kulturalnych. W późniejszym czasie wsparcie finansowe uzyskano z Fundacji Otwarty Kod Kultury. W ostatnim okresie Rita Baum otrzymywała wsparcie od Gminy Wrocław, a wydawcą jest Stowarzyszenie Rita Baum.
Redakcja i współpracownicy.
W skład redakcji wchodzili Marcin Czerwiński (redaktor naczelny), Piotr Czerniawski, Andrzej Ficowski, Agnieszka Kłos, Ewa Miszczuk i Paweł Piotrowicz. Z czasopismem współpracują m.in. Dariusz Orwat i Adam Wiedemann. Po odejściu w 2018 Marcina Czerwińskiego w redakcji pozostali jedynie Andrzej Ficowski i Ewa Miszczuk, do których dołączył następnie Marcin Maziej.
Na przestrzeni lat z Ritą Baum współpracowały także takie osoby jak Beata Bełzak (2003-2004), Paweł Binek (1999-2000), Karolina Królikowska (1998-2003), Romuald Lazarowicz (1999-2001), Piotr Paschke (2000-2004), Aleksander Popiel (1998-2003), Edyta Purzycka (2000-2001), Sylwester Zawadzki (1998-2001), Aleksandra Zoń (2007), Ewa Sonnenber (2000-obecnie).

</doc>
<doc id="957973" url="https://pl.wikipedia.org/wiki?curid=957973" title="Szacowanie nieruchomości">
Szacowanie nieruchomości



</doc>
<doc id="957975" url="https://pl.wikipedia.org/wiki?curid=957975" title="Neri Maria Corsini">
Neri Maria Corsini

Neri Maria Corsini (ur. 19 maja 1685, zm. 6 grudnia 1770) – włoski kardynał. Bratanek papieża Klemensa XII.
Życiorys.
Początkowo działał w służbie dyplomatycznej Wielkiego Księstwa Toskanii, jednak kiedy jego stryj kardynał Lorenzo Corsini został papieżem Klemensem XII (1730), wezwał go do Rzymu i mianował kardynałem diakonem (1730), a następnie prefektem Trybunału Sygnatury Apostolskiej (1733). W 1733 otrzymał święcenia kapłańskie. Odgrywał dużą rolę w polityce papiestwa za pontyfikatu swojego wuja. Pełnił też funkcję protektora Portugalii wobec Stolicy Apostolskiej. Jako archiprezbiter bazyliki laterańskiej uczestniczył w obchodach roku jubileuszowego 1750. Sekretarz Rzymskiej Inkwizycji od lutego 1753. Przebudował pałac rodowy Corsinich. Zmarł w Rzymie w wieku 85 lat.

</doc>
<doc id="957981" url="https://pl.wikipedia.org/wiki?curid=957981" title="Kraków Płaszów">
Kraków Płaszów

Kraków Płaszów – stacja kolejowa w Krakowie-Płaszowie, w dzielnicy Podgórze. Znajduje się w południowo-wschodniej części miasta. Według klasyfikacji PKP ma kategorię dworca aglomeracyjnego.
Pasażerowie.
W roku 2017 wymiana pasażerska wyniosła 840 tys. osób (2,3 tys. dziennie).
W roku 2018 wymiana pasażerska wyniosła 876 tys. osób (2,4 tys. dziennie).
W roku 2019 wymiana pasażerska wyniosła 694 tys. osób (1,9 tys. dziennie).
W roku 2020 wymiana pasażerska wyniosła 700-1000 osób dziennie.
W roku 2021 stacja obsługiwała 1,1 tys. pasażerów na dobę (łącznie 402 tys. osób).
Opis.
Jest drugą pod względem wielkości i liczby pasażerów stacją kolejową w Krakowie. Zapewnia połączenia lokalne, dalekobieżne i międzynarodowe w kierunku Tarnowa (i dalej m.in. Rzeszowa, Przemyśla, Nowego Sącza, Krynicy, Lwowa, Kijowa) oraz w kierunku Krakowa Głównego (i dalej m.in. Warszawy, Gdyni, Poznania, Wrocławia, Szczecina, Katowic, Berlina).
Dworzec jest administrowany przez PKP.
Historia.
Oddany do użytku w 1884 roku w związku z budową łącznicy odchodzącej od Galicyjskiej Kolei Transwersalnej łączącej Suchą (dziś Suchą Beskidzką) ze stacją Podgórze (dziś Kraków Płaszów).
Od 1885 roku, po oddaniu do użytku stacji Podgórze Miasto (dziś Kraków Podgórze) zmieniono nazwę na Podgórze Płaszów. W latach 1884–1910 powstał zespół budynków stacyjnych związanych zarówno z obsługą podróżnych, jak i infrastrukturą techniczną. Wzniesiono też obiekty mieszkalne dla pracowników węzła. W tym też okresie w obrębie podgórskiego węzła kolejowego powstała lokomotywownia (dawna nazwa Wola Duchacka) oraz warsztaty naprawcze wagonów należące do kolei CLB (Carl Ludwig Bahn) później upaństwowionej i przejętej przez kkStB. W 1915 roku nastąpiło połączenie Podgórza i Krakowa. Wobec tego faktu należało zmienić nazwę stacji, którą przemianowano na Kraków Płaszów. Miało to miejsce dopiero w 1924 roku. W 1927 roku zbudowano istniejącą do dziś lokomotywownię Kraków Płaszów, którą tworzył zespół budynków biurowych i technicznych oraz dwie hale wachlarzowe parowozowni. W latach 1939–1945 stacja nosiła nazwę Krakau Plaszow i została objęta rozbudową w ramach modernizacji węzła krakowskiego, która dotyczyła obiektów infrastruktury technicznej (rozbudowa parowozowni – budowa hali prostokątnej). Przebudowano też południowo-wschodnią głowicę rozjazdową oraz tor łączący z nowo wybudowaną stacją towarową w Prokocimiu. W latach 1942–1944 przy ul. Dworcowej zbudowano zespół bloków mieszkalnych dla pracowników kolei. W roku 1960 oddano do użytku zmieniony wylot linii pasażerskiej w stronę Skawiny wraz z drugim wiaduktem nad ul. Wielicką (pierwszy wiadukt oddano w roku 1947). Zabytkowy, poaustriacki budynek dworca płaszowskiego został rozebrany w latach 60. XX wieku i zastąpiony postawionym w latach 1965–1967 pudełkowatym budynkiem dworcowym, pozbawionym stylu architektonicznego. W miejscu pierwszej parowozowni Wola Duchacka, przy ul. Prokocimskiej, w l. 1996-98 wybudowano nowoczesny gmach urzędu pocztowego. Poczta płaszowska związana była dawniej mocno z koleją. Ostatni kurs wagonu pocztowego odbył się 29 maja 2011 w relacji Kraków Płaszów – Szczecin Główny.
Na początku 2015 roku rozpoczął się generalny remont dworca, którego wykonawcą było Przedsiębiorstwo Budownictwa Ogólnego Kartel. W ramach remontu m.in. zmniejszono starą bryłę budynku, odnowionio elewację i wnętrza, wymienione okna i drzwi oraz wszystkie instalacje. Uporządkowany został również plac przed dworcem, na którym zorganizowano parking typu „Kiss&amp;ride”. 11 grudnia 2015 dworzec został ponownie otwarty.
Wnętrze budynku dworca zdobi ceramika, wykonana w 1968 roku w Spółdzielni Wyrobów Ceramicznych „Kamionka” w Łysej Górze a zaprojektowana przez Antoniego Hajdeckiego i Anielę Szatarę-Tymcik.
Powiązania komunikacyjne.
Dworzec Płaszów Estakada – przystanek na estakadzie tramwajowo-pieszo-rowerowej nad stacją, dostępny z peronów 1 i 2 schodami i windami.
Dworcowa – ok. 300 m od dworca, w obrębie skrzyżowania dwujezdniowej ulicy Wielickiej oraz ulicy Dworcowej.

</doc>
<doc id="957985" url="https://pl.wikipedia.org/wiki?curid=957985" title="Dion z Syrakuz">
Dion z Syrakuz

Dion (ur. 405 p.n.e., zm. 354 p.n.e.) – syrakuzański polityk, wódz i filozof. 
Był przyjacielem i uczniem Platona, synem Hipparinosa, zięciem Dionizjusza I Starszego oraz szwagrem i doradcą Dionizjusza II Młodszego, którego usiłował skłonić do przeprowadzenia reform w duchu idealnego państwa swego mistrza. 
Działania na płaszczyźnie politycznej.
Z Platonem zaprzyjaźnił się podczas jego pobytu w Syrakuzach w 389 p.n.e. Prawdopodobnie podczas jego drugiego pobytu w Syrakuzach w 366 p.n.e. przygotowywał przejęcie władzy, albo przez abdykację Dionizjusza Młodszego, albo przez całkowite podporządkowanie go sobie. Przechwycono jednak list Diona do władz Kartaginy, w którym domagał się, aby wszelkie układy z Syrakuzami były prowadzone w jego obecności. Uznano to za dowód zdrady. Nie jest także wykluczone, że cała sprawa była intrygą pałacową, uknutą przez niechętne Dionowi osoby, podsycające zazdrość Dionizjusza o przyjaźń Diona z Platonem. Ostatecznie Dion został skazany na wygnanie, mógł jednak korzystać z majątku. 
Udał się do Aten, gdzie przygotowywał wyprawę przeciw tyranowi wespół z innymi, niechętnymi tyranii uczniami Akademii Platońskiej. Próby Platona pogodzenia Dionizjusza Młodszego z Dionem spełzły na niczym. 
Obalenie tyranii Dionizjusza Młodszego.
W sierpniu 357 p.n.e. Dion powrócił na Sycylię na czele niewielkiego oddziału najemników liczącego półtora tysiąca żołnierzy i zdołał obalić Dionizjusza, który początkowo schronił się na Ortygii, aby w końcu zakończyć życie w Koryncie jako osoba prywatna. Diodor Sycylijski w ten sposób opisał zaskakujące przejęcie władzy przez Diona:
Przejąć władzę pozwolił Dionowi m.in. bunt miast sycylijskich zależnych od Syrakuz, które ogłosiły niezależność (Akragas, Gela, Kamaryna) oraz Sykulów zamieszkujących granice państwa Dionizjusza, a także wsparcie ze strony przywódcy demokratów, Heraklejdesa, oraz rebelia jego zwolenników w samych Syrakuzach. W rezultacie tego Dion wkroczył do Syrakuz, witany jak wybawiciel. Opierając się jednak żądaniom ludu tracił popularność na rzecz zwolenników skrajnej demokracji - w efekcie tego został wygnany. 
Udało mu się przejąć władzę raz jeszcze. Sprawował ją surowo, m.in. kazał zabić Heraklejdesa, który uprzednio przyczynił się do wypędzenia go. Usiłował wprowadzić ustrój arystokratyczny, wcielając w życie plany idealnego państwa Platona, chociaż intencje i plany Diona nie są całkiem jasne. Został zamordowany w wyniku spisku innego ucznia Platona, Kalliposa, który ogłosił się samowładcą.

</doc>
<doc id="957986" url="https://pl.wikipedia.org/wiki?curid=957986" title="Tadeusz Chrostowski">
Tadeusz Chrostowski

Tadeusz Chrostowski (ur. 25 września 1878 w Kamionce na terenie współczesnego województwa podlaskiego, zm. 4 kwietnia 1923 w Pinheirinhos) – polski ornitolog i podróżnik.
Życiorys.
Tadeusz Chrostowski był studentem Wydziału Matematyczno-Fizycznego Uniwersytetu Moskiewskiego. Studiów nie ukończył, ponieważ za swoją działalność rewolucyjną został aresztowany i zesłany na trzy lata na Syberię. Po odbyciu kary brał udział w wojnie rosyjsko-japońskiej jako oficer armii rosyjskiej i dowódca kompanii na froncie w Mandżurii. W 1907 roku powrócił do kraju, gdzie rozpoczął przygotowania do wyprawy na kontynent południowoamerykański. W jego planach było osiedlenie się w Paranie w Brazylii i założenie pasiek oraz sprzedaż miodu, co miało dać mu utrzymanie.
I wyprawa amerykańska.
W roku 1910 popłynął do Brazylii i zamieszkał na pustkowiu nad rzeką Iguaçu. Swoje plany zrealizował, lecz nie przyniosły mu one oczekiwanych funduszy, a w dodatku praca przy pasiekach i poletkach zabierała mu czas, który chciał spożytkować na przeprowadzanie badań i kolekcjonowanie okazów przyrodniczych. Zlikwidował gospodarstwo i wyruszył na trzymiesięczną wędrówkę po obszarze dorzecza rzeki Iguaçu.
II wyprawa amerykańska.
W 1911 roku powrócił do kraju, gdzie starał się o fundusze na prawdziwą wyprawę badawczą do Brazylii. Udało mu się znaleźć poparcie u bawarskiego profesora Karla Hellnayra, który przez wstawiennictwo załatwił mu fundusze z Akademii monachijskiej.&lt;br&gt; 
W roku 1913 Tadeusz Chrostowski ponownie wyjechał do Ameryki Południowej, gdzie zatrzymał się u polskiego osadnika pod Kurytybą. Tam rozpoczął systematyczne badania ornitologiczne, na terenach pomiędzy ujściem Iguaçu a rzeką Parana oraz w lasach nad Rio Negro.
W roku 1915, na wieść o wybuchu I wojny światowej powrócił do kraju i został wcielony do armii rosyjskiej. Przez pewien czas pracował w Petersburgu w Muzeum Zoologicznym Rosyjskiej Akademii Umiejętności, a pod koniec roku 1918 osiadł w Polsce. W 1921 roku rozpoczął pracę w Państwowym Muzeum Zoologicznym w Warszawie.
III wyprawa amerykańska.
W roku 1921 po raz trzeci wyjechał do Ameryki Południowej, za sprawą funduszy z instytucji państwowych, w towarzystwie Tadeusza Jaczewskiego i Stanisława Boreckiego. Trasa jego podróży miała obejmować Marechal Malet, Guarapuana, górny bieg rzeki Ivai i jej ujście do rzeki Parana, Foz, Iguaçu i ponownie Guarapuava. W trakcie tej wyprawy, w kwietniu 1923 roku, Tadeusz Chrostowski zmarł na malarię (Chrostowski miał słabe serce, bał się przyjmować chininę). Został pochowany na przydrożnym cmentarzyku, w miejscowości Pinheirinhos.
Znaczenie badań.
Tadeusz Chrostowski w trakcie swoich wypraw gromadził i przekazywał muzeom w Europie, w tym w Polsce, i Stanom Zjednoczonym, liczne okazy ptaków brazylijskich, często z nieznanych dotąd gatunków m.in. samce manakinów trójbarwnych ("Chiroxiphia pareola"). Dzięki jego zapiskom z wypraw, można dowiedzieć się o zainteresowaniach autora nie tylko środowiskiem, ale również plemionami zamieszkującymi badane tereny. Chrostowski wspomina w nich o plemionach znad rzeki Iguaçu i Ivai, zwanych Are (Ivapare), które wchodziły w skład większej grupy plemion Caingua lub Cainguanga oraz Guarani.

</doc>
<doc id="957988" url="https://pl.wikipedia.org/wiki?curid=957988" title="Dionizjos Starszy">
Dionizjos Starszy



</doc>
<doc id="957990" url="https://pl.wikipedia.org/wiki?curid=957990" title="'O Sole Mio">
'O Sole Mio



</doc>
<doc id="957993" url="https://pl.wikipedia.org/wiki?curid=957993" title="Albert Finney">
Albert Finney

Albert Finney (ur. 9 maja 1936 w Salford, zm. 7 lutego 2019 w Londynie) – brytyjski aktor, reżyser, scenarzysta i producent teatralny, filmowy i telewizyjny. Był laureatem wielu nagród, w tym Złotych Globów i BAFTA. Kiedy w 2000 królowa brytyjska Elżbieta II zaoferowała mu tytuł szlachecki Order Imperium Brytyjskiego, przyznawany obywatelom brytyjskim, którzy przyczynili się do rozsławienia Wielkiej Brytanii na całym świecie, wówczas odrzucił go, uważając, że byłby to przejaw snobizmu.
Życiorys.
Wczesne lata.
Urodził się w Salford, w Lancashire jako syn Alice (z domu Hobson) i Alberta Finneya Sr., bukmachera. Po ukończeniu Tootal Drive Primary School, uczęszczał do Salford Grammar School. Mając 17 lat rozpoczął naukę w Royal Academy of Dramatic Art (dyplom otrzymał w 1955), a trzy lata później po raz pierwszy wystąpił na scenie z Birmingham Repertory Company.
Kariera.
Karierę sceniczną zaczynał w latach 50. XX wieku od występów w teatrze, specjalizując się w szekspirowskich adaptacjach. W 1958, w wieku 22 lat, zadebiutował w londyńskiej sztuce "The Party" autorstwa Jane Arden, w reżyserii Charlesa Laughtona. Rok potem, w 1958 dostał upragnioną tytułową rolę w tragedii szekspirowskiej "Koriolan", zastępując chorego Laurence’a Oliviera.
Jego kinowym debiutem była rola Micka Rice’a w dramacie Tony’ego Richardsona "Music-hall" ("The Entertainer"). Potem zagrał przełomową rolę cynicznego robotnika w ekranowym manifeście „młodych gniewnych” Karela Reisza "Z soboty na niedzielę" ("Saturday Night and Sunday Morning", 1960). W ekranizacji klasycznej powieści Henry’ego Fieldinga – komedii przygodowej "Przygody Toma Jonesa"("Tom Jones", 1963), w reżyserii Tony’ego Richardsona, wystąpił w roli tytułowego bon-vivanta i awanturnika. Kreacja ta przyniosła mu pierwszą nominację do Oscara oraz Puchar Volpiego dla najlepszego aktora na 24. MFF w Wenecji. Był faworytem Davina Leana do tytułowej roli w superprodukcji "Lawrence z Arabii" (1962), lecz jednak odrzucił propozycję, a rolę zagrał Peter O’Toole.
Po występie w komediodramacie romantycznym Stanleya Donnena "Dwoje na drodze" ("Two for the Road", 1967) u boku Audrey Hepburn, zadebiutował po drugiej stronie kamery komediodramatem "Charlie Bubbles" (1967), gdzie debiutowała Liza Minelli. Kreacja detektywa Herculesa Poirota w filmie Sidneya Lumeta "Morderstwo w Orient Ekspresie" ("Murder on the Orient Express", 1974) przyniosła kolejną nominację do Oscara. Za rolę w dramacie "Garderobiany" ("The Dresser", 1983) Petera Yatesa otrzymał Srebrnego Niedźwiedzia dla najlepszego aktora na 34. MFF w Berlinie i był po raz trzeci nominowany do Oscara.
W ekranizacji powieści Malcolma Lowry’ego "Pod wulkanem" ("Under the Volcano", 1985) wcielił się w postać Geoffreya Firmina, byłego brytyjskiego konsula w Meksyku, który zmaga się z alkoholizmem i po raz kolejny był nominowany do Oscara. Za drugoplanową kreację prawnika tytułowej bohaterki (Julia Roberts) – Edwarda Masrya w filmie Stevena Soderbergha "Erin Brockovich" (2000) otrzymał jeszcze jedną nominację do Oscara w kategorii „najlepszy aktor drugoplanowy”.
W dwóch filmach o przygodach Jamesa Bourne’a – "Ultimatum Bourne’a" i "Dziedzictwo Bourne’a" – wystąpił jako dr Albert Hirsch, a w filmie o przygodach Jamesa Bonda "Skyfall" (2012) Sama Mendesa zagrał postać Kincade’a.
Życie prywatne.
W 1957 poślubił aktorkę Jane Wenham, z którą miał syna Simona (ur. 16 września 1958 w Londynie). Jednak 14 grudnia 1961 doszło do rozwodu. 7 sierpnia 1970 ożenił się z francuską aktorką Anouk Aimée, lecz w 1978 para rozwiodła się. W 2006 poślubił Pene Delmage.
W maju 2011 zdiagnozowano u Finneya raka nerki. Zmarł 7 lutego 2019 w Royal Marsden Hospital w Londynie w wieku 82 lat.

</doc>
<doc id="958002" url="https://pl.wikipedia.org/wiki?curid=958002" title="Dionizjos II">
Dionizjos II

Dionizjos II, Dionizjos Młodszy, Dionizjusz II Młodszy (ur. 405 p.n.e., zm. 343 p.n.e. w Koryncie) – tyran Syrakuz panujący w latach 367-357 p.n.e. i 347-344 p.n.e., syn Dionizjosa (Dionizjusza) I.
Pierwszy okres rządów. Dionizjusz Młodszy a Platon.
W początkowym, pomyślnym dla Syrakuz okresie rządów Dionizjusz Młodszy pozostawał pod wpływem Diona i filozofa Platona, który dwukrotnie (w 366 p.n.e. i 361 p.n.e.) przebywał na jego dworze, a po raz pierwszy (389 p.n.e.) był na Sycylii za rządów jego ojca. Otworzył więzienia i obniżył podatki, zawarł pokój z Kartaginą i Lukanami, a także założył na nowo dwa miasta zburzone przez ojca, Rhegion i Naksos, a w Apulii stworzył dwie bazy morskie, które miały strzec przed piratami wejścia na Adriatyk. Dionizjusz przyjaźnił się z Platonem, który chciał uczynić z niego idealnego władcę-filozofa na wzór myśli wyrażonych w "Państwie". Platon przybył na Sycylię na przełomie 367-366 p.n.e., po śmierci Dionizjusza I (z którym był w konflikcie) chciał bowiem swoje ideały polityczne wpoić jego następcy. Dionizjusz II początkowo poddał się wpływom Platona, ale w jego otoczeniu szybko powstały podejrzenia, że wizyta filozofa jest początkiem ukartowanego spisku zmierzającego do obalenia władcy i zastąpienia go Dionem. Niewykluczone też, że sam Dion dążył jednak do przejęcia władzy. Intrygi dworskie doprowadziły do wygnania Diona, a Platon został zatrzymany jako honorowy więzień. Udało mu się jednak po jakimś czasie opuścić Syrakuzy i przybyć do Aten, ale nadal utrzymywał kontakty zarówno z Dionizjuszem II, jak i Dionem.
Platon udał się na Sycylię po raz trzeci w 361 p.n.e., na zaproszenie Dionizjosa i za namową przebywającego w Atenach Diona – po raz kolejny jednak groziło mu tam niebezpieczeństwo, z którego uwolnił się dzięki pomocy Archytas i mieszkańców Tarentu, opuszczając ostatecznie Syrakuzy w 360 p.n.e. W tym czasie Dionizjusz rządził silną ręką, zdecydowany rozprawić się ze wzrastającą opozycją, trwały już bowiem przygotowania do jego obalenia, i to zarówno w samych Syrakuzach, jak i w Atenach, wśród uczniów Akademii. Wobec siły państwa syrakuzańskiego zamierzenie to było trudne – Dion dysponował tylko 3 tysiącami ludzi, Dionizjusz zaś ponad stu tysiącami. Powodzenie przewrotu było jednak możliwe dzięki szybkości działania i sprawnej organizacji – Dion po wylądowaniu na przylądku Heraklea Minoa pomaszerował prosto na Syrakuzy, w drodze zaś przyłączyło się do niego 50 tysięcy obywateli miast sycylijskich zniewolonych przez Syrakuzy. Broniący zamku Euryalos najemnicy z Kampanii zbiegli, Dion zajął Syrakuzy, a Dionizjusz schronił się na obwarowanej wyspie Ortygii. Ortygia skapitulowała dopiero w 355 p.n.e., a Dionizjuszowi pozwolono schronić się do jego posiadłości w Italii.
Drugi okres panowania.
Podczas 10-letniego wygnania Dionizjusz sprawował okrutne rządy w Italii. W tym czasie w Syrakuzach nastąpiła seria zmian rządów. Tą niestabilność polityczną wykorzystał Dionizjusz, który powrócił na tron w 347 p.n.e., obalając tyrana Nyzajosa. Drugi okres jego tyranii trwał jednak tylko trzy lata – zrozpaczeni jego okrutnymi rządami mieszkańcy Syrakuz wezwali na pomoc tyrana Hiketesa z Leontinoj, który w 344 p.n.e., działając w ścisłym przymierzu z Kartagińczykami, pokonał Dionizjusza i wyparł go na wyspę Ortygię. Ostatecznie w 344 p.n.e. zwyciężył go Timoleon.
Po obaleniu.
Dionizjusz żył odtąd w Koryncie jako osoba prywatna, zmarł rok później, według późniejszej legendy w zapomnieniu i w biedzie.

</doc>
<doc id="958024" url="https://pl.wikipedia.org/wiki?curid=958024" title="ZSCHiO">
ZSCHiO



</doc>
<doc id="958025" url="https://pl.wikipedia.org/wiki?curid=958025" title="Wędromierz">
Wędromierz

Wędromierz – jezioro Pojezierza Lubuskiego na terenie Pszczewskiego Parku Krajobrazowego, w województwie lubuskim, w powiecie międzyrzeckim, w gminie Pszczew, położone na północny zachód od wsi Rybojady i na południowy zachód od wsi Silna Nowa w województwie wielkopolskim. Akwen posiada połączenia z jeziorami Silna Duża, Chłop, Stobno i Jezioro Wielkie. Zanieczyszczenia fosforem i związkami biologicznymi duże, zagrożenie bakteryjne znikome. Ma walory turystyczne, posiada kąpieliska. Na jeziorze obowiązuje zakaz używania pojazdów spalinowych, np. motorówek, rozwinięta jest natomiast turystyka kajakowa, gdyż przez zbiornik ten prowadzi trasa kajakowa: Rybojadło – Chłop.

</doc>
<doc id="958033" url="https://pl.wikipedia.org/wiki?curid=958033" title="Toll of the Sea">
Toll of the Sea

The Toll of the Sea – film wyprodukowany przez "Technicolor Motion Picture Corporation" i opublikowany przez Metro Pictures Corporation w 1922 roku, z Anną May Wong w swojej pierwszej roli głównej. Film w reżyserii Chestera M. Franklina, a według scenariusza Frances Marion jest zmienioną, filmową wersją słynnej opery Giacomo Puciniego Madame Butterfly, ale tym razem historia zamiast w Japonii rozgrywa się w Chinach.
Jest to siódmy kolorowy film w historii, drugi w technice "Technicolor" i pierwszy kolorowy film zrobiony w Hollywood oraz pierwszy niewymagający specjalnego projektora w celu jego wyświetlania. Wszystkie sceny The Toll of the Sea zostały nakręcone pod naturalnym światłem i także na zewnątrz, z wyjątkiem sceny w muślinie. Pierwszy pokaz filmu miał miejsce dnia 26 listopada 1922 roku w Rialto Theatre w Nowym Jorku, zaś ogólna premiera ruszyła 22 stycznia 1923 roku.

</doc>
<doc id="958034" url="https://pl.wikipedia.org/wiki?curid=958034" title="The Toll of the Sea">
The Toll of the Sea



</doc>
<doc id="958035" url="https://pl.wikipedia.org/wiki?curid=958035" title="MCH Arena">
MCH Arena

MCH Arena – stadion piłkarski znajdujący się w mieście Herning w Danii. Został oddany do użytku w 2004. Od tego czasu swoje mecze na tym obiekcie rozgrywa zespół piłkarski FC Midtjylland. Jego pojemność wynosi 11 800 miejsc. Rekordową frekwencję, wynoszącą 11 500 osób, odnotowano w 2004 podczas meczu ligowego pomiędzy drużyną gospodarzy a Akademisk Boldklub.

</doc>
<doc id="958038" url="https://pl.wikipedia.org/wiki?curid=958038" title="Never Say Die!">
Never Say Die!

Never Say Die! – ósmy studyjny album zespołu Black Sabbath, ostatni z wokalistą Ozzy Osbournem przed jego pierwszym opuszczeniem zespołu. Został wydany 1 października 1978 roku nakładem wytwórni Warner Bros.

</doc>
<doc id="958041" url="https://pl.wikipedia.org/wiki?curid=958041" title="Jurij Szulman">
Jurij Szulman

Jurij Szulman, ros. Юрий Шульман, ang. Yury Shulman (ur. 29 kwietnia 1975 w Mińsku) – amerykański szachista pochodzenia białoruskiego, arcymistrz od 1995 roku.
Kariera szachowa.
Pierwszy sukces odniósł w roku 1993, zwyciężając w turnieju rozegranym w Mińsku. W niedługim czasie awansował do ścisłej czołówki szachistów Białorusi, w roku 1994 zdobywając tytuł mistrza kraju oraz triumfując w memoriale Izaaka Bolesławskiego, rozegranym w Mińsku. W tym samym roku zadebiutował również w narodowej drużynie na szachowej olimpiadzie w Moskwie. W 1995 podzielił I m. w kolejnym turnieju w Mińsku oraz zwyciężył (przed Wiktorem Bołoganem) we Władywostoku. Osiągnął również duży sukces, zdobywając w Holon tytuł mistrza Europy juniorów do lat 20. W 1996 oraz 1998 wystąpił na dwóch kolejnych olimpiadach, a w 1997 – w drużynowych mistrzostwach Europy w Puli. W 1998 podzielił I m. w mistrzostwach Białorusi. Od 1999 reprezentuje barwy Stanów Zjednoczonych, należąc do czołowych szachistów tego kraju. W tym roku podzielił I m. (wspólnie z Nigelem Shortem, a przed Jaanem Ehlvestem i Aleksandrem Wojtkiewiczem) w Dhace. W kolejnych latach osiągnął następujące sukcesy:
W 2008 zadebiutował w reprezentacji Stanów Zjednoczonych na olimpiadzie w Dreźnie.
Od roku 1994 napisał wiele artykułów i opracowań szachowych dla fachowych wydawnictw, m.in. "New in Chess", "ChessBase Magazine", "Chess Life" oraz "Chess Informant". W 2006 roku był trenerem żeńskiej reprezentacji Stanów Zjednoczonych podczas olimpiady w Turynie. Jest założycielem fundacji "Szachy bez barier", która zajmuje się m.in. propagowaniem szachów w szkołach i małych miejscowościach. Prowadzi również własną szachową szkółkę.
Najwyższy ranking w dotychczasowej karierze osiągnął 1 lipca 2009, z wynikiem 2648 punktów zajmował wówczas 85. miejsce na światowej liście FIDE.

</doc>
<doc id="958043" url="https://pl.wikipedia.org/wiki?curid=958043" title="National Transportation Safety Board">
National Transportation Safety Board

Narodowa Rada Bezpieczeństwa Transportu, NTSB (ang. "National Transportation Safety Board") – amerykańska, rządowa, niezależna organizacja, zajmująca się badaniem wypadków: lotniczych, drogowych, wodnych i kolejowych w Stanach Zjednoczonych. Organizacja ta jest utrzymywana przez Kongres Stanów Zjednoczonych.

</doc>
<doc id="958044" url="https://pl.wikipedia.org/wiki?curid=958044" title="NTSB">
NTSB



</doc>
<doc id="958045" url="https://pl.wikipedia.org/wiki?curid=958045" title="Narodowa Rada Bezpieczeństwa Transportu">
Narodowa Rada Bezpieczeństwa Transportu



</doc>
<doc id="958048" url="https://pl.wikipedia.org/wiki?curid=958048" title="15 pp">
15 pp



</doc>
<doc id="958049" url="https://pl.wikipedia.org/wiki?curid=958049" title="Valby Idrætspark">
Valby Idrætspark

Valby Idrætspark – stadion piłkarski, położony w Kopenhadze, Dania. Swoje mecze na tym obiekcie rozgrywa zespół piłkarski BK Frem Kopenhaga. Jego pojemność wynosi 12 000 miejsc.

</doc>
<doc id="958053" url="https://pl.wikipedia.org/wiki?curid=958053" title="Serial medyczny">
Serial medyczny



</doc>
<doc id="958057" url="https://pl.wikipedia.org/wiki?curid=958057" title="Vejle Stadion">
Vejle Stadion

Vejle Stadion – stadion piłkarski, położony w mieście Vejle, Dania. 
Swoje mecze na tym obiekcie rozgrywa zespół piłkarski Vejle BK. Jego pojemność wynosi 15 000 miejsc.
Rekordową frekwencję, wynoszącą 25 000 osób, odnotowano w 1960 roku podczas meczu ligowego pomiędzy Vejle BK a AGF.

</doc>
<doc id="958059" url="https://pl.wikipedia.org/wiki?curid=958059" title="Hipoteza okresu krytycznego">
Hipoteza okresu krytycznego

Hipoteza okresu krytycznego () – hipoteza dotycząca przyswajania języka sformułowana przez amerykańskiego językoznawcę i psychologa Erica Lenneberga (1921–1975), który jako pierwszy zauważył, że istnieje określony okres na przyswojenie języka. Lenneberg stwierdził, że jeśli nabycie języka nie nastąpi przed zakończeniem okresu dojrzewania, nigdy nie będzie możliwe jego przyswojenie w pełni funkcjonalnej formie. Do hipotezy Lenneberga nawiązuje amerykański językoznawca Noam Chomsky, który twierdzi, że przyswojenie języka możliwe jest dzięki czynnemu w okresie krytycznym "mechanizmowi przyswajania języka" ( lub ) zawierającemu zasady gramatyki uniwersalnej. Według Chomsky'ego zasady gramatyki uniwersalnej obecne są we wszystkich językach świata i ponieważ są wrodzone, dzieci nabywające język nie muszą się ich uczyć. Jednak po upływie okresu krytycznego, mechanizm ten ulega zanikowi i nabycie języka bez jego pomocy jest praktycznie niemożliwe.
Związek z hipotezą okresu krytycznego ma przypadek Genie znanej w literaturze jako jedno z wielu "dzikich dzieci" (ang. "feral children"), która przez 13 lat życia była ofiarą przemocy w rodzinie i od czasu narodzin była izolowana w ciasnym pokoju, odcięta od jakiejkolwiek formy komunikacji. Wynikiem tego był widoczny niedorozwój fizyczny, jak również zupełna niezdolność posługiwania się językiem.
Nadarzyła się zatem świetna okazja na zweryfikowanie teorii „zakazanego eksperymentu”, według której odpowiednie środowisko domowe jest w stanie pomóc w nadrobieniu braków językowych po dwunastym roku życia. Okazało się, że dziewczyna nie była w stanie nauczyć się całkowicie języka, jednakże specjaliści nie są zgodni co do stopnia przyswojenia mowy, jaki osiągnęła Genie. 
Przeciwnicy hipotezy okresu krytycznego wskazują, że zarówno w tym przypadku, jak i w innych podobnych, dziecko rzadko dorasta w przyjaznym środowisku zbliżonym do warunków domowych i że niepowodzenie w przyswojeniu języka w późniejszym okresie może być skutkiem dorastania w nieodpowiednich warunkach, a nie konsekwencją braku kontaktu z językiem.
Bardziej aktualny pogląd dotyczący hipotezy okresu krytycznego przedstawia Robert DeKeyser, wykładowca na Uniwersytecie Maryland w College Park. DeKeyser argumentuje, że chociaż istnieje wiek krytyczny, nie oznacza to, że dorośli nie są w stanie opanować do perfekcji drugiego języka; mogą to zrobić przynajmniej w dziedzinie składni. 
Chociaż paradoks ten nie znalazł jeszcze w pełni zadowalającego wyjaśnienia, przypuszcza się, że opanowanie języka obcego po upływie okresu krytycznego możliwe jest dzięki tzw. "uśpionej strukturze języka" () zbudowanej w trakcie przyswajania języka pierwszego. Tak więc chociaż osoba ucząca się języka obcego nie może już liczyć na bezpośredni dostęp do zasad gramatyki uniwersalnej niezbędnych do przyswojenia języka pierwszego, pozostają jej jeszcze zasady zachowane dzięki przyswojeniu języka pierwszego. Dla celów nauki języka obcego zasady te używalne są jeszcze w formie, w jakiej zostały zapisane w języku pierwszym.

</doc>
<doc id="958061" url="https://pl.wikipedia.org/wiki?curid=958061" title="Tugay Kerimoğlu">
Tugay Kerimoğlu

Tugay Kerimoğlu (ur. 24 sierpnia 1970 w Trabzonie) – turecki piłkarz, występował na pozycji pomocnika. Żonaty z Etkin Kerimoglu, koszykarką Galatasaray SK.
Kariera.
Tugay Kerimoğlu zaczynał karierę w Galatasaray SK w 1987 i grał tam aż do 2000 r. W tym czasie 6-krotnie zdobył Mistrzostwo Turcji i 4-krotnie Puchar Turcji. Następnie występował przez 1,5 roku w Rangers F.C., gdzie zdobył Mistrzostwo Szkocji i krajowy Puchar. Dobra gra została zauważona przez działaczy angielskiego klubu Blackburn Rovers, którzy wykupili Turka z poprzedniego zespołu. W 2002 wraz z kolegami zdobył Puchar Ligi Angielskiej. W Premiership Kerimoğlu występował do 2009 roku, kiedy w wieku 39 lat zakończył karierę piłkarską.
Tego samego roku klub Manchester City powiadomił o tym że Tugay zostanie zatrudniony w roli trenera i będzie pomagał menedżerowi klubu Markowi Hughesowi w prowadzeniu drużyny. W latach 2010 – 2014 pełnił funkcję asystenta trenera w Galatasaray SK. W latach 2014–2015 był trenerem drużyny Şanlıurfaspor.
W reprezentacji Turcji grał przez 13 lat (1990-2003) i w tym czasie zdążył zagrać w 93 meczach, strzelając 2 gole. Przed eliminacjami do ME 2008 zawodnik postanowił pomóc kadrze i ponownie kopie piłkę w koszulce z charakterystycznym półksiężycem. Wystąpił na ME 2000 i MŚ 2002. Na tej drugiej imprezie Turcja, przy dużym udziale 36-letniego pomocnika zdobyła 3. miejsce.

</doc>
<doc id="958062" url="https://pl.wikipedia.org/wiki?curid=958062" title="Tugay Kerimoglu">
Tugay Kerimoglu



</doc>
<doc id="958063" url="https://pl.wikipedia.org/wiki?curid=958063" title="Postępowanie upominawcze">
Postępowanie upominawcze

Postępowanie upominawcze – postępowanie odrębne uregulowanym w Kodeksie postępowania cywilnego, zmierzające do szybkiego uzyskania tytułu egzekucyjnego przez wierzyciela wysuwającego roszczenie pieniężne, którego dłużnik nie kwestionuje.
Przebieg postępowania.
Właściwość sądu w postępowaniu upominawczym ustalana jest na zasadach ogólnych, za wyjątkiem elektronicznego postępowania upominawczego opisanego poniżej. Czynności w postępowaniu upominawczym mogą wykonywać także referendarze sądowi.
Sprawy rozpoznaje się na posiedzeniu niejawnym, na podstawie samej tylko treści pozwu wraz z zalącznikami bez doręczenia jego odpisu lub wysłuchania strony pozwanej. Nakaz zapłaty w postępowaniu upominawczym sąd co do zasady wydaje, jeżeli powód dochodzi roszczenia pieniężnego albo świadczenia innych rzeczy zamiennych, a według treści pozwu roszczenie nie jest oczywiście bezzasadne, twierdzenia co do faktów nie budzą wątpliwości i zaspokojenie roszczenia nie zależy od świadczenia wzajemnego.
W nakazie zapłaty sąd nakazuje pozwanemu, by w terminie oznaczonym w nakazie zaspokoił roszczenie w całości wraz z kosztami albo wniósł w tym terminie sprzeciw. Termin na zaspokojenie roszczenia lub wniesienie sprzeciwu zależy jest od miejsca, w którym ma nastąpić doręczenie nakazu pozwanemu oraz wynosi:
Sprzeciw i jego konsekwencje.
Sprzeciw wnosi się do sądu, który wydał nakaz zapłaty. W sprzeciwie od nakazu zapłaty pozwany powinien wskazać, czy zaskarża nakaz w całości czy w części oraz przedstawić zarzuty, które pod rygorem ich utraty należy zgłosić przed wdaniem się w spór co do istoty sprawy. Sprzeciw niedopuszczalny, spóźniony, nieopłacony lub dotknięty brakami, których nie usunięto pomimo wezwania sąd odrzuca.
W przypadku prawidłowego wniesienia sprzeciwu, nakaz zapłaty traci moc, ale tylko w części, która jest sprzeciwem zaskarżona. Sprzeciw jednego tylko ze współpozwanych o to samo roszczenie oraz co do jednego lub niektórych uwzględnionych roszczeń powoduje utratę mocy nakazu jedynie co do nich. Na wniosek strony sąd wydaje postanowienie stwierdzające utratę mocy nakazu zapłaty w całości lub części. Z uwagi na fakt, że skuteczne wniesienie sprzeciwu wywołuje nieodwracalny skutek w postaci utraty mocy przez nakaz zapłaty, cofnięcie sprzeciwu nie jest dopuszczalne.
Nakaz zapłaty, przeciwko któremu nie wniesiono – w całości lub choćby w części – sprzeciwu, ma skutki prawomocnego wyroku.
Elektroniczne postępowanie upominawcze.
W dniu 1 stycznia 2010 roku weszły w życie przepisy, wprowadzające do polskiego systemu prawnego nowe cywilne postępowanie – elektroniczne postępowanie upominawcze. Postępowanie to zostało unormowane w rozdziale zatytułowanym "Elektroniczne postępowanie upominawcze". Jest to postępowanie o charakterze fakultatywnym, gdyż sprawa toczy się w tym postępowaniu tylko, jeśli powód zdecyduje się złożyć pozew drogą elektroniczną. 
Nowelizacja miała na celu odciążenie sądów w sprawach drobnych roszczeń pieniężnych wnoszonych masowo przeciwko różnym osobom ale w identycznych stanach faktycznych. 
W Sądzie Rejonowym w Lublinie został utworzony XVI Wydział Cywilny, który rozpatrywał pozwy wnoszone elektronicznie bez względu na wartość przedmiotu sporu (ograniczona jest jedynie z powodów technicznych do stu milionów złotych w jednym pozwie), a swoją właściwością obejmował całą Polskę. Akta sprawy prowadzi się w formie elektronicznej i w takiej też postaci podlegają udostępnianiu stronom.
Do pozwu nie dołącza się dowodów. Pozew wnoszony jest przy użyciu elektronicznego formularza lub w fomie paczki pozwów w formacie xml (opcja dostępna wyłącznie dla powodów masowych), a opłatę sądową od pozwu uiszcza się wyłącznie za pośrednictwem systemu teleinformatycznego. Nakaz zapłaty w elektronicznym postępowaniu upominawczym ma postać elektroniczną i jest dostępny na stronie www.e-sad.gov.pl po podaniu unikalnego kodu nakazu (20-znakowego) umieszczonego w lewym górnym rogu wydruku weryfikacyjnego. 
Czynności w elektronicznym postępowaniu upominawczym może wykonywać referendarz sądowy. Czynności sądu, referendarza i przewodniczącego utrwalane są wyłącznie w systemie teleinformatycznym, a wytworzone w ich wyniku dane w postaci elektronicznej opatrywane kwalifikowanym podpisem elektronicznym.
Warunkiem skutecznego wniesienia pisma procesowego przez powoda jest wniesienie go drogą elektroniczną. Datą wniesienia pisma procesowego jest data wprowadzenia go do systemu teleinformatycznego. Doręczeń powodowi dokonuje się za pośrednictwem tegoż systemu (tzw. doręczenie elektroniczne), a pozwanemu – gdy wniesie pismo drogą elektroniczną. W przypadku takiego doręczenia doręczenie następuje z datą wskazaną w elektronicznym potwierdzeniu odbioru korespondencji. W przypadku braku takiego potwierdzenia doręczenie uznaje się za skuteczne z upływem 14 dni od daty umieszczenia pisma w systemie teleinformatycznym.
W elektronicznym postępowaniu upominawczym czynności może wykonywać referendarz sądowy. Rozpoznanie zażalenia na postanowienie wydane w elektronicznym postępowaniu upominawczym, jak również na postanowienie wydane w postępowaniu o nadanie klauzuli wykonalności tytułowi wykonawczemu wydanemu w tym postępowaniu następuje w składzie jednego sędziego. W przypadku braku podstaw do wydania nakazu zapłaty sąd umarza postępowanie. Przed 7 lutego 2020 r sąd przekazywał sprawę do sądu według właściwości ogólnej, chyba że powód wraz z pozwem złożył wniosek o umorzenie postępowania. W takim przypadku sąd umarzał postępowania i zwracał całość opłaty sądowej. Postanowienie o przekazaniu sprawy lub umorzeniu w wyniku braku podstaw do wydania nakazu zapłaty doręczano tylko powodowi. W przypadku wniesienia sprzeciwu sąd umarza postępowanie w zakresie, w którym nakaz zapłaty utracił moc. Przed 7 lutego 2020 r. nakaz zapłaty zawsze tracił moc w całości, a sprawa podlegała przekazaniu do sądu właściwości ogólnej, który był związany postanowieniem o przekazaniu sprawy.
Klauzula wykonalności jest nadawana nakazowi zapłaty z urzędu i ma postać elektroniczną.
Za pośrednictwem systemu teleinformatycznego można złożyć do komornika elektroniczny wniosek o wszczęcie egzekucji. Dalsze postępowanie egzekucyjne toczy się już w formie tradycyjnej.
Od 1 stycznia 2011 w związku ze zniesieniem Sądu Rejonowego w Lublinie, Elektroniczne Postępowanie Upominawcze toczy się przed VI Wydziałem Cywilnym Sądu Rejonowego Lublin-Zachód w Lublinie.
Postępowanie upominawcze a postępowanie nakazowe.
Postępowanie upominawcze i postępowanie nakazowe są do siebie bardzo podobne i oba prowadzą do wydania przez sąd nakazu zapłaty na posiedzeniu niejawnym, bez odbycia rozprawy. Są jednak istotne różnice między tymi postępowaniami:

</doc>
<doc id="958068" url="https://pl.wikipedia.org/wiki?curid=958068" title="Trasowanie (obróbka skrawaniem)">
Trasowanie (obróbka skrawaniem)

Trasowanie – proces technologiczny stosowany najczęściej w obróbce materiałów, który polega na wyznaczeniu na danej powierzchni półwyrobu określonych linii, które następnie służą do wycinania określonego przedmiotu.
Rodzaje trasowania:
Narzędzia używane do trasowania:

</doc>
<doc id="958069" url="https://pl.wikipedia.org/wiki?curid=958069" title="One Tree Hill">
One Tree Hill



</doc>
<doc id="958072" url="https://pl.wikipedia.org/wiki?curid=958072" title="Never Trust a Pretty Face">
Never Trust a Pretty Face

Never Trust a Pretty Face – album francuskiej piosenkarki Amandy Lear, wydany w 1979 roku.
Ogólne informacje.
"Never Trust a Pretty Face" był trzecim albumem Amandy Lear nagranym wspólnie z producentem Anthonym Monnem. Większość tekstów napisała sama piosenkarka, a za brzmienie utworów – podobnie jak w przypadku poprzednich albumów – odpowiedzialny był Monn. Całość została utrzymana w modnym wówczas stylu disco, choć na płycie znalazły się także refleksyjne ballady.
Do niektórych wydań płyty dołączony był plakat, na którym widniało powiększone zdjęcie z okładki. Wizerunek ten przedstawiał Amandę na egipskiej pustyni, jako stworzenie ze skrzydłami anioła i ogonem węża. W niektórych krajach wydano nieco zmienione wersje albumu. We Francji piosenka "Lili Marleen" miała niemiecko-francuskie słowa, a w USA wydano na płycie "Miroir" po angielsku.
Płyta okazała się sukcesem w Europie, głównie dzięki hitowym singlom "Fashion Pack" oraz "The Sphinx". Jest uznawana za jedno z najambitniejszych dokonań muzycznych gwiazdy.
Album został wydany tylko na winylu i kasecie magnetofonowej. Nie ukazał się jeszcze na krążku CD. Obecnym właścicielem nagrań jest firma Sony BMG Music Entertainment. Nie jest znana data wydania albumu na płycie kompaktowej przez tę wytwórnię.
Lista utworów.
Strona A:
Strona B:

</doc>
<doc id="958073" url="https://pl.wikipedia.org/wiki?curid=958073" title="Kraków Prokocim">
Kraków Prokocim

Kraków Prokocim – przystanek kolejowy w Krakowie na osiedlu Prokocim.
W roku 2021 przystanek obsługiwał 100–149 pasażerów na dobę.

</doc>
<doc id="958078" url="https://pl.wikipedia.org/wiki?curid=958078" title="Javier Navarro">
Javier Navarro



</doc>
<doc id="958087" url="https://pl.wikipedia.org/wiki?curid=958087" title="Cegielnia Lewicka">
Cegielnia Lewicka

Cegielnia Lewicka – wieś w Polsce położona w województwie mazowieckim, w powiecie mławskim, w gminie Lipowiec Kościelny.
W latach 1975–1998 miejscowość należała administracyjnie do województwa ciechanowskiego.

</doc>
<doc id="958094" url="https://pl.wikipedia.org/wiki?curid=958094" title="Lassie (film 2005)">
Lassie (film 2005)

Lassie – brytyjsko-irlandzko-francusko-amerykański familijny film przygodowy z 2005 roku w reżyserii Charlesa Strurridge’a.
Opis fabuły.
Lata 30. XX wieku. W górniczym mieście wybucha wielki kryzys. Owczarek colie imieniem Lassie z powodu kiepskiej sytuacji finansowej zostaje sprzedany przez Sama Carraclougha i jego żonę Sarah. Trafia do pałacu księcia i nie czuje się tam dobrze. Postanawia wrócić do miasta i odnaleźć poprzednich właścicieli.
Wersja polska.
Opracowanie: Master Film na zlecenie producenta (Monolith Films)
Reżyseria: Elżbieta Jeżewska
Dialogi: Witold Surowiak
Dźwięk: Elżbieta Mikuś
Montaż: Jan Graboś
Kierownictwo produkcji: Romuald Cieślak
Wystąpili:
i inni

</doc>
<doc id="958096" url="https://pl.wikipedia.org/wiki?curid=958096" title="Wieliczka Park">
Wieliczka Park

Wieliczka Park – stacja kolejowa w Wieliczce przy ul. Edwarda Dembowskiego, w województwie małopolskim, w Polsce. Według klasyfikacji PKP ma kategorię dworca regionalnego. W roku 2018 stacja obsługiwała 1,5–2,0 tys. pasażerów na dobę.
Stacja Wieliczka pełniła ważną rolę w historii wielickiej kolei. W sytuacji, gdy na odcinku Wieliczka – Kraków Bieżanów był położony tylko jeden tor obsługujący kilkadziesiąt połączeń dziennie, stacja Wieliczka była mijanką dla kursujących pociągów pasażerskich. Zdarzało się nieraz, że pociągi jadące z Wieliczki do Krakowa czekały na stacji Wieliczka na skład jadący z Krakowa. Teoretycznie też stacja Wieliczka mogła obsługiwać składy pociągów z lokomotywami (co było niemożliwe w wypadku stacji Wieliczka Rynek – ślepy tor).
Po remoncie torów i peronów w 2012 roku stacja zmieniła nazwę z "Wieliczka" na "Wieliczka Park".
W styczniu 2015 rozpoczął się generalny remont budynku dworca. Otwarcie wyremontowanego obiektu nastąpiło 12 grudnia 2016. W ramach remontu dworzec został dostosowany do potrzeb osób niepełnosprawnych. Zlikwidowano bariery architektoniczne, przystosowano toalety i wykonano ścieżki prowadzące dla osób niewidomych i niedowidzących. Na terenie obiektu pojawił się także podnośnik dla osób na wózkach inwalidzkich, a przed wejściem na perony biletomaty. Po stronie północnej budynku wykonano parking oraz stojaki rowerowe. Zachowano także zabytkowe elementy zagospodarowania stacji kolejowej – układ torów, kozioł oporowy i skrajnik.

</doc>
<doc id="958097" url="https://pl.wikipedia.org/wiki?curid=958097" title="Feliks Woytkowski">
Feliks Woytkowski

Feliks Woytkowski (ur. 20 maja 1892 w Grzymałowie, zm. 8 maja 1966 w Krakowie) – polski podróżnik i zoolog. 
Życiorys.
Feliks Woytkowski urodził się w Grzymałowie, na dawnych terenach Małopolski Wschodniej. W 1911 roku ukończył gimnazjum we Lwowie. Dalszą naukę na uczelniach wyższych kontynuował we Francji i Anglii. Po wybuchu I wojny światowej wstąpił do oddziałów gen. Hallera. W roku 1920 powrócił do Polski, by następnie wraz z rodziną wyjechać do Peru. Zamieszkał w Limie, gdzie zatrudnił się jako uniwersytecki lektor języka francuskiego. Jednocześnie swój czas poświęcał badaniom flory i fauny peruwiańskiej. Z biegiem czasu jego pasja do botaniki stała się głównym źródłem utrzymania. Dzięki nawiązanym kontaktom z naukowcami ze Stanów Zjednoczonych począł zbierać i gromadzić dla nich okazy zoologiczne i botaniczne. 
Wyprawy badawcze.
W latach 1929–1964 odbył ok. 60 wypraw w głąb górzystych terenów Peru, zwanych Montania, oraz spenetrował prowincje Tarma, Pasco, Lima, Juaja, Pacasmayo, Cajamarca, Chachapoyas, Moyobamba, Huanuco, Caňete, Huancayo, Huanta, Huamanga, La Mar, San Miguel, Ukajali, Coronel, Portillo, San Martin, Cutervo, Jean, Paita, Tumbes, Sullana, Cusco, Quispicanchi, Paucartambo, Madre de Dios, Oxapampa, Lambayeque i Saposoa. Brał udział w licznych ekspedycjach naukowych Uniwersytetu Kalifornijskiego, współpracował z wieloma instytutami naukowymi z Europy i obu Ameryk. Dla nich dostarczał zamawiane lub zupełnie nowe okazy, m.in. ponad tysiąc nieznanych nauce gatunków owadów - niektóre z nich zostały nazwane jego imieniem.
Poza pracami entomologicznymi prowadził również badania florystyczne, dostarczając setki gatunków roślin botanikom ze Stanów Zjednoczonych, ogrodom botanicznym w Limie, Missouri i Berkeley. 
Feliks Woytkowski zajmował się również, przez siedem lat, zbieraniem roślin leczniczych dla przemysłu farmaceutycznego CIBA. Efektem jego pracy był zbiór roślin leczniczych liczący ok. 80 tys. okazów z ponad 5 tys. gatunków. 
Feliks Woytkowski prowadził szczegółowe notatki ze swoich wypraw, w których zamieszczał opisy znalezisk oraz własne przeżycia, fotografie, szkice i czystorysy map. Wszystko przywiózł do Polski, gdzie po jego śmierci S. Wielopolska zebrała i wydała je w formie pamiętnika Woytkowskiego.
Feliks Woytkowski w swoich relacjach opisywał również napotkane plemiona indiańskie, głównie Indian Campa z selwy oraz Indian Aguaruna, żyjących w górskich wioskach i Indian Lamisto z okolic miasta Tarapoto.
Pomimo swej pracy, Woytkowski prowadził życie bardzo ubogie, w wyniku czego, bez pieniędzy i z nadszarpniętym zdrowiem, powrócił do Polski w 1965 roku. Zamieszkał u swego brata w Krakowie, gdzie 8 maja 1966 zmarł.

</doc>
<doc id="958101" url="https://pl.wikipedia.org/wiki?curid=958101" title="Benzoina">
Benzoina

Benzoina – organiczny związek chemiczny z grupy aromatycznych ketoalkoholi. Stosowany w środkach perfumeryjnych i zapachowych.
Otrzymywanie.
Benzoinę otrzymuje z benzaldehydu w kondensacji benzoinowej. Po raz pierwszy została zsyntetyzowana przez Justusa von Liebiga i Friedricha Woehlera w 1832 podczas badań nad olejkiem z gorzkich migdałów (zawierającym benzaldehyd i ślady cyjanowodoru).

</doc>
<doc id="958102" url="https://pl.wikipedia.org/wiki?curid=958102" title="Valby Idraetspark">
Valby Idraetspark



</doc>
<doc id="958103" url="https://pl.wikipedia.org/wiki?curid=958103" title="Wojska Nadwiślańskie">
Wojska Nadwiślańskie



</doc>
<doc id="958105" url="https://pl.wikipedia.org/wiki?curid=958105" title="Fedora Core">
Fedora Core



</doc>
<doc id="958108" url="https://pl.wikipedia.org/wiki?curid=958108" title="Edgar Alvarez">
Edgar Alvarez



</doc>
<doc id="958109" url="https://pl.wikipedia.org/wiki?curid=958109" title="Kumulatywizm">
Kumulatywizm

Kumulatywizm – pogląd w filozofii nauki głoszący, że każde nowe odkrycie jest tylko wzbogaceniem istniejących już teorii. Kumulatywistyczna zasada korespondencji polega na tym, że nowa teoria, żeby zostać przyjętą musi wchłonąć starą teorię jako swój szczególny przypadek.

</doc>
<doc id="958111" url="https://pl.wikipedia.org/wiki?curid=958111" title="Lipsk Murowany">
Lipsk Murowany

Lipsk Murowany – kolonia, część wsi Siółko, w Polsce położona w województwie podlaskim, w powiecie augustowskim, w gminie Lipsk.
W latach 1975–1998 miejscowość administracyjnie należała do województwa suwalskiego.
Z majątku Lipsk Murowany pochodził Wiktor Augustowski dowodzący w bitwie pod Skieblewem, jednej z ostatnich większych potyczek powstania styczniowego w guberni augustowskiej.

</doc>
<doc id="958112" url="https://pl.wikipedia.org/wiki?curid=958112" title="Lassie">
Lassie

Lassie – fikcyjny pies (suka) rasy owczarek szkocki (collie). Postać została stworzona przez amerykańskiego pisarza Erica Knighta, który opisał jej przygody w powieści "Lassie, wróć!" (1940) powstałej na podstawie noweli tego samego autora wydanej w 1938 roku.
Historia postaci.
Lassie jest psem należącym do mieszkającej w małym ubogim miasteczku rodziny górniczej. Kiedy w mieście wzrasta bezrobocie, a ojciec traci pracę i sytuacja materialna rodziny się pogarsza, suka, mimo protestów małego chłopca Joe, zostaje sprzedana i wywieziona do nowego pana, który mieszka w górach, kilkaset kilometrów od poprzedniego domu Lassie. Suka jednak już wkrótce ucieka i podejmuje się mozolnej drogi do domu.
W kulturze popularnej.
Pierwszy z filmów o Lassie ukazał się w 1943 roku i od tamtej pory nakręcono kilkanaście filmów z jej udziałem. Problemem był fakt, iż pierwsza suka, odgrywająca tę rolę, miała charakterystyczną białą łatę na czole, przez co ciężko było znaleźć psa, który by ją przypominał. Zazwyczaj zaradzano temu, domalowując białe plamy na czołach kolejnych psów występujących w roli Lassie.
Filmy z udziałem Lassie:
Nakręcono również 7 seriali telewizyjnych, 2 serie audycji radiowych o psie, oraz napisano 61 książek z udziałem Lassie. Pies ma własną gwiazdę w Hollywood Walk of Fame.

</doc>
<doc id="958113" url="https://pl.wikipedia.org/wiki?curid=958113" title="Sołojewszczyzna">
Sołojewszczyzna

Sołojewszczyzna – przysiółek, część wsi Wołkusz, położony w Polsce, w województwie podlaskim, w powiecie augustowskim, w gminie Lipsk.
W latach 1975–1998 miejscowość administracyjnie należała do województwa suwalskiego.

</doc>
<doc id="958114" url="https://pl.wikipedia.org/wiki?curid=958114" title="Eisingen (Bawaria)">
Eisingen (Bawaria)

Eisingen – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 8 km na południowy zachód od Würzburga, przy autostradzie A3 i drodze B27.
Współpraca.
Miejscowość partnerska:

</doc>
<doc id="958118" url="https://pl.wikipedia.org/wiki?curid=958118" title="Lwartość">
Lwartość



</doc>
<doc id="958119" url="https://pl.wikipedia.org/wiki?curid=958119" title="Johann Michael Haydn">
Johann Michael Haydn



</doc>
<doc id="958120" url="https://pl.wikipedia.org/wiki?curid=958120" title="Echekrates z Fliuntu">
Echekrates z Fliuntu

Echekrates z Fliuntu (; IV wiek p.n.e.) - jeden z trzech (obok Echekratesa z Tarentu i Echekratesa z Lokroi) pitagorejczyków o tym imieniu wymienionych przez Jamblicha w "De vita pythagorica". Żył współcześnie z Arystoksenosem Perypatetykiem. Według Diogenesa Laertiosa był uczniem pitagorejczyków Filolaosa z Tarentu i Eurytosa, należał też do ostatniego pokolenia pitagorejczyków, którzy osobiście znali Pitagorasa [Diog. Laert. VIII 46]. Prócz Jamblicha i Diogenesa Laertiosa wymieniają go Aulus Gelliusz i Platon, który uczynił Echekratesa jednym z bohaterów dialogu "Fedon". 
W "Fedonie" Echekrates nie występuje jako bohater głównej części dialogu, ale jako rozmówca Fedona, który relacjonuje mu ostatnie chwile życia Sokratesa. Rozmowa Echekratesa z Fedonem stanowi więc część typowej dla dialogów Platońskich konstrukcji ramowej. Echekrates wypytuje się Fedona o śmierć Sokratesa, bo dowiedział się o procesie i skazaniu, nie zna jednak szczegółów. Jest przyjazny Sokratesowi, a demokracja budzi w nim odrazę.
Echekrates z Tarentu bywa utożsamiany z Echekretesem z Lokroi wymienionym prócz przekazu Jamblicha przez Cycerona [Cic. "De fin." V, 29]. Utożsamienia tekiego dokonuje Władysław Witwicki w swoim wstępie do "Fedona". Witwicki domyśla się, że Echekrates pochodził z italskiego Lokroi, a w czasie, w którym toczy się dialog, mieszka we Fliuncie dopiero od niedawna. Motwyuje to tym, że Echekrates z "Fedona" nie zna dokładnie zwyczajów i stosunków panujących w Grecji Właściwej, a we Fliuncie osiadł prawdopodobnie dlatego, że była to ojczyzna przodków Pitagorasa.

</doc>
<doc id="958122" url="https://pl.wikipedia.org/wiki?curid=958122" title="Gaukönigshofen">
Gaukönigshofen

Gaukönigshofen – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 18 km na południe od Würzburga.
Dzielnice.
W skład gminy wchodzą następujące dzielnice: 
Oświata.
W gminie znajdują się 2 przedszkola oraz szkoła podstawowa i Hauptschule (razem 22 nauczycieli, 394 uczniów).
Współpraca.
Miejscowości partnerskie:

</doc>
<doc id="958142" url="https://pl.wikipedia.org/wiki?curid=958142" title="Hausen bei Würzburg">
Hausen bei Würzburg

Hausen bei Würzburg, Hausen b.Würzburg – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 17 km na północny wschód od Würzburga, przy autostradzie A7 i drodze B19.
Dzielnice.
W skład gminy wchodzą następujące dzielnice: 
Oświata.
W gminie znajduje się 124 miejsc przedszkolnych (z 94 dziećmi), szkoła podstawowa i Hauptschule.

</doc>
<doc id="958144" url="https://pl.wikipedia.org/wiki?curid=958144" title="Park Archeologiczny Champaner-Pavagadh">
Park Archeologiczny Champaner-Pavagadh

Park Archeologiczny Czampaner-Pavagad – kompleks archeologiczny w stanie Gudźarat w zachodnich Indiach, obejmujący szereg zabudowań z VIII–XIV wieku, oraz pozostałości XVI-wiecznej stolicy państwa Gudźarat, m.in. najlepiej zachowane na terenie Indii pozostałości pre-mogolskiego miasta muzułmańskiego. Znajdująca się na szczycie wzgórza Pawagad, świątynia Kalikamaty jest ważnym miejscem dla wyznawców hinduizmu.
W 2004 r. Park Czampaner-Pavagad został wpisany na listę Światowego Dziedzictwa UNESCO.

</doc>
<doc id="958148" url="https://pl.wikipedia.org/wiki?curid=958148" title="SatDSL">
SatDSL



</doc>
<doc id="958155" url="https://pl.wikipedia.org/wiki?curid=958155" title="Wielościan gwiaździsty">
Wielościan gwiaździsty

Wielościan gwiaździsty - rodzaj wielościanu zbudowanego z kilku innych wielościanów, o części centralnej wspólnej, zgodnie z budową dwuwymiarowych odpowiedników tj. wielokątów gwiaździstych. 
Wielościany gwiaździste mogą zostać wpisane w otoczkę wypukłą będącą zawsze wielościanem foremnym. Częścią wspólną tych brył są wielościany dowolne.

</doc>
<doc id="958157" url="https://pl.wikipedia.org/wiki?curid=958157" title="Real Club Deportivo España">
Real Club Deportivo España



</doc>
<doc id="958159" url="https://pl.wikipedia.org/wiki?curid=958159" title="Długowola Druga">
Długowola Druga

Długowola Druga – wieś w Polsce położona w województwie mazowieckim, w powiecie lipskim, w gminie Lipsko.
W latach 1975–1998 miejscowość administracyjnie należała do województwa radomskiego.

</doc>
<doc id="958168" url="https://pl.wikipedia.org/wiki?curid=958168" title="Xelajú MC">
Xelajú MC

Club Social y Deportivo Xelajú Mario Camposeco – gwatemalski klub piłkarski z siedzibą w mieście Quetzaltenango, w departamencie Quetzaltenango. Obecnie występuje na pierwszym szczeblu rozgrywek – Liga Nacional de Guatemala. Swoje domowe mecze rozgrywa na obiekcie Estadio Mario Camposeco.
Historia.
Klub założony został w 1928 roku pod nazwą Germania. Później nazwę zmieniono na Adix, a następnie w 1957 roku na do dziś używaną nazwę Xelajú. Jest najbardziej utytułowanym klubem gwatemalskim, który nie ma swojej siedziby w stolicy państwa.

</doc>
<doc id="958169" url="https://pl.wikipedia.org/wiki?curid=958169" title="Mikołaj Chopin">
Mikołaj Chopin

Mikołaj Chopin, właśc. Nicolas Chopin (ur. 15 kwietnia 1771 w Marainville-sur-Madon, zm. 3 maja 1844 w Warszawie) – nauczyciel języka francuskiego i guwerner, ojciec pianisty, pedagoga i kompozytora Fryderyka Chopina (1810–1849), syn kołodzieja i syndyka François Chopina i jego pierwszej żony Marguerite.
Życiorys.
Mikołaj urodził się we wsi Marainville-sur-Madon, w departamencie Wogezy, w prowincji Lotaryngia, we Francji, w rodzinie winogrodników i kołodziejów. Chłopiec zwrócił na siebie uwagę administratora posiadłości (należącej do Polaka – Michała Jana Paca), w której mieszkał wraz z rodziną. Był nim, również Polak, Adam Weydlich.
Gdy w 1787 Weydlich wracał do Polski, zabrał ze sobą Mikołaja i zatrudnił, szesnastoletniego wtedy chłopca, w założonej przez siebie fabryce tytoniu w Warszawie. Przez następne kilka lat Mikołaj pracował jako urzędnik i buchalter. Po trzech latach mimo nadarzającej się okazji nie odwiedził rodzinnego kraju, z którym nie utrzymywał kontaktów już do końca życia. W związku z wybuchem rewolucji francuskiej w 1789 i obawą o powołanie do wojska nie udał się do Strasburga w celu uregulowania interesów Paca, o co został poproszony.
W 1793 nastąpił II rozbiór Polski, przez co fabryka Weydlicha została zamknięta. W związku z małą nadzieją na znalezienie pracy w stolicy Mikołaj rozważał powrót do Francji. Plany zostały przerwane przez chorobę, która ustąpiła niedługo przed wybuchem insurekcji kościuszkowskiej w 1794. Wtedy wstąpił do warszawskiej milicji miejskiej, gdzie doszedł do stopnia porucznika. Po roku walk został ranny, co zbiegło się z upadkiem powstania.
Pozostając znów bez zajęcia, w niedługim czasie został zatrudniony w Czerniewie jako guwerner u rodziny Łączyńskich (jedna z córek, Maria, zostawszy później żoną Anastazego Walewskiego, zasłynęła jako kochanka Napoleona Bonaparte). Spędził u nich około sześciu lat, mając dość duże szczęście, gdyż środkowa i wschodnia Europa była zalewana falą uciekinierów z obszarów objętych rewolucją, a bardzo wielu z nich utrzymywało się właśnie w sposób podobny do Mikołaja. Na ziemiach polskich nawet średnio zamożna szlachta posiadała w swoim domu francuskiego arystokratę, co należało do ówczesnej mody. Mikołaj nie należał do ludzi dobrze urodzonych, więc jego pozycja świadczy o dobrym wykształceniu i obyciu, jakie zdołał sobie przyswoić przez siedem lat pobytu w obcym kraju.
Następnych kilka lat Mikołaj spędził w Żelazowej Woli u rodziny Skarbków (krewnych Łączyńskich), gdzie uczył i opiekował się czwórką dzieci. W 1806 ożenił się z ubogą krewną Skarbków, mieszkającą i prowadzącą u nich dom, Teklą Justyną Krzyżanowską (córką Jakuba i Antoniny z Kołomińskich pochodzących ze wsi Długie). Chopina i Krzyżanowską łączyła wspólna pasja – muzyka. Justyna grała na fortepianie i śpiewała, zaś Mikołaj grywał na flecie i skrzypcach. Justyna wzmiankowana była w orszaku ślubnym Konstancji von Bruchentahl, wychodzącej za mąż za Jana Skarbka, a jej brat był ojcem Włodzimierza Krzyżanowskiego, bohatera amerykańskiej wojny secesyjnej.
Po roku małżeństwa urodziła im się pierwsza córka – Ludwika (zam. Jędrzejewiczowa). Wtedy też przenieśli się do większego domu – dworskiej oficyny. 1 marca 1810 urodziło się drugie dziecko, jedyny syn, Fryderyk Chopin. Jego ojcem chrzestnym był Fryderyk Florian Skarbek, którego nauczycielem był Mikołaj. Około połowy tego samego roku Mikołaj i Tekla wraz z dziećmi przenieśli się do Warszawy do Pałacu Saskiego, w którym mieściło się Liceum Warszawskie, a w którym Mikołaj miał uczyć języka francuskiego.
Skarbek popadł w długi i uciekając z Księstwa Warszawskiego zostawił żonę z czwórką dzieci. Biorąc pod uwagę to, że ich wiek nie wymagał już opieki guwernera, było pewne, iż żona Skarbka nie będzie mogła utrzymać Chopinów. Prawdopodobnie Mikołaj myślał o przeprowadzce do stolicy jeszcze przed urodzeniem się syna.
W Warszawie 9 lipca 1811 urodziło się trzecie dziecko Chopinów – Izabela, a w 1812 czwarte – córka Emilia. Aby zrównoważyć rosnące wydatki na rodzinę, Mikołaj oprócz pracy w liceum był nauczycielem języka francuskiego w Szkole Aplikacyjnej i w Szkole Artylerii i Inżynierów. Po urodzinach czwartego dziecka Chopin awansował w liceum i objął wykłady w wyższych klasach.
Został pochowany na cmentarzu Powązkowskim w Warszawie. Pierwotne miejsce pochówku Justyny i Mikołaja w katakumbach powązkowskich uległo zniszczeniu w czasie II wojny światowej. Pod koniec maja 1948 zwłoki Chopinów ekshumowano i przeniesiono do nowego grobu na tym samym cmentarzu (kwatera 9-4-8).

</doc>
<doc id="958170" url="https://pl.wikipedia.org/wiki?curid=958170" title="Dworzec Króla Śiwadźiego">
Dworzec Króla Śiwadźiego

Dworzec Króla Śiwadźiego (, marathi: छत्रपती शिवाजी टर्मिनस) (do 1996 "Victoria Terminus") – dworzec kolejowy w Mumbaju w Indiach, w 2004 r. wpisany na Listę Światowego Dziedzictwa UNESCO.
Dworzec Króla Śiwadźiego został wybudowany jako Victoria Terminus (na cześć królowej Wiktorii) w 1888 r. Zaprojektował go Frederick William Stevens w stylu będącym połączeniem neogotyku i architektury indyjskiej. W 1996 r., w związku z indyjską polityką zmian nazw geograficznych, stacji nadano nazwę "Chhatrapati Shivaji", na cześć XVII-wiecznego założyciela państwa Maharasztra.
Jedno z miejsc zamachu terrorystycznego w Mumbaju w 2008 roku.

</doc>
<doc id="958173" url="https://pl.wikipedia.org/wiki?curid=958173" title="Wyższa Szkoła Lingwistyczna w Częstochowie">
Wyższa Szkoła Lingwistyczna w Częstochowie

Wyższa Szkoła Lingwistyczna – niepubliczna uczelnia w Częstochowie założona w 1992, specjalizująca się w kształceniu na kierunkach filologia (angielska, germańska), pedagogika i ekonomia. Studia na poziomie licencjackim i magisterskim prowadzone są w systemie stacjonarnym i niestacjonarnym. Są również szerokie oferty studiów online i podyplomowych.

</doc>
<doc id="958179" url="https://pl.wikipedia.org/wiki?curid=958179" title="Xelaju Quetzaltenango">
Xelaju Quetzaltenango



</doc>
<doc id="958182" url="https://pl.wikipedia.org/wiki?curid=958182" title="Plebania (ujednoznacznienie)">
Plebania (ujednoznacznienie)



</doc>
<doc id="958186" url="https://pl.wikipedia.org/wiki?curid=958186" title="Vigintisexviri">
Vigintisexviri

Vigintisexviri – termin określający sześć różnych kolegiów urzędniczych w starożytnym Rzymie okresu republiki. Wyłoniły się one z personelu pomocniczego. Ogółem liczyły 26 członków (stąd nazwa). W późniejszym czasie członkowie ich wybierani byli przez zgromadzenia trybusowe. Do vigintisexviri zalicza się:
Wszystkie kolegia w wykonywaniu swych zadań podlegały edylom. Sprawowanie jednego z powyższych urzędów nie było wprawdzie konieczne do rozpoczęcia kariery politycznej (nie były one ujęte w cursus honorum), jednakże traktowano je jako rodzaj przygotowania praktycznego do pełnienia bardziej odpowiedzialnych funkcji.

</doc>
<doc id="958204" url="https://pl.wikipedia.org/wiki?curid=958204" title="Indywidualne Mistrzostwa Świata Juniorów na Żużlu 2004">
Indywidualne Mistrzostwa Świata Juniorów na Żużlu 2004

Indywidualne Mistrzostwa Świata Juniorów na Żużlu 2004 – cykl turniejów żużlowych mających wyłonić najlepszych żużlowców do lat 21 na świecie. Tytuł wywalczył Polak Robert Miśkowiak.

</doc>
<doc id="958205" url="https://pl.wikipedia.org/wiki?curid=958205" title="Plebania (zespół muzyczny)">
Plebania (zespół muzyczny)

Plebania – polski zespół grający muzykę będącą połączeniem punka, reggae i muzyki Indian. Zespół pochodzi z Helu i został założony w 1991. Muzycy pochodzą z połączonych sił zespołów Rosporek i Strefa Zagrożenia, które istniały do momentu powstania Plebanii.

</doc>
<doc id="958209" url="https://pl.wikipedia.org/wiki?curid=958209" title="Nachor (syn Seruga)">
Nachor (syn Seruga)

Nachor (hebr. נָחוֹר) – postać biblijna, dziadek patriarchy Abrahama.
Był synem Seruga, syna Reu. W wieku 29 lat doczekał się syna Teracha. Według Księgi Rodzaju po urodzeniu najstarszego syna "żył sto dziewiętnaście lat i miał synów i córki" (Rdz 11,25).
Hebrajski apokryf "Księga Jubileuszów" podaje, że matką Nachora była Milka, córka Kaber; z kolei żoną Nachora miała być Jiska, córka Nestaga Chaldejczyka.
Nachor pojawia się w biblijnych genealogiach w "Pierwszej Księdze Kronik" i "Ewangelii według świętego Łukasza".

</doc>
<doc id="958211" url="https://pl.wikipedia.org/wiki?curid=958211" title="Dziennikarz Roku Małopolski">
Dziennikarz Roku Małopolski

Nagroda Dziennikarz Roku Małopolski - nagroda przyznawana od 2004 roku przez środowisko dziennikarzy z Małopolski.
Na początku każdego roku Stowarzyszenie Willa Decjusza przyjmuje propozycje do tytułu najlepszych dziennikarzy w poszczególnych kategoriach (dziennikarz prasowy, radiowy, telewizyjny) oraz do tytułów w kategoriach dodatkowych (osobowość medialna roku, rzecznik prasowy roku). Kapituła, złożona z autorytetów dziennikarstwa lokalnego i ogólnopolskiego, wybiera reporterów, którzy najbardziej wyróżnili się w poprzednim roku, a także laureatów wyróżnień w kategoriach dodatkowych. Spośród zwycięzców poszczególnych kategorii wyłaniany jest zdobywca Grand Prix - Dziennikarz Roku Małopolski.
Nagroda wręczana jest w karnawale podczas Balu Dziennikarza Małopolski w krakowskiej Willi Decjusza.
Linki zewnętrzne.
Strona Nagrody Dziennikarzy Małopolski

</doc>
<doc id="958217" url="https://pl.wikipedia.org/wiki?curid=958217" title="Indywidualne Mistrzostwa Świata Juniorów na Żużlu 2005">
Indywidualne Mistrzostwa Świata Juniorów na Żużlu 2005

Indywidualne Mistrzostwa Świata Juniorów na Żużlu 2005 – cykl turniejów żużlowych mających wyłonić najlepszych żużlowców do lat 21 na świecie. Tytuł wywalczył Polak Krzysztof Kasprzak.
Finał.
Uwaga: Tytuł mistrza świata juniorów w 2005 zdobył w niecodziennych okolicznościach. Wskutek opadów deszczu zawody w Wiener Neustadt przerwano po 12 wyścigach; ze względu na fakt, że nie doszło do bezpośrednich rywalizacji wszystkich zawodników, złoty medal rozlosowano między żużlowcami z równą liczbą punktów (po 8). Kasprzak wygrał losowanie z Czechem Tomášem Suchánkiem, który nie zgodził się wcześniej na rozegranie dodatkowego biegu barażowego o złoty medal.

</doc>
<doc id="958218" url="https://pl.wikipedia.org/wiki?curid=958218" title="Osiedle I (Konin)">
Osiedle I (Konin)

Osiedle I w Koninie – najstarsze osiedle w nowej części miasta Konina. Obejmuje budynki mieszkaniowe po wschodniej stronie ulicy Dworcowej, zachodniej stronie ulicy Błaszaka, północnej stronie Alei 1 Maja i południowej stronie ul. Kolejowej. Wybudowano je w latach 1949–1953 na terenie wsi Czarków. Pierwszy budynek, przy ulicy Górniczej oddano do użytku w 1951 roku.
Osiedle jest częścią największej konińskiej dzielnicy – Czarkowa.

</doc>
<doc id="958219" url="https://pl.wikipedia.org/wiki?curid=958219" title="Jasmin Hukic">
Jasmin Hukic



</doc>
<doc id="958225" url="https://pl.wikipedia.org/wiki?curid=958225" title="René Cattarinussi">
René Cattarinussi

René Cattarinussi (ur. 12 kwietnia 1972 w Tolmezzo) – włoski biathlonista, sześciokrotny medalista mistrzostw świata.
Kariera.
Pierwszy sukces w karierze osiągnął w 1992 roku, kiedy na mistrzostwach świata juniorów w Canmore zdobył brązowy medal w biegu indywidualnym.
W zawodach Pucharu Świata zadebiutował 9 grudnia 1993 roku w Bad Gastein, zajmując 103. miejsce w biegu indywidualnym. Pierwsze pucharowe punkty zdobył 9 grudnia 1995 roku w Östersund, kiedy zajął piąte miejsce w sprincie. Na podium zawodów tego cyklu pierwszy raz stanął 20 stycznia 1996 roku w Osrblie, gdy rywalizację tej samej konkurencji ukończył na trzeciej pozycji. W zawodach tych wyprzedzili go jedynie Rosjanin Władimir Draczow i Austriak Ludwig Gredler. W kolejnych startach jeszcze 10 razy stanął na podium, odnosząc przy tym dwa zwycięstwa: 22 stycznia 1999 roku w Anterselvie był najlepszy w sprincie, a 19 marca 2000 roku w Chanty-Mansyjsku zwyciężył w biegu masowym. Najlepsze wyniki osiągnął w sezonie 1996/1997, kiedy zajął ósme miejsce w klasyfikacji generalnej.
Na mistrzostwach świata w Ruhpolding w 1996 roku wywalczył dwa medale. Najpierw wspólnie z Pieralberto Carrarą, Patrickiem Favre i Hubertem Leitgebem zdobył brązowy medal w biegu drużynowym. Następnie zajął trzecie miejsce w sprincie, plasując się za Władimirem Draczowem i jego rodakiem, Wiktorem Majgurowem. Kolejne dwa medale zdobył podczas mistrzostw świata w Osrblie w 1997 roku. W sprincie zajął drugie miejsce, rozdzielając swego rodaka Wilfrieda Pallhubera i Olega Ryżenkowa z Białorusi. Ponadto reprezentacja Włoch w składzie: Cattarinussi, Pallhuber, Favre i Carrara zajęła trzecie miejsce w sztafecie.
Z mistrzostw świata w Oslo/Lahti w 2000 roku wrócił z kolejnym brązowym medalem w sprincie. Lepsi okazali się jedynie Frode Andresen z Norwegii i Rosjanin Pawieł Rostowcew. Ostatni medal w karierze zdobył na mistrzostwach świata w Pokljuce w 2001 roku. Podobnie jak w 1997 roku był drugi w sprincie, za Rostowcewem, a przed Norwegiem Halvardem Hanevoldem. Był też między innymi siódmy w tej samej konkurencji na mistrzostwach świata w Chanty-Mansyjsku w 2003 roku.
W 1998 roku wystartował na igrzyskach olimpijskich w Nagano, gdzie zajął 21. miejsce w biegu indywidualnym, 52. w sprincie i 9. miejsce w sztafecie. Brał również udział w igrzyskach w Salt Lake City cztery lata później, zajmując 21. w biegu indywidualnym, 22. w sprincie, 21. w biegu pościgowym oraz 16. pozycję w sztafecie.

</doc>
<doc id="958228" url="https://pl.wikipedia.org/wiki?curid=958228" title="Diceros bicornis">
Diceros bicornis



</doc>
<doc id="958230" url="https://pl.wikipedia.org/wiki?curid=958230" title="Klub Przyjaciół Ziemi Sądeckiej">
Klub Przyjaciół Ziemi Sądeckiej

Klub Przyjaciół Ziemi Sądeckiej – stowarzyszenie założone w połowie lat 50. XX wieku. Skupia sympatyków i miłośników Nowego Sącza i Sądecczyzny, znanych ludzi polityki, kultury, nauki i biznesu legitymujących się sądeckim rodowodem lub związanych w przeszłości miejscem edukacji i pracy zawodowej, a rozsianych obecnie po kraju i świecie.
Znakiem rozpoznawczym stowarzyszenia był usytuowany na gmachu przy narożniku ulic Świętokrzyskiej i Marszałkowskiej w Warszawie neon z napisem „Odwiedzajcie Ziemię Sądecką”, rozmieszczonym na tle gór i stylizowanego ruchomego słońca. Sądecki neon, opiewany nawet w jednej z ballad Wojciecha Młynarskiego, zdobił centrum stolicy od 1962 roku do lat 80. i był symbolem swojego rodzaju „ambasady” Sądecczyzny w Warszawie.
Klub Przyjaciół Ziemi Sądeckiej reaktywowano w 2004 r.
Ważnym momentem integracyjnym Klubu są Zjazdy Sądeczan: w Nowym Sączu, Krynicy, Rytrze, Krakowie i Warszawie. Stowarzyszenie ma oddziały w Chicago i Detroit.
Klub Przyjaciół Ziemi Sądeckiej współorganizuje w Nowym Sączu Forum Młodych, integralną część Forum Ekonomicznego Polska-Wschód w Krynicy, inicjuje przedsięwzięcia kulturalne, funduje corocznie stypendia dla najlepszych maturzystów.
Ważną inicjatywą Klubu było uruchomienie – przy współpracy z Uniwersytetem Jagiellońskim i innymi partnerami – filii Uniwersytetu Trzeciego Wieku. W dorobku Klubu jest też wmontowanie (i uroczyste odsłonięcie) w gmach sądeckiego szpitala tablicy upamiętniającej sądeczan – żołnierzy ZWZ, którzy uwolnili w lipcu 1940 r. uwięzionego w Nowym Sączu przez hitlerowców emisariusza Rządu Polskiego Jana Karskiego.

</doc>
<doc id="958232" url="https://pl.wikipedia.org/wiki?curid=958232" title="Dicerorhinus sumatrensis">
Dicerorhinus sumatrensis



</doc>
<doc id="958233" url="https://pl.wikipedia.org/wiki?curid=958233" title="Eddie Johnson (piłkarz)">
Eddie Johnson (piłkarz)

Edward „Eddie” Johnson (ur. 31 marca 1984 w Bunnell) – piłkarz amerykański grający na pozycji napastnika.
Kariera klubowa.
Piłkarskie treningi Johnson rozpoczął w IMG Soccer Academy w mieście Bradenton na Florydzie. W 2001 roku stał się jednym z najmłodszych piłkarzy w historii Major League Soccer, który startował w drafcie, a został wówczas wybrany przez zespół Dallas Burn. Przez pierwsze trzy sezony Johnson był tylko rezerwowym w drużynie z Dallas i w rozgrywkach MLS w tym okresie strzelił 7 goli, a największym sukcesem było dwukrotnie dotarcie do ćwierćfinałów play-off. Dopiero w 2004 roku Eddie zaczął grać w wyjściowej jedenastce Burn i wtedy to strzelił 12 goli w sezonie, ale jego klub nie awansował do play-off. W Dallas Johnson spędził także rok 2005, gdy zespół grał już pod inną nazwą – FC Dallas, ale tamtego sezonu nie mógł zaliczyć do udanych, gdyż zdobył w nim tylko 5 bramek i połowę sezonu opuścił z powodu kontuzji palców stopy.
14 lutego 2006 Johnson podpisał kontrakt z Kansas City Wizards. Jednak i z nowym klubem nie zdołał awansować do play-offów. Międzyczasie latem pojawiły się pogłoski o transferze Johnsona do hiszpańskiego Realu Sociedad, jednak nowy właściciel klubu zaprzestał rozmów o tej transakcji i tym samym Eddie nie stał się trzecim po Kaseyu Kellerze i Tabie Ramosie amerykańskim piłkarzem w Primera División.
23 stycznia 2008 odszedł do angielskiego Fulham, podpisując kontrakt z klubem do lata 2011 roku. W sierpniu 2008 został wypożyczony do Cardiff City na cały następny sezon. W nowej drużynie zadebiutował 26 sierpnia w pojedynku z Milton Keynes Dons. W Cardiff Johnson rozegrał 30 ligowych meczów, w których zdobył dwie bramki. W maju powrócił do Fulham. W styczniu 2010 Johnsona wypożyczono go greckiego Arisu Saloniki. Rok później dołączył do zespołu Preston również na zasadzie wypożyczenia.
W 2012 roku Johnson wrócił do Major League Soccer i został zawodnikiem Seattle Sounders FC. W 2014 roku grał w D.C. United, w którym zakończył karierę.
Kariera reprezentacyjna.
W 2003 roku Johnson wystąpił z młodzieżową reprezentacją USA U-17 w Młodzieżowych Mistrzostwach Świata w ZEA. Z USA co prawda odpadł w ćwierćfinale, ale z 4 golami na koncie został królem strzelców turnieju.
W pierwszej reprezentacji Stanów Zjednoczonych Johnson zadebiutował 9 października 2004 w wygranym 2:0 meczu z Salwadorem, rozegranym w ramach kwalifikacji do Mistrzostw Świata w Niemczech i już 4 minuty po wejściu na boisku zdobył gola. Natomiast w meczu z Panamą, wygranym 6:0, ustrzelił hat-tricka, a w meczu z Jamajką (1:1) znów wpisał się na listę strzelców. Ogółem w kwalifikacjach Johnson zdobył 7 bramek i obok Landona Donovana był najskuteczniejszym zawodnikiem Amerykanów. W 2006 Bruce Arena powołał zawodnika do kadry na sam turniej o mistrzostwo świata. Tam był rezerwowym i zaliczył 2 mecze grupowe (oba wchodząc z ławki): przegrane 0:3 z Czechami oraz 1:2 z Ghaną.

</doc>
<doc id="958237" url="https://pl.wikipedia.org/wiki?curid=958237" title="1974 NBA Draft">
1974 NBA Draft

Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Billy Knight, Truck Robinson, John Drew, Phil Smith.

</doc>
<doc id="958240" url="https://pl.wikipedia.org/wiki?curid=958240" title="EDI">
EDI



</doc>
<doc id="958244" url="https://pl.wikipedia.org/wiki?curid=958244" title="Daniel Dolan">
Daniel Dolan

Biskup Daniel Lytle Dolan (ur. 28 maja 1951 w Detroit, zm. 26 kwietnia 2022) – amerykański biskup rzymskokatolicki o poglądach sedewakantystycznych. 
Do kapłaństwa zaczął przygotowywać się w 1965, w archidiecezjalnym przedseminarium w Detroit. Kontynuował naukę w seminarium Bractwa Świętego Piusa X w Ecône, gdzie został wyświęcony na księdza przez abpa Marcela Lefebvre'a 29 czerwca 1976. Jako seminarzysta zaczął skłaniać się ku hipotezie sedewakantystycznej.
W 1977 ks. Dolan wrócił do USA, gdzie rozpoczął pracę w amerykańskim dystrykcie FSSPX. W 1983 dziewięciu księży, w tym ks. Dolan, opuściło FSSPX i założyło Bractwo Świętego Piusa V. W późniejszych latach Dolan odłączył się od niego.
30 listopada 1993 biskup Mark Pivarunas wyświęcił ks. Dolana na biskupa.
W październiku 2007 bp Dolan przebywał w Polsce (Kraków i Częstochowa) z wizytą apostolską, podczas której udzielił Sakramentu Bierzmowania grupie wiernych.

</doc>
<doc id="958248" url="https://pl.wikipedia.org/wiki?curid=958248" title="Wody termalne">
Wody termalne

Wody termalne – wody lecznicze, swoiste, podziemne o podwyższonej temperaturze.
Pojęcie wód termalnych bywa różnie definiowane. Według niektórych definicji przyjmowanych w Polsce za wody termalne uważano wody podziemne o temperaturze przekraczającej średnią roczną temperaturę powietrza w okolicy. Inne źródła określają dodatkowo takie wody jako nadające się do wykorzystania jako nośnik energii. Definicja jednak jest umowna, a tradycja balneologiczna w oparciu o wrażenie ciepła odczuwane przez człowieka za wody termalne przyjmuje wody o temperaturze powyżej 20 °C. W uchwalonym w 2011 r. Prawie geologicznym i górniczym wody termalne zdefiniowano jako wodę podziemną, która na wypływie z ujęcia ma temperaturę nie mniejszą niż 20 °C.
W innych krajach stosowano podobne kryteria. W ZSRR przyjmowano taką samą wartość 20 stopni jak w Polsce, w USA za wody termalne uznawano wody o temperaturze powyżej 21 °C, a we Francji kilka stopni powyżej średniej rocznej temperatury powietrza w okolicy.
Wody pochodzące z warstw leżących głęboko lub blisko ognisk wulkanicznych mają wysoką temperaturę. Czasami wydostają się na powierzchnię zachowując wysoką temperaturę (obecnie często w celu zwiększenia wielkości wypływu ujmuje się takie wody wierceniami, nawet w przypadku samowypływów). Takie źródła wód termicznych nazywa się cieplicami. Część badaczy (np. Pazdro, 1977) rozróżnia cieplice jako wypływy naturalne wód termalnych, od term definiowanych, jako wypływy wód termalnych uzyskane dzięki wierceniom (sztuczne). Inni badacze synonimizują oba pojęcia. Głębokość, na jakiej znajdują się warstwy wód termalnych, związana jest z gradientem geotermicznym. Od pewnej głębokości wszystkie wody podziemne są termalne.
W Polsce wody termalne występują m.in. w Cieplicach (44 °C) oraz w Ciechocinku (38 °C). Swoje zastosowanie znalazły w lecznictwie uzdrowiskowym, ogrzewaniu mieszkań m.in. w kotlinie Nowotarskiej w Tatrach i produkcji energii. Wody termalne Tatr i Podhala osiągają temperaturę od 20 °C (Witów/Siwa Woda) do 86 °C (Bańska Niżna/Bańska PGP-1 i Biały Dunajec/Biały Dunajec PGP-2). Jedne ze starszych znanych źródeł wód termalnych odkryto w 1844 roku w Jaszczurówce, miało ono wodę o temperaturze 20,4 °C.
Wody termalne wykorzystywane są również w celach rekreacyjnych. Jeden z największych w Polsce i Europie Środkowo-Wschodniej kompleks rekreacyjno-uzdrowiskowy z wodami termalnymi znajduje się w Bukowinie Tatrzańskiej.
Na dużą skalę wody termalne eksploatuje się np. na Islandii, w Nowej Zelandii, USA, Niemczech i Francji.

</doc>
<doc id="958250" url="https://pl.wikipedia.org/wiki?curid=958250" title="Obwód Blagoewgrad">
Obwód Blagoewgrad



</doc>
<doc id="958251" url="https://pl.wikipedia.org/wiki?curid=958251" title="TFLOPS">
TFLOPS



</doc>
<doc id="958252" url="https://pl.wikipedia.org/wiki?curid=958252" title="Damaliscus hunteri">
Damaliscus hunteri



</doc>
<doc id="958255" url="https://pl.wikipedia.org/wiki?curid=958255" title="Lotnisko (ujednoznacznienie)">
Lotnisko (ujednoznacznienie)



</doc>
<doc id="958258" url="https://pl.wikipedia.org/wiki?curid=958258" title="Hugo Zapałowicz">
Hugo Zapałowicz

Hugo Zapałowicz (ur. 15 listopada 1852 w Lublanie, zm. 20 listopada 1917 w Pierowsku) – polski podróżnik, botanik, prawnik, badacz Karpat i gór środkowej Argentyny, prekursor turystyki babiogórskiej, przewodnik, poeta.
Życiorys.
Pochodził z rodziny polsko-słoweńskiej. Jego ojcem był inżynier architekt Władysław Zapałowicz (ur. 1818, zm. 1881), który osiedlił się w Przemyślu, gdzie pracował na kolei (jako nadinżynier) i przy budowie twierdzy. Matką Hugona była Maria Smole, pochodząca z zamożnej słoweńskiej rodziny francuskiego pochodzenia. Dziadek Hugona ze strony matki był prezydentem Lublany i właścicielem prywatnego przedsiębiorstwa pocztowego. Hugo miał młodszego brata Władysława (ur. 2 XI 1854 r. w Podgórzu).
Dzieciństwo spędził we Lwowie i Przemyślu, gdzie jego rodzice przeprowadzili się w 1863 r. W 1871 r. ukończył ośmioletnie C.K. Wyższe Gimnazjum w Przemyślu i w tym samym roku rozpoczął studia na Wydziale Prawa i Administracji na Uniwersytecie Jagiellońskim w Krakowie.
W 1875 r. ukończył studia, jednak przez następnych 5 lat obok pracy w zawodzie prawnika wiele czasu poświęcał swojej nowej pasji - naukom przyrodniczym. W latach 1875-1879 prowadził corocznie kilkutygodniowe szczegółowe badania botaniczne i geobotaniczne w masywie Babiej Góry, których owocem była wydana w 1880 r. praca pt. "Roślinność Babiej Góry pod względem geograficzno-botanicznym" (p. niżej). W latach 1880–1905 służył w wojsku austriackim, gdzie w randze kapitana sprawował funkcję sędziego wojskowego przy tyrolskim pułku strzelców. Jednocześnie w latach 1880–1881 uzupełniał na Uniwersytecie Wiedeńskim studia z zakresu botaniki, poznawał florę Alp, a w latach 1888–1890 odbył podróż badawczą do Ameryki Południowej i dookoła świata. W 1880 r. został współpracownikiem Komisji Fizjograficznej Akademii Umiejętności.
Po przejściu na emeryturę w latach 1905–1908 mieszkał w Zawoi, gdzie zajął się głównie rozwojem polskiej turystyki w masywie Babiej Góry. W 1908 r. przeniósł się do Lwowa, gdzie poświęcił się badaniom florystycznym w Karpatach Wschodnich.
W 1914 r. ponownie został powołany jako sędzia do wojska austriackiego. Od 1915 r. do śmierci przebywał w niewoli rosyjskiej. Zmarł 20 listopada 1917 w Pierowsku (Turkiestan Zachodni).
Wyprawa do Ameryki Południowej.
W 1888 wyruszył w podróż dookoła świata. Swoją wyprawę rozpoczął w Wiedniu, gdzie przygotowywał się, a następnie przez Paryż, Bordeaux skierował się statkiem do Buenos Aires w Argentynie. W marcu 1889 wyruszył z Buenos Aires, przez Bahia Blanca i Punta Alta, na zachód kontynentu. Podróżował rzekami Negro i Limay do jeziora Nahuel Huapi (u podnóża Andów), następnie przeszedł przez Andy, zwiedził Chile, wyspy Juan Fernández i Valdivię. Stamtąd popłynął na północ wzdłuż wybrzeża, zatrzymując się po drodze w Talcahuano, Valparaiso, Coquimbo, Antofagaście, Arice, Callao, Limie oraz Tumbes Guayaquil i na koniec dotarł do Panamy.
W trakcie tych podróży Zapałowicz zgromadził zbiory fauny i flory oraz poczynił wiele zapisków na temat napotykanych plemion indiańskich. Najwięcej czasu poświęcił Indianom Tehuelczom, wędrownym mieszkańcom Patagonii.
Całą swą podróż opisał w dwutomowej książce pt. "Jedna z podróży naokoło ziemi" (Lwów 1899). Sporządził mapę geologiczną Patagonii i ogłosił kilka prac naukowych dotyczących tego regionu.
Życie rodzinne.
Po powrocie z podróży Hugo Zapałowicz postanowił założyć rodzinę. W grudniu 1890 r. w kościele katedralnym we Lwowie pojął za żonę Józefę Maryańską (Marjańską), córkę dr. med. Edwarda Maryańskiego i Marii z domu Beczko-Druzin, zamieszkałych na Podolu w Jarmolińcach. Maryańscy byli właścicielami majątku Bednarówka położonego niedaleko Borbuch - obydwie te podolskie miejscowości słynęły w XIX w. z pokładów fosforytów. Ojciec panny młodej, Edward Maryański (1834-1912), był nie tylko zasłużonym lekarzem i społecznikiem, ale także badaczem ziemi podolskiej, m.in. członkiem przybranym Akademii Umiejętności w Krakowie i stałym współpracownikiem redakcji Słownika Geograficznego. 
Półtora roku po ślubie spotkała Zapałowicza największa tragedia życiowa. W Krakowie 15 maja 1892 r. zmarła w połogu jego 24-letnia żona Józefa. Nowonarodzonego syna o imieniu Józef Hugo Zapałowicz oddał pod opiekę swej matce Marii, która po śmierci pierwszego męża wyszła ponownie za mąż za barona Daniela Salis-Soglio. 
Działalność w Polsce.
Po przejściu na wojskową emeryturę Zapałowicz zamieszkał w 1905 r. w Zawoi. Aby przeciwstawić się naporowi niemieckich turystów w rejonie Babiej Góry, 14 maja 1905 r. założył Oddział Babiogórski polskiego Towarzystwa Tatrzańskiego z siedzibą w Makowie Podhalańskim (wkrótce przeniesiony do Żywca). W 1906 r., 20 maja, został wybrany na prezesa tego Oddziału. W tym czasie wystarał się o budowę drogi z Makowa do Zawoi. W lipcu 1906 r. wyznakował kolorem czerwonym pierwszy polski szlak turystyczny w tej części Beskidów, z Suchej Beskidzkiej do Zawoi, a następnie kilka dalszych szlaków w rejonie Babiej Góry.
W obliczu wzniesienia w 1905 r. przez "Beskidenverein" niemieckiego schroniska pod szczytem Babiej Góry, najważniejszym dokonaniem Zapałowicza w tym czasie było jednak zebranie odpowiednich funduszy i doprowadzenie do zbudowania na Babiej polskiego schroniska turystycznego. Schronisko Oddziału Babiogórskiego TT otwarto w 1906 r. na polanie Markowe Szczawiny, na północnym stoku góry (od 1925 r. schronisko nosi imię H. Zapałowicza).
Zasługi.
W 1894 r. został powołany na członka Akademii Umiejętności.
W 1909 r. Zapałowicz został członkiem honorowym Oddziału Babiogórskiego Towarzystwa Tatrzańskiego. W uznaniu jego zasług zarówno w dziedzinie badania Karpat, jak i w zakresie turystyki, w 1913 r. uzyskał godność członka honorowego Towarzystwa Tatrzańskiego obok Kazimierza Przerwy-Tetmajera i Stanisława Witkiewicza.
W dowód uznania w dziedzinie badań botanicznych jego imieniem nazwano nowe gatunki roślin: "Alchemilla zapalowiczi" Pawł. (przywrotnik Zapałowicza), "Ranunculus zapalowiczi" Pacz. (jaskier Zapałowicza). W obliczu późniejszych badań nad systematyką roślin nazwy te jednak nie utrzymały się.
Twórczość.
Hugo Zapałowicz jest autorem wielu opracowań związanych z florą i budową geologiczną Tatr, opisu szaty roślinnej i dawnych zlodowaceń w Karpatach Wschodnich i Południowych.
Literatura.
Najobszerniejsze materiały na temat życia Hugona Zapałowicza znajdują się w Muzeum Turystyki Górskiej na Babiej Górze a materiały na jego temat zostały przedstawione w 1977 roku w Krakowie na poświęconym mu sympozjum, zorganizowanym przez Komisję Turystyki Górskiej ZG PTTK -

</doc>
<doc id="958259" url="https://pl.wikipedia.org/wiki?curid=958259" title="Glenda Jackson">
Glenda Jackson

Glenda May Jackson (ur. 9 maja 1936 w Birkenhead) – brytyjska aktorka filmowa, teatralna i telewizyjna, polityk i posłanka, zdobywczyni dwóch Oscarów.
Życiorys.
Karierę sceniczną zaczynała w 1957 roku. W kinie debiutowała niewielką rolą w "Sportowym życiu" (1963) Lindsaya Andersona. Sławna stała się dzięki roli w kontrowersyjnych "Zakochanych kobietach" (1969) Kena Russella. Kreacja Gudrun Brangwen przyniosła jej pierwszego Oscara dla najlepszej aktorki. Zagrała także w innych filmach swego rodaka, m.in. "Kochankach muzyki" (1970), "Ostatnim tańcu Salome" (1988) oraz "Tęczy" (1989). Drugą statuetkę odebrała w 1974 roku za rolę w komedii "Miłość w godzinach nadliczbowych" (1974) Melvina Franka.
Na początku lat 90. zrezygnowała z pracy w filmie i poświęciła się karierze politycznej. Jest działaczką Partii Pracy i z jej ramienia od 1992 zasiadła w Izbie Gmin. W 2015 zakończyła karierę polityczną i wróciła do aktorstwa.
W 1978 została mianowana Komandorem Orderu Imperium Brytyjskiego (CBE).

</doc>
<doc id="958260" url="https://pl.wikipedia.org/wiki?curid=958260" title="Starcraft 2">
Starcraft 2



</doc>
<doc id="958261" url="https://pl.wikipedia.org/wiki?curid=958261" title="Starcraft II">
Starcraft II



</doc>
<doc id="958262" url="https://pl.wikipedia.org/wiki?curid=958262" title="UFB LCD">
UFB LCD

UFB LCD () – technologia wyświetlaczy LCD stosowana w telefonach komórkowych, wprowadzona przez firmę Samsung w 2002 r. Jest alternatywną technologią w stosunku do stosowanej obecnie technologii TFT LCD. Do pracy wymaga niskiego poboru prądu ok. 3 mW, co jest wartością dużo mniejszą niż dla wyświetlaczy TFT LCD. Niski pobór prądu ma zdecydowany wpływ na żywotność baterii. Dodatkowym atutem jest mniejsza grubość wyświetlaczy UFB (ok. 2,2 mm), co pozwala na uzyskanie bardziej płaskich telefonów komórkowych.

</doc>
<doc id="958266" url="https://pl.wikipedia.org/wiki?curid=958266" title="UFB">
UFB



</doc>
<doc id="958270" url="https://pl.wikipedia.org/wiki?curid=958270" title="Club Social y Deportivo Xelajú Mario Camposeco">
Club Social y Deportivo Xelajú Mario Camposeco



</doc>
<doc id="958272" url="https://pl.wikipedia.org/wiki?curid=958272" title="Holy Diver">
Holy Diver

Holy Diver – pierwszy album studyjny amerykańskiej grupy muzycznej Dio. Zawiera jedne z najbardziej znanych dokonań tej grupy ("Don't Talk to Strangers", "Holy Diver", "Rainbow in the Dark").

</doc>
<doc id="958275" url="https://pl.wikipedia.org/wiki?curid=958275" title="Need for Speed ProStreet">
Need for Speed ProStreet



</doc>
<doc id="958276" url="https://pl.wikipedia.org/wiki?curid=958276" title="Kościół ewangelicko-augsburski w Zielonej Górze">
Kościół ewangelicko-augsburski w Zielonej Górze

Ewangelicki Kościół Jezusowy – świątynia ewangelicko-augsburska przy Placu Bohaterów w Zielonej Górze, dawny staroluterański kościół Chrystusowy.
Historia.
Został zaprojektowany przez zielonogórskiego architekta powiatowego Emila Friede. Kamień węgielny pod świątynię położono 22 sierpnia 1909. 11 czerwca 1911 nastąpiło jej uroczyste poświęcenie. W 1936 wykonano dwa dzwony, z których jeden został w 1943 zarekwirowany przez wojsko niemieckie. Po zakończeniu wojny świątynię przejęli katolicy, użytkując ją jako kaplicę ślubów pod wezwaniem św. Józefa. Od 1950 jest to ponownie kościół ewangelicki.
Kościół jest jednonawowy, z pięciobocznie zamkniętym prezbiterium i pozornym sklepieniem kolebkowym z podwieszoną konstrukcją belkową związaną z więźbą dachową.

</doc>
<doc id="958278" url="https://pl.wikipedia.org/wiki?curid=958278" title="Korroboracja (prawo)">
Korroboracja (prawo)

Korroboracja (łac. "corroboratio" od czasownika " corroborare" z "co-" "współ" i "robur" "siła") – tzw. wzmocnienie umowy międzynarodowej. Klauzula ta tradycyjnie bywa zawierana wśród klauzul końcowych w umowach międzynarodowych, a ma podkreślać wolę stron (np. państw) zawierających umowę dochowania wierności umowie i wykonania zapisanych w niej zobowiązań.
Przykładowo w Karcie Narodów Zjednoczonych umieszczono następującą korroborację "W dowód czego przedstawiciele Rządów Narodów Zjednoczonych podpisali niniejszą Kartę".

</doc>
<doc id="958282" url="https://pl.wikipedia.org/wiki?curid=958282" title="Coreldraw">
Coreldraw



</doc>
<doc id="958283" url="https://pl.wikipedia.org/wiki?curid=958283" title="Coeloglossum viride">
Coeloglossum viride



</doc>
<doc id="958284" url="https://pl.wikipedia.org/wiki?curid=958284" title="Lisków-Rzgów">
Lisków-Rzgów

Lisków-Rzgów – wieś w Polsce położona w województwie wielkopolskim, w powiecie kaliskim, w gminie Lisków.
W latach 1975–1998 miejscowość administracyjnie należała do województwa kaliskiego.

</doc>
<doc id="958286" url="https://pl.wikipedia.org/wiki?curid=958286" title="Datowanie względne">
Datowanie względne

Datowanie względne (zwane inaczej relatywnym) – sposób datowania określający chronologię starszeństwa źródła archeologicznego. Pozwala jedynie stwierdzić, który zabytek jest młodszy lub starszy od innego w pewnej opracowanej poprzednio sekwencji. Wyróżnia się terminus ante quem oraz terminus post quem. Do metod datowania względnego zalicza się:

</doc>
<doc id="958287" url="https://pl.wikipedia.org/wiki?curid=958287" title="Gatunek pionierski">
Gatunek pionierski

Gatunek pionierski – gatunek, który dokonuje kolonizacji siedlisk z różnych przyczyn wolnych od roślinności. Organizmy takie (z reguły termin odnosi się do roślin pionierskich) zapoczątkowują sukcesję pierwotną. Są przystosowane do zasiedlania siedlisk ubogich w składniki odżywcze i wodę. Posiadają np. zdolność zatrzymywania wody opadowej lub wiązania azotu atmosferycznego (dzięki symbiozie z bakteriami). Do roślin pionierskich należy wiele porostów i mchów. Rośliny pionierskie zatrzymują swymi organizmami drobne ziarna skał, a ich obumarłe szczątki użyźniają powstającą w ten sposób glebę. Rośliny pionierskie umożliwiają z czasem kolonizację kolejnym, większym i bardziej wymagającym roślinom.
W leśnictwie mianem gatunków pionierskich określa się gatunki drzew (brzoza, topola osika, sosna, olsza, wierzba iwa) przystosowane do zasiedlania terenów niezalesionych, takich jak: nieużytki rolne, tereny poprzemysłowe, obszary o zniszczonej roślinności w wyniku pożarów, huraganów i działalności człowieka (np. zręby leśne).
Gatunki te posiadają szereg cech ułatwiających kolonizację: szybki wzrost, produkcja licznych nasion niewielkich rozmiarów, duże możliwości dyspersji. Mają one małe wymagania w stosunku do żyzności gleby i temperatury otoczenia oraz zazwyczaj duże wymagania świetlne (bardzo dobrze rosną na przestrzeni otwartej - nie uszkadzają ich przymrozki i duża insolacja). Dzięki tym cechom mogą śmiało konkurować o przestrzeń z roślinami zielnymi. Gatunkami tymi są również gatunki wiatrosiewne, czyli anemochoryczne. Ich bardzo małe nasiona opatrzone są zwykle różnego typu skrzydełkami lub włoskami, ułatwiającymi utrzymywanie się w powietrzu. Gatunki te są także światłożądne, jak np. drzewa żyją dość krótko, a ich potomstwo prawie nigdy nie rośnie pod okapem drzew rodzicielskich, ustępując miejsca innym, cienioznośnym gatunkom (tzw. driady).

</doc>
<doc id="958289" url="https://pl.wikipedia.org/wiki?curid=958289" title="Capra nubiana">
Capra nubiana



</doc>
<doc id="958290" url="https://pl.wikipedia.org/wiki?curid=958290" title="Ministrowie Szkocji">
Ministrowie Szkocji



</doc>
<doc id="958291" url="https://pl.wikipedia.org/wiki?curid=958291" title="Klawiatura AT">
Klawiatura AT

Klawiatura typu AT – klawiatura komputerowa z 84 klawiszami wprowadzona razem z komputerem IBM PC/AT.
Jest następczynią 83 klawiszowej klawiatury typu XT, wprowadzono w niej dodatkowy klawisz System request. Nie posiada wielu funkcji dostępnych w nowoczesnych klawiaturach takich jak klawisze strzałek i podwójne klawisze ctrl i alt. Klawiatura AT została później zastąpiona przez 101 klawiszową klawiaturę rozszerzoną. Mimo tego, nazwa „klawiatura AT” pozostaje popularną nazwą dla klawiatur używających 5 pinowego złącza DIN, które potem zostało zastąpione przez złącze PS/2 oraz USB.

</doc>
<doc id="958293" url="https://pl.wikipedia.org/wiki?curid=958293" title="Casio Computer">
Casio Computer



</doc>
<doc id="958294" url="https://pl.wikipedia.org/wiki?curid=958294" title="Charming Beauties">
Charming Beauties

Charming Beauties - polski zespół R&amp;B założony w Krakowie w 1992 roku, przez Jacka Chruścińskiego, basistę, aranżera i kompozytora prawie całości repertuaru.
Pierwszy skład zespołu to:
W roku 1993 zespół wydał CD "Womanizer" i zarejestrował 45 minutowy program "Rhythm'n'blues w Krakowie" dla TVP 2. W latach 1992 - 1997 grupa Charming Beauties zagrała ponad sto koncertów, m.in. na festiwalach FAMA '94, Warszawa, Głogów, Bełchatów, Krasiczyn. Z zespołem współpracowali wtedy również: Jacek Królik, Ryszard Krawczuk, Dariusz Janus i Piotr Królik. W roku 1997 zespół zawiesił działalność.
Ponownie pojawił się na polskiej scenie muzycznej w 2007 roku w składzie:
Z zespołem występują gościnnie:

</doc>
<doc id="958297" url="https://pl.wikipedia.org/wiki?curid=958297" title="Korroboracja (filozofia)">
Korroboracja (filozofia)

Korroboracja - stopień wiarygodności teorii. 
Według Karla Poppera teorie naukowe nie są budowane na podstawie doświadczenia, lecz je "wyprzedzają". Doświadczenie może co najwyżej potwierdzić przyjętą wcześniej teorię. Potwierdzenie nie jest jednak niepodważalnym dowodem prawdziwości teorii i nie stosuje się go w celu wykazania prawdziwości, lecz w celu zwiększenia stopnia wiarygodności teorii.
„Przez stopień korroboracji teorii rozumiem zwięzłe sprawozdanie oceniające stan (w czasie t) krytycznej dyskusji nad teorią, z uwzględnieniem sposobu, w jaki rozwiązuje ona swoje problemy, stopnia jej sprawdzalności, surowości testów, które przeszła, oraz sposobu, w jaki przetrwała te sprawdziany. Zatem korroboracja (albo stopień korroboracji) jest sprawozdaniem oceniającym dotychczasowe zachowanie teorii”.

</doc>
<doc id="958298" url="https://pl.wikipedia.org/wiki?curid=958298" title="CD Árabe Unido">
CD Árabe Unido

Club Deportivo Árabe Unido de Colón – panamski klub piłkarski mający siedzibę w mieście Colón, stolicy prowincji Colón.
Historia.
Klub założony został w roku 1990 przez Gerardo Sebata pod początkową nazwą Club Atlético Argentina. Obecna nazwa Árabe Unido obowiązuje od dnia 28 kwietnia 1994 roku. W roku 2002 drużyna Árabe Unido dotarła do finału Pucharu Mistrzów Ameryki Środkowej. co jest największym międzynarodowym osiągnięceim klubu panamskiego. Obecnie Árabe Unido gra w pierwszej lidze panamskiej - ANAPROF (Asociación Nacional Pro Fútbol).

</doc>
<doc id="958303" url="https://pl.wikipedia.org/wiki?curid=958303" title="Arabe Unido Colon">
Arabe Unido Colon



</doc>
<doc id="958312" url="https://pl.wikipedia.org/wiki?curid=958312" title="Ozorka">
Ozorka



</doc>
<doc id="958314" url="https://pl.wikipedia.org/wiki?curid=958314" title="Coeloglossum">
Coeloglossum



</doc>
<doc id="958316" url="https://pl.wikipedia.org/wiki?curid=958316" title="Rene Cattarinussi">
Rene Cattarinussi



</doc>
<doc id="958318" url="https://pl.wikipedia.org/wiki?curid=958318" title="Agnes Kovacs">
Agnes Kovacs



</doc>
<doc id="958319" url="https://pl.wikipedia.org/wiki?curid=958319" title="Kua">
Kua



</doc>
<doc id="958323" url="https://pl.wikipedia.org/wiki?curid=958323" title="Akademicki Klub Kadry GDAKK">
Akademicki Klub Kadry GDAKK

Akademicki Klub Turystyczny GDAKK (skrót: AKT GDAKK) – studencki klub turystyczny, działający przy Politechnice Gdańskiej oraz Oddziale Studenckim PTTK. Działalność klubu obejmuje przede wszystkim bliższe i dalsze imprezy turystyczne, głównie piesze i rowerowe, marginalnie również kajakowe i inne. Ponadto klub zajmuje się popularyzowaniem wędrownictwa przez organizowanie kursów Organizatora Turystyki, pokazów zdjęć i filmów z wypraw, spotkania klubowe itp.
Siedziba klubu mieści się na Wydziale Historycznym Uniwersytetu Gdańskiego.
Historia.
Klub powstał w 1968 roku, początkowo jako baza kadry studenckiej dla wyjazdów organizowanych przez państwową agencję „Almatur” – stąd też pochodzi jego nazwa, zachowana w kształcie historycznym, choć dziś nie do końca zgodnym z profilem działalności klubu. Związek z „Almaturem” był wynikiem specyfiki funkcjonowania organizacji pozarządowych w PRL – musiały one być powiązane z jakąś instytucją państwową, zaś związek z „Almaturem” właśnie dawał pewne ułatwienia w organizowaniu innych, już typowo turystycznych wyjazdów. Tym niemniej początkowo działalność klubu w terenach górskich była silnie utrudniona przez obostrzenia paszportowe występujące w PRL przy wyjazdach zagranicznych oraz przez restrykcje obowiązujące w poruszaniu się w pasie przygranicznym. Stąd też wykształcił się zwyczaj corocznych wyjazdów do schroniska PTTK na Hali Łabowskiej, położonego w górach, w Beskidzie Sądeckim, jednakże wystarczająco daleko od granicy. Zwyczaj ten zanikł wraz z końcem epoki komunizmu i otwarciem granic.
W III RP klub zerwał związki z „Almaturem” i – po przejściowym kryzysie w latach ’90 XX w., spowodowanym sporami wewnętrznymi – rozwinął szeroką aktywność wyjazdową w Polsce oraz za granicą.
Kurs Organizatora Turystyki.
Organizowany jest raz do roku, trwa od listopada do maja lub czerwca. Jego uczestnicy zdobywają wiedzę z zakresu szeroko pojętej metodologii organizowania imprez turystycznych, historii Pomorza itp. Integralną częścią kursu jest 6 rajdów kursanckich, odbywających się na Kaszubach i Kociewiu.
Szlak Źródła Marii.
Klub jest także pomysłodawcą wytyczenia i opiekunem merytorycznym Szlaku Źródła Marii, wiodącego z Osowej przez Górę Studencką, Końskie Łąki i Źródło Marii do Wielkiego Kacka.

</doc>
<doc id="958330" url="https://pl.wikipedia.org/wiki?curid=958330" title="Carlos Ruiz">
Carlos Ruiz

Carlos Humberto Ruiz Gutierrez (ur. 15 września 1979 w Gwatemali) – piłkarz gwatemalski.
Kariera klubowa.
Ruiz urodził się w mieście Gwatemala. Piłkarską karierę rozpoczynał w tamtejszym klubie CSD Municipal. W jego barwach zadebiutował już w 1995 roku, a liczył sobie wówczas zaledwie 16 lat. Swojego pierwszego gola w profesjonalnym futbolu zdobył rok później w Copa Gallo. W Municipal spędził 5 sezonów i w ich trakcie jedynym sukcesem było zdobycie Pucharu Gwatemali w 1998 roku. Na sezon 2000/2001 Ruíz został wypożyczony do greckiego klubu PAS Janina, w którym rozegrał 4 mecze w Alpha Ethniki i po sezonie powrócił do Municpal, w którym grał jeszcze przez pół roku, a jego drużyna wywalczyła mistrzostwo fazy Apertura i Clausura.
Zimą 2002 Ruíz został wybrany w drafcie Major League Soccer do klubu Los Angeles Galaxy. W lidze USA zadebiutował 23 marca w wygranym 2:1 meczu z D.C. United i zdobył oba gole dla LA. W całym sezonie Carlos spisywał się dobrze i zdobył aż 24 gole w lidze zostając królem strzelców i ustanawiając tym samym strzelecki rekord drużyny Galaxy. Za swoją postawę został wybrany do Jedenastki Sezonu MLS oraz otrzymał nagrodę MVP dla najlepszego gracza sezonu. Swoją drużynę doprowadził też do pierwszego w historii mistrzostwa MLS. W 2003 roku Ruíz zdobył 15 bramek dla Galaxy i po raz drugi z rzędu zdobył nagrodę Złotego Buta dla najlepszego strzelca rozgrywek. W 2004 roku z Galaxy dotarł do półfinału play-off, a z 11 golami w sezonie stał się najlepszym strzelcem swojego klubu.
W 2005 roku Ruíz przeszedł do teksańskiego FC Dallas. W tym samym roku po raz czwarty z rzędu wystąpił w MLS All-Star, czyli meczu gwiazd. W Dallas zadebiutował 4 lutego w wygranym 2:1 meczu z Chicago Fire, a swojego pierwszego gola dla nowego klubu zdobył w kwietniu w wygranym 3:1 meczu z Chivas USA. W FC grał w ataku z Eddie Johnsonem, a po odejściu Amerykanina jego partenerem w napadzie został Kenny Cooper. W 2005 roku Ruíz zdobył 11 goli, a rok później 13, jednak w obu przypadkach zespół z Dallas odpadał w ćwierćfinale play-off. W 2008 roku grał w dwóch innych klubach Major League Soccer - Los Angeles Galaxy i kanadyjskim Toronto FC.
W 2009 roku Ruíz został piłkarzem paragwajskiej Olimpii Asunción, a następnie przeszedł do meksykańskiej Puebli. Latem 2010 ponownie trafił do Grecji i został piłkarzem Arisu Saloniki.
22 lutego Gwatemalczyk podpisał kontrakt z Philadelphią Union prowadzoną przez Piotra Nowaka. 26 marca strzelił swoją pierwszą bramkę dla klubu i zarazem jedyną bramkę w wygranym przez Philadelphię meczu z Vancouver Whitecaps 1-0.
Kariera reprezentacyjna.
W swojej karierze Ruíz grał w młodzieżowych reprezentacjach Gwatemali w kategoriach U-17, U-19, U-21 i U-23. W pierwszej reprezentacji zadebiutował w 1997 roku. Ma za sobą udział w trzech turniejach o Złoty Puchar CONCACAF (2002, 2003, 2005), a także grę w eliminacjach do MŚ 2002 (8 bramek) oraz MŚ 2006 (10 goli). W kadrze narodowej rozegrał 52 mecze i zdobył ponad 23 bramki.

</doc>
<doc id="958333" url="https://pl.wikipedia.org/wiki?curid=958333" title="Maneapa">
Maneapa

Maneapa – miejscowość w Tuvalu, położona na atolu Nukufetau, na wyspie Savave.
Osada ma powierzchnię 0,07 km². W 2001 roku zamieszkiwały ją 249 osoby, a w 2012 roku – 191.

</doc>
<doc id="958334" url="https://pl.wikipedia.org/wiki?curid=958334" title="Spreding">
Spreding



</doc>
<doc id="958337" url="https://pl.wikipedia.org/wiki?curid=958337" title="Dębówiec (powiat gnieźnieński)">
Dębówiec (powiat gnieźnieński)

Dębówiec – wieś w Polsce położona w województwie wielkopolskim, w powiecie gnieźnieńskim, w gminie Gniezno.
W latach 1975–1998 miejscowość administracyjnie należała do województwa poznańskiego.
Dębówiec leży nad brzegiem Jeziora Piotrkowskiego.
Nazwa.
Nazwa miejscowości notowana była w formach "Dembowiec" (1802-1803), "Dębowiec" (1846), "Dębowiec", niem. "Dembowitz" (1881), "Dębowiec", niem. "Dembowitz" (1921), "Dębowiec", -"wca", "dębowiecki" (1967). Wywodzi się ona od wyrazu pospolitego "dębowiec", który oznacza ‘las dębowy’. W lokalnej wymowie "dymbvuv́ec" z zachowaniem pochylenia samogłoski -"o"- &gt; -"u"-. 1 stycznia 2022 zmieniono nazwę na "Dębówiec".

</doc>
<doc id="958341" url="https://pl.wikipedia.org/wiki?curid=958341" title="Klawisze przewijania strony">
Klawisze przewijania strony

Klawisze przewijania strony – dwa klawisze znajdujące się powszechnie na klawiaturze komputerowej: Page Up i Page Down.
Klawisze przewijania stron są przeważnie używane do przewijania w górę lub w dół otwartych dokumentów. Dystans przewijania może być w różny w różnych aplikacjach. W przypadku, gdy dokument jest krótszy niż dystans przewijania, wciskanie klawiszy przewijania nie zmienia położenia dokumentu, może natomiast przenieść kursor edycji na sam koniec dokumentu.
Klawisze przewijania strony prawie zawsze mają większy dystans przewijania niż klawisze strzałek i kółka przewijania myszy komputerowej.
W wielu programach, na rozmaitych systemach operacyjnych, jeśli jeden z klawiszy przewijania strony zostanie wciśnięty także z klawiszem Shift w edytorze tekstu czy polu edycji ("textarea"), cały przewinięty tekst zostanie zaznaczony. Naciśnięcie "następnego" klawisza może to skasować lub zachować - zależy to od oprogramowania (na przykładzie przeglądarek www w systemie Mac OS X 10.4: Firefox działa pod tym względem tak samo jak Safari, natomiast Opera 10 trochę inaczej).

</doc>
<doc id="958347" url="https://pl.wikipedia.org/wiki?curid=958347" title="„Heroes”">
„Heroes”

„Heroes” (cudzysłowy są częścią tytułu) – album Davida Bowiego wydany w 1977 roku. Stanowi drugą część berlińskiej trylogii Davida Bowiego i Briana Eno (pozostałe wydawnictwa to "Low" i "Lodger"). "„Heroes”" jest podobny brzmieniowo do "Low", ale o mocniejszym i bardziej „instynktownym” charakterze. Tak naprawdę, jako jedyna z trzech płyt tworzących trylogię może być określana berlińską, gdyż w przeciwieństwie do pozostałych została w całości nagrana w tym mieście. Tytułowy utwór pozostaje jedną z najbardziej znanych piosenek Bowiego. Opowiada o parze kochanków spotykających się przy Murze Berlińskim. Album jest uważany przez krytyków za jeden z najlepszych w dyskografii muzyka, między innymi dzięki udziałowi w jego nagrywaniu gitarzysty Roberta Frippa (przyleciał z USA na jeden dzień, żeby uczestniczyć w sesji nagraniowej). John Lennon podczas wywiadów na temat powstawania albumu "Double Fantasy" z 1980 roku mówił, że jego ambicją było "„...zrobienie czegoś tak dobrego jak „Heroes””".
Produkcja.
Album był nagrywany w studiach Hansa Records w Berlinie Zachodnim. "„Heroes”" był odbiciem "zeitgeist" epoki zimnej wojny, którą symbolizowało podzielone miasto. Współproducent Tony Visconti uważał pracę przy albumie za "„...jedną z moich ostatnich wielkich przygód. Studio było położone około 500 jardów od Muru Berlińskiego. Czerwona Gwardia mogła zaglądać do okna naszej reżyserki przez potężne lornetki.”"
Album "„Heroes”" jest pełen krautrockowych wpływów. Tytuł jest ukłonem w stronę piosenki "„Hero”" z płyty "Neu! '75" niemieckiego zespołu Neu!. Piosenka "V-2 Schneider" została nazwana na cześć członka zespołu Kraftwerk – Floriana Schneidera. Zdjęcie na okładce było inspirowane "Roquairolem" Ericha Heckela, podobnie jak wydanego w tym samym roku albumu Iggy’ego Popa (we współpracy z Bowiem) – "The Idiot".
Wydanie.
Album "„Heroes”" był reklamowany przez RCA Records następującym zdaniem: "„Jest Old Wave. Jest New Wave. I jest David Bowie...”" Został wydany jesienią 1977 roku i spotkał się z pozytywnym przyjęciem przez krytyków. Zarówno "Melody Maker", jak i "NME" nazwały go albumem roku. Osiągnął trzecie miejsce na brytyjskiej liście przebojów, na której utrzymywał się przez 26 tygodni. W Stanach Zjednoczonych był mniej popularny, jego najwyższą pozycją była 35.
Wiele z piosenek zawartych na albumie było granych przez Bowiego na koncertach i znalazło się następnie na albumie koncertowym z 1978 roku – "Stage". Philip Glass zaadaptował niektóre z nich do swojej „Heroes” Symphony, stanowiącą parę z wcześniejszą Low Symphony. Utwór tytułowy był wykorzystywany przez wielu artystów, podczas gdy "„The Secret Life of Arabia”" był wykonywany przez Billy’ego Mackenziego w 1982 roku na albumie grupy B.E.F. (British Electric Foundation) (wczesna inkarnacja Heaven 17) zatytułowanym "Music of Quality and Distinction".
Lista utworów.
Tekst do wszystkich utworów napisał David Bowie. Jeśli nie jest zaznaczone inaczej, muzyka jest również jego dziełem.
Wznowienia.
Album był dwukrotnie wznawiany i wydawany na płycie kompaktowej. Po raz pierwszy w 1991 przez Rykodisc (zawierał dwa bonusowe utwory). Po raz drugi w 1999 roku przez EMI (ze zremasterowanym dźwiękiem, bez utworów bonusowych).
Listy przebojów.
Album
Singel

</doc>
<doc id="958348" url="https://pl.wikipedia.org/wiki?curid=958348" title="Gółka">
Gółka

Gółka ("Gymnadenia" ) – rodzaj roślin z rodziny storczykowatych ("Orchidaceae"). Obejmuje 28 gatunków (tworzących liczne mieszańce). Zasięg rodzaju obejmuje Europę, rejon Kaukazu i Azji Mniejszej po Iran, północną Azję (Syberię, Mongolię po Sachalin i Japonię) oraz obszar Chin po Himalaje na południu (sięgając po Pakistan, Nepal i Mjanmę). W Europie rosną trzy gatunki (poza tym włączanych jest tu ok. 12 gatunków z rodzaju "Nigritella" występujących w europejskich górach) i oba obecne są w Polsce: gółka długoostrogowa "G. conopsea" i gółka wonna "G. odoratissima". Są to storczyki naziemne zapylane przez zawisakowate i motyle dzienne.
Do rodzaju włączane są gatunki z rodzaju "Nigritella" noszące polską nazwę zwyczajową „ciemnogłów”.
Systematyka.
Jeden z rodzajów plemienia "Orchidinae" w obrębie podrodziny storczykowych ("Orchideae") z rodziny storczykowatych ("Orchidaceae").

</doc>
<doc id="958349" url="https://pl.wikipedia.org/wiki?curid=958349" title="Kuprej azjatycki">
Kuprej azjatycki

Kuprej azjatycki, dawniej: kuprej ("Bos sauveli") – gatunek dużego ssaka parzystokopytnego z rodziny wołowatych (Bovidae). Został rozpoznany jako nowy dla nauki gatunek w 1937 na podstawie młodego osobnika schwytanego w Kambodży.
Systematyka.
Pozycja taksonomiczna kupreja pozostawała niejasna przez wiele lat. Uważano, że może być odrębnym gatunkiem lub zdziczałą formą krzyżówki zebu i bantenga. Obecnie coraz powszechniej uznawany jest za odrębny gatunek blisko spokrewniony z zebu i bantengiem.
Wygląd.
Długość ciała 210–220 cm, wysokość w kłębie 170–190 cm, masa ciała 600–910 kg. Ubarwienie jest zależne od wieku osobnika – czarne, szare lub brunatne u dorosłych byków, szarobrązowe u samic, a u młodych szare. Dymorfizm płciowy jest wyraźnie zaznaczony. Rogi samców dochodzą do 80 cm, u samic są znacznie krótsze.
Występowanie i biotop.
Półwysep Indochiński – na pograniczu Kambodży, Laosu i Wietnamu. W Tajlandii prawdopodobnie wyginął. Występuje na terenach leśnych, w lasach galeriowych i na otwartych terenach trawiastych z dostępem do wody. Liczebność całego gatunku szacuje się na nie więcej niż 250 osobników, prawdopodobnie mniej niż 50.
Być może już wymarły.
Tryb życia.
Kuprej żyje w stadach złożonych z 15–25 osobników. Stadem przewodzi zazwyczaj dojrzała samica. Starsze samce zwykle przebywają samotnie. Kupreje żywią się trawami. Biologia rozrodu tego gatunku jest słabo znana.

</doc>
<doc id="958351" url="https://pl.wikipedia.org/wiki?curid=958351" title="Piramida ziemna">
Piramida ziemna

Piramida ziemna – wzniesienia o formie stożkowatego słupa zbudowane z miękkich skał (np. tuf wulkaniczny, glina morenowa) i zwieńczone głazem lub mniejszym fragmentem skały, który zapewniał ochronę miękkich skał leżących pod nim przed erozyjnym działaniem padających deszczy. 
Piramidy ziemne są przykładem erozji deszczowej. Mogą mieć różną wysokość od paru centymetrów do wielu metrów, niektórzy polscy autorzy podają, że maksymalnie do 3 m. Występują m.in. w Tyrolu Południowym i w Kapadocji, w centralnej Turcji.

</doc>
<doc id="958352" url="https://pl.wikipedia.org/wiki?curid=958352" title="Hari-hara">
Hari-hara



</doc>
<doc id="958356" url="https://pl.wikipedia.org/wiki?curid=958356" title="Bos sauveli">
Bos sauveli



</doc>
<doc id="958361" url="https://pl.wikipedia.org/wiki?curid=958361" title="Strefa peryglacjalna">
Strefa peryglacjalna

Strefa peryglacjalna – obszar charakteryzujący się bardzo niską temperaturą powietrza i małymi opadami, czego skutkiem jest obecność wieloletniej zmarzliny. Występuje ona przed lądolodami lub samodzielnie, np. na Syberii.

</doc>
<doc id="958363" url="https://pl.wikipedia.org/wiki?curid=958363" title="Datowanie metodą porównawczą">
Datowanie metodą porównawczą

Datowanie metodą porównawczą – metoda datowania względnego. Polega na wyszukiwaniu analogii wydatowanych bezwzględnie do zabytku, którego wiek chcemy określić. Metoda ta w szczególności sprawdza się w datowaniu dzieł sztuki, gdzie kryterium datującym jest sposób przedstawiania lub rodzaje ornamentów.

</doc>
<doc id="958364" url="https://pl.wikipedia.org/wiki?curid=958364" title="Herb powiatu brzeskiego (opolskiego)">
Herb powiatu brzeskiego (opolskiego)

Herb powiatu brzeskiego przedstawia na tarczy gotyckiej w polu złotym orła czarnego z przepaską koniczynową srebrną na skrzydłach i piersi.
W obecnym kształcie herb został ustanowiony przez Radę Powiatu 23 kwietnia 2020 r.
Historia.
Historia powiatu brzeskiego, który na przestrzeni dziejów znajdował się pod panowaniem polskim, czeskim, habsburskim i niemieckim, utrudniała ustalenie w 1998 r. kształtu herbu, jak i flagi tego regionu. Sięgano do wielu źródeł i tradycji, ale najważniejszymi były herby rodowe książąt Piastowskich. W 2001 r. zdecydowano się przyjąć za herb czteropolowy herb z orłem dolnośląskim i szachownicą. Herb ten przedstawiał czterodzielną tarczę, na której naprzemiennie w polach I i III koloru złotego znajdował się zwrócony w prawo czarny piastowski orzeł ze srebrną półksiężycową przepaską na piersi, zaś pola II i IV pokrywała biało-czerwona szachownica. Twórcą projektu herbu był dyrektor Muzeum Piastów Śląskich w Brzegu, Paweł Kozerski. Zasady używania herbu określała uchwała Rady Powiatu z dnia 25 października 2007 r.
Nowa wersja herbu powstała po wykonaniu ponownej kwerendy heraldyczno-historycznej, w wyniku której ustalono, że powiat brzeski powinien raczej posługiwać się symboliką dawniejszego księstwa brzeskiego aniżeli późniejszego brzesko-legnickiego, które zajmowało większy obszar i z którym głównie utożsamiano herb czteropolowy. Stylizacja godła nowego herbu zaczerpnięta została z pieczęci pierwszego księcia brzeskiego, Bolesława III Rozrzutnego z 1312 roku. Projekt opracowali Kamil Wójcikowski i Robert Fidura.

</doc>
<doc id="958366" url="https://pl.wikipedia.org/wiki?curid=958366" title="Aurelia Kotta">
Aurelia Kotta

Aurelia Kotta (120 - 54 p.n.e.), matka Juliusza Cezara. Córka konsula Lucjusza Aureliusza Kotty i Rutylii. Poślubiła pretora Gajusza Juliusza Cezara Starszego, z którym miała 3 dzieci:

</doc>
<doc id="958367" url="https://pl.wikipedia.org/wiki?curid=958367" title="Prawierównia">
Prawierównia



</doc>
<doc id="958371" url="https://pl.wikipedia.org/wiki?curid=958371" title="Forever Tango">
Forever Tango

Forever Tango – spektakl muzyczno-taneczny tanga argentyńskiego.
"Forever Tango" Luisa Bravo jest przykładem tango show. Po raz pierwszy spektakl został pokazany w San Francisco w 1994 roku a w 1997 został pokazany na Broadwayu, gdzie był grany ponad rok. Spektakl jest grany do tej pory (2007) chociaż w Buenos Aires pokazany był tylko jeden raz. Spektakl przyczynił się do międzynarodowej kariery Carlosa Gavito i jego partnerki Marceli Duran oraz stylu milonguero.

</doc>
<doc id="958372" url="https://pl.wikipedia.org/wiki?curid=958372" title="Listera">
Listera

Listera ("Listera" ) – rodzaj roślin wyróżniany w tradycyjnych ujęciach w rodzinie storczykowatych ("Orchidaceae"). Analizy filogenetyczne wykazały, że w jego obrębie zagnieżdżone są rodzaje gnieźnik ("Neottia" "s.s.") i "Holopogon" tworząc grad ewolucyjny, dlatego cała ta grupa klasyfikowana jest w XXI wieku jako rodzaj "Neottia". "Listera" wyróżniana jest w jego obrębie jako podrodzaj. Należy tu 25 gatunków występujących głównie w Azji i Ameryce Północnej, tylko dwa rosną w Europie i oba spotykane są w Polsce. 
Morfologia.
Z wydłużonego kłącza wyrastają prosto wzniesione pędy z dwoma liśćmi, między którymi międzywęźle jest tak skrócone, że wyglądają na naprzeciwległe. Kwiatostan liczy od kilku do wielu małych, niepozornych kwiatów. Są one skręcone o 180° i zwykle otwarte. Warżka nie posiada ostrogi, jest wyraźnie dłuższa od pozostałych listków okwiatu i na końcu rozcięta.
Systematyka.
"Bifolium" Petiver ex Nieuwland, "Pollinirhiza" Dulac
Zaliczane tu gatunki (niezależnie od klasyfikacji do rodzaju) należą do plemienia "Neottieae" w obrębie podrodziny epidendronowych ("Epidendroideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
Rozróżniane ze względu na zdolność do fotosyntezy, zielone storczyki z rodzaju "Listera" i myko-heterotroficzne storczyki z rodzaju "Neottia" okazały się być bezpośrednio spokrewnione. Storczyki z rodzaju "Neottia" zagnieżdżone są w gradzie ewolucyjnym tworzonym przez przedstawicieli rodzaju "Listera" i ich wyodrębnianie czyni z rodzaju "Listera" takson parafiletyczny. W kladzie z "Neottia s.s" zagnieżdżone są dodatkowo storczyki z tradycyjnie wyróżnianego rodzaju "Holopogon" . W tej sytuacji rodzaje te połączono w jeden, pod najstarszą nazwą, czyli "Neottia". W kolejnych badaniach filogenetycznych potwierdzono wielokrotnie monofiletyczność tak ujmowanego rodzaju. W efekcie też współczesne bazy taksonomiczne włączają tradycyjnie wyróżniane w XX wieku gatunki z rodzaju "Listera" do rodzaju "Neottia".
Ze względu na utrwalone rozdzielanie tych rodzajów w piśmiennictwie w XX wieku, wciąż publikowane są ujęcia wyróżniające rodzaj "Listera" i tak też uczyniono w krajowej liście flory polskiej z 2020 roku.

</doc>
<doc id="958373" url="https://pl.wikipedia.org/wiki?curid=958373" title="Fourteen Words">
Fourteen Words

Fourteen Words (w tłumaczeniu z ang. „czternaście słów”) – często używane przez neonazistów i rasistów hasło symbolizujące następujące zdanie:
lub rzadziej:
Hasło to zostało stworzone przez nieżyjącego już Davida Lane’a, członka organizacji The Order. Według Southern Poverty Law Center inspiracją był fragment "Mein Kampf" (część I, rozdział VIII) Adolfa Hitlera.
Hasło Fourteen Words występuje najczęściej w formie skróconej jako liczba 14, niekiedy w połączeniu z 88 (np. 14/88, 1488 lub 88/14, 8814). Liczba 88 w tym połączeniu oznacza "88 Spostrzeżeń" albo swoisty numeryczny skrótowiec zawołania „Heil Hitler!” („h” jest ósmą literą alfabetu łacińskiego).

</doc>
<doc id="958374" url="https://pl.wikipedia.org/wiki?curid=958374" title="Eufranor z Koryntu">
Eufranor z Koryntu

Eufranor z Koryntu (IV wiek p.n.e.) – grecki malarz, rzeźbiarz i teoretyk sztuki działający około 370-330 p.n.e.
Był uczniem Arystydesa Starszego i autorem niezachowanego traktatu o kolorystyce i proporcjach. Działał głównie w Atenach.
Rzeźbił w marmurze i brązie. Jego dzieła osiągały niekiedy kolosalne rozmiary. W swych rzeźbach, podobnie jak w obrazach, podejmował tematy mitologiczne, alegoryczne i historyczne. Namalował m.in. "Udany szał Odyseusza" dla Efezu, "Apoteozę Tezeusza" z personifikacjami Demosu i Demokracji oraz "Bitwę pod Mantineą" (po 362 p.n.e.) dla Aten (obraz ten zdobił portyk Zeusa Eleuteriosa na ateńskiej agorze). W brązie wykonał m.in. sławny posąg Parysa, kolosalną alegorię Dzielności i Hellady (w postaci pełnej wdzięku kobiety) oraz Aleksandra Wielkiego z Filipem na kwadrydze (po 338 p.n.e.).
Jedynym zachowanym oryginałem Eufranora jest zapewne marmurowa statua Apollina Patroosa, odkryta na agorze ateńskiej.

</doc>
<doc id="958376" url="https://pl.wikipedia.org/wiki?curid=958376" title="Urocyon littoralis">
Urocyon littoralis



</doc>
<doc id="958378" url="https://pl.wikipedia.org/wiki?curid=958378" title="Herb powiatu brzeskiego">
Herb powiatu brzeskiego



</doc>
<doc id="958379" url="https://pl.wikipedia.org/wiki?curid=958379" title="Pseudalopex fulvipes">
Pseudalopex fulvipes



</doc>
<doc id="958380" url="https://pl.wikipedia.org/wiki?curid=958380" title="Opad przelotny">
Opad przelotny

Opad przelotny - opad atmosferyczny o krótkim czasie trwania, z raptownym początkiem i zakończeniem, z wahaniami intensywności, pochodzący z chmur konwekcyjnych, najczęściej o małym zasięgu przestrzennym. Występuje najczęściej z chmur: wypiętrzonych Cu i Cb (Cumulus i Cumulonimbus). W Polsce najczęstszy jest wiosną i latem przy intensywnej konwekcji, zwłaszcza po południu. W strefie równikowej występuje w większości dni w roku. 

</doc>
<doc id="958382" url="https://pl.wikipedia.org/wiki?curid=958382" title="Sektor 1 (Bukareszt)">
Sektor 1 (Bukareszt)

Sektor 1 – jednostka administracyjna, jeden z sektorów ("sectoare") Bukaresztu. 
W jego skład wchodzi północny fragment centrum miasta oraz 6 dzielnic ("cartiere") – Dorobanţi, Băneasa, Pipera, Floreasca, Aviatiei i Primaverii.
Polityka.
Merem sektora jest Andrei Ioan Chiliman z Narodowej Partii Liberalnej. W 27-miejscowej radzie zasiadają członkowie 4 partii politycznych (dane z 2007): Narodowej Partii Liberalnej (12 radnych), Partii Demokratycznej (7), Partii Socjaldemokratycznej (5), Partii Wielkiej Rumunii (2) oraz jeden radny niezależny.

</doc>
<doc id="958383" url="https://pl.wikipedia.org/wiki?curid=958383" title="Timagoras z Chalkis">
Timagoras z Chalkis

Timagoras z Chalkis (stgr. Τιμαγόρας) – bliżej nieznany grecki malarz i poeta epoki klasycznej.
Pochodził z Chalkis na Eubei i działał w połowie V wieku p.n.e. Znany jedynie ze wzmianki u Pliniusza Starszego, który podaje, że pokonał on sławnego Panajnosa w konkursie malarskim podczas igrzysk pytyjskich. Fakt ten, który Pliniusz umieszcza w okresie 83 olimpiady (lata 448–445 p.n.e.), miał znajdować potwierdzenie w wierszu autorstwa samego Timagorasa.
Utwór jego nie zachował się do naszych czasów i nieznany jest też temat konkurencji malarskiej, w której artysta uczestniczył. Najpewniej też nie zachowały się żadne jego prace malarskie. Nie należy mylić go z innym twórcą tego imienia – rzeźbiarzem rodyjskim z epoki hellenistycznej.

</doc>
<doc id="958384" url="https://pl.wikipedia.org/wiki?curid=958384" title="Chmura konwekcyjna">
Chmura konwekcyjna

Chmura konwekcyjna – rodzaj chmur powstałych w wyniku występującej w atmosferze konwekcji w sytuacji, gdy prądy wstępujące przekraczają poziom kondensacji, powyżej którego tworzy się chmura. Rozmiary tych chmur są bardzo różne w zależności od intensywności i pionowego zasięgu konwekcji. Często te chmury wywołują silne (Cumulonimbus) krótkotrwałe opady zwane opadami przelotnymi lub konwekcyjnymi.
Do chmur konwekcyjnych zalicza się rodzaje Cumulus i Cumulonimbus.

</doc>
<doc id="958385" url="https://pl.wikipedia.org/wiki?curid=958385" title="Viborg Stadion">
Viborg Stadion

Viborg Stadion – stadion piłkarski, położony w mieście Viborg, Dania. Oddany został do użytku w 1931 roku. Od tego czasu swoje mecze na tym obiekcie rozgrywa zespół piłkarski Viborg FF. Jego pojemność wynosi 9 566 miejsc.

</doc>
<doc id="958386" url="https://pl.wikipedia.org/wiki?curid=958386" title="Fourteen words">
Fourteen words



</doc>
<doc id="958387" url="https://pl.wikipedia.org/wiki?curid=958387" title="Senufowie">
Senufowie

Senufowie (Senufo, Senoufo) – grupa etniczna w Afryce Zachodniej, zamieszkująca tereny południowego Mali, zachodniej Burkina Faso i północnego Wybrzeża Kości Słoniowej. Ich liczebność szacowana jest na blisko 4,5 mln osób. Charakterystycznym budownictwem Senufów są chaty z surowej cegły ze słomianymi dachami. Ich tradycyjną stolicą jest miasto Korhogo, obecnie w Wybrzeżu Kości Słoniowej, założone w XIII wieku. Posługują się językami senufo z podgrupy języków gur.
W skład Senufo wchodzą różne grupy, głównie są to: Senufo Południowi (Wybrzeże Kości Słoniowej), Mamara (Mali), Suppire, Tagwana (Wybrzeże Kości Słoniowej), Syenara (Mali), Shempire, Djimini (Wybrzeże Kości Słoniowej), Nanerige (Burkina Faso) i Niangolo (Burkina Faso).

</doc>
<doc id="958388" url="https://pl.wikipedia.org/wiki?curid=958388" title="Panajnos">
Panajnos

Panajnos (z Aten) (stgr. Πάναινος, łac. "Panaenus", V wiek p.n.e.) – jeden z wybitnych greckich malarzy epoki klasycznej. 
Brat lub bratanek Fidiasza, działał w drugiej połowie V w. p.n.e. Przypuszczalnie, podobnie jak Mikon, był uczniem Polignota. Większość zachowanych o nim wiadomości pochodzi od Pliniusza, zawartych w jego "Historii naturalnej", gdzie szerzej zajmuje się jego twórczością. 
Wraz z Mikonem i Polignotem miał być autorem malowideł zdobiących ateński Portyk Malowany ("Stoa poikile"), gdzie przedstawił epokową bitwę pod Maratonem. Cechował ją realizm historyczny, mimo włączenia w tę monumentalną scenę postaci bogów, i dlatego w rozwoju malarstwa antycznego stanowi ona jeden z przykładów przechodzenia od wyobrażeń mitologiczno-alegorycznych do historycznych. 
Malowidłami o tematyce historycznej ozdobił również boczne powierzchnie marmurowego tronu Zeusa w 12-metrowym posągu bóstwa wykonanym przez Fidiasza w Olimpii, a także ściany tamtejszej świątyni. Według Strabona ("Geographika" VIII, 354) było to 9 okazałych przedstawień o tematyce mitologicznej zdobiących przegrodę między cellą z posągiem a resztą pomieszczeń świątynnych – m.in. Tezeusz z Pejritoosem, Herakles i Prometeusz, Ajaks z Kasandrą, Herakles i Atlas, dwie Hesperydy, Herakles z lwem nemejskim. Kompozycje Panajnosa charakteryzowała zmiana rytmu w układzie scen. Za możliwy uznaje się jego znaczny wpływ na malarstwo wazowe. 
Współpracował też z Kolotesem z Heraklei, dekorując malarsko wnętrze tarczy jego wielkiego posągu Ateny w Elidzie. Pliniusz twierdzi, że dla zagruntowania podłoża Panajnos miał się tam posługiwać nowatorską mieszaniną mleka z szafranem ("Naturalis historia" XXXVI, 177). 
Ze względu na znaczne rozbieżności dotyczące czasu powstania tych dzieł, wysunięto przypuszczenie co do istnienia dwóch malarzy o tym samym imieniu (jeden zwany Plejstajtenosem mógł być twórcą dekoracji ateńskiej "Stoa poikile"). 
Jako artysta Panajnos pokonany został przez Timagorasa z Chalkis w konkursie (agonie) malarskim podczas igrzysk pytyjskich w Delfach.

</doc>
<doc id="958389" url="https://pl.wikipedia.org/wiki?curid=958389" title="Senufo">
Senufo



</doc>
<doc id="958390" url="https://pl.wikipedia.org/wiki?curid=958390" title="Ingusze">
Ingusze

Ingusze, nazwa własna: ("Ghalghaj", ing. "ghal" „twierdza”, "ghai" „mieszkańcy”) – lud zamieszkujący głównie Inguszetię oraz Osetię Północną w Federacji Rosyjskiej, ogółem ok. 300 tys. Posługują się językiem inguskim należącym do języków kaukaskich. Wyznają islam sunnicki. Zajmują się sadownictwem i uprawą zbóż (na nizinach) oraz pasterstwem (w górach). Są blisko spokrewnieni etnicznie i językowo z Czeczenami, wraz z którymi bywają określani jako Wajnachowie. Nazwa własna Inguszy – „Galgaj” ma starożytne pochodzenie. Według kronik średniowiecznych zamieszkiwali przedgórza Kaukazu, zepchnięci następnie w góry, od XVI w. ponownie schodzili w doliny; od XVII w. poddani wpływom rosyjskim, 1810 weszli w skład Rosji, wówczas część ich terytorium zajęły osady kozackie. Nie przyłączyli się do powstania Szamila, ale dobrowolnie poddali się pod zwierzchnictwo Rosji. Ingusze w roku 1944 padli ofiarą wywózek na Syberię i do Kazachstanu. 
Obyczaje.
Do islamizacji Ingusze hołdowali wierzeniom pogańskim, w których najważniejszą rolę odgrywał kult bóstw związanych z przyrodą (Miacil, Diala, Sela, Tuszoli itd.). Począwszy od XII w. za sprawą gruzińskich misjonarzy do Inguszetii zaczęło przenikać chrześcijaństwo. Jego ślady można spotkać do dziś w górnej Inguszetii (np. ruiny kościołów Tchaba–Erdy, Albi–Erdy i Targim). Po najazdach mongolskich osłabły wpływy Gruzji na Kaukazie Północnym i większa część Inguszy powróciła do poprzednich wierzeń. Islam zaczął przenikać do Inguszetii w XVI w. (z Czeczenii i Dagestanu), jednak aż do końca XIX w. dla społeczności inguskich charakterystyczny był religijnym synkretyzmem (współistnienie elementów islamskich, pogańskich oraz chrześcijańskich). Aż do lat 1920. składano np. ofiary bóstwom pogańskim na szczycie świętej dla Inguszy Góry Stołowej. W przeciwieństwie do Czeczenów Ingusze nie wzięli udziału w wojnach z Rosją w XIX w., jednak ówczesne wydarzenia na Kaukazie spowodowały umocnienie się wśród nich islamu. Rola sufizmu w Inguszetii jest podobna do tej w Czeczenii. Jest on istotnym elementem tożsamości etnicznej. Ingusze mają własne wirdy (odgałęzienia bractw), głównie kadirijskie. Największymi z nich są wirdy założone w XIX wieku.
Konflikty.
W ostatnich dziesięcioleciach mają miejsce konflikty Inguszów z Czeczenami, a także z Osetyńcami. 18 kwietnia 2013 około 300 czeczeńskich policjantów wtargnęło do przygranicznej inguskiej wsi Arszty. Pretekstem były poszukiwania przywódcy kaukaskiego podziemia zbrojnego Dokku Umarowa, jednak według inguskich władz przybysze chcieli przeprowadzić w Arsztach mityng z żądaniem przyłączenia wsi do Czeczenii. Kadyrow metodami siłowymi wymusił na sąsiedniej Republice Inguszetii rozwiązanie konfliktu terytorialnego trwającego od upadku ZSRR. W wyniku umowy Inguszetia zrzekła się 10% swojego terytorium na rzecz rządzonej przez Kadyrowa Czeczenii. Wywołało to masowe protesty Inguszów, a w efekcie dymisję przywódcy Inguszetii. Z kolei w latach 90. toczyła się wojna osetyjsko-inguska, między innymi we wschodniej części rejonu prigorodnego, który należy do Osetii Północnej-Alanii. Historyczne korzenie tego konfliktu sięgają czasów Rosji Carskiej.

</doc>
<doc id="958391" url="https://pl.wikipedia.org/wiki?curid=958391" title="Senoufo">
Senoufo



</doc>
<doc id="958392" url="https://pl.wikipedia.org/wiki?curid=958392" title="D’Addario">
D’Addario



</doc>
<doc id="958393" url="https://pl.wikipedia.org/wiki?curid=958393" title="Datowanie metodą stratygraficzną">
Datowanie metodą stratygraficzną

Datowanie metodą stratygraficzną – metoda datowania względnego opierająca się na prawie superpozycji, które mówi o tym, że warstwa spoczywająca niżej musi być starsza od warstwy spoczywającej wyżej, przez co analogicznie można rozumieć, iż zabytki znalezione w niższej warstwie są starsze od tych znalezionych w warstwie wyższej. Należy też wziąć pod uwagę, że bardzo często układ warstw jest zaburzony poprzez późniejszą działalność człowieka oraz procesy erozyjne.

</doc>
<doc id="958394" url="https://pl.wikipedia.org/wiki?curid=958394" title="Næstved Stadion">
Næstved Stadion

Næstved Stadion – wielofunkcyjny stadion, położony w mieście Næstved, Dania. Oddany został do użytku w 1932 roku. Od tego czasu swoje mecze na tym obiekcie rozgrywa zespół piłkarski Næstved BK. Jego pojemność wynosi 10 000 miejsc.

</doc>
<doc id="958395" url="https://pl.wikipedia.org/wiki?curid=958395" title="D’Addario (producent strun)">
D’Addario (producent strun)

D’Addario – producent strun do instrumentów muzycznych, głównie do gitar. Siedziba firmy mieści się w Farmingdale, na wyspie Long Island koło Nowego Jorku. D’Addario to jeden z największych producentów strun na świecie, nie tylko wytwarzający swoje własne rodzaje strun, ale również produkujący struny OEM dla innych spółek muzycznych. Jako Planet Waves, Rico i Evans produkują i sprzedają również inne akcesoria muzyczne (kable, środki czyszczące, naciągi perkusyjne itp).
Historia.
Rodzina twórców strun D’Addario pochodzi z Salle, małego włoskiego miasteczka położonego w prowincji Pescara. Akt chrztu z roku 1680 wymienia "Donato D’Addario", z zawodu "cordaro" (wł. twórca strun). Z innych źródeł historycznych wynika, że większość ludności zamieszkującej miasteczko zajmowała się w tym okresie albo rolnictwem, albo wytwórstwem strun. Były one wówczas wytwarzane z jelit owiec lub świń.
Po trzęsieniu ziemi w roku 1905, które zdewastowało miasteczko, dwaj szwagrowie, Rocco i Carmine D’Addario, wyemigrowali do Astorii, w Queens w Nowym Jorku, w celu rozszerzenia swojej działalności poprzez import i sprzedaż strun wytwarzanych przez ich rodzinę w Salle. Do roku 1918 Rocco powrócił do rodzinnego miasteczka, a Carmine (lub Charles) zaczął tworzyć swoje własne struny w małym sklepiku na tyłach rodzinnego domu. Były one w dalszym ciągu wytwarzane z jelit, a proces ich produkcji pochłaniał wszystkich członków rodziny.
Wzrost popularności gitary na początku XX wieku spowodował, że około roku 1930 rodzina zaczęła robić struny dla tego instrumentu. Były one produkowane na zamówienie, indywidualnie dla muzyków lub producentów gitar.
Wynalezienie przez koncern DuPont nylonu miało ogromny wpływ na rodzinny biznes. Po otrzymaniu próbek nowego materiału, D’Addario rozpoczęli eksperymenty z wykorzystaniem go przy produkcji swoich strun.
Na przełomie lat 40. i 50. nylonowe struny i gitary klasyczne były wypierane przez gitary ze strunami stalowymi. Niektórzy z młodszych członków rodziny chcieli rozszerzyć działalność również na produkcję metalowych strun, inni jej członkowie byli temu przeciwni, ze względu na, jak twierdzili, wysokie ryzyko i niepewny rynek zbytu. W 1956 roku syn Charlesa, John D’Addario Senior utworzył nową spółkę (Archaic Musical String Mfg Co.), która rozpoczęła produkcję stalowych strun. Robiła ona struny dla niektórych z głównych twórców gitar tego czasu, w tym dla takich firm jak Gretsch, D'Angelico, Martin i Guild. W 1962 roku obie spółki połączyły się i funkcjonowały pod nazwą Darco.
Odkąd gitara stała się jednym z najpopularniejszych instrumentów muzycznych w USA, firma Darco stworzyła wiele nowatorskich rozwiązań, jak pierwsze urządzenia służące do automatycznego owijania strun oraz struny basowe z okrągłą owijką.
W późnych latach 60. nastąpiła fuzja Darco z Martin Guitars, mająca na celu zebranie środków do produkcji strun oraz rozwoju technologii ich wytwarzania. Pomimo tego, że było to rozwiązanie opłacalne dla obu spółek, w roku 1974 rodzina D’Addario zadecydowała o produkcji i sprzedaży strun na własną rękę i uformowała firmę D’Addario &amp; Company. Darco nadal jest nazwą handlową Martina.
Początkowo siedziba firmy mieściła się w Lynbrook w Nowym Jorku, lecz wraz z rozrostem przeniosła się ona do Fermingdale. Spółka jest w dalszym ciągu własnością rodziny D’Addario. Kieruje nią trzynastu członków rodziny, zaś zatrudnionych jest ponad 900. pracowników.

</doc>
<doc id="958396" url="https://pl.wikipedia.org/wiki?curid=958396" title="Trap (geologia)">
Trap (geologia)



</doc>
<doc id="958398" url="https://pl.wikipedia.org/wiki?curid=958398" title="Datowanie metodą typologiczną">
Datowanie metodą typologiczną

Datowanie metodą typologiczną – metoda datowania względnego oparta na teorii ewolucji Darwina. Opiera się na założeniu, że ewolucja zabytków przebiegała w taki sam sposób jak żywych organizmów, tzn. od form najprostszych do najbardziej złożonych. Im zabytek jest starszy tym ma prostszą formę, im młodszy tym forma bardziej złożona.

</doc>
<doc id="958399" url="https://pl.wikipedia.org/wiki?curid=958399" title="Odense Stadion">
Odense Stadion

TRE-FOR Park – stadion piłkarski, położony w mieście Odense, Dania. Oddany został do użytku w 1941 roku. Od tego czasu swoje mecze na tym obiekcie rozgrywa zespół piłkarski Odense Boldklub. Po przebudowach w latach: 1965, 1996 oraz 2005, jego obecna pojemność wynosi 15 761 miejsc.

</doc>
<doc id="958402" url="https://pl.wikipedia.org/wiki?curid=958402" title="Jan z Ávili">
Jan z Ávili

Jan z Ávili, hiszp. "Juan de Ávila" (ur. 6 stycznia 1500 w Almodóvar del Campo w prowincji Ciudad Real w Hiszpanii, zm. 10 maja 1569 w Montilla w prowincji Kordoba) – kapłan, mistyk, asceta, kaznodzieja, teolog, nazywany "apostołem Andaluzji", święty katolicki i doktor Kościoła.
Życie.
Pochodził ze szlacheckiej rodziny o korzeniach żydowskich. Studiował prawo w Salamance. Studia te przerwał i przeniósł się do Alcalá de Henares, gdzie wykładano teologię i filozofię. W czasie studiów zmarli jego rodzice. Swoją pierwszą mszę odprawił w 1525 w kościele, w którym zostali pochowani. Własną część spadku rozdał ubogim.
W 1527, mając prawie trzydzieści lat, planował udać się do Meksyku i poświęcić się pracy misyjnej. Ze względu na talent kaznodziejski został zauważony przez biskupa Sewilli, który powierzył mu zadanie zorganizowania misji ludowych na terenie Andaluzji. Biskupowi zależało na ożywieniu wiary w swojej diecezji. Fama Jana z Ávili dotarła na kastylijski dwór królewski. Kapłan został poproszony o wygłoszenie homilii na pogrzebie królowej Izabelli Portugalskiej, żony Karola V Habsburga. Pogrzeb miał miejsce 17 maja 1538 w Grenadzie.
Jan z Ávili był przyjacielem Ignacego Loyoli. Był przychylny rozwojowi jego zakonu na terenie Hiszpanii. Wspierał reformę, którą przeprowadzała Teresa z Ávili. Przyczynił się też do powstania bonifratrów poprzez sympatyzowanie z Janem Cidade w jego fundacji. Kazanie Jana z Ávili na pogrzebie królowej Izabelli tak wpłynęło na Franciszka Borgiasza, wicekróla Katalonii, iż ten wstąpił do Towarzystwa Jezusowego. Na miano apostoła Andaluzji zapracował nauczajac w Granadzie, Kordobie i Sewilli.
Był autorem wielu dzieł o charakterze dewocyjnym bardzo popularnych w drugiej połowie XVII wieku. Tłumaczono je na liczne języki europejskie. Jak wielu mistyków jego wieku był wielokrotnie oskarżany o przynależność do tzw. "oświeconych", hiszp. "alumbrados". Zadenuncjowany inkwizycji za rzekome sprzyjanie luteranom odbył karę miesięcznego odosobnienia.
Kult.
Kult Jana z Ávili został zaaprobowany przez papieża Klemensa XIII. Został ogłoszony Sługą Bożym w dniu 8 lutego 1759, błogosławionym 4 kwietnia 1894 przez Leona XIII, a kanonizowany został 31 maja 1970 przez Pawła VI.
Konferencja Episkopatu Hiszpanii ogłosiła św. Jana z Avilii patronem kapłanów diecezjalnych.
Kościół katolicki obchodzi wspomnienie liturgiczne w dzienną rocznicę śmierci (10 maja).
7 października 2012 r. podczas mszy na Placu św. Piotra na Watykanie papież Benedykt XVI ogłosił św. Jana z Ávili wraz z św. Hildegardą z Bingen doktorami Kościoła. Zapowiedź tego wydarzenia miała miejsce podczas obchodów Światowych Dni Młodzieży w Madrycie. 25 stycznia 2021 papież Franciszek zarządził wpisanie jego wspomnienia do powszechnego Kalendarza Rzymskiego w randze wspomnienia dowolnego.

</doc>
<doc id="958403" url="https://pl.wikipedia.org/wiki?curid=958403" title="Nikola Spirić">
Nikola Spirić



</doc>
<doc id="958406" url="https://pl.wikipedia.org/wiki?curid=958406" title="Roberto Hilbert">
Roberto Hilbert

Roberto Hilbert (ur. 16 października 1984 w Forchheim) – piłkarz niemiecki grający na pozycji prawoskrzydłowego.
Kariera klubowa.
Hilbert jest wychowankiem klubu SpVgg Jahn Forchheim, do którego trafił już w wieku 6 lat w 1990 roku. Następnie 3 lata terminował w juniorskiej drużynie 1. FC Nürnberg, po czym w 1996 roku wrócił do Forchheim, a następnie grał jeszcze w młodzieżowej drużynie SpVgg Greuther Fürth. W 2002 roku przeszedł do 1. SC Feucht, z którym wystąpił w Oberlidze i na koniec sezonu awansował do Regionalligi Południowej. Także na szczeblu trzeciej ligi Hilbert spisywał się przyzwoicie i zdobył 10 bramek, co spowodowało, że trenerzy z Fürth z powrotem zatrudnili Roberto w swojej drużynie.
W 2. Bundeslidze Hilbert zadebiutował 8 sierpnia w wygranym 1:0 meczu z LR Ahlen. Przez pierwszą część sezonu był rezerwowym, ale z czasem wywalczył miejsce w wyjściowej jedenastce i zajął z Fürth 5. miejsce, a sam zdobył 5 goli w lidze. W sezonie 2005/2006 był już jednym z czołowych graczy swojej driżyny i strzelił dla niej 3 gole.
Latem 2006 za 1,3 miliona euro Hilbert przeszedł do pierwszoligowego VfB Stuttgart, do którego ściągnął go trener klubu, Armin Veh. W Stuttgarcie Hilbert zadebiutował 12 sierpnia w przegranym 0:3 meczu z 1. FC Nürnberg. Szybko stał się zawodnikiem pierwszego składu oraz jednym z czołowych zawodników VfB. 16 września w meczu z Werderem Brema, wygranym 2:3 najpierw zdobył samobójczego gola, a następnie trafił już do bramki przeciwników. W całym sezonie rozegrał wszystkie 34 ligowe mecze i zdobył w nich łącznie 7 goli (trzeci strzelec drużyny) i walnie przyczynił się do wywalczenia pierwszego od 15 lat mistrzostwa przez stuttgarcki klub.
W 2010 roku Hilbert przeszedł do Beşiktaşu JK. W sezonie 2010/2011 zdobył z nim Puchar Turcji. W Beşiktaşie grał do końca sezonu 2012/2013. Latem 2013 został zawodnikiem Bayeru 04 Leverkusen.
Kariera reprezentacyjna.
Karierę reprezentacyjną Hilbert rozpoczął od występów w młodzieżowej reprezentacji Niemiec, w której wystąpił w 12 meczach i strzelił 1 gola. Natomiast 28 marca 2007 zadebiutował w pierwszej reprezentacji w meczu z Danią (0:1). W 58. minucie debiutanckiego spotkania został zmieniony przez Paula Freiera.

</doc>
<doc id="958409" url="https://pl.wikipedia.org/wiki?curid=958409" title="Ikast Stadion">
Ikast Stadion

Ikast Stadion – wielofunkcyjny stadion, położony w mieście Ikast, Dania. Swoje mecze na tym obiekcie rozgrywa zespół piłkarski Ikast FS. Jego pojemność wynosi 15 000 miejsc.

</doc>
<doc id="958412" url="https://pl.wikipedia.org/wiki?curid=958412" title="Kościół Najświętszej Maryi Królowej Polski w Zielonej Górze">
Kościół Najświętszej Maryi Królowej Polski w Zielonej Górze

Kościół Najświętszej Maryi Królowej Polski w Zielonej Górze – świątynia Kościoła Polskokatolickiego w RP, znajdująca się na terenie diecezji wrocławskiej w dekanacie lubuskim. Jest to dawna kaplica staroluterańska przy placu dra Pieniężnego (dawniej "Neustadtstraße").
Historia.
Świątynia Najświętszej Maryi Królowej Polski w Zielonej Górze została zbudowana w 1866, w stylu neogotyckim. Jest to budynek ceglany, salowy na rzucie prostokąta. Bryła kaplicy nakryta jest dachem dwuspadowym. Fasada i przeciwległa elewacja posiadają czterostopniowe, schodkowe szczyty. Otwory okienne i wejściowy są półkoliście zamknięte.
Początkowo kościół był wyposażony w organy zakupione z likwidowanego kościoła w Nietkowie. W 1884 zamontowano nowe, które zachowały się do dnia dzisiejszego i znajdują w ewangelickim kościele Jezusowym przy Placu Bohaterów w Zielonej Górze. Są to najstarsze organy w mieście. Krótko po wybudowaniu z uwagi na zły stan techniczny i wzrost liczby wiernych podjęto decyzję o budowie nowej świątyni. W 1911 oddano do użytku nowy kościół przy Placu Bohaterów, a kaplica opustoszała. w 1920 przystosowano ją do celów muzealnych dla potrzeb tzw. Heimatmuseum – stowarzyszenia zajmującego się tworzeniem zbiorów oraz ochroną i pielęgnacją dorobku narodowego w mieście i powiecie zielonogórskim. W 1927 poddasze adaptowano jako „wiejską izbę”.
Życie liturgiczne parafii.
Kościół Matki Boskiej Królowej Polski w Zielonej Górze należy do parafii Kościoła Polskokatolickiego pod tym samym wezwaniem. Proboszczem parafii jest ks. mgr Stanisław Stawowczyk.

</doc>
<doc id="958413" url="https://pl.wikipedia.org/wiki?curid=958413" title="Hvidovre Stadion">
Hvidovre Stadion

Ikast Stadion – wielofunkcyjny stadion, położony w Kopenhadze, Dania. Swoje mecze na tym obiekcie rozgrywa zespół piłkarski Hvidovre IF. Jego pojemność wynosi 15 000 miejsc.

</doc>
<doc id="958415" url="https://pl.wikipedia.org/wiki?curid=958415" title="Pokrywa lawowa">
Pokrywa lawowa

Pokrywa lawowa – równina lub płaskowyż zbudowany ze skał wylewnych, powstały w wyniku erupcji wulkanicznej o charakterze erupcji szczelinowej lub arealnej (powierzchniowej).
Powstawanie.
Pokrywy powstają przez zastygnięcie lawy o małej lepkości (np. bazaltowej). Niektóre pokrywy lawowe rozwijały się przez długi czas i są zbudowane z produktów wielu erupcji, oddzielonych warstwami utworów piroklastycznych. Wówczas może powstać na nich rzeźba typu płytowego. Dzisiejszy zasięg pokryw lawowych jest dużo mniejszy niż pierwotny, ze względu na erozję skał, a w przypadku dawniejszych struktur, także pokrycie przez młodsze skały osadowe.
Występowanie.
Do największych pokryw zalicza się trapy na Syberii i w indyjskim Dekanie oraz płaskowyż Kolumbia w północno-zachodnich Stanach Zjednoczonych. W Polsce niewielkie pokrywy lawowe występują w Sudetach (okolice Lubania i Jawora).
Trapy.
Trapy są to pokrywy lawowe wielkich rozmiarów, utworzone z lawy bazaltowej, tworzące płaskowyż o pokroju gigantycznych schodów. Termin pochodzi od szwedzkiego "trappa", oznaczającego właśnie schody.
Największe istniejące na ziemi trapy znajdują się na Syberii, powstały one na przełomie paleozoiku i mezozoiku, a dekańskie utworzyły się na przełomie mezozoiku i kenozoiku. Powstanie obu tych gigantycznych struktur wiąże się czasowo z dwoma epizodami wielkiego wymierania i bez wątpienia nie jest to zbieżność przypadkowa. Jakkolwiek nie są one uważane obecnie za główną przyczynę tych zdarzeń, to erupcje wulkaniczne na tak wielką skalę musiały wyzwolić ogromne ilości gazów i pyłu, co nie pozostało bez wpływu na klimat.
Jednym z pierwszych badaczy pokryw lawowych i trapów był francuski geolog i wulkanolog Barthélemy Faujas de Saint-Fond (1741-1819).

</doc>
<doc id="958417" url="https://pl.wikipedia.org/wiki?curid=958417" title="Holstebro Idrætspark">
Holstebro Idrætspark

Holstebro Idrætspark – wielofunkcyjny stadion, położony w mieście Holstebro, Dania. Swoje mecze na tym obiekcie rozgrywa zespół piłkarski Holstebro BK. Jego pojemność wynosi 15 000 miejsc.

</doc>
<doc id="958419" url="https://pl.wikipedia.org/wiki?curid=958419" title="Nachor">
Nachor



</doc>
<doc id="958421" url="https://pl.wikipedia.org/wiki?curid=958421" title="Holbæk Stadion">
Holbæk Stadion

Holbæk Stadion – wielofunkcyjny stadion, położony w mieście Holbæk, Dania. Swoje mecze na tym obiekcie rozgrywa zespół piłkarski Holbæk B&amp;I. Jego pojemność wynosi 10 500 miejsc.

</doc>
<doc id="958422" url="https://pl.wikipedia.org/wiki?curid=958422" title="Torre Espacio">
Torre Espacio

Torre Espacio – wieżowiec w Madrycie (Hiszpania), zlokalizowany w strefie Cuatro Torres Business Area. Wieżowiec mierzy 223 m wysokości i liczy 57 kondygnacji. Został zaprojektowany przez Pei Cobb Freed &amp; Partners. 
Wieżowiec był opisywany w jednym z odcinków programu Inżynieria ekstremalna na kanale Discovery Channel jako budowla o unikatowej formie i kształcie.

</doc>
<doc id="958423" url="https://pl.wikipedia.org/wiki?curid=958423" title="Happy Pills">
Happy Pills

Happy Pills – polski zespół grający rock alternatywny spod znaku Pixies, Sonic Youth, czy Weezer.
Grupa wydała sześć albumów, które były dobrze przyjęte przez fanów, niemniej zespół nie odniósł komercyjnego sukcesu. Album "Smile" był również dystrybuowany w USA i prezentowany w tamtejszych stacjach radiowych.
Historia.
Zespół został założony w 1993 roku w Swarzędzu pod Poznaniem.
Grupa rozpadła się w 2001 roku, po nieudanej wrześniowej wyprawie do USA (samolot, którym muzycy lecieli na koncerty został zawrócony z powodu ataku na World Trade Center 11 września 2001 r.). Po rozwiązaniu zespołu Mariusz Szypura założył Silver Rocket, Jacek Kąkolewski poświęcił się karierze radiowej, a Agnieszka Morawska wyjechała na stałe do USA.
W 2006 roku ukazała się składanka podsumowująca działalność zespołu, zatytułowana "17 Songs". Byli członkowie grupy (poza Morawską) występują ze sobą w efemerycznej formacji Dixies, wykonującej wyłącznie covery Pixies, koncertującej za każdym razem, gdy kolejny z muzyków ma urodziny.
W styczniu 2009 zespół Happy Pills wrócił w składzie:
Zespół wystąpił podczas koncertu Offensywa De Luxe w studiu im. Agnieszki Osieckiej. Wiosną 2010 roku ukazała się kolejna płyta zespołu "Retrosexual".

</doc>
<doc id="958425" url="https://pl.wikipedia.org/wiki?curid=958425" title="Hit ’Em Up">
Hit ’Em Up

Hit ’Em Up – utwór (diss) amerykańskiego rapera 2Paca. Gościnnie występuje grupa Outlawz. Jest to najpowszechniej znany diss Tupaca. Określany przez dużą rzeszę ludzi najlepszym tego typu utworem. Do kompozycji powstał teledysk.
Geneza.
Shakur wymierzył tę piosenkę w dwóch raperów ze wschodniego wybrzeża: Notoriousa B.I.G. i Puffa Diddiego. Tupac nagrał diss wychodząc z założenia, że Biggie wiedział o przygotowanym na niego zamachu, w którym został postrzelony 30 listopada 1994 roku w studiu nagraniowym w Nowym Jorku. Zarzucał Biggiemu, że ten go nie ostrzegł. Oprócz Notoriousa i Puffy’ego diss atakował Lil’ Kim, Junior M.A.F.I.A., Chino XL, Mobb Deep, Jay-Z i całe Bad Boy Records. Moment obrażania Jaya-Z został później wycięty.
Z drugiej strony wiele osób przyjęło krytycznie piosenkę 2Paca określając ją jako przegięcie. W piosence wykonawca twierdził, że przespał się z żoną Biggiego – Faith Evans. Ponadto w tekście można usłyszeć, że Prodigy z Mobb Deep cierpi na anemię sierpowatą. Wielu krytyków było zdania, że diss tylko zaostrzy „wojnę” Wschodniego Wybrzeża z Zachodnim Wybrzeżem.
Magazyn XXL określił „Hit ’Em Up” jako „diss numer jeden wszech czasów”.

</doc>
<doc id="958427" url="https://pl.wikipedia.org/wiki?curid=958427" title="Oakwell Stadium">
Oakwell Stadium

Oakwell Stadium stadion piłkarski, położony w mieście Barnsley, Wielka Brytania. Oddany został do użytku w 1887 roku. Od tego czasu swoje mecze na tym obiekcie rozgrywa zespół piłkarski Barnsley F.C. Jego pojemność wynosi 23 009 miejsc. Rekordową frekwencję, wynoszącą 40 255 osób, odnotowano w 1936 podczas meczu ligowego pomiędzy Barnsley F.C. a Stoke City F.C.

</doc>
<doc id="958428" url="https://pl.wikipedia.org/wiki?curid=958428" title="Janowo (powiat węgrowski)">
Janowo (powiat węgrowski)

Janowo – wieś w Polsce położona w województwie mazowieckim, w powiecie węgrowskim, w gminie Liw.
W latach 1975–1998 miejscowość administracyjnie należała do województwa siedleckiego.

</doc>
<doc id="958429" url="https://pl.wikipedia.org/wiki?curid=958429" title="Janówki">
Janówki

Janówki – część wsi Tończa w Polsce położona w województwie mazowieckim, w powiecie węgrowskim, w gminie Liw.
Janówki stanowią samodzielne sołectwo.
W latach 1975–1998 Janówki administracyjnie należały do województwa siedleckiego.
Wierni kościoła rzymskokatolickiego należą do parafii św. Michała Archanioła w Starejwsi.

</doc>
<doc id="958430" url="https://pl.wikipedia.org/wiki?curid=958430" title="Pieńki (powiat węgrowski)">
Pieńki (powiat węgrowski)

Pieńki – część wsi Jarnice w Polsce położona w województwie mazowieckim, w powiecie węgrowskim, w gminie Liw.
Jest samodzielnym sołectwem.
W latach 1975–1998 Pieńki administracyjnie należało do województwa siedleckiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Węgrowie.

</doc>
<doc id="958436" url="https://pl.wikipedia.org/wiki?curid=958436" title="Bloomfield Road">
Bloomfield Road

Bloomfield Road – stadion piłkarski znajdujący się w mieście Blackpool, Wielka Brytania. Został oddany do użytku w 1899. Od tego czasu swoje mecze na tym obiekcie rozgrywa zespół piłkarski Blackpool F.C. Po przebudowie obiektu w roku 2010 jego pojemność wynosi 16 007 miejsc. Rekordową frekwencję, wynoszącą 38 098 osób, odnotowano w 1955 roku podczas meczu ligowego pomiędzy drużyną gospodarzy a Wolverhampton Wanderers F.C.

</doc>
<doc id="958438" url="https://pl.wikipedia.org/wiki?curid=958438" title="Prowincja Maryland">
Prowincja Maryland

Prowincja Maryland () – nazwa angielskiej kolonii w Ameryce Północnej. Prowincja Maryland istniała od 1632 do 1776 roku, gdy trzynaście kolonii utworzyło Stany Zjednoczone Ameryki.
Powstanie kolonii.
Mimo że pierwszym właścicielem prowincji Maryland był Cæcilius Calvert, drugi baron Baltimore, kolonia powstała głównie dzięki staraniom jego ojca George'a Calverta. George Calvert interesował się kolonizacją Nowego Świata co najmniej od 1609 roku, gdy zainwestował w Kompanię Wirgińską. W roku 1620, został właścicielem plantacji na Nowej Fundlandii, z której w 1623 roku powstała kolonia Avalon, i którą odwiedził kilka lat później. Surowy klimat wyspy, którego osobiście doświadczył, skłonił go w sierpniu 1629 roku do napisania listu do króla Karola I Stuarta z prośbą o nadanie mu ziemi w Wirginii położonej w bardziej sprzyjającym klimacie. George'em Calvertem, który około 1625 roku ogłosił publicznie, że jest katolikiem, kierowały powody nie tylko ekonomiczne, lecz również religijne. Wizją Calverta było stworzenie w Nowym Świecie kolonii, w której katolicy uniknęliby prześladowań religijnych powszechnych w tym czasie w Anglii.
Starania George'a Calverta zostały uwieńczone sukcesem dopiero kilka tygodni po jego śmierci 15 kwietnia 1632 roku, gdy prowincja nazwana Maryland (łac. "Terra Mariæ") na cześć królowej angielskiej Henrietty Marii Burbon została oficjalnie nadana 20 czerwca 1632 roku jego synowi, Cæciliusowi Calvertowi.
W przeciwieństwie do innych kolonii, statut Maryland precyzyjnie określał granice prowincji. Północna granica wyznaczona była na czterdziestym równoleżniku szerokości geograficznej północnej. Granice zachodnia i południowo-zachodnia przebiegały najpierw wzdłuż południka do źródeł rzeki Potomak, a następnie wzdłuż zachodniego brzegu rzeki do zatoki Chesapeake. Południowa granica przebiegała od ujścia Potomaku na wschód przez zatokę Chesapeake i obecny półwysep Delmarva do Atlantyku. Wreszcie na wschodzie, kolonia była ograniczona brzegami Atlantyku, zatoki Delaware i rzeki Delaware. W momencie nadania prowincja była większa niż obecny stan Maryland i w jej granicach znajdował się obecny stan Delaware, znaczna część obecnego stanu Pensylwania, a także tereny obecnie znajdujące się w stanie Wirginia Zachodnia.
Pierwsi osadnicy.
Pierwszy właściciel prowincji, Cæcilius Calvert, który pierwotnie planował wyruszyć do nowej kolonii wraz z pierwszymi osadnikami, ostatecznie zmienił zdanie, mianując jej gubernatorem swojego brata, Leonarda Calverta. Pod jego przywództwem 22 listopada 1633 roku na pokładach dwóch statków "Ark" (pl. Arka) i "Dove" (pl. Gołąb) kilkuset osadników opuściło brzegi Anglii w kierunku Nowego Świata, docierając 25 marca 1634 roku do wyspy "St. Clement's" (obecnie wyspa "Blakistone's Island") u ujścia Potomaku. Koloniści natychmiast nawiązali kontakt z pobliskimi Indianami, kupując od nich 27 marca 1634 roku znaczną połać ziemi wraz z wioską, którą nazwali "St. Mary's" i która jest najstarszym miastem i pierwszą stolicą Maryland.
Podczas gdy stosunki pierwszych kolonistów z lokalnymi Indianami były i pozostały przyjazne, spotkali się oni ze znaczną opozycją ze strony kolonistów z Wirginii pod przywództwem Williama Claiborne'a. Claiborne, który w 1631 roku założył faktorię na wyspie Kent w zatoce Chesapeake, na terenie prowincji nadanej Calvertowi nie zamierzał mu jej odstępować. Konflikt ulegał stopniowej eskalacji i 23 kwietnia 1635 przy ujściu rzeki Pocomoke miała miejsce pierwsza w historii bitwa morska na wodach śródlądowych Ameryki, w której koloniści z Maryland pokonali oddział z Wirginii. Nie zakończyło to jednak całkowicie konfliktu, który z przerwami trwał przez kolejne dwie dekady.

</doc>
<doc id="958440" url="https://pl.wikipedia.org/wiki?curid=958440" title="Ashton Gate">
Ashton Gate

Ashton Gate – stadion, położony w mieście Bristol, Wielka Brytania. Oddany został do użytku w 1880 roku. Od tego czasu swoje mecze na tym obiekcie rozgrywa zespół piłkarski Bristol City F.C., od lat 20 XX wieku Bristol Bears okazjonalnie rozgrywał tu swoje mecze aby od roku 2014 uznać stadion jako swój domowy. Jego pojemność wynosi 27 000 miejsc, jest to efekt przeprowadzonej modernizacji. Rekordową frekwencję, wynoszącą 43 335 osób, odnotowano w 1935 roku podczas meczu ligowego pomiędzy Bristol City F.C. a Preston North End. Stadion był areną rozgrywanych w 1999 roku Pucharu Świata w Rugby, odbył się na nim mecz pomiędzy drużynami Nowej Zelandii i Tonga.

</doc>
<doc id="958441" url="https://pl.wikipedia.org/wiki?curid=958441" title="Torre Sacyr Vallehermoso">
Torre Sacyr Vallehermoso

Torre Sacyr Vallehermoso – wieżowiec w Madrycie, Hiszpania zlokalizowany w strefie Cuatro Torres Business Area. Wieżowiec wznosi się na wysokość 236 metrów, posiada 52 kondygnacje. Został zaprojektowany przez Rubio &amp; Alvarez-Sala.

</doc>
<doc id="958445" url="https://pl.wikipedia.org/wiki?curid=958445" title="Flaga powiatu brzeskiego">
Flaga powiatu brzeskiego



</doc>
<doc id="958447" url="https://pl.wikipedia.org/wiki?curid=958447" title="Milan Kerbr">
Milan Kerbr

Milan Kerbr (ur. 9 czerwca 1967 w Uherskim Hradišciu) – piłkarz czeski grający na pozycji napastnika.
Kariera klubowa.
Kerbr rozpoczynał piłkarską karierę w młodzieżowych drużynach Jiskry Staré Město oraz Slovácká Slavia Uherské Hradiště, a następne w VTJ Tachov. W 1989 roku przeszedł do FC Svit Zlín, w którym spędził 2 lata. W 1991 roku trafił do Sigmy Ołomuniec i już w pierwszym sezonie strzelił 11 goli oraz z Sigmą zajął 3. miejsce w czechosłowackiej ekstraklasie. W tym samym sezonie dotarł z klubem z Ołomuńca do ćwierćfinału Pucharu UEFA. Po rozpadzie Czechosłowacji Sigma nie osiągała już większych sukcesów i do 1997 roku największym sukcesem był półfinał Pucharu Czech w tym samym roku oraz wicemistrzostwo kraju w 1996. Dla Sigmy wystąpił w 140 meczach ligowych i strzelił 35 goli.
Latem 1997 Kerbr przeszedł do niemieckiego SpVgg Greuther Fürth, grającego w 2. Bundeslidze. W pierwszym sezonie grał w wyjściowej jedenastce i zdobył dla tego klubu 5 goli, ale w sezonie 1998/1999 ani razu nie trafił do siatki rywali i w trakcie sezonu opuścił zespół. Przez pół roku Milan grał w Regionallidze w SC Weismain, następnie pozostawał bez klubu, a w sezonie 2000/2001 trafił do drugoligowego wówczas SSV Reutlingen 05, a w trakcie sezonu 2001/2002 z powodu kontuzji zakończył sportową karierę.
Kariera reprezentacyjna.
W reprezentacji Czech Kerbr zadebiutował 24 kwietnia 1996 roku w wygranym 2:0 towarzyskim meczu z Irlandią. Zagrał także w kolejnym sparingu z Austrią, a następnie został powołany do kadry na Euro 96. Na tym turnieju był jednak rezerwowym i nie wystąpił ani razu, ale przywiózł symboliczny srebrny medal za wicemistrzostwo Europy. W reprezentacji także więcej nie zagrał oprócz wspomnianych dwóch towarzyskich meczów.

</doc>
<doc id="958448" url="https://pl.wikipedia.org/wiki?curid=958448" title="Flaga powiatu brzeskiego (opolskiego)">
Flaga powiatu brzeskiego (opolskiego)

Flaga powiatu brzeskiego – od 2020 roku stanowi żółty prostokąt, w którego czołowej części znajduje się godło herbu powiatu o wysokości 8/10 wysokości flagi, z osią symetrii znajdującą się w odległości 1/3 odległości flagi od drzewca. Proporcje flagi wynoszą 5:8.
W obecnym kształcie flaga została ustanowiona przez Radę Powiatu 23 kwietnia 2020 r.
Obowiązująca w latach 2001-2020 flaga przedstawiała czteropolową biało-czerwoną szachownicę, na której centrycznie umieszczony był herb powiatu. Twórcą projektu flagi był dyrektor Muzeum Piastów Śląskich w Brzegu, Paweł Kozerski. Zasady używania flagi określała uchwała Rady Powiatu z dnia 25 października 2007 r.

</doc>
<doc id="958449" url="https://pl.wikipedia.org/wiki?curid=958449" title="Niszczyciele rakietowe typu Georges Leygues">
Niszczyciele rakietowe typu Georges Leygues

Niszczyciele rakietowe typu Georges Leygues – seria francuskich niszczycieli rakietowych, które wchodziły do służby w latach 80. Jednostki były przeznaczone głównie do zwalczania okrętów podwodnych. Znane są także pod oznaczeniem "F70 type". Seria okrętów została nazwana od imienia francuskiego polityka działającego na przełomie XIX i XX wieku - Georges'a Leyguesa.
We Francji okręty klasyfikowane są jako fregaty rakietowe.
Historia.
Budowę pierwszej jednostki serii „Georges Leygues” rozpoczęto 16 sierpnia 1974 w stoczni Arsenal de Brest. Wodowanie okrętu miało miejsce w grudniu 1976, a oddanie do służby 10 grudnia 1979. Głównym zastosowaniem okrętów miało być wykrywanie i niszczenie okrętów podwodnych. W tym celu wyposażono je w dwa sonary, torpedy ZOP i dwa śmigłowce do zwalczania okrętów podwodnych. Wyposażenie okrętów w pociski przeciwlotnicze i przeciwokrętowe powodowało, że mogły one zwalczać także inne cele.
W latach 90. okręty poddano modernizacji polegającej na zainstalowaniu nowych wyrzutni rakietotorped, nowych sonarów a także przystosowaniu śmigłowców pokładowych do przenoszenia pocisków przeciwokrętowych.
Okręty działały głównie w rejonie Morza Śródziemnego i Atlantyku.

</doc>
<doc id="958452" url="https://pl.wikipedia.org/wiki?curid=958452" title="Turf Moor">
Turf Moor

Turf Moor – stadion piłkarski, położony w mieście Burnley, Wielka Brytania. 
Oddany został do użytku w 1883 roku. Od tego czasu swoje mecze na tym obiekcie rozgrywa zespół Burnley F.C. Jego pojemność wynosi 21 401 miejsc. Rekordową frekwencję, wynoszącą 54 775 osób, odnotowano w 1924 roku podczas meczu ligowego pomiędzy Burnley F.C. a Huddersfield Town F.C.

</doc>
<doc id="958454" url="https://pl.wikipedia.org/wiki?curid=958454" title="Sekret Freuda">
Sekret Freuda

Sekret Freuda (oryginalny tytuł "The Interpretation of Murder") – pierwsza książka amerykańskiego pisarza Jeda Rubenfelda wydana w 2006 r.
Opis.
Dzień po przyjeździe Zygmunta Freuda do Nowego Jorku podczas jego pierwszej i jedynej podróży do Stanów Zjednoczonych w jednym z apartamentowców na Broadwayu zostaje znaleziona zamordowana młoda kobieta. Następnej nocy inna młoda kobieta, Nora Acton, zostaje zaatakowana w ten sam sposób. Znaleziono ją przywiązaną do żyrandola w domu jej rodziców. Nie jest w stanie wypowiedzieć żadnego słowa, ani przypomnieć sobie wydarzeń z tamtej nocy. Niedługo później Freud i jego amerykański wspólnik, Stratham Younger, starają się pomóc pannie Acton w odzyskaniu pamięci i odkryciu kim jest morderca. Jest to zagadka, której rozwiązanie prowadzi do najciemniejszych zakątków miasta i ludzkiego umysłu.

</doc>
<doc id="958459" url="https://pl.wikipedia.org/wiki?curid=958459" title="Rheum palmatum">
Rheum palmatum



</doc>
<doc id="958469" url="https://pl.wikipedia.org/wiki?curid=958469" title="Delta Nigru">
Delta Nigru

Delta Nigru – delta rzeki Niger u jej ujścia do Zatoki Gwinejskiej w południowej Nigerii. Jest to gęsto zaludniony region, który według oficjalnych ustaleń rządu nigeryjskiego obejmuje powierzchnię 70 tys. km2 (geograficznie sama delta zajmuje ok. 25 tys. km2) i zamieszkiwany jest przez około 20 milionów osób. Mieszkańcy delty Nigru należą do 40 grup etnicznych i posługują się 250 językami i dialektami. Zajmują się głównie rybołówstwem i uprawą roli. W przeszłości podstawą gospodarki regionu była także uprawa palmy oleistej. 
Region delty Nigru jest jednocześnie miejscem wydobycia największych ilości ropy naftowej na kontynencie afrykańskim. Wydobywa się tu około 2 milionów baryłek ropy dziennie. Od 1975 roku Nigeria zawdzięcza temu regionowi 75% zysków z eksportu. Większość gazu ziemnego wydobywanego w szybach naftowych jest natychmiast spalana i dostaje się do atmosfery z prędkością 70 milionów metrów sześciennych dziennie. Stanowi to 40% zużycia gazu ziemnego w całej Afryce i czyni deltę Nigru największym źródłem emisji gazu cieplarnianego na świecie. Zniszczenie środowiska i brak dzielenia się zyskami ze społeczeństwem Nigerii było źródłem powstania ruchów na rzecz ochrony środowiska, a także licznych konfliktów etnicznych w regionie.

</doc>
<doc id="958475" url="https://pl.wikipedia.org/wiki?curid=958475" title="Henryk Palka">
Henryk Palka

Henryk Palka (ur. 3 grudnia 1908 we Lwowie, zm. 23 października 1981) – pułkownik, uczestnik II wojny światowej, oficer aparatu bezpieczeństwa PRL.
Życiorys.
Członek WKP(b), Komunistycznej Partii Zachodniej Ukrainy, PPR i PZPR. Od 1941 żołnierz Armii Czerwonej, od sierpnia 1943 w 1 Dywizji Piechoty im. Tadeusza Kościuszki; oficer polityczno-wychowawczy. Uczestnik bitwy pod Lenino. Od kwietnia do lipca 1944 uczestnik kursu NKWD w Kujbyszewie (tzw. kujbyszewiak). Od 10 marca 1945 szef Wojewódzkiego Urzędu Bezpieczeństwa Publicznego w Lublinie. Od 9 czerwca 1945 p.o. zastępcy szefa WUBP w Olsztynie. W okresie od 1 sierpnia 1944 do 31 grudnia 1947 brał udział w walce z „bandami i reakcyjnym podziemiem”. Od 1 sierpnia 1949 zastępca szefa WUBP w Poznaniu. 1 sierpnia 1955 został oddelegowany na specjalny kurs do szkoły KGB w Moskwie. Dyrektor Biura „W” Komitetu ds. Bezpieczeństwa Publicznego od września 1956, komendant ośrodka szkoleniowego MBP. Od czerwca 1971 do 31 maja 1972 jako starszy inspektor w stopniu pułkownika służył w grupie do zadań specjalnych MSW.
W 1946 odznaczony Złotym Krzyżem Zasługi.
Pochowany na cmentarzu Powązki Wojskowe w Warszawie (kwatera A16-8-18).

</doc>
<doc id="958482" url="https://pl.wikipedia.org/wiki?curid=958482" title="Dąbrówka (gmina Lubanie)">
Dąbrówka (gmina Lubanie)

Dąbrówka – osada w Polsce położona w województwie kujawsko-pomorskim, w powiecie włocławskim, w gminie Lubanie.
W latach 1975–1998 miejscowość administracyjnie należała do województwa włocławskiego.

</doc>
<doc id="958483" url="https://pl.wikipedia.org/wiki?curid=958483" title="Kolonia Ustrońska">
Kolonia Ustrońska

Kolonia Ustrońska – wieś w Polsce położona w województwie kujawsko-pomorskim, w powiecie włocławskim, w gminie Lubanie.
W latach 1975–1998 miejscowość administracyjnie należała do województwa włocławskiego.

</doc>
<doc id="958484" url="https://pl.wikipedia.org/wiki?curid=958484" title="A Certain Ratio">
A Certain Ratio

A Certain Ratio – związany z nurtem postpunkowym zespół muzyczny założony w 1977 roku w Manchesterze w Anglii. Nazwa zespołu została zaczerpnięta z utworu "The True Wheel" Briana Eno. Grupa w oryginalny sposób łączyła elementy muzyki latynoskiej, funka i dance. Od początku swojej działalności związani z wytwórnią Factory Records, po jej rozwiązaniu przeszli do wytwórni A&amp;M.
Dyskografia.
Albumy:
Single:
Kompilacje:

</doc>
<doc id="958485" url="https://pl.wikipedia.org/wiki?curid=958485" title="Przywieczerzynek">
Przywieczerzynek

Przywieczerzynek – wieś w Polsce położona w województwie kujawsko-pomorskim, w powiecie włocławskim, w gminie Lubanie.
Wieś duchowna, własność kapituły kujawskiej, położona była w 1785 roku w powiecie brzeskokujawskim województwa brzeskokujawskiego. W latach 1975–1998 miejscowość administracyjnie należała do województwa włocławskiego.

</doc>
<doc id="958489" url="https://pl.wikipedia.org/wiki?curid=958489" title="Golineh Atai">
Golineh Atai

Golineh Atai (ur. 1974 w Teheranie) – niemiecko-irańska dziennikarka.
W wieku 5 lat wraz z rodzicami opuściła Iran i przeniosła się do Niemiec. Tam studiowała na uniwersytecie w Heidelbergu romanistykę, nauki polityczne oraz islamistykę.
Po studiach zajęła się dziennikarstwem; w maju 2006 roku rozpoczęła pracę jako korespondentka z Kairu dla niemieckiej stacji ARD. W latach 2010-2011 była redaktorką w magazynie porannym ARD. Od grudnia 2011 pracowała jako redaktorka i reporterka w dzienniku telewizyjnym Tagesschau ARD dla Westdeutscher Rundfunk w Kolonii. Od lutego 2013 przebywała w Moskwie jako korespondentka ARD. Podczas wydarzeń kijowskiego Euromajdanu przebywała w Kijowie. W lutym 2015 otrzymała tytuł "Dziennikarza Roku 2014".

</doc>
<doc id="958492" url="https://pl.wikipedia.org/wiki?curid=958492" title="Mikołaj Orechwa">
Mikołaj Orechwa

Mikołaj Orechwa, znany także jako: "Mikołaj Kłyszko" lub "Mikołaj Malinowski" (ur. 24 listopada 1902 w Borunach niedaleko Oszmiany, zm. 1990) – pułkownik MBP pochodzenia białoruskiego, kierownik Wydziału Personalnego i dyrektor Departamentu Kadr i Szkolenia MBP w latach 1944–1955.
Życiorys.
Od 1919 żołnierz Armii Czerwonej, wziął udział w wojnie polsko-bolszewickiej i w bitwie pod Warszawą. W tym też roku wstąpił do Wszechzwiązkowej Komunistycznej Partii (bolszewików).
Do 1923 był sekretarzem komitetu gubernialnego w Nowogrodzie, w latach 1923–1924 sekretarz KC Komsomołu Białorusi. Jako delegat Białorusi uczestniczył w II Zjeździe Komsomołu i Kongresie Komunistycznego Międzynarodowego Związku Młodzieży. W 1924 skierowany do pracy komunistycznej w II RP, gdzie przebywał trzykrotnie w latach 1924–1930, 1934–1935 i 1936–1937, ukrywając się pod fałszywymi nazwiskami "Malinowski" vel "Kłyszko". W 1926 został aresztowany w Wilnie i skazany na 5 lat więzienia. Od 1926 członek KC Komunistycznej Partii Zachodniej Białorusi. W 1935 został delegatem Zachodniej Białorusi na VII Kongres Kominternu. W latach 1936–1939 przebywał w Pradze, gdzie został uwięziony. W grudniu 1939 dzięki porozumieniu niemiecko-sowieckiemu wyjechał do ZSRR.
W 1944 oddelegowany do pracy w Ministerstwie Bezpieczeństwa Publicznego. 1 sierpnia 1944 roku w RBP w Lublinie objął stanowisko kierownika Wydziału Personalnego; następnie w stopniach majora, podpułkownika i pułkownika był na stanowisku – od 25 marca 1946 Dyrektora Biura Personalnego MBP, od 1 sierpnia 1949 Dyrektora Departamentu Kadr MBP i od 1 stycznia 1955 do 10 stycznia 1956 – Dyrektora Departamentu Kadr i Szkolenia Komitetu do spraw Bezpieczeństwa Publicznego. Członek PPR i PZPR. 
W styczniu 1956 powrócił do ZSRR. W latach sześćdziesiątych rozmawiała z nim w Mińsku O. Szatunowska.

</doc>
<doc id="958495" url="https://pl.wikipedia.org/wiki?curid=958495" title="Mikołaj Kłyszko">
Mikołaj Kłyszko



</doc>
<doc id="958497" url="https://pl.wikipedia.org/wiki?curid=958497" title="Mikołaj Malinowski">
Mikołaj Malinowski

Mikołaj Malinowski (lit. "Mikalojus Malinovskis", ros. Мико́лай Малино́вский, ur. 17 grudnia 1799, zm. 29 czerwca 1865) – polski historyk, archeolog, wydawca źródeł z historii Polski i Litwy.
Studiował na Cesarskim Uniwersytecie Wileńskim, gdzie związał się z filaretami, zostając przywódcą "niebieskich". Od listopada 1823 do kwietnia 1824 był więziony w związku z przynależnością do tajnego stowarzyszenia studenckiego. Uniknąwszy zesłania, zamieszkał w Wilnie, gdzie uczestniczył w działalności Wileńskiej Komisji Archeologicznej. Pod jego kierownictwem wydano wiele cennych prac o historii polsko-litewsko-ruskiej:
Wspomnienia i część artykułów naukowych wydano pośmiertnie (Kraków 1907). Po Malinowskim pozostały także liczne listy do profesora z czasów studenckich – Joachima Lelewela.
Pochowany na Rossie w Wilnie.

</doc>
<doc id="958498" url="https://pl.wikipedia.org/wiki?curid=958498" title="Wayne Knight">
Wayne Knight

Wayne Eliot Knight (ur. 7 sierpnia 1955 w Nowym Jorku) – amerykański aktor, nominowany do Nagrody Saturna w kategorii najlepszy aktor drugoplanowy za rolę Dennisa Nedry’ego w filmie "Park Jurajski". Występował w roli Newmana w serialu "Kroniki Seinfelda" i sierżanta Dona w "Trzeciej planecie od Słońca".

</doc>
<doc id="958504" url="https://pl.wikipedia.org/wiki?curid=958504" title="Polska Akademia Nauk Ogród Botaniczny – Centrum Zachowania Różnorodności Biologicznej w Powsinie">
Polska Akademia Nauk Ogród Botaniczny – Centrum Zachowania Różnorodności Biologicznej w Powsinie

Ogród Botaniczny – Centrum Zachowania Różnorodności Biologicznej PAN w Warszawie – ogród botaniczny powołany w 1974 roku decyzją prezydium Polskiej Akademii Nauk. Zajmuje powierzchnię ok. 40 ha.
Lokalizacja.
Ogród znajduje się w granicach administracyjnych miasta stołecznego Warszawy, przy południowej granicy dzielnicy Ursynów. Jest położony na górnym tarasie doliny Wisły, na wysokości 87–102 m n.p.m.
Niedaleko Ogrodu Botanicznego znajdują się rezerwat przyrody Las Kabacki im. Stefana Starzyńskiego oraz park Kultury w Powsinie.
Historia.
Pierwsze starania o utworzenie dużego, nowoczesnego ogrodu botanicznego w Warszawie zostały zainicjowane w roku 1928 przez profesorów Bolesława Hryniewieckiego i Romana Kobendzę.
Po II wojnie światowej w roku 1948 powstał pierwszy projekt założenia ogrodu na południe od Warszawy, na terenach byłego Golf-Klubu i majątku ziemskiego Powsin. Jego organizacją zajęło się Polskie Towarzystwo Botaniczne. W roku 1956 zespół warszawskich botaników kierowany przez prof. Wacława Gajewskiego przedstawił szczegółowy program ogrodu botanicznego. Dnia 1 stycznia 1957 roku w PAN został powołany do życia zakład naukowy Centralny Ogród Botaniczny, który po niespełna roku zostaje rozwiązany z uwagi na niemożliwość rozwinięcia statutowej działalności.
W roku 1962 profesorowie Wacław Gajewski, Tadeusz Gorczyński, Henryk Teleżyński i Alfons Zielonka podjęli ponowne próby organizacji ogrodu. W roku 1970 w Skierniewicach w Zakładzie Genetyki Roślin PAN z inicjatywy prof. Szczepana Pieniążka powstała Pracownia Zasobów Genowych Roślin Uprawnych mająca za zadanie przygotowanie podstaw do organizacji ogrodu w Powsinie.
Decyzją Prezydium PAN w roku 1974 nastąpiło powołanie Ogrodu Botanicznego PAN. Do 1977 roku wykupiono ok. 40 ha ziemi. W latach 1978-1990 przeprowadzono zasadnicze zagospodarowanie terenu i zapoczątkowano tworzenia kolekcji roślin. Pierwszym dyrektorem ogrodu był prof. Bogusław Molski, a jego następcą w 1989 roku został prof. Jerzy Puchalski. W 2017 roku funkcję dyrektora objął dr Paweł Kojs.
Bramy Ogrodu Botanicznego zostały otwarte dla zwiedzających w roku 1990. W roku 1995 udostępniono Ogród bylinowy i kolekcję roślin egzotycznych, a także oddano do użytku Centrum Edukacji Przyrodniczo-Ekologicznej oraz Bank Nasion Roślin Zagrożonych i Ginących. W roku 1997 dotychczasowa nazwa Ogród Botaniczny PAN została rozszerzona o człon Centrum Zachowania Różnorodności Biologicznej. W roku 2000 zakończono tworzenie kolekcji róż i udostępniono ją zwiedzającym. 12 września 2003 roku otwarto dla zwiedzających teren kolekcji roślin górskich, a w grudniu – nową szklarnię ekspozycyjna "Zielony Raj". W roku 2004 oddano do eksploatacji oczyszczalnię, element działu edukacji ekologicznej. 20 maja 2006 roku w ogrodzie posadzono dąb papieski, upamiętniający Jana Pawła II.
Obecnie ogród posiada powierzchnię ok. 40 ha, z czego dla zwiedzających udostępnionych jest ok. 30 ha. Pozostałe 10 ha to tereny gospodarcze oraz zaplecze dla prowadzenia doświadczeń polowych, a także szkółki służące do rozmnażania roślin. Część z tego terenu w przyszłości zostanie jeszcze przeznaczona pod kolekcje ekspozycyjne. W ogrodzie dotychczas udało się zgromadzić ponad 8600 taksonów, pogrupowanych tematycznie: arboretum, kolekcja flory polskiej, rośliny ozdobne, użytkowe i egzotyczne.
Charakterystyka ekologiczna.
Ogród znajduje się w strefie klimatu przejściowego z wyraźnymi wpływami kontynentalnymi. Średni roczny opad wynosi 512 mm z wahaniami od 355 mm w 1976 roku do 658 mm w 1981. Absolutne temperatury powietrza: minimalna -37,0 °C (14 stycznia 1987), maksymalna 33,1 °C (1 czerwca 1979).
Gleby ogrodu są zróżnicowane, dominują lekkie gleby, typu bielicowego zwykle IV klasy. Największym walorem położenia ogrodu jest skarpa oraz występujące wąwozy. Zróżnicowane gleby oraz konfiguracja terenu dają szerokie możliwości ciekawego
zagospodarowania przestrzennego ogrodu.
Zasoby.
W arboretum znajduje się ok. 1900 taksonów: drzewa, krzewy i pnącza z różnych kontynentów. Jedną z głównych kolekcji są różaneczniki (360 taksonów), zarówno zimozielone jak i azalie. Obszerna jest także kolekcja magnolii. Znajdują się tam dość duże populacje metasekwoi chińskiej oraz różnych form kosodrzewiny.
Wśród roślin ozdobnych można wyróżnić rozarium, obejmujące 590 gatunków i odmian róż. Jest to największa tego typu kolekcja w Polsce, stanowiąca zarazem Narodową Kolekcję Róż. Znajdują się w nim także stare odmiany, uprawiane obecnie bardzo rzadko: róże damasceńskie, burbońskie, portlandzkie i remontanty. Kolekcja roślin cebulowych i kłączowych obejmuje przede wszystkim irysy (300 taksonów), lilie (134 taksony) i dalie (100 taksonów). Ogród bylinowy, zakomponowany na urozmaiconym wzniesieniami i stawikami terenie o powierzchni ok. 1 ha, obejmuje około 800 taksonów.
W kolekcji flory polskiej naczelne miejsce zajmuje roślinność górska. Prezentowana jest na trzech specjalnie usypanych wzniesieniach, odpowiadających Tatrom, Pieninom i Bieszczadom. Teren jest otoczony zagajnikami limby i kosodrzewiną.
Rośliny użytkowe znajdujące się w ogrodzie to przede wszystkim drzewa i krzewy owocowe, w tym ponad 500 starych, obecnie już nieuprawianych odmian jabłoni. Niektóre z nich pochodzą z XVI i XVII wieku. Prezentowana jest także kolekcja warzyw, w tym roślin dyniowatych i psiankowatych.
W szklarniach o powierzchni ok. 2000 m² zgromadzone są rośliny klimatu ciepłego (ok. 2000 taksonów), m.in. rośliny cytrusowe, paprocie drzewiaste i epifity, a także rośliny nagonasienne takie jak wolemia szlachetna, sagowce, sosna Montezumy, araukarie. W części pustynnej prezentowane są kaktusy i inne sukulenty.
Arboretum.
W arboretum znajdują się m.in.: mikrobiota syberyjska, cedrzyńce kalifornijskie, cypryśniki błotne, głowocisy japońskie, mamutowiec olbrzymi, szydlice japońskie, cyprysiki groszkowe, żywotnikowce japońskie oraz dwa cedry himalajskie. Na terenie kolekcji roślin wrzosowatych, która znajduje się tuż koło arboretum, rosną szydlice, kuningamie chińskie i sośnice.
Działalność dydaktyczno-naukowa.
Ogród jest zapleczem dla wyższych uczelni, zwłaszcza Wydziału Ogrodniczego i Rolniczego SGGW. Są tu wykonywane prace magisterskie, odbywają się praktyki terenowe, a pracownicy Ogrodu prowadzą specjalistyczne wykłady. Na terenie Ogrodu od 1995 roku działa Centrum Edukacji Ekologicznej, w którym prowadzone są zajęcia praktyczne i teoretyczne dla dzieci i młodzieży z zakresu biologii i ekologii.

</doc>
<doc id="958505" url="https://pl.wikipedia.org/wiki?curid=958505" title="Pałac Rudygierów w Białymstoku">
Pałac Rudygierów w Białymstoku



</doc>
<doc id="958506" url="https://pl.wikipedia.org/wiki?curid=958506" title="Uznanie za zmarłego">
Uznanie za zmarłego

Uznanie za zmarłego – instytucja prawna, która może zostać zastosowana w przypadku zaginięcia osoby fizycznej oraz określonego prawem upływu czasu od jej zaginięcia. Jej wynikiem jest uznanie śmierci tej osoby.
Informacje podstawowe.
W większości systemów prawnych uznanie za zmarłego wymaga orzeczenia sądowego. Wobec braku lekarskiego oświadczenia o śmierci określonej osoby (w Polsce zwanego kartą zgonu), sąd musi przeprowadzić postępowanie i w jego wyniku wydać postanowienie o uznaniu za zmarłego. Uproszczona procedura może dotyczyć również żołnierzy zaginionych w walce, zwłaszcza w sytuacji, gdy strona przeciwna zachowuje aktualny spis jeńców wojennych.
W postępowaniu sądowym prowadzonym w celu uznania osoby zaginionej za zmarłą sam fakt nieobecności określonej osoby jeszcze nie dowodzi jej śmierci. Ostateczne uznanie jej za zmarłą może zależeć od szeregu uwarunkowań:
W większości państw ustalony jest okres, po którym osobę zaginioną można uznać za zmarłą. W wielu krajach systemu "common law" okres ten wynosi 7 lat, w Polsce – 10 lat, w Rosji – 5 lat.
Osoby zaginione bardzo rzadko odnajdują się już po uznaniu ich za zmarłych, niemniej takie sytuacje zdarzają się. Jeńcy wojenni, osoby z poważnymi zaburzeniami psychicznymi, czy osoby porwane bywały odnajdywane w wiele lat po ich zaginięciu. Osoby ukrywające się przed wymiarem sprawiedliwości mogą być nawet zainteresowane w „zaginięciu” i późniejszym uznaniu ich za zmarłych.
Uznanie za zmarłego w prawie polskim.
W prawie polskim normy prawa materialnego, dotyczące uznania na zmarłego, znajdują się w art. 29–32 kodeksu cywilnego, a także w art. XXVIII–XXXIV Przepisów wprowadzających kodeks cywilny. Natomiast normy prawa formalnego ujęte są w art. 526–534 kodeksu postępowania cywilnego.
Przesłanki uznania za zmarłego.
Zaginięcie oznacza sytuację trwającą pewien czas, w której nie jest jasne, czy osoba zaginiona żyje, czy też zmarła. Nie jest możliwe stwierdzenie jej zgonu, ponieważ fakt śmierci jest wątpliwy.
Polskie prawo cywilne przewiduje, iż upływ czasu od zaginięcia musi wynieść 10 lat. Kodeks cywilny wprowadza pewne wyjątki od powyższych ogólnych wymogów co do upływu czasu:
Uznanie za zmarłego wymaga orzeczenia sądu. Dopiero wraz z orzeczeniem sądu mogą nastąpić skutki prawne uznania określonej osoby za zmarłą. Orzeczenie sądu ma więc charakter konstytutywny. Jednak przyjmuje się, że skutki prawne następują nie od chwili wydania postanowienia sądu ("ex nunc"), ale od momentu zaistnienia zdarzeń, które sąd przyjął jako moment śmierci (skutki "ex tunc").
Postępowanie sądowe w sprawach o uznanie za zmarłego.
Właściwość sądu.
Celem sądowego postępowania o uznanie za zmarłego jest stwierdzenie, czy okoliczności, w których osoba zaginęła uprawdopodobniają i uzasadniają przyjęcie, iż osoba ta nie żyje. Gdyby w toku postępowania okazało się, że śmierć osoby zaginionej jest niewątpliwa, wtedy sąd prowadzi dalsze postępowanie jako postępowanie o stwierdzenie zgonu.
Postępowanie o uznanie za zmarłego prowadzi sąd rejonowy ostatniego miejsca zamieszkania osoby zaginionej (w braku miejsca zamieszkania – sąd ostatniego miejsca pobytu, a gdy i tego nie można ustalić – sąd w Warszawie). Niekiedy może to być jeszcze inny sąd – a mianowicie sąd wyznaczony przez Sąd Najwyższy. Może tak zdarzyć się w sytuacji, gdy wskutek tego samego zdarzenia zaginęła większa liczba osób. Wtedy Sąd Najwyższy na wniosek ministra sprawiedliwości może wyznaczyć jeden sąd jako wyłącznie właściwy do rozpoznania wniosków o uznanie za zmarłego osób zaginionych w związku z tym zdarzeniem.
Osoby uprawnione do wystąpienia z wnioskiem.
Z wnioskiem o uznanie określonej osoby za zmarłą może wystąpić każda osoba, która w takim uznaniu ma swój interes prawny. Przykładowo interesem takim może być spadkobranie po zaginionym, czy też ustalenie zakończenia związku małżeńskiego z nim. Z wnioskiem mogą wystąpić także prokurator oraz Rzecznik Praw Obywatelskich.
Termin wystąpienia z wnioskiem.
Co do zasady, wniosek o uznanie za zmarłego można zgłosić już na rok przed końcem terminu, po upływie którego zaginiony mógłby zostać uznany za zmarłego. W typowym przypadku, gdy upływ czasu ma wynosić 10 lat, wniosek można zgłosić poczynając od upływu 9. roku. Gdyby jednak uznanie za zmarłego mogło nastąpić już po upływie roku lub jeszcze krótszego okresu od zdarzenia, które uzasadnia prawdopodobieństwo śmierci zaginionego, wniosek o uznanie za zmarłego zgłosić można dopiero po upływie tego terminu.
Zawartość wniosku.
Wniosek o uznanie za zmarłego powinien określać imię, nazwisko oraz wiek osoby zaginionej, imiona jej rodziców, nazwisko rodowe matki, ostatnie znane miejsce zamieszkania i pobytu zaginionego, a także inne dane potrzebne dla wniosku o wszczęcie postępowania. Wniosek także powinien zawierać opis okoliczności, w których osoba zaginęła. Ów opis powinien uprawdopodobniać, iż osoba zmarła w tych okolicznościach.
Przebieg postępowania.
Po zbadaniu czy wniosek spełnia warunki formalne, sąd prowadzący sprawę uznania za zmarłego, zarządzi ogłoszenie o wszczęciu postępowania w takiej sprawie, jeżeli uzna, iż rzeczywiście treść wniosku zawiera przesłanki do uznania osoby zaginionej za zmarłą. Ogłoszenie zawiera w szczególności wezwanie skierowane do osoby zaginionej, aby w oznaczonym terminie (nie krótszym niż 3 miesiące i nie dłuższym niż 6 miesięcy) zgłosiła się do sądu, gdyż w przeciwnym razie może zostać uznana za zmarłą. Ogłoszenie zawiera także wezwanie do wszelkich osób, które mogą udzielić wiadomości o osobie zaginione, aby przekazały je sądowi w tym samym terminie (między 3 a 6 miesięcy).
Ogłoszenie takie ma charakter obligatoryjny, bez niego sądowi nie wolno przeprowadzić postępowania. Ogłoszenie powinno być zamieszczone w dzienniku lub czasopiśmie kolportowanym na terenie całego kraju. Ten sposób należy do obligatoryjnych. Z kolei sąd powinien ogłosić wszczęcie postępowania także w ostatnim miejscu zamieszkania osoby zaginionej. Sposób, w jaki sąd to uczyni, zależy już od jego wyboru. Może to być ogłoszenie w prasie lokalnej lub urzędowej, umieszczenie na tablicy ogłoszeń w sądzie, wywieszenie w budynku, w którym mieszkała osoba zaginiona, w miejscu, w którym pracowała, itp.
W trakcie postępowania sąd powinien wysłuchać osoby bliskie zaginionego, jeżeli jest to tylko możliwe.
Uznanie osoby zaginionej za zmarła następuje w formie postanowienia. Postanowienie takie stwarza prawne domniemanie, iż osoba nie żyje. Jest to domniemanie obalalne. Jeśli zostanie przeprowadzony dowód, iż osoba uznana za zmarłą żyje, w szczególności jeżeli ona sama zgłosi się w sądzie, postanowienie o uznaniu ją za zmarłą zostanie uchylone.
W prawie prywatnym międzynarodowym.
W ustawie Prawo prywatne międzynarodowe przyjmuje się, że do uznania osoby zaginionej za zmarłą oraz do stwierdzenia zgonu stosuje się jej prawo ojczyste. Jeżeli w sprawie uznania cudzoziemca za zmarłego lub stwierdzenia jego zgonu orzeka polski sąd, stosuje się prawo polskie.

</doc>
<doc id="958507" url="https://pl.wikipedia.org/wiki?curid=958507" title="Wyspa skarbów">
Wyspa skarbów

Wyspa skarbów () – powieść przygodowa autorstwa szkockiego pisarza Roberta Louisa Stevensona opowiadająca o losach piratów, poszukujących ukrytego skarbu. Po raz pierwszy wydano ją w całości w roku 1883, natomiast w latach 1881–1882 ukazywała się w odcinkach w czasopiśmie dla dzieci „Young Folks”. Stevenson wpadł na pomysł napisania "Wyspy skarbów", kiedy dla zabawy narysował swojemu dwunastoletniemu przybranemu synowi Lloydowi Osbourne’owi mapę i jednocześnie wymyślił objaśniającą ją historyjkę o piratach. Następnie zaczął sukcesywnie pisać przygodową opowieść, która ukazywała się w odcinkach w periodyku dla dzieci.
Powieść była kilkanaście razy ekranizowana.
Treść.
Bohaterem książki jest Jim Hawkins, chłopiec, który pracuje w tawernie „Admiral Benbow”. Bierze on udział w wyprawie osób poszukujących – na podstawie tajemniczej mapy – skarbu legendarnego kapitana piratów Flinta. Wśród załogi statku znajdują się dawni towarzysze Flinta, którzy pragną odzyskać utracone łupy. 
Z tej popularnej książki pochodzi większość znanych wyobrażeń i mitów o piratach, w tym ikoniczna postać pirata – Długiego Johna Silvera, kucharza okrętowego, z drewnianą nogą, a także tzw. „czarna plama” i sławna piosenka o „Umrzyka Skrzyni”.
Jej znany refren brzmiał:
Prequel i midquel.
Wielka popularność „Wyspy skarbów” spowodowała, że amerykański pisarz A.D. Howden Smith napisał powieść „Złoto z Porto Bello” („Porto Bello Gold” 1924, wyd. polskie 1926), opisującą wydarzenia poprzedzające fabułę „Wyspy Skarbów” – jej treść wyjaśnia, skąd na wyspie wzięły się tytułowe skarby. Choć nie dorównała popularnością oryginałowi, powieść Howdena Smitha była również wydana wielokrotnie w wielu krajach, w tym w Polsce.
Alternatywną wersję stanowią „Przygody Bena Gunna” („Adventures of Ben Gunn” 1956, wyd. polskie 1976, tłum. Krystyna Tarnowska) opowiedziane przez Bena Jimowi po powrocie z Wyspy Skarbów. Jak zaznaczył autor powieści, brytyjski pisarz i dramaturg Ronald Frederick Delderfield: "ta książka nie jest dalszym ciągiem „Wyspy Skarbów” ani nie jest – ufam – jej kiepskim naśladownictwem. Jest raczej uzupełnieniem, i to takim, sądzę, które Stevenson mógłby zaaprobować przynajmniej jako pomysł".
Nawiązania w kulturze.
Inne.
Serial "Piraci" luźno nawiązuje do "Wyspy skarbów" oraz jej prequela pt. "Złoto z Porto Bello". Występują w nim takie postacie jak John Silver, Billy Bones, czy Kapitan Flint.

</doc>
<doc id="958508" url="https://pl.wikipedia.org/wiki?curid=958508" title="Tukulerzy">
Tukulerzy

Tukulerzy (Tukulor, Toucouleur) – grupa etniczna w Afryce Zachodniej, zamieszkująca głównie obszary regionu Futa Toro w północnym Senegalu, niewielkie skupiska żyją także w południowej Mauretanii. Ich kultura wykazuje cechy zbliżone do kultury Fulan i czasami klasyfikuje się ich w obrębie tej grupy. Niekiedy uznaje się ich także za grupę powstałą w wyniku zmieszania się Fulan z Wolofami. Tukulerów odróżnia jednak od innych grup regionu fakt, że przejęli islam już na przełomie X i XI stulecia, gdy religia ta po raz pierwszy przekroczyła Saharę, przyniesiona z Maroka. Tukulerzy znani są ze swojego zapału religijnego – nawrócili na islam wiele innych grup regionu, a w XIX wieku byli odpowiedzialni za wzniecenie wielu "dżihadów" przeciw europejskim kolonizatorom.
W XIX wieku Tukulerzy posiadali własne państwo na części terytorium współczesnego Mali.

</doc>
<doc id="958513" url="https://pl.wikipedia.org/wiki?curid=958513" title="Tukulor">
Tukulor



</doc>
<doc id="958514" url="https://pl.wikipedia.org/wiki?curid=958514" title="Toucouleur">
Toucouleur



</doc>
<doc id="958516" url="https://pl.wikipedia.org/wiki?curid=958516" title="Rejon oleszkowski">
Rejon oleszkowski

Rejon oleszkowski – jednostka administracyjna Ukrainy, w składzie obwodu chersońskiego. Siedzibą władz są Oleszki.

</doc>
<doc id="958519" url="https://pl.wikipedia.org/wiki?curid=958519" title="Ogród Botaniczny PAN w Powsinie">
Ogród Botaniczny PAN w Powsinie



</doc>
<doc id="958520" url="https://pl.wikipedia.org/wiki?curid=958520" title="Przepiórniki">
Przepiórniki

Przepiórniki (Turnicidae) – rodzina ptaków z rzędu siewkowych (Charadriiformes). 
Zasięg występowania.
Rodzina obejmuje gatunki lądowe, zamieszkujące tzw. Stary Świat, czyli Europę (tylko Półwysep Iberyjski), Afrykę, Azję oraz Australię wraz z wyspami południowo-zachodniego Pacyfiku.
Pięć gatunków – przepiórnik rdzawopierśny, przepiórnik karłowaty, przepiórnik czarnopierśny, przepiórnik rdzawogrzbiety i przepiórnik płowy – jest endemitami Australii.
Charakterystyka.
Przepiórniki zamieszkują głównie obszary trawiaste. Ich charakterystyczną cechą jest brak kciuka. Są dobrymi biegaczami, niechętnie latają. Upierzenie szare, płowe, niekiedy brunatne. Samice są jaśniej upierzone i to one inicjują gody. Samce wysiadują jaja i opiekują się potomstwem.
Systematyka.
Przepiórniki w starszych klasyfikacjach były umieszczane również w rodzinie kurowatych (Phasianidae) w rzędzie grzebiących (Galliformes) lub jako rodzina w rzędzie żurawiowych (Gruiformes). W klasyfikacji Sibleya-Ahlquista z 1990, bazującej na badaniach hybrydyzacji DNA-DNA przepiórniki zostały podniesione do rangi osobnego rzędu – Turniciformes.
Nowe badania z zakresu morfologii oraz sekwencji DNA wskazują, że przepiórniki należą do rzędu siewkowych (Charadriiformes).
Do rodziny należą dwa rodzaje:

</doc>
<doc id="958522" url="https://pl.wikipedia.org/wiki?curid=958522" title="Rejon wysokopilski">
Rejon wysokopilski

Rejon wysokopilski – jednostka administracyjna Ukrainy, w składzie obwodu chersońskiego.

</doc>
<doc id="958523" url="https://pl.wikipedia.org/wiki?curid=958523" title="Rejon werchnorohaczycki">
Rejon werchnorohaczycki

Rejon werchnorohaczycki – jednostka administracyjna Ukrainy, w składzie obwodu chersońskiego.

</doc>
<doc id="958524" url="https://pl.wikipedia.org/wiki?curid=958524" title="Rejon wełykoołeksandriwski">
Rejon wełykoołeksandriwski

Rejon wełykoołeksandriwski – jednostka administracyjna Ukrainy, w składzie obwodu chersońskiego.

</doc>
<doc id="958525" url="https://pl.wikipedia.org/wiki?curid=958525" title="Rejon wełykołepetyski">
Rejon wełykołepetyski

Rejon wełykołepetyski – jednostka administracyjna Ukrainy, w składzie obwodu chersońskiego.

</doc>
<doc id="958526" url="https://pl.wikipedia.org/wiki?curid=958526" title="Rejon nowotroicki">
Rejon nowotroicki

Rejon nowotroicki – dawna jednostka administracyjna Ukrainy, w składzie obwodu chersońskiego.
Zlikwidowany podczas reformy podziału terytorialnego 17 lipca 2020 roku, wszedł w skład rejonu geniczeskiego.

</doc>
<doc id="958528" url="https://pl.wikipedia.org/wiki?curid=958528" title="Rejon nowoworoncowski">
Rejon nowoworoncowski

Rejon nowoworoncowski – jednostka administracyjna Ukrainy, w składzie obwodu chersońskiego.

</doc>
<doc id="958529" url="https://pl.wikipedia.org/wiki?curid=958529" title="Rejon nyżniosirohozki">
Rejon nyżniosirohozki

Rejon nyżniosirohozki – dawna jednostka administracyjna Ukrainy, w składzie obwodu chersońskiego.
Zlikwidowany podczas reformy podziału terytorialnego 17 lipca 2020 roku, wszedł w skład rejonu geniczeskiego.

</doc>
<doc id="958530" url="https://pl.wikipedia.org/wiki?curid=958530" title="Rejon kałanczacki">
Rejon kałanczacki

Rejon kałanczacki – dawna jednostka administracyjna Ukrainy, w składzie obwodu chersońskiego. Siedzibą władz był Kałanczak.
Zlikwidowany podczas reformy podziału terytorialnego 17 lipca 2020 roku, wszedł w skład rejonu skadowskiego.

</doc>
<doc id="958531" url="https://pl.wikipedia.org/wiki?curid=958531" title="Rejon iwaniwski (obwód chersoński)">
Rejon iwaniwski (obwód chersoński)

Rejon iwaniwski – dawna jednostka administracyjna Ukrainy, w składzie obwodu chersońskiego.
Zlikwidowany podczas reformy podziału terytorialnego 17 lipca 2020 roku, wszedł w skład rejonu geniczeskiego.

</doc>
<doc id="958532" url="https://pl.wikipedia.org/wiki?curid=958532" title="Rejon hornostajiwski">
Rejon hornostajiwski

Rejon hornostajiwski – jednostka administracyjna Ukrainy, w składzie obwodu chersońskiego. Jego siedzibą jest Hornostajiwka.

</doc>
<doc id="958533" url="https://pl.wikipedia.org/wiki?curid=958533" title="Rejon czapliński">
Rejon czapliński

Rejon czapliński – jednostka administracyjna Ukrainy, w składzie obwodu chersońskiego.

</doc>
<doc id="958534" url="https://pl.wikipedia.org/wiki?curid=958534" title="Hawk MM-1">
Hawk MM-1



</doc>
<doc id="958535" url="https://pl.wikipedia.org/wiki?curid=958535" title="Rejon skadowski (1923–2020)">
Rejon skadowski (1923–2020)

Rejon skadowski – była jednostka administracyjna Ukrainy, w składzie obwodu chersońskiego. Siedzibą władz był Skadowsk.

</doc>
<doc id="958536" url="https://pl.wikipedia.org/wiki?curid=958536" title="Rejon kachowski (do 2020)">
Rejon kachowski (do 2020)

Rejon kachowski – dawna jednostka administracyjna Ukrainy, w składzie obwodu chersońskiego. W lipcu 2020 skonsolidowana w wyniku reformy administracyjno-terytorialnej.

</doc>
<doc id="958537" url="https://pl.wikipedia.org/wiki?curid=958537" title="KBP GM-94">
KBP GM-94



</doc>
<doc id="958538" url="https://pl.wikipedia.org/wiki?curid=958538" title="Rejon hołoprystański">
Rejon hołoprystański

Rejon hołoprystański – dawna jednostka administracyjna Ukrainy, w składzie obwodu chersońskiego.
Zlikwidowany podczas reformy podziału terytorialnego 17 lipca 2020 roku, wszedł w skład rejonu skadowskiego.

</doc>
<doc id="958539" url="https://pl.wikipedia.org/wiki?curid=958539" title="Rejon geniczeski">
Rejon geniczeski

Rejon geniczeski (ukr. Генічеський район, "Henicześkyj rajon") – jednostka administracyjna Ukrainy, w składzie obwodu chersońskiego, na brzegu Morza Azowskiego. 7,1 tys. km², centrum administracyjne stanowi Geniczesk. Od lutego 2022 pod okupacją rosyjską.
Obecny rejon geniczeski został utworzony podczas reformy administracyjnej 17 lipca 2020 roku z dawnego rejonu geniczeskiego (3000 km²), iwaniwskiego, nyżniosirohozkiego i nowotroickiego.
Od 24 lutego 2022 podczas inwazji Rosji na Ukrainę pod okupacją rosyjską. 30 września prezydent Rosji ogłosił włączenie do Rosji obwodu chersońskiego, nieuznane przez społeczność międzynarodową.

</doc>
<doc id="958542" url="https://pl.wikipedia.org/wiki?curid=958542" title="Anioł z Acri">
Anioł z Acri

Anioł z Acri, wł. "Angelo d’Acri", właśc. "Lucantonio Falcone" (ur. 19 października 1669 w Acri, zm. 30 listopada 1739) – kapłan i kaznodzieja kapucyński, święty Kościoła katolickiego.
W dzieciństwie, po śmierci ojca, opiekował się nim wuj ksiądz Domenico Errico. Mając dziewiętnaście lat Lucantonio wstąpił do kapucynów. Przeżywając poważne trudności duchowe zrezygnował. Na kilkanaście dni powrócił do rodzinnego domu. Ponownie zapukał do furty klasztornej i rozpoczął nowicjat 8 listopada 1689. Jednak znowu nie wytrzymał i opuścił dom nowicjacki. Powołanie nie pozwoliło mu jednak na przebywanie poza zakonem i po raz trzeci powrócił do klasztoru. W 1691 złożył pierwsze śluby, święcenia kapłańskie przyjął 10 kwietnia 1700.
W ciągu życia pełnił wiele ważnych funkcji: był mistrzem nowicjatu, spowiednikiem i kaznodzieją, wizytatorem, gwardianem, prowincjałem.
Kult.
Beatyfikacji dokonał papież Leon XII 18 grudnia 1825.
Proces kanonizacyjny rozpoczęto 13 listopada 2002. 23 marca 2017 papież Franciszek podpisał dekret uznający cud za wstawiennictwem bł. Anioła z Acri, zaś 20 kwietnia 2017 podczas konsystorza wyznaczył datę jego kanonizacji. W spisanie jego w poczet świętych wraz z 34 nowymi świętymi nastąpiło 15 października 2017 na placu świętego Piotra przez papieża Franciszka.
Wspomnienie liturgiczne w Kościele katolickim obchodzone jest 30 października, w zakonach kapucynów – 31 października.

</doc>
<doc id="958548" url="https://pl.wikipedia.org/wiki?curid=958548" title="New York Giants">
New York Giants

New York Giants – zawodowy zespół futbolu amerykańskiego z siedzibą w East Rutherford (stan New Jersey), rozgrywający swoje mecze na stadionie MetLife Stadium. Drużyna występuje w Dywizji Wschodniej konferencji NFC ligi NFL. Są ośmiokrotnymi mistrzami NFL: cztery razy przed erą Super Bowl w latach 1927, 1934, 1938 oraz 1956 i cztery razy od powstania Super Bowlu w latach 1987, 1991, 2008 oraz 2012. 
Mistrz ligi NFL w sezonie 2008 po pokonaniu New England Patriots 17:14 w finale Super Bowl XLII 3 lutego 2008 roku oraz Mistrz Ligi NFL w sezonie 2012 po ponownym zwycięstwie nad New England Patriots 21:17 w finale Super Bowl XLVI 5 lutego 2012 roku.
Zawodnicy polskiego pochodzenia w Giants: Ed Danowski (1934-1941), Dick Modzelewski (1956-1963, także koordynator defensywy 1978), Brian Kozlowski (1993-1996), Henry Hynoski (2011-2015).
Ich trenerem jest od 22 stycznia 2018 Pat Shurmur, a rozgrywającym Eli Manning, młodszy brat Peytona Manninga.

</doc>
<doc id="958552" url="https://pl.wikipedia.org/wiki?curid=958552" title="Franciszek Bartłomowicz">
Franciszek Bartłomowicz

Franciszek Bartłomowicz, ps. „Brzęk”, „Grzmot”, „Siwy” (ur. 16 sierpnia 1891 w Rawie Ruskiej, zm. 9 września 1964 w Tomaszowie Lubelskim) – polski wojskowy, komendant obwodu Tomaszów Lubelski Okręgu Lublin Batalionów Chłopskich.
Życiorys.
Urodził się jako syn rolników Jana i Marii. W 1914 ukończył gimnazjum we Lwowie i studiował prawo na Uniwersytecie Lwowskim. Podczas I wojny światowej służył w armii austriackiej (awansował do stopnia ppor.), dostał się do niewoli radzieckiej i przebywał w obozie w Carycynie. Tam też poznał swoją przyszłą żonę, Stanisławę.
W 1922 wrócił z niewoli radzieckiej i osiedlił się w ówczesnym powiecie Tomaszów Lubelski, pracując jako nauczyciel. Został kierownikiem szkoły w Jezierni.
W stopniu porucznika, brał udział w kampanii wrześniowej. Przyłączył się do działalności konspiracyjnej w 1940, początkowo w Związku Czynu Zbrojnego, Stronnictwie Chłopskim, Związku Walki Zbrojnej, a następnie Batalionach Chłopskich. Od lipca 1942 pełnił funkcję komendanta obwodu Tomaszów Lubelski Batalionów Chłopskich. Przeorganizował struktury BCh w obwodzie na wojskową modłę (powstało m.in. 12 kompanii i 3 bataliony BCh i 4 kompanie Państwowego Korpusu Bezpieczeństwa), dowodził bitwą z Niemcami pod Zaborecznem i Różą. Awansowany w 1944 do stopnia majora a później podpułkownika, od września 1944 – komendant Komendy Powiatowej Milicji Obywatelskiej w Tomaszowie Lubelskim, wkrótce odwołany wskutek „źle układającej się współpracy z Aleksandrem Żebruniem z Powiatowego Urzędu Bezpieczeństwa Publicznego”. Szykanowany i zwalniany z pracy, wydalony ze Zjednoczonego Stronnictwa Ludowego, zrehabilitowany w 1956. Zmarł w 1964. Jest pochowany na starym cmentarzu w Tomaszowie Lubelskim.
Życie rodzinne.
Ojciec: Jan Bartłomowicz, syn Michała Bartłomowicza i Anny Slepokury
Matka: Maria Piskorska (* 16.05.1869), córka Józefa Piskorskiego i Anny Krawczyk
Był żonaty ze Stanisławą ps. „Ewa” (ur. 21 października 1901 na Łotwie – zm. 20 marca 1978). Żona była działaczką Batalionów Chłopskich, miała wykształcenie średnie. W organizacji od 1942; prowadziła punkt kontaktowy i punkt rozdziału prasy konspiracyjnej; odznaczona SKZzM i KP. Jest pochowana na „starym cmentarzu” w Tomaszowie Lubelskim. Ze Stanisławą Franciszek miał pięciu synów:

</doc>
<doc id="958553" url="https://pl.wikipedia.org/wiki?curid=958553" title="Piaseczno (jezioro w powiecie kościerskim)">
Piaseczno (jezioro w powiecie kościerskim)

Piaseczno (kaszb. "Jezoro Piôséczno") – jezioro rynnowe na wschodnim krańcu Pojezierza Kaszubskiego w gminie Stara Kiszewa, powiat kościerski, województwo pomorskie. Północnym brzegiem jeziora miała przebiegać (niezrealizowna) linia kolejowa Czersk-Bąk-Stara Kiszewa-Przywidz-Stara Piła-Gdańsk Kokoszki-Gdańsk Wrzeszcz (w okolicy pozostałości po pracach ziemnych).
Powierzchnia całkowita: 19,28 ha.

</doc>
<doc id="958554" url="https://pl.wikipedia.org/wiki?curid=958554" title="Józef z Leonessy">
Józef z Leonessy

Józef z Leonessy, właśc. Eufrazjusz Desideri (ur. 8 stycznia 1556 w Leonessie, zm. 4 lutego 1612), włoski kapucyn (OFMCap.), misjonarz i kaznodzieja, święty Kościoła katolickiego.
Cudem uniknął śmierci męczeńskiej z rąk sułtana Murada III podczas swej pracy misyjnej w Turcji. Po powrocie do Włoch był w Umbrii misjonarzem ludowym. Znany z przepowiadania przyszłości i czynienia cudów, przepowiedział m.in. dzień swojej własnej śmierci.
22 czerwca 1737 ogłoszony błogosławionym przez papieża Klemensa XII, kanonizowany przez Benedykta XIV 29 czerwca 1746.
Wspomnienie liturgiczne obchodzone jest we wspólnotach franciszkańskich i Kościele katolickim w dzienną pamiątkę śmierci.

</doc>
<doc id="958557" url="https://pl.wikipedia.org/wiki?curid=958557" title="Sennheiser">
Sennheiser

Sennheiser electronic GmbH &amp; Co. KG – niemieckie przedsiębiorstwo rodzinne założone w 1945 roku przez rodzinę Sennheiserów, produkujące mikrofony, słuchawki, akcesoria telefoniczne oraz zestawy słuchawkowe dla lotnictwa. W swojej ofercie przedsiębiorstwo posiada produkty do zastosowań profesjonalnych, biznesowych, jak i produkty na rynek konsumencki.
Zatrudnia 2100 pracowników, z czego ponad połowa pracuje w Niemczech. Do firmy Sennheiser należą także przedsiębiorstwo Georg Neumann GmbH wytwarzające mikrofony studyjne oraz Klein + Hummel produkujące monitory studyjne.
Siedziba Sennheisera znajduje się w Wedemark niedaleko Hanoweru. Zakłady produkcyjne są zlokalizowane w Burgdorf w Niemczech, Tullamore w Irlandii od 1990 roku oraz od 1991 w Albuquerque w USA. Obecnie produkcja przenoszona jest do Chin. Przedsiębiorstwo posiada także sieć oddziałów w wielu krajach nie tylko Europy, ale i świata.
Historia.
Przedsiębiorstwo zostało założone w 1945 roku kilka tygodni po zakończeniu II wojny światowej przez Fritza Sennheisera (1912–2010) wraz z siedmiorgiem innych inżynierów z Uniwersytetu Hanowerskiego pod nazwą "Laboratorium Wennebostel". Nazwa nawiązywała do miejscowości Wennebostel, gdzie mieściło się laboratorium podczas wojny. Pierwszym produktem pod marką Sennheiser był woltomierz. Produkcję mikrofonów rozpoczęto w 1946 roku.
W 1955 roku spółka zatrudniała 250 osób. W 1956 roku stworzono w laboratorium pierwszy mikrofon kierunkowy. W 1958 roku "Laboratorium Wennebostel" zmieniło nazwę na "Sennheiser Electronic". W 1968 roku ukazano pierwsze otwarte słuchawki marki Sennheiser. W 1973 roku przekształcono ją w spółkę komandytową (KG), a w roku 1980 firma weszła na rynek lotniczy, dostarczając Lufthansie zestawy słuchawkowe. W 1982 roku rozpoczęła produkcję nowoczesnych mikrofonów bezprzewodowych. W tym samym roku Fritz Sennheiser przekazał swojemu synowi Jörgowi Sennheiserowi zarządzanie spółką.
W 1987 roku Fritz Sennheiser otrzymał Oscara technicznego od Amerykańskiej Akademii Filmowej za mikrofon kierunkowy MKH 816-gi. W 1990 roku rozpoczęto produkcję ekskluzywnych, najdroższych na świecie słuchawek. W 1991 roku Sennheiser przejął Neumann’a i stworzył dla niego specjalną fabrykę w Wedemark. W 1996 roku firma otrzymała techniczną nagrodę Emmy za osiągnięcia w rozwoju technologii bezprzewodowej transmisji dźwięku. W 2000 roku podczas EXPO 2000 stoisko Sennheisera odwiedziło ponad milion turystów. 17 maja 2010 roku zmarł założyciel firmy Fritz Sennheiser.

</doc>
<doc id="958558" url="https://pl.wikipedia.org/wiki?curid=958558" title="Sennheiser electronic">
Sennheiser electronic



</doc>
<doc id="958559" url="https://pl.wikipedia.org/wiki?curid=958559" title="Para minimalna">
Para minimalna

Para minimalna – para wyrazów lub wyrażeń danego języka różniących się tylko jedną głoską i mających różne znaczenia.
Cechy odróżniające głoski pary minimalnej są cechami fonologicznie relewantnymi; na przykład w języku polskim parę minimalną tworzą wyrazy "koza" i "kosa" – wyrazy te różnią się tylko jedną głoską (/z/ : /s/) i mają różne znaczenia. Wynika z tego, że cechy odróżniające głoski /z/ i /s/ (w tym wypadku dźwięczność) są w systemie fonologicznym języka polskiego cechami fonologicznie relewantnymi, a głoski /z/ i /s/ są realizacjami dwóch różnych fonemów. W języku hiszpańskim głoski te są realizacjami tego samego fonemu: /s/. Głoska /z/ jest w hiszpańskim jedynie wariantem fonemu /s/, występującym przed spółgłoskami nosowymi i półotwartymi, przykładowo w wyrazie "capitalismo". Sposób znajdowania cech fonologicznie relewantnych poprzez podstawianie innych głosek nazywa się metodą substytucji.
Różnice między głoskami wpływającymi na znaczenie wyrazów pary minimalnej mogą dotyczyć dźwięczności, miękkości, ustności lub nosowości, sposobu artykulacji, miejsca artykulacji, akcentu wyrazowego (lub jego braku), intonacji i innych cech.

</doc>
<doc id="958560" url="https://pl.wikipedia.org/wiki?curid=958560" title="Samooczyszczanie rzek">
Samooczyszczanie rzek

Samooczyszczanie wód - zjawisko fizyczno-biochemiczne, polegające na samoistnym zmniejszeniu się zanieczyszczeń wód. 
Występuje przede wszystkim w rzekach i następuje poprzez: 
Procesy samooczyszczania.
Samooczyszczanie wód przebiega w wodach atmosferycznych, powierzchniowych i podziemnych.
Efektem tego procesu jest zmniejszenie zanieczyszczenia antropogenicznego wód, następuje to poprzez rozkład substancji zanieczyszczających, ich rozcieńczenie, lub zatrzymanie przez środowisko skalne. Dzięki temu procesowi niewielkie porcje zanieczyszczeń są w naturalny sposób usuwane nie powodując szkód dla środowiska.
Mają na to wpływ procesy fizyczne i chemiczne. Do procesów fizycznych zaliczamy: rozcieńczania, koagulację, wytrącania i osadzania, adsorpcji i wymiany jonowej. Natomiast do procesów chemicznych możemy zaliczyć: utlenianie, redukcję, neutralizację, hydrolizę, hydratację.
Samooczyszczanie rzek to następujące po sobie liczne zmiany biologiczne i biochemiczne. Wyróżniamy tu następujące procesy: 
1) rozcieńczanie wód czystymi wodami, najczęściej są to dopływy podziemne, mieszanie i turbulacja
2) adsorpcja - czyli zatrzymywanie substancji chemicznej na granicy faz
3) aeracja - pobieranie tlenu przez wodę rzeczną
4) mineralizacja utlenianie związków chemicznych
5) sedymentacja zawiesin 
Zdolność rzeki do samooczyszczenia zależy przede wszystkim od:
Patrząc na powyższe warunki sprzyjające temu procesowi możemy zauważyć, że dzika rzeka, której koryto jest nieuregulowane, z wieloma roślinami porastającymi jej brzegi, ma wielokrotnie większą zdolność do samooczyszczenia, niż rzeka uregulowana.
1) Rozcieńczanie zanieczyszczeń wodą odbiornika i mieszanie. Dopływy czystych wód gruntowych do zanieczyszczonego zbiornika powodują rozcieńczanie zanieczyszczenia, a tym samym do zmniejszenia stężenia zanieczyszczenia w danym zbiorniku. występuje najczęściej w wodach płynących i jest uzależnione od prędkości przepływu wody, i nie jest równomierne na wszystkich odcinkach rzeki. Ciągły przepływ wody powoduje ponadto lepsze natlenianie.
2) Adsorpcja - gromadzenie się substancji rozpuszczalnych w cieczy lub obecnych w fazie gazowej na powierzchni wód (np. ropa).
3) Aeracja - naturalne mieszanie się gazów, zachodzi najszybciej w wodach płynących.
4) Mineralizacja.
5) Sedymentacja zawiesin - proces opadania i odkładania się cząsteczek zanieczyszczeń w wodach m.in. w ściekach. W wyniku sedymentacji następuje całkowite rozdzielenie faz lub (w przypadku cząstek niewielkich) wytwarza się stan równowagi zwany równowagą sedymentacyjną. Poziom zanieczyszczeń zmniejsza się w wyniku opadania zawiesin na dno zbiornika. Proces ten występuje najczęściej w zbiornikach wód stojących lub o słabym przepływie wody.
Opadanie zawiesin na dno zbiornika powoduje spadek mętności wody.
Biologiczne usuwanie zanieczyszczeń w przyrodzie.
Biologiczne usuwanie zanieczyszczeń jest najważniejszą częścią samooczyszczania.
wyróżnia się tu następujące procesy:

</doc>
<doc id="958563" url="https://pl.wikipedia.org/wiki?curid=958563" title="Wawrzyniec z Brindisi">
Wawrzyniec z Brindisi

Wawrzyniec z Brindisi (ur. 22 lipca 1559 w Brindisi, zm. 22 lipca 1619 w Lizbonie) – kapłan, kapucyn, teolog, dyplomata, doktor Kościoła, święty Kościoła katolickiego.
Życiorys.
Do kapucynów wstąpił 19 lutego 1575 w Wenecji. Studiował filozofię i teologię w Padwie, a następnie w Wenecji. Święcenia kapłańskie przyjął 18 grudnia 1582. Okazał się znakomitym kaznodzieją. Z polecenia papieża w latach 1592–1594 głosił kazania do Żydów w Rzymie. W zakonie pełnił ważne funkcje, był m.in. wykładowcą, gwardianem i mistrzem nowicjuszy. Był jednym z założycieli praskiej prowincji kapucynów. Brał udział w wyprawie przeciwko Turkom w roku 1601 (zwycięstwo w Székesfehérvár). W roku 1602 został generałem kapucynów.
Kult.
Wawrzyniec został beatyfikowany przez Piusa VI 23 maja 1783. Kanonizował go papież Leon XIII 8 grudnia 1881. 
Jan XXIII ogłosił go 19 marca 1959 roku doktorem Kościoła, nadając mu tytuł "doktora apostolskiego".
Wspomnienie liturgiczne obchodzone jest 21 lipca.

</doc>
<doc id="958564" url="https://pl.wikipedia.org/wiki?curid=958564" title="Serahuli">
Serahuli



</doc>
<doc id="958571" url="https://pl.wikipedia.org/wiki?curid=958571" title="Jezioro Łąkie (powiat gdański)">
Jezioro Łąkie (powiat gdański)

Jezioro Łąkie – przepływowe jezioro rynnowe na Pojezierzu Kaszubskim, na południowy zachód od wsi Przywidz w województwie pomorskim, w powiecie gdańskim, w gminie Przywidz. Zachodni i południowy brzeg jeziora wyznaczał do 1 września 1939 granicę między Wolnym Miastem Gdańsk i II Rzecząpospolitą (akwen znajdował się całkowicie na obszarze powiatu Danziger Höhe).
Powierzchnia całkowita: 39,75 ha.

</doc>
<doc id="958572" url="https://pl.wikipedia.org/wiki?curid=958572" title="Łąki (Trzepowo)">
Łąki (Trzepowo)

Łąki ("Łąkie" kaszb. "Łãkié") – część wsi Trzepowo w Polsce, położona w województwie pomorskim, w powiecie gdańskim, w gminie Przywidz, nad zachodnim brzegiem Jeziora Łąkie.
W latach 1975–1998 Łąki administracyjnie należały do województwa gdańskiego.

</doc>
<doc id="958573" url="https://pl.wikipedia.org/wiki?curid=958573" title="Amuro Namie">
Amuro Namie



</doc>
<doc id="958575" url="https://pl.wikipedia.org/wiki?curid=958575" title="Rzecznik generalny">
Rzecznik generalny



</doc>
<doc id="958576" url="https://pl.wikipedia.org/wiki?curid=958576" title="Trybunał Sprawiedliwości">
Trybunał Sprawiedliwości



</doc>
<doc id="958581" url="https://pl.wikipedia.org/wiki?curid=958581" title="Imje chong">
Imje chong

Imje chong (임제종) – koreańska szkoła sŏn (chin. chan, jap. zen, wiet. thiền), będąca odpowiednikiem chińskiej tradycji linji.
Historia.
Powstała ona w XIV wieku, po powrocie trzech koreańskich mnichów sŏn z Chin, podbitych przez Mongołów. Byli nimi: T'aego Poŭ (1310–1382), Naong Hyegun (1320–1376) i Kyonghan (1299–1375). Otrzymali oni swoje przekazy Dharmy od chińskich nauczycieli ze szkoły yangqi, jednego z dwu odgałęzień szkoły linji.
Podstawową metodą praktyki było hwadu (chin. huatou), technika stworzona przez chińskiego mistrza chan Dahui Zonggao, włączona do swych nauk przez mistrza Chinula i rozwinięta przez tych trzech mistrzów imje. Byli oni spadkobiercami wszystkich dziewięciu górskich szkół sŏn i w związku ze zjednoczeniowymi tendencjami w sŏn, praktyka konganowa (chin. Koanowa; jap. kōanowa) stała się dominującą siłą w koreańskim buddyzmie sŏn. Te zmiany dały mu nową siłę i do 1392 r. znów przeżywał on okres rozkwitu. W tym to właśnie roku T'aego zjednoczył wszystkie szkoły sŏn. Tradycja imje okazała się tak mocna, że zdominowała typ nauczania nowo powstałej chogye chong (szkoły chogye). Wytyczony kierunek przeważył również w późniejszym okresie, gdy na skutek prześladowań buddyzmu przez konfucjańskie władze, do szkoły chogye dołączyły również i inne ortodoksyjne, scholastyczne szkoły koreańskiego buddyzmu.
Reaktywacja tradycji imje.
W obliczu stopniowego podporządkowywania buddyzmu koreańskiego japońskiemu buddyzmowi, kulminacja czego nastąpiła ok. 1910 r., szereg mnichów, takich jak np. Han Yong'un (1879-1944), Pak Hanyŏng (1870-1948), O Sŏngwŏl, Chin Chinŭng, To Chinho zaczęło poważnie myśleć o ponownym ukształtowaniu tożsamości, historii i tradycji buddyjskiej. Nie mogli zaakceptować, że buddyzm koreański, który przecież w wielkim stopniu odziedziczył tradycję "imje", czyli "linjizong" przeniesioną z Chin, będzie teraz przemieniony w tradycję sōtō. Chociaż koreańscy mnisi i japońscy misjonarze doszli już wcześniej do porozumienia, że medytacja jest nadrzędną praktyką nad wszelkimi innymi formami praktyki, to jednak było coś nowego w tym, iż mnisi ci, przedkładali tą specyficzną tradycję koreańskiego buddyzmu, ponad praktykami tradycji sōtō. 
11 lutego 1911 r. mnisi sprzeciwiający się przymierzu ze szkołą sōtō poprowadzili spotkanie, na którym przedstawili plany ustanowienia nowej szkoły - imje, oraz centralnego urzędu religii. Oskarżono także "inną grupę" mnichów (czyli Wŏn chong) o złamanie jedności sanghi przez skierowanie koreańskiego buddyzmu w ręce sōtō. Szkoła imje określiła się jako nowoczesna religia, bez przesądów, powszechna, niesekciarska i niepolityczna. Wystosowano także petycję do kolonialnego gubernatora o oficjalne uznanie.
Wkrótce buddyzm koreański został zdominowany przez dwie siły: wŏn chong i imje chong. Okazało się, że Świątynne Rozporządzenia ustanowione w 1911 r. nie miały ani jednego przepisu, który by stał na przeszkodzie istnieniu tych dwu szkół i wkrótce kolonialny rząd przekonał się o własnej krótkowzroczności. Dlatego w czerwcu 1912 r. rozkazał obu tradycjom się rozwiązać.
Linia przekazu.
Jest to zarazem linia przekazu Dharmy szkoły Chogye
Pierwsza liczba: kolejność w linii przekazu od Buddy. Druga liczba: kolejność linii przekazu od Bodhidharmy. Trzecia liczba: kolejność linii przekazu w danym kraju (w Korei od T'aego Poŭ), (w USA Seung Sahna – w tym wypadku 4 liczba)

</doc>
<doc id="958583" url="https://pl.wikipedia.org/wiki?curid=958583" title="Ścieżka przyrodnicza Doliny Kulawy">
Ścieżka przyrodnicza Doliny Kulawy

Ścieżka przyrodnicza Doliny Kulawy - ścieżka dydaktyczno przyrodnicza o długości 5 kilometrów na obszarze Zaborskiego Parku Krajobrazowego w kompleksie leśnym Borów Tucholskich ("Nadleśnictwo Przymuszewo"). 
Trasa szlaku prowadzi leśną doliną rzeki Kulawy i zaczyna się w pobliżu osady Laska prowadząc brzegami jezior Szczeczonek i Dużego Głuchego, "Doliną Mnichów" (z licznymi starymi jałowcami) kończąc się nad północnym brzegiem jeziora Małego Głuchego. Wzdłuż trasy ścieżki znajdują się stanowiska roślin rzadkich, siedliska zwierząt podlegających ochronie i pomniki przyrody. Trasa szlaku podkreśla wyjątkowość górskiego charakteru rzeki w tej części Polski.
Wzdłuż ścieżki wyznaczonych zostało 13 przystanków:
Dolina rzeki Kulawy w roku 2009 została objęta ochroną rezerwatu o nazwie "Dolina Kulawy".

</doc>
<doc id="958587" url="https://pl.wikipedia.org/wiki?curid=958587" title="Fjallavatn">
Fjallavatn

Fjallavatn () – drugie co do wielkości jezioro na Wyspach Owczych, jak i na samej Vágar. Zbiornik zajmuje 1,02 km² i wykorzystywany jest do rybołówstwa. Jezioro to jest jednym z komponentów, dzięki którym wyspa przypomina głowę psa. Tworzy dokładnie jego oko.

</doc>
<doc id="958589" url="https://pl.wikipedia.org/wiki?curid=958589" title="Jezioro Duże Głuche">
Jezioro Duże Głuche

Jezioro Duże Głuche – przepływowe jezioro wytopiskowe położone na Równinie Charzykowskiej w kompleksie leśnym Borów Tucholskich na obszarze Zaborskiego Parku Krajobrazowego i gminy Brusy, o powierzchni 45,91 ha. Północny brzeg jeziora jest punktem końcowym Ścieżki przyrodniczej „Doliny Kulawy”.
Jedno z najgłębszych jezior obszaru Borów Tucholskich, jego maksymalna głębokość wynosi 29,8 m, głębsze są tylko jeziora Ostrowite i Charzykowskie.

</doc>
<doc id="958590" url="https://pl.wikipedia.org/wiki?curid=958590" title="Kubianowo">
Kubianowo

Kubianowo (Kubinowo) – nieoficjalny przysiółek wsi Kruszyn w Polsce położony w województwie pomorskim, w powiecie chojnickim, w gminie Brusy.
Miejscowość leży na obszarze Zaborskiego Parku Krajobrazowego, na zachodnim brzegu rzeki Kulawy i nad południowym brzegiem jeziora Dużego Głuchego. Przez Kubianowo prowadzi trasa Ścieżki przyrodniczej "Doliny Kulawy".
W latach 1975–1998 miejscowość administracyjnie należała do województwa bydgoskiego.

</doc>
<doc id="958601" url="https://pl.wikipedia.org/wiki?curid=958601" title="Jezioro Głuche Małe">
Jezioro Głuche Małe

 
Jezioro Głuche Małe – przepływowe jezioro wytopiskowe położone na Równinie Charzykowskiej w kompleksie leśnym Borów Tucholskich na obszarze Zaborskiego Parku Krajobrazowego i gminy Brusy.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Głuche Małe". W różnych publikacjach i na mapach topograficznych jezioro to występuje pod nazwą "Jezioro Małe Głuche".
Powierzchnia zwierciadła wody według różnych źródeł wynosi od 12,0 ha do 12,5 ha do 17,28 ha.
Zwierciadło wody położone jest na wysokości 127 m n.p.m. Średnia głębokość jeziora wynosi 4,9 m, natomiast głębokość maksymalna 12,9 m.
Wzdłuż wschodniego brzegu jeziora przebiega trasa Ścieżki przyrodniczej "Doliny Kulawy". W przylegającej do niego "Dolinie Mnichów" znajdują się liczne stanowiska starych jałowców.

</doc>
<doc id="958602" url="https://pl.wikipedia.org/wiki?curid=958602" title="Agana Heights">
Agana Heights

Agana Heights (czamorro: "Tutuhan") – okręg administracyjny Guamu i jednocześnie jedna z miejscowości. Okręg ma powierzchnię 3 km², a zamieszkany jest przez 3 808 osób (dane spisowe z 2010).
W okręgu znajduje się rezydencja gubernatora Guamu, szpital Marynarki Wojennej USA oraz fort hiszpański.

</doc>
<doc id="958603" url="https://pl.wikipedia.org/wiki?curid=958603" title="Agat (Guam)">
Agat (Guam)

Agat (czamorro: "Hågat") – okręg administracyjny Guamu i jednocześnie jedna z miejscowości. Okręg ma powierzchnię 26 km², a zamieszkany jest przez 4917 osób (dane spisowe z 2010).

</doc>
<doc id="958605" url="https://pl.wikipedia.org/wiki?curid=958605" title="Asan (Guam)">
Asan (Guam)

Asan (czamorro: "Assan") – okręg administracyjny Guamu, w którego skład wchodzą dwie miejscowości: Asan oraz Maina. Okręg ma powierzchnię 16 km², a zamieszkany jest przez 2137 osób (dane spisowe z 2010).

</doc>
<doc id="958607" url="https://pl.wikipedia.org/wiki?curid=958607" title="Barrigada">
Barrigada

Barrigada (czamorro: "Barigåda") – okręg administracyjny Guamu i jednocześnie jedna z miejscowości. Okręg ma powierzchnię 23 km², a zamieszkany jest przez 8875 osób (dane spisowe z 2010).
W okręgu znajduje się cywilne międzynarodowe lotnisko Antonio B. Won Pat International Airport zwane potocznie "Guam International Airport".

</doc>
<doc id="958608" url="https://pl.wikipedia.org/wiki?curid=958608" title="Chalan Pago-Ordot">
Chalan Pago-Ordot

Chalan Pago-Ordot (czamorro: "Chålan Pågu-Ordot") – okręg administracyjny Guamu, w którego skład wchodzą dwie miejscowości: Chalan Pago oraz Ordot. Okręg ma powierzchnię 16 km², a zamieszkany jest przez 6822 osób (dane spisowe z 2010).

</doc>
<doc id="958609" url="https://pl.wikipedia.org/wiki?curid=958609" title="Dededo">
Dededo

Dededo (czamorro: "Dededou") – okręg administracyjny Guamu i jednocześnie jedna z miejscowości. Okręg ma powierzchnię 78 km², a zamieszkany jest przez 44 943 osób (dane spisowe z 2010), co czyni go największym okręgiem Guamu pod względem liczby ludności.

</doc>
<doc id="958611" url="https://pl.wikipedia.org/wiki?curid=958611" title="Inarajan">
Inarajan

Inarajan (czamorro: "Inalåhan") – okręg administracyjny Guamu i jednocześnie jedna z miejscowości. Okręg ma powierzchnię 49 km², a zamieszkany jest przez 2273 osób (dane spisowe z 2010).
W okręgu znajdowała się stacja obserwacyjna misji Apollo.

</doc>
<doc id="958612" url="https://pl.wikipedia.org/wiki?curid=958612" title="Mangilao">
Mangilao

Mangilao (czamorro: "Mangilao") – okręg administracyjny Guamu i jednocześnie jedna z miejscowości. Okręg ma powierzchnię 26 km², a zamieszkany jest przez 15 191 osób (dane spisowe z 2010).
W okręgu znajduje się University of Guam.

</doc>
<doc id="958614" url="https://pl.wikipedia.org/wiki?curid=958614" title="Merizo">
Merizo

Merizo (czamorro: "Malesso’") – okręg administracyjny Guamu i jednocześnie jedna z miejscowości. Okręg ma powierzchnię 16 km², a zamieszkany jest przez 1850 osób (dane spisowe z 2010).

</doc>
<doc id="958615" url="https://pl.wikipedia.org/wiki?curid=958615" title="Mongmong-Toto-Maite">
Mongmong-Toto-Maite

Mongmong-Toto-Maite (czamorro: "Mongmong-To’to-Maite’") – okręg administracyjny Guamu, w którego skład wchodzą trzy miejscowości: Mongmong, Toto oraz Maite. Okręg ma powierzchnię 5 km², a zamieszkany jest przez 6825 osób (dane spisowe z 2010).

</doc>
<doc id="958617" url="https://pl.wikipedia.org/wiki?curid=958617" title="Przemysław Trytko">
Przemysław Trytko

Przemysław Trytko (ur. 26 sierpnia 1987 w Opolu) – polski piłkarz występujący na pozycji napastnika.
Kariera klubowa.
W latach 2002–2006 grał w Gwarku Zabrze, a wcześniej w Odrze Opole i Budowlanych Strzelce Opolskie. Od 2006 był zawodnikiem FC Energie Cottbus. Z powodu braku miejsca w podstawowym składzie w sezonie 2008/2009 był wypożyczony do Arki Gdynia. Latem 2009 okres wypożyczenia został przedłużony. W lipcu 2010 podpisał kontrakt z Jagiellonią Białystok. W Jagiellonii jednak nie przebił się do pierwszego składu i został wypożyczony do I ligowej Polonii Bytom. W sezonie 2012/13 Trytko został wypożyczony na pół roku do niemieckiego klubu FC Carl Zeiss Jena. 10 stycznia 2013 po powrocie do Jagiellonii z wypożyczenia do niemieckiego IV-ligowego klubu FC Carl Zeiss Jena Trytko rozwiązał za porozumieniem stron obowiązujący kontrakt z klubem z Podlasia. 17 stycznia 2013 powrócił do klubu z Jeny, gdzie rozegrał rundę wiosenną sezonu 2012/13. 14 czerwca 2013 związał się kontraktem z klubem z Kielc.

</doc>
<doc id="958619" url="https://pl.wikipedia.org/wiki?curid=958619" title="Piti (prowincja)">
Piti (prowincja)

Piti (czamorro: "Piti") – okręg administracyjny Guamu i jednocześnie jedna z miejscowości. Okręg ma powierzchnię 18 km², a zamieszkany jest przez 1454 osób (dane spisowe z 2010).
W okręgu znajduje się cywilny port Guamu – Apra Harbor.

</doc>
<doc id="958620" url="https://pl.wikipedia.org/wiki?curid=958620" title="Dziennik upadłej dziewczyny">
Dziennik upadłej dziewczyny

Dziennik upadłej dziewczyny (niem. "Tagebuch einer Verlorenen") – film niemy z 1929 produkcji niemieckiej w reżyserii Georga Wilhelma Pabsta. Film powstał na podstawie powieści Margarete Böhme. Należał do tzw. "Straβenfilme" („filmów ulicznych”). Został zrealizowany w erze Pre-Code.
Opis fabuły.
Główną bohaterką jest Thymiane Henning, córka aptekarza, uwiedziona przez wspólnika swojego ojca. Trafia ona do zakładu wychowawczego, jednak po pewnym czasie udaje jej się z niego uciec. Po ucieczce pracuje w domu publicznym. Stamtąd zostaje wydobyta dzięki pomocy hrabiego, którego później poślubia. Zdobytą pozycję i majątek wykorzystuje, aby pomagać innym skrzywdzonym dziewczynom.
Zdjęcia do filmu kręcono w Świnoujściu i Berlinie.

</doc>
<doc id="958622" url="https://pl.wikipedia.org/wiki?curid=958622" title="Santa Rita (Guam)">
Santa Rita (Guam)

Santa Rita (czamorro: "Sånta Rita") – okręg administracyjny Guamu i jednocześnie jedna z miejscowości. Okręg ma powierzchnię 44 km², a zamieszkany jest przez 6 084 osób (dane spisowe z 2010).
W okręgu znajduje się port marynarki wojennej USA - Apra Harbor.

</doc>
<doc id="958624" url="https://pl.wikipedia.org/wiki?curid=958624" title="Sinajana">
Sinajana

Sinajana (czamorro: "Sinahånña") – okręg administracyjny Guamu i jednocześnie jedna z miejscowości. Okręg ma powierzchnię 3 km², a zamieszkany jest przez 2 592 osób (dane spisowe z 2010).

</doc>
<doc id="958625" url="https://pl.wikipedia.org/wiki?curid=958625" title="Erwin Sánchez">
Erwin Sánchez

Erwin Sánchez (ur. 19 października 1969 roku w Santa Cruz) – boliwijski piłkarz grający na pozycji napastnika oraz selekcjoner piłkarskiej reprezentacji Boliwii. Jest jedynym reprezentantem Boliwii, który strzelił bramkę w mistrzostwach świata.
Swoją karierę rozpoczął w boliwijskim Destroyers Santa Cruz, następnie przeszedł do Benfiki Lizbona, po czym grał dla Boavisty Porto. Następnie wrócił do Benfiki, by do końca kariery grać dla Boavisty.
Obdarzony przydomkiem „Platini” ze względu na styl gry podobny do słynnego francuskiego piłkarza Michela Platiniego.

</doc>
<doc id="958626" url="https://pl.wikipedia.org/wiki?curid=958626" title="Talofofo">
Talofofo

Talofofo (czamorro: "Talo’fo’fo") – okręg administracyjny Guamu i jednocześnie jedna z miejscowości. Okręg ma powierzchnię 44 km², a zamieszkany jest przez 3 050 osób (dane spisowe z 2010).

</doc>
<doc id="958627" url="https://pl.wikipedia.org/wiki?curid=958627" title="Hagatna Heights">
Hagatna Heights



</doc>
<doc id="958628" url="https://pl.wikipedia.org/wiki?curid=958628" title="Tamuning">
Tamuning

Tamuning (czamorro: "Tamuneng") – okręg administracyjny Guamu i jednocześnie jedna z miejscowości. Okręg ma powierzchnię 16 km², a zamieszkany jest przez 19 685 osób (dane spisowe z 2010).
W okręgu znajduje się cywilne międzynarodowe lotnisko Port lotniczy Antonio B. Won Pat zwane potocznie "Guam International Airport".

</doc>
<doc id="958630" url="https://pl.wikipedia.org/wiki?curid=958630" title="Erwin Sanchez">
Erwin Sanchez



</doc>
<doc id="958631" url="https://pl.wikipedia.org/wiki?curid=958631" title="Umatac">
Umatac

Umatac (czamorro: "Humåtak") – okręg administracyjny Guamu i jednocześnie jedna z miejscowości. Okręg ma powierzchnię 16 km², a zamieszkany jest przez 782 osób (dane spisowe z 2010).

</doc>
<doc id="958633" url="https://pl.wikipedia.org/wiki?curid=958633" title="Yigo">
Yigo

Yigo (czamorro: "Yigu") – okręg administracyjny Guamu i jednocześnie jedna z miejscowości. Okręg ma powierzchnię 91 km², co czyni go największym okręgiem Guamu pod względem powierzchni, a zamieszkany jest przez 20 539 osób (dane spisowe z 2010).
W okręgu znajduje się lotnisko Andersen Air Force Base.

</doc>
<doc id="958634" url="https://pl.wikipedia.org/wiki?curid=958634" title="Ninian Park">
Ninian Park

Ninian Park – nieistniejący stadion piłkarski, położony w Cardiff, w Walii. Oddany został do użytku w 1910 roku. Swoje mecze na tym obiekcie rozgrywał zespół Cardiff City F.C. Jego pojemność wynosiła 22 000 miejsc. Rekordową frekwencję, wynoszącą 61 556 osób odnotowano w 1961 roku podczas meczu międzynarodowego pomiędzy Walią a Anglią. W 2009 roku, po wybudowaniu nowego Cardiff City Stadium został rozebrany, a na jego miejscu powstało osiedle mieszkaniowe.

</doc>
<doc id="958635" url="https://pl.wikipedia.org/wiki?curid=958635" title="Kralowiecki Szpicak">
Kralowiecki Szpicak



</doc>
<doc id="958637" url="https://pl.wikipedia.org/wiki?curid=958637" title="Holbaek Stadion">
Holbaek Stadion



</doc>
<doc id="958638" url="https://pl.wikipedia.org/wiki?curid=958638" title="Naestved Stadion">
Naestved Stadion



</doc>
<doc id="958639" url="https://pl.wikipedia.org/wiki?curid=958639" title="Yona">
Yona

Yona (; czamorro: "Yoña") – okręg administracyjny Guamu i jednocześnie jedna z miejscowości. Okręg ma powierzchnię 52 km², a zamieszkany jest przez 6 480 osób (dane spisowe z 2010).

</doc>
<doc id="958642" url="https://pl.wikipedia.org/wiki?curid=958642" title="Blundell Park">
Blundell Park

Blundell Park – stadion piłkarski, położony w Cleethorpes, North East Lincolnshire, Anglia.
Oddany został do użytku w 1898 roku. Od tego czasu swoje mecze na tym obiekcie rozgrywa zespół Grimsby Town F.C. Jego pojemność wynosi 9052 miejsc. Rekordową frekwencję, wynoszącą 31 651 osób, odnotowano w 1937 podczas meczu 5. rundy FA Cup pomiędzy Grimsby Town F.C. a Wolverhampton Wanderers F.C..

</doc>
<doc id="958643" url="https://pl.wikipedia.org/wiki?curid=958643" title="Layer Road">
Layer Road

Layer Road – nieistniejący już stadion piłkarski, położony w mieście Colchester, w Anglii. Oddany został do użytku w 1909 roku. Od tego czasu swoje mecze na tym obiekcie rozgrywa zespół Colchester United F.C. Jego pojemność wynosiła 6340 miejsc. Rekordową frekwencję, wynoszącą 19 072 osób, odnotowano w 1948 podczas meczu pucharowego pomiędzy Colchester United a Reading F.C. W latach 2007–2008 wybudowano Weston Homes Community Stadium, który zastąpił Layer Road. Ostatni mecz na stadionie odbył się 26 kwietnia 2008 roku (porażka Colchesteru 0:1 ze Stoke City F.C.). 17 lipca tego samego roku obiekt definitywnie zamknięto, po czym został wyburzony.

</doc>
<doc id="958647" url="https://pl.wikipedia.org/wiki?curid=958647" title="Coventry Building Society Arena">
Coventry Building Society Arena

Coventry Building Society Arena (do 30 czerwca 2021 Ricoh Arena) – stadion piłkarski, położony w Coventry w Wielkiej Brytanii, na którym swoje mecze rozgrywa zespół piłkarski Coventry City, a także klub rugby Wasps. Oddany został do użytku w 2005 roku. Jego pojemność wynosi 32 609 miejsc.
W 2012 roku obiekt był jedną z aren turnieju piłkarskiego na igrzyskach olimpijskich w Londynie. Rozegrano na nim łącznie 12 spotkań w turniejach mężczyzn i kobiet (w tym mecz o brąz turnieju kobiecego). Przed igrzyskami, 23 kwietnia 2012 roku na stadionie rozegrano także baraż kwalifikacyjny do turnieju olimpijskiego mężczyzn pomiędzy Omanem i Senegalem, wygrany przez Senegal 2:0.

</doc>
<doc id="958650" url="https://pl.wikipedia.org/wiki?curid=958650" title="Selhurst Park">
Selhurst Park

Selhurst Park – stadion piłkarski, położony w Londynie w Wielkiej Brytanii. Oddany został do użytku w 1924 roku. Od tego czasu swoje mecze na tym obiekcie rozgrywa zespół Crystal Palace F.C. Jego pojemność wynosi 26 309 miejsc. Rekordową frekwencję, wynoszącą 51 801 osób, odnotowano w 1979 podczas meczu ligowego pomiędzy Crystal Palace F.C. a Burnley F.C.
Nazwy poszczególnych trybun:
30 maja 1982 na stadionie miało miejsce spotkanie z Jana Pawłem II podczas jego pielgrzymki do Wielkiej Brytanii (uczestnikami byli m.in. przedstawiciele polskiej emigracji powojennej).

</doc>
<doc id="958653" url="https://pl.wikipedia.org/wiki?curid=958653" title="Portman Road">
Portman Road

Portman Road – stadion piłkarski, położony w mieście Ipswich, Wielka Brytania. Oddany został do użytku w 1884 roku. Od tego czasu swoje mecze na tym obiekcie rozgrywa zespół Ipswich Town F.C. Jego pojemność wynosi 30 311 miejsc. Rekordową frekwencję, wynoszącą 38 010 osób, odnotowano w 1975 roku podczas meczu pomiędzy Ipswich Town F.C. a Leeds United.

</doc>
<doc id="958656" url="https://pl.wikipedia.org/wiki?curid=958656" title="Kleinrinderfeld">
Kleinrinderfeld

Kleinrinderfeld – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 12 km na południowy zachód od Würzburga, przy autostradzie A81.
Oświata.
W gminie znajduje się 75 miejsc przedszkolnych (z 75 dziećmi) oraz szkoła podstawowa (19 nauczycieli, 269 uczniów).

</doc>
<doc id="958657" url="https://pl.wikipedia.org/wiki?curid=958657" title="Parafia św. Zygmunta w Szydłowcu">
Parafia św. Zygmunta w Szydłowcu

Parafia pw. Świętego Zygmunta Króla w Szydłowcu – rzymskokatolicka parafia skupiająca poza miastem także kilka okolicznych miejscowości. Siedziba dekanatu szydłowieckiego, należącego do diecezji radomskiej w metropolii częstochowskiej.
Historia.
Parafię w Szydłowcu erygował 1 stycznia 1401 roku bp Piotr Wysz na prośbę Jakuba i Sławka Szydłowieckich. W tym samym roku fundatorzy rozpoczęli budowę drewnianego kościoła.
Szydłowiecka parafia sięga początkami schyłku XIV w., kiedy równocześnie z zasadzeniem miasta wzniesiono kościół. Prawdopodobnie została wydzielona z parafii Chlewiska. Znalazła się ona wtedy w diecezji krakowskiej, archidiakonacie radomskim.
Jakub i Sławko uposażyli kościół parafialny czterema łanami roli, sadzawką rybną, łąką, lasem z barciami, dwiema karczmami oraz dziesięcinami. Drewniany kościół stanął na zapleczu południowego bloku rynku, na którym znajdowały się wspomniane karczmy.
Drewniany kościół w latach 1493–1509 przebudowano na murowaną farę, fundatorem przebudowy był podskarbi Jakub Szydłowiecki.
Liturgię w miejscowym kościele sprawowało od 1512 sześciu mansjonarzy, którzy podlegali prepozytowi (proboszczowi): jeden z mansjonarzy był rektorem szkoły parafialnej. Mansjonarię ufundował Krzysztof Szydłowiecki, a w 20. XVI w. fundację wznowił jego brat Mikołaj. W 1527, kolejny fundator założył przykościelną szkołę elementarną, a w 1529 wybudował w mieście drugi kościół pw. św. Ducha.
Mikołaj Radziwiłł „Czarny”, który w 1555 przyjął kalwinizm, zamknął 10 marca 1564 kościół farny, uniemożliwiając odprawianie nabożeństw. Nie zamienił jednak kościoła na zbór. W Szydłowcu istniała w tym czasie gmina protestancka, o czym świadczy obecność duchownych stwierdzona w 1563. Jednak protestantyzm nie natrafił na podatny grunt wśród szydłowieckich parafian. Proboszczem rzymskokatolickiej parafii był wówczas K. Zaborowski. W tym czasie miasto posiadało jeszcze jeden kościół – szpitalny oraz kaplicę św. Mikołaja na zamku. Kościół otworzył syn Mikołaja „Czarnego”, Mikołaj Krzysztof Radziwiłł „Sierotka”.
Przy parafii istniały bractwa Świętej Anny i szkaplerza Najświętszej Maryi Panny (wzmiankowane w 1626 i 1638) oraz Arcybractwo Różańcowe (1628), kładące nacisk na modlitwę osobistą i wspólnotową, życie sakramentalne oraz uczynki miłosierdzia.
W XVII w. parafia posiadała znaczny majątek w postaci pól uprawnych, łąk (ponad 1400 morgów), młyna, browaru, kilku domów oraz nadań właścicieli miasta, dziesięcin i licznych zapisów majątkowych miejscowej ludności. W 1699 własnością parafii była kamienica Wadowska przy ulicy Piwnej w Warszawie. Znaczne dochody parafii pozwoliły na uzyskanie w 1479 przez ks. Andrzeja z Szydłowca stanowiska prepozyta kapituły kolegiackiej w Opatowe. Tytuł przysługiwał kolejnym plebanom, którzy z czasem podpisywali się jako "prepozyci szydłowieccy", pomimo że nie funkcjonowała tu kapituła (m.in. w 1530 ks. Krzysztof Zaborowski). Gospodarcza pozycja parafii została potwierdzona, kiedy to w 1570 tutejszy proboszcz, ks. Mikołaj Dembski został mianowany gubernatorem dóbr iłżeckich, należących do diecezji krakowskiej. Funkcję tę sprawowali kolejni plebani szydłowieccy do sekularyzacji klucza dóbr w 1795.
Od 2. połowy XVII w. do miasta licznie przybywali Żydzi, którzy w 1711 wybudowali synagogę. W 1709 władze miejskie nakazały zamknąć przykościelną szkołę elementarną. W 1781 rozpoczęto przebudowę kościoła szpitalnego, która niestety nie została zakończona a świątynia popadała w ruinę, aż w 1875 spaliła się wraz z dużą częścią miasta (w tym dzwonnica farna). Kościoła z braku funduszy nie odbudowano a na jego miejscu ustawiono kamienny krzyż.
W 1801–1819 założono cmentarz parafialny 500 metrów od fary. W 1818 parafia szydłowiecka znalazła się w diecezji sandomierskiej.
W okresie międzywojennym, pod wpływem ruchu eucharystycznego związanego z „Synodem Radomskim”, parafia rozwinęła działalność ewangelizacji poprzez dobroczynność i organizację życia kulturalnego. Probostwo objął ks. kan. Stanisław Piekarski, jeden z inicjatorów synodu. Za jego czasów zaktywizowano parafię, wybudowano Dom Parafialny, w którym znalazły swoje miejsce jadłodajnia dla ubogich i bezrobotnych. Pod auspicjami parafii w 1934 powstał Instytut Kultury Katolickiej, złożony z biblioteki, kina i impresariatu, współpracujący z Towarzystwem Czytelni Ludowych w prowadzeniu kursów dokształcających dla analfabetów. Parafia patronowała promocji sportu i turystyki, będąc formalnie członkinią zarządu miejscowego koła Towarzystwa Gimnastycznego „Sokół”.
W 1947 do parafii należały miejscowości: Barak, Ciechostowice, Długosz, Huta (Hucisko), Łazy, Majdów, Marywil, Rybianka, Sadek, Świerczek, Szydłowiec, Szydłówek, Wola Korzeniowa, Zielonka i Wymysłów. W 1957 z parafii szydłowieckiej wydzielono nową parafię w Majdowie, w 80. XX w. zaś w Szydłówku (1982) i Sadku (1989).
Wraz ze zmianą podziału administracyjnego Kościoła w 1992, tutejszy proboszcz utracił funkcję prepozyta kapituły, która znalazła się wtedy w zmniejszonej terytorialnie diecezji sandomierskiej, zaś sama parafia – w radomskiej. Kwestia prawna tytułu "prepozyta szydłowieckiego" nie została uregulowana. Przysługiwał on dozgonnie ówczesnemu proboszczowi ks. kan. Józefowi Słabemu. Jednak tak on sam, jak i jego następcy nie używali go.
Zasięg parafii.
Do parafii należą wierni z Szydłowca (bez os. Wschód i ul. Sosnowej, będących w zasięgu parafii Narodzenia Najświętszej Maryi Panny w Szydłówku) oraz następujących miejscowości: Barak, Długosz, Hucisko, Marywil, Rybianka, Świerczek i Wola Korzeniowa.
Stan parafii.
Jedyną świątynią parafii jest kościół św. Zygmunta. Przy parafii działają siostry Michalitki, które posiadają własną kaplicę w domu katechetycznym przy ul. Kamiennej. Prowadzą przedszkole rzymskokatolickie, świetlicę opiekuńczo-zajęciową dla dzieci „Nazaret” oraz nauczają religii w szkołach. Parafia jest też członkinią wspierającą Fundacji „Strefa JP2”, prowadzącej szeroką działalność kulturalno-oświatową w duchu katolickim.
Parafia, obok gm. Szydłowiec, jest wraz z parafią Narodzenia NMP w Szydłówku wyznaniowym współadministratorem Cmentarza Komunalnego w Szydłowcu.
Grupy parafialne.
LSO, Oaza, KSM, KIK, KŻR, Franciszkański Zakon Świeckich, Akcja Katolicka, grupa modlitewna św. Michała Archanioła, grupa AA „Sami Swoi”.

</doc>
<doc id="958660" url="https://pl.wikipedia.org/wiki?curid=958660" title="Theilheim">
Theilheim

Theilheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 8 km na południowy wschód od Würzburga, przy autostradzie A3.
Dzielnice.
W skład gminy wchodzi tylko jedna dzielnica: Theilheim
Oświata.
W gminie znajduje się 100 miejsc przedszkolnych (z 81 dziećmi) oraz szkoła podstawowa (6 nauczycieli, 137 uczniów).

</doc>
<doc id="958661" url="https://pl.wikipedia.org/wiki?curid=958661" title="King Power Stadium">
King Power Stadium

King Power Stadium (dawniej Walkers Stadium) – stadion piłkarski, położony w Leicesterze w Wielkiej Brytanii, na którym swoje mecze rozgrywa zespół Leicester City F.C. 
Historia.
Pierwszej planu budowy nowego stadionu dla Leicester City F.C., który zastąpiłby dotychczas używany obiekt Filbert Street, przedstawiono w latach 90. XX w. Budowę nowego stadionu przeprowadzono w latach 2001–2002. Zbudowano obiekt, który ma 32 312 miejsc na trybunach. Obiekt oficjalnie otwarto 23 lipca 2002, a pierwszy mecz rozegrano kilkanaście dni później (towarzyskie spotkanie między Leicester City F.C. a Athletic Bilbao). Stadion początkowo nazwano Walkers Stadium – nazwę tę zmieniono na King Power Stadium w 2011, po zmianie właściciela klubu.
Stadion używany jest także do rozgrywek rugby. Swoje mecze w półfinałach pucharach europejskich rozgrywała tu drużyna Leicester Tigers, a w 2015 na odbyły się tu trzy mecze Pucharu Świata w Rugby. Ze względów sponsorskich podczas Pucharu Świata nie używano nazwy King Power Stadium, ale określano go Leicester City Stadium.
27 października 2018 obok stadionu doszło do katastrofy śmigłowca, który wystartował chwilę wcześniej z płyty boiska. Zginął w niej właściciel klubu Vichai Srivaddhanaprabha. Na miejscu katastrofy urządzono ogród pamięci.

</doc>
<doc id="958666" url="https://pl.wikipedia.org/wiki?curid=958666" title="Thüngersheim">
Thüngersheim

Thüngersheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 12 km na północny zachód od Würzburga, nad Menem, przy drodze B27 i linii kolejowej Frankfurt nad Menem/Fulda - Würzburg.

</doc>
<doc id="958668" url="https://pl.wikipedia.org/wiki?curid=958668" title="Rękopisy z Freising">
Rękopisy z Freising



</doc>
<doc id="958669" url="https://pl.wikipedia.org/wiki?curid=958669" title="Brižinski spomeniki">
Brižinski spomeniki



</doc>
<doc id="958671" url="https://pl.wikipedia.org/wiki?curid=958671" title="Home Park">
Home Park

Home Park – stadion piłkarski położony w Plymouth, w Wielkiej Brytanii. Do użytku został oddany w 1893 roku. Od tego czasu swoje mecze na tym obiekcie rozgrywa zespół Plymouth Argyle F.C. Jego pojemność wynosi 20 922 miejsc. Rekordową frekwencję, wynoszącą 43 596 osób, odnotowano w 1936 roku podczas meczu ligowego pomiędzy Plymouth Argyle F.C. a Aston Villa F.C.

</doc>
<doc id="958672" url="https://pl.wikipedia.org/wiki?curid=958672" title="Unterpleichfeld">
Unterpleichfeld

Unterpleichfeld – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 12 km na północny wschód od Würzburga, nad rzeką Pleichach, przy drodze B19.
Dzielnice.
W skład gminy wchodzą trzy dzielnice: 
Oświata.
W gminie znajduje się 125 miejsc przedszkolnych (z 102 dziećmi) oraz szkoła podstawowa (27 nauczycieli, 399 uczniów).

</doc>
<doc id="958673" url="https://pl.wikipedia.org/wiki?curid=958673" title="Zabytki z Freising">
Zabytki z Freising



</doc>
<doc id="958675" url="https://pl.wikipedia.org/wiki?curid=958675" title="Jure Francetić">
Jure Francetić

Jure Francetić (ur. 3 lipca 1912 w Otočacu, zm. 27 lub 28 grudnia 1942 koło wioski Močile w rejonie miasta Slunj) – członek chorwackiego ruchu ustaszy, dowódca Czarnego Legionu, głównodowodzący całością sił zbrojnych ustaszy (ustaška vojnica). Jeden z organizatorów ludobójstwa Serbów i Romów
Życiorys.
Przed II wojną światową.
Uczęszczał do szkoły podstawowej w Otočacu oraz gimnazjum w Senju i Otočacu. Studiował prawo na uniwersytecie w Zagrzebiu jednak przerwał naukę i w 1931 roku przyłączył się do ruchu ustaszy. Z powodu prowadzenia separatystycznej propagandy chorwackiej został aresztowany i zmuszony do opuszczenia Zagrzebia na okres 5 lat. Początkowo krótko mieszkał w rodzinnym Otočacu, a w marcu 1933 r. wyjechał do Włoch, gdzie 24 kwietnia w obozie w Borgotaro złożył przysięgę ustaszy następnie przebywał w Austrii i na Węgrzech, gdzie działały obozy chorwackich ekstremistów.
Po zabójstwie króla Jugosławii Aleksandra I 9 października 1934 r. w Marsylii, został internowany na Sycylii. Kolejne 4 lata spędził w Austrii i na Węgrzech, po czym powrócił do Włoch. Po ogłoszeniu amnestii przez władze jugosłowiańskie powrócił w listopadzie 1937 r. do Chorwacji, ale został aresztowany i zesłany do rodzinnej miejscowości. W 1938 r. zamieszkał wreszcie w Zagrzebiu, mając nadzieję na zakończeniu studiów. Jednakże został wcielony do armii, dochodząc do stopnia podoficera. Pod koniec 1940 r. ponownie go aresztowano w Zagrzebiu z powodu wysłania telegramu z gratulacjami od chorwackich faszystów dla księdza Jozefa Tiso, prezydenta nowo utworzonego Państwa Słowackiego. Znowu zmuszony do przeniesienia się do Otočaca, wygłosił propagandowe przemówienie z okazji Nowego Roku w miejscowej szkole. Aby uniknąć aresztowania, uciekł 12 stycznia 1941 r. do Niemiec.
Okres wojny.
Po utworzeniu Niepodległego Państwa Chorwackiego 10 kwietnia, powrócił do Chorwacji, zostając przedstawicielem ustaszy na Bośnię i Hercegowinę. Powołał władze chorwackie w Sarajewie i sformował pierwsze oddziały wojskowe do walki z rebeliantami we wschodniej Bośni. Awansował do stopnia kapitana w Batalionie Ochrony Poglavnika. We wrześniu utworzył Grupę Bojową „Francetić”, zwaną też Czarnym Legionem, stając na jej czele. W listopadzie awansował do stopnia majora. Na przełomie 1941/1942 r. walczył w rejonie Sarajewa, Ozrenu, Romaniji, Pijesaku.
Na przełomie zimy 1941-42, Czarny Legion dokonał szeregu masakr w których zabito tysiące bezbronnych bośniackich Serbów a ich ciała wrzucono do rzeki Drina. Francetić odpowiedzialny jest za śmierć 3000 cywili zabitych w czystkach etnicznych.
6 marca 1942 r. dostał awans na podpułkownika. Pod koniec marca obszar działań Czarnego Legionu przeniósł się nad rzekę Drina. 24 kwietnia J. Francetić został odznaczony Orderem Wojskowym Żelaznej Koniczyny 3 klasy.
Pod koniec maja Czarny Legion walczył w okolicy miejscowości Makarska-Vrgorać i jego dowództwo zamierzało skierować się w stronę Mostaru, ale pod wpływem presji Włochów powrócono do Sarajewa. 24 czerwca awansował do stopnia pułkownika. W czasie walk dokonał masakry 890 Serbów i Żydów a jego oddziału dokonały szeregu gwałtów na miejscowych kobietach i dziewczynkach.
W lipcu na czele części Legionu działał w rejonie miejscowości Kozara i Bugojno, gdzie zmusił do wycofania się partyzanckie brygady. Następnie uczestniczył w operacjach w okolicach Livno i Tomislavgradu. 25 sierpnia został głównodowodzącym wszystkich brygad ustaszy. Pod koniec września towarzyszył poglavnikowi Ante Paveliciowi w inspekcji chorwackiego 369. Pułku Piechoty na froncie wschodnim, a dzień wcześniej spotkaniu z Adolfem Hitlerem w Winnicy na Ukrainie. Następnie ponownie dowodził siłami ustaszy w walce z komunistyczną partyzantką. W październiku jego oddziały atakowały Livno, a w listopadzie działały w rejonie Kalnika.
Osobiście aresztował i przesłuchiwał przywódców żydowskich i serbskich tj. Miskin czy Albahari i nakazał zamordować wielu z nich. Utworzył własne więzienie w prywatnym mieszkaniu w Sarajewie.
22 grudnia J. Francetić leciał samolotem do miejscowości Gospić, aby przejąć dowodzenie sektora operacyjnego w regionie Lika, kiedy maszyna musiała awaryjnie lądować koło wsi Močile w okolicy Slunja, który to obszar był kontrolowany przez partyzantów. W walce z nimi J. Francetić został ciężko ranny w głowę. Kiedy partyzanci zorientowali się, kto im wpadł w ręce, przetransportowali go do monastyru w Slunju i próbowali uratować, aby osądzić za zbrodnie wojenne. Jednakże dowódca ustaszy nie przeżył. Zmarł w szpitalu w Slunju 27 lub 28 grudnia; nie wiadomo, gdzie został pochowany. Dwa dni później władze NDH ogłosiły, że zaginął, a 30 marca 1943 oficjalnie potwierdziły jego śmierć. Pośmiertnie 27 marca został odznaczony wysokim odznaczeniem wojskowym z prawem do tytułu vitez (rycerz), a 8 kwietnia awansowano go do stopnia generała ustaszy. W celu upamiętnienia jego osoby 31 marca 7 pułk piechoty ustaszy nazwano jego imieniem.
Gloryfikacja.
W czerwcu 2000 r. stowarzyszenie weteranów ustaszy ze Slunja ufundowało płytę pamiątkową ku czci J. Franceticia z napisem "Hrvatski vitez Jure Francetić". Spowodowało to spore kontrowersje, ale rząd Ivicy Račana nie interweniował. Dopiero nowy gabinet Ivo Sanadera usunął w 2004 r. płytę ze Slunja. W tym czasie podobne miejsca pamięci powstawały w innych miejscowościach, ale za każdym razem były likwidowane.

</doc>
<doc id="958676" url="https://pl.wikipedia.org/wiki?curid=958676" title="Veitshöchheim">
Veitshöchheim

Veitshöchheim – gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 6 km na północny zachód od centrum Würzburga, nad Menem, przy drodze B27 i linii kolejowej Frankfurt nad Menem/Fulda – Würzburg – Monachium.
Współpraca.
Miejscowości partnerskie:

</doc>
<doc id="958677" url="https://pl.wikipedia.org/wiki?curid=958677" title="Glogau">
Glogau



</doc>
<doc id="958681" url="https://pl.wikipedia.org/wiki?curid=958681" title="Waldbrunn (Bawaria)">
Waldbrunn (Bawaria)

Waldbrunn – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 10 km na południowy zachód od Würzburga, przy autostradzie A3 i drodze B8.
Oświata.
W gminie znajduje się 125 miejsc przedszkolnych (z 95 dziećmi).

</doc>
<doc id="958682" url="https://pl.wikipedia.org/wiki?curid=958682" title="Bet365 Stadium">
Bet365 Stadium

Bet365 Stadium (poprzednio Britannia Stadium) – stadion piłkarski, położony w mieście Stoke-on-Trent, Wielka Brytania. Oddany został do użytku w 1997 roku. Od tego czasu swoje mecze na tym obiekcie rozgrywa zespół piłkarski Stoke City F.C. Jego obecna pojemność wynosi 28 383 miejsc. Rekordową frekwencję, wynoszącą 28 218 osób, odnotowano w 2002 roku podczas meczu 3 rundy FA Cup pomiędzy Stoke City F.C. a Evertonem.
W 2016 obiekt zmienił nazwę na Bet365 Stadium.

</doc>
<doc id="958683" url="https://pl.wikipedia.org/wiki?curid=958683" title="Trzeci">
Trzeci

Trzeci – polski film w reżyserii Jana Hryniaka, według scenariusza Wojciecha Zimińskiego, z główną rolą Marka Kondrata. Film jest próbą nawiązania do "Noża w wodzie" (1961) Romana Polańskiego.
Fabuła.
Głównymi bohaterami filmu są Ewa (Magdalena Cielecka) i Paweł (Jacek Poniedziałek), którzy wybierają się na wakacje na jacht. Na ich drodze staje Stary (Marek Kondrat).

</doc>
<doc id="958684" url="https://pl.wikipedia.org/wiki?curid=958684" title="Czujnik z AFP">
Czujnik z AFP

Czujnik z AFP – czujnik (sensor) z akustyczną falą powierzchniową - układ akustoelektroniczny bazujący na zjawisku zmiany prędkości akustycznej fali powierzchniowej pod wpływem zewnętrznego bodźca podlegającego detekcji. Zmiana prędkości AFP mierzona jest najczęściej pośrednio, poprzez pomiar zmiany częstotliwości oscylatora z pętlą dodatniego sprzężenia zwrotnego zamkniętą za pomocą układu z AFP (jest to najczęściej linia opóźniająca bądź rezonator). Mianem czujnika z AFP określa się zwykle cały układ takiego oscylatora. 
Często w celu zwiększenia wpływu bodźca na prędkość AFP, na tor propagacji tej fali nakłada się odpowiednio dobraną warstwę pośredniczącą (ew. kilka warstw) podnoszącą, często radykalnie, czułość układu. W takim przypadku prędkość AFP zmienia się pod wpływem wywołanych bodźcem zmian parametrów elektrycznych lub mechanicznych tej warstwy (przewodności, przenikalności elektrycznej, gęstości, grubości, lepkości, sprężystości itd.).
Do bodźców wykrywanych przez czujniki z AFP zaliczyć można zmiany różnej natury sił mechanicznych, natężenia promieniowania elektromagnetycznego, stężenia cząstek różnych substancji w gazach i cieczach i in.
Czujniki z AFP charakteryzują się wysoką czułością i niezawodnością. Z racji swej budowy, a w szczególności faktu wykorzystywania zjawiska piezoelektrycznego mogą one stanowić podstawę konstrukcji tzw. materiałów inteligentnych.

</doc>
<doc id="958685" url="https://pl.wikipedia.org/wiki?curid=958685" title="Tadeusz Grodyński">
Tadeusz Grodyński

Tadeusz Grodyński (ur. 29 października 1888 w Krakowie, zm. 24 maja 1958 w Londynie) – polski ekonomista, działacz państwowy II Rzeczypospolitej, skarbowiec, jeden z najwybitniejszych znawców zagadnień budżetowych.
Życiorys.
Ukończył Gimnazjum św. Anny w Krakowie, uzyskując w 1906 świadectwo dojrzałości. Następnie studiował na Wydziale Prawa Uniwersytetu Jagiellońskiego, otrzymując w 1910 absolutorium i uzyskując w 1911 po złożeniu wymaganych egzaminów stopnia doktora prawa. W 1911 podjął pracę w Prokuratorii Skarbu we Lwowie. W latach 1912–1914 odbył studia z zakresu międzynarodowego prawa publicznego i prywatnego na Wydziale Prawa Uniwersytetu Paryskiego i w sekcji dyplomatycznej École Libre des Sciences Politiques. W 1916 został powołany do Ministerstwa Skarbu w Wiedniu. Od 1918 pracował w Ministerstwie Skarbu, w latach 1919–1926 jako naczelnik wydziału, następnie dyrektor Departamentu Finansów, w latach 1926–1927 dyrektor Departamentu Budżetowego. W latach 1927–1931 był podsekretarzem stanu w Ministerstwie Skarbu, w latach 1935–1939 wiceminister skarbu. Od 8 lutego do 13 kwietnia 1929, po dymisji Gabriela Czechowicza kierownik Ministerstwa Skarbu w rządzie Kazimierza Bartla. 
Od 1922 wykładał w Wyższej Szkole Handlowej (późniejszej Szkole Głównej Handlowej) w Warszawie. Wykładowcą był do wybuchu II wojny światowej. W grudniu 1931 habilitował się na Wydziale Prawa i Administracji UJ jako docent prawa skarbowego i nauki skarbowości. W 1936 został mianowany profesorem zwyczajnym prawa budżetowego Uniwersytetu Warszawskiego. W latach 30. XX w. profesor w katedrze skarbowości Szkoły Głównej Handlowej w Warszawie. Autor monograficznego opracowania systemu skarbowości polskiej. Specjalista prawa budżetowego i skarbowego oraz międzynarodowego prywatnego. Główne jego prace poświęcone były prawu budżetowemu: wydane w 1925 roku "Prawo budżetowe", w 1932 roku - "Zasady budżetowania w Polsce i za granicą", oraz najobszerniejsza praca wydana w 1938 roku - "Zasady prawa budżetowego". Był jednym z najwybitniejszych w Polsce specjalistów w zakresie prawa budżetowego, twórcą opartego na obcych wzorach, lecz z dużą dozą samodzielności, polskiego systemu budżetowania i wybitnym znawcą zagadnień finansów publicznych. W zakresie międzynarodowego prawa prywatnego ogłosił w 1914 jedną z podstawowych prac: "Międzynarodowe prawo prywatne w Polsce". W opinii historyka gospodarki prof. Zbigniewa Landaua był najwybitniejszym polskim znawcą zagadnień skarbowych w okresie II Rzeczypospolitej.
Po wrześniu 1939 na emigracji w Wielkiej Brytanii. Od 1940 do 1958 roku pełnił na emigracji funkcję członka kolegium Najwyższej Izby Kontroli Państwa. Aktywny w życiu społecznym wychodźstwa. Na emigracji wykładał polskie prawo budżetowe na Wydziale Prawa w Oksfordzie (1944–1947) w Szkole Nauk Politycznych i Społecznych (1949–1951). Po utworzeniu Polskiego Uniwersytetu na Obczyźnie w 1951 roku został jego profesorem zwyczajnym i przewodniczącym Komisji Wydziałowej Ekonomicznej. Prezes Stowarzyszenia Ekonomistów Polskich w Zjednoczonym Królestwie, przewodniczący Komisji Rewizyjnej Komitetu Obywatelskiego Pomocy Uchodźcom Polskim, prezes Polskiego Towarzystwa Naukowego na Obczyźnie.
Do śmierci pełni stanowisko Głównego Komisarza Wyborczego oraz był członkiem Kapituły Orderu Odrodzenia Polski. 
Zmarł 24 maja 1958 w Londynie. Pochowany na cmentarzu North Sheen. 

</doc>
<doc id="958688" url="https://pl.wikipedia.org/wiki?curid=958688" title="Waldbüttelbrunn">
Waldbüttelbrunn

Waldbüttelbrunn – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Leży około 6 km na zachód od centrum Würzburga, przy drodze B8.
Współpraca.
Miejscowości partnerskie:

</doc>
<doc id="958690" url="https://pl.wikipedia.org/wiki?curid=958690" title="Propithecus verreauxi">
Propithecus verreauxi



</doc>
<doc id="958695" url="https://pl.wikipedia.org/wiki?curid=958695" title="The Hawthorns">
The Hawthorns

The Hawthorns – stadion piłkarski położony w West Bromwich w Wielkiej Brytanii. Oddany został do użytku w 1900 roku. Po przebudowie obiektu w 2001 roku jego pojemność wynosi 28 003 miejsc. Teren wybrany pod stadion znajdował się po raz pierwszy poza centrum miasta. Obszar był porośnięty głogiem i stąd nazwa The Hawthorns. Podpisano umowę dającą prawo wykupu terenu przez klub w ciągu 14 lat, co nastąpiło w 1913 roku.
Historia.
Na początku pojemność stadionu wynosiła 35 500 miejsc. Pierwszy mecz odbył się 3 września 1900 r., gdy WBA zremisowało z Derby County. Na meczu zjawiło się 20 104 ludzi. Pierwsza bramka została zapisana na konto Steve'a Bloomera z Derby a pierwszą dla West Brom ustrzelił Chippy Simmons. 
Pierwszy weekendowy mecz odbył się w sobotę przed pełnymi trybunami, a przeciwnikiem była Aston Villa, która wygrała spotkanie 1:0. Negatywny rekord publiczności został odnotowany w 1901 roku w ostatnim dniu sezonu przeciwko Sheffield United i wynosił 1050 widzów, na dodatek przypieczętował spadek WBA. Pojemność stadionu była powiększana i 1923 roku po raz pierwszy przywitano tam ponad 50 000 kibiców a dokładnie 56 474. Byli świadkami pucharowego zwycięstwa 2:1 nad Sunderland. 2 lata później widownia wyniosła 64 612 także w meczu pucharowym, tym razem przeciwko Aston Villi. Rekord frekwencji ustanowił ćwierćfinałowy mecz pucharowy z Arsenalem zakończony zwycięstwem gospodarzy 3:1 przy 64 815 widzów. Najprawdopodobniej rekord byłby inny gdyby nie prawdopodobne kłopoty z obliczeniem kibiców na meczu piątej rundy Pucharu Anglii z Newcastle United w 1954 roku. Podobno na tym meczu było ponad 80 000, lecz zapisano tylko 61 088. Natomiast największa liczba na meczu ligowym padła 4 marca 1950 i wyniosła 60 945. Oponentem był największy rywal West Bromwich – Wolverhampton Wanderers.

</doc>
<doc id="958696" url="https://pl.wikipedia.org/wiki?curid=958696" title="Green Grey">
Green Grey

Green Grey ("Грин Грей") – ukraiński rosyjskojęzyczny zespół z Kijowa, grający trip hop, funk i rocka. Sami członkowie zespołu określają swój styl jako "ukr-pop" (przez analogię do brit popu).
Skład zespołu niejednokrotnie się zmieniał. Z pierwotnego pozostał jedynie Andriej Jacenko. Wokalistą jest Murik (Dmitrij Murawickij).

</doc>
<doc id="958703" url="https://pl.wikipedia.org/wiki?curid=958703" title="Wspólnota administracyjna Aub">
Wspólnota administracyjna Aub

Wspólnota administracyjna Aub – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w mieście Aub. Przewodniczącym jej jest Ludwig Mühleck.
Wspólnota administracyjna zrzesza jedno miasto "(Stadt)", jedną gminę targową "(Markt)" oraz jedną gminę wiejską "(Gemeinde)":

</doc>
<doc id="958705" url="https://pl.wikipedia.org/wiki?curid=958705" title="Glanford Park">
Glanford Park

Glanford Park – stadion piłkarski, położony w mieście Scunthorpe, Wielka Brytania. 
Oddany został do użytku w 1988 roku. Od tego czasu swoje mecze na tym obiekcie rozgrywa zespół piłkarski Scunthorpe United. Jego pojemność wynosi 9088 miejsc. Rekordową frekwencję zanotowano 22 września 2010 podczas meczu o Puchar Ligi pomiędzy Scunthorpe United a Manchesterem United. Spotkanie obejrzało 9077 widzów.

</doc>
<doc id="958706" url="https://pl.wikipedia.org/wiki?curid=958706" title="Wspólnota administracyjna Bergtheim">
Wspólnota administracyjna Bergtheim

Wspólnota administracyjna Bergtheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Bergtheim. Przewodniczącym jej jest Konrad Schlier.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="958708" url="https://pl.wikipedia.org/wiki?curid=958708" title="Herb Pitcairn">
Herb Pitcairn

Herb Pitcairn został przyjęty 4 listopada 1969 roku.
Niebiesko-zielona tarcza symbolizuje wyspę Pitcairn, główną wyspę całego terytorium, wyłaniającą się z oceanu. Na tarczy znajduje się Biblia i kotwica ze statku HMS "Bounty". Ma to symbolizować rodowe korzenie mieszkańców wyspy, którzy w większości są spokrewnieni z marynarzami, którzy podnieśli bunt na HMS "Bounty" w 1789 roku. Nad tarczą hełm z zielono-żółtymi labrami zwrócony w prawą stronę. Na hełmie zwinięty zielono-żółty zawój, w klejnocie taczki oraz kwiat z rodziny malwowatych.
Herb znajduje się na fladze Pitcairnu oraz na fladze Gubernatora.

</doc>
<doc id="958709" url="https://pl.wikipedia.org/wiki?curid=958709" title="Edward Stawiarz">
Edward Stawiarz

Edward Jan Stawiarz (ur. 16 czerwca 1940 w Zakrzowie) – polski lekkoatleta, dwukrotny olimpijczyk. Były prezes WKS Wawelu Kraków.
Startował w biegach długodystansowych i biegu maratońskim. Na mistrzostwach Europy w 1966 w Budapeszcie zajął 12. miejsce w finale biegu na 5000 metrów. Był czwarty na tym dystansie w finale Pucharu Europy w 1967 w Kijowie. Uczestniczył w igrzyskach olimpijskich w 1968 w Meksyku, gdzie odpadł w eliminacjach biegów na 5000 metrów i 10 000 metrów. Na mistrzostwach Europy w 1971 w Helsinkach wystąpił w biegu maratońskim, ale go nie ukończył. Zajął 40. miejsce w maratonie na igrzyskach olimpijskich w 1972 w Monachium.
Był mistrzem Polski w biegu na 10 000 metrów w 1966, 1968 i 1969, a także w biegu maratońskim w 1971, 1972 i 1973. Zdobył srebrne medale w biegu na 5000 metrów w 1965, w biegu na 10 000 metrów w 1970 oraz w biegu przełajowym (6 km) w 1967, a także brązowe medale na 5000 m w 1964, w maratonie w 1974 oraz w biegu przełajowym w 1963 (6 km), 1964 (6 km), 1965 (5 km), 1966 (6 km) i 1972 (12 km).
W latach 1962-1970 wystąpił w dwudziestu meczach reprezentacji Polski (20 startów), odnosząc 6 zwycięstw indywidualnych.
Był rekordzistą Polski w klubowej sztafecie 3 × 1000 metrów (7:19,8, 8 maja 1966, Kraków).
Rekordy życiowe Stawiarza:
Był zawodnikiem LZS Olszanica (1958-1960) i Wawelu Kraków (1960-1975). Po zakończeniu kariery został trenerem i działaczem sportowym. Był członkiem zarządu Polskiego Związku Lekkiej Atletyki. Jest odznaczony Krzyżem Kawalerskim Orderu Odrodzenia Polski (1999) oraz Srebrnym Krzyżem Zasługi.

</doc>
<doc id="958710" url="https://pl.wikipedia.org/wiki?curid=958710" title="Wspólnota administracyjna Eibelstadt">
Wspólnota administracyjna Eibelstadt

Wspólnota administracyjna Eibelstadt – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w mieście Eibelstadt.
Wspólnota administracyjna zrzesza jedno miasto "(Stadt)" oraz trzy gminy targowe "(Markt)": 

</doc>
<doc id="958711" url="https://pl.wikipedia.org/wiki?curid=958711" title="Wspólnota administracyjna Estenfeld">
Wspólnota administracyjna Estenfeld

Wspólnota administracyjna Estenfeld – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Estenfeld. Przewodniczącym jej jest Michael Weber.
Wspólnota administracyjna zrzesza jedną gminę targową "(Markt)" oraz dwie gminy wiejskie "(Gemeinde)": 

</doc>
<doc id="958713" url="https://pl.wikipedia.org/wiki?curid=958713" title="Linia opóźniająca z AFP">
Linia opóźniająca z AFP

Linia opóźniająca z AFP (LOAFP) - układ akustoelektroniczny bazujący na znacznej różnicy prędkości (rzędu formula_1) pomiędzy prędkościami propagacji sygnałów elektrycznego a akustycznego. LOAFP zbudowana jest w swej wersji podstawowej z dwóch znacznie od siebie oddalonych przetworników międzypalczastych. Sygnał elektryczny zamieniany jest przez pierwszy z nich (przetwornik wejściowy) na sygnał akustyczny, który w postaci AFP po pewnym czasie, zwanym czasem opóźnienia linii, dociera do drugiego przetwornika międzypalczastego, który zamienia go z powrotem na sygnał elektryczny.
W LOAFP można uzyskiwać czasy opóźnienia nawet rzędu ms. Czas ten jest ograniczony głównie rozmiarami dostępnych podłoży piezoelektrycznych, a także tłumieniem AFP.
LOAFP znajdują zastosowania w układach analogowej obróbki sygnałów.

</doc>
<doc id="958714" url="https://pl.wikipedia.org/wiki?curid=958714" title="Wspólnota administracyjna Giebelstadt">
Wspólnota administracyjna Giebelstadt

Wspólnota administracyjna Giebelstadt – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Giebelstadt. Jej przewodniczącym jest Edwin Gramlich.
Wspólnota administracyjna zrzesza dwie gminy targowe "(Markt)": 

</doc>
<doc id="958715" url="https://pl.wikipedia.org/wiki?curid=958715" title="Trasowanie płaskie">
Trasowanie płaskie

Trasowanie płaskie – proces technologiczny stosowany najczęściej w obróbce materiałów, który polega na wyznaczaniu określonych linii na danej płaszczyźnie. Trasowanie rozpoczyna się od wyznaczenia głównych osi symetrii przedmiotu. Często zamiast rysowania linii punktuje się określony przedmiot ze względu na lepszą widoczność tych linii.
Narzędzia stosowane w trasowaniu płaskim:
Przygotowanie powierzchni do tego trasowania:

</doc>
<doc id="958716" url="https://pl.wikipedia.org/wiki?curid=958716" title="Guzy drobnookrągłokomórkowe">
Guzy drobnookrągłokomórkowe



</doc>
<doc id="958717" url="https://pl.wikipedia.org/wiki?curid=958717" title="Wspólnota administracyjna Helmstadt">
Wspólnota administracyjna Helmstadt

Wspólnota administracyjna Helmstadt – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Helmstadt. Przewodniczącym jej jest Klaus Beck.
Wspólnota administracyjna zrzesza dwie gminy targowe "(Markt)" oraz dwie gminy wiejskie "(Gemeinde)": 

</doc>
<doc id="958719" url="https://pl.wikipedia.org/wiki?curid=958719" title="Wspólnota administracyjna Hettstadt">
Wspólnota administracyjna Hettstadt

Wspólnota administracyjna Hettstadt – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Hettstadt. Przewodniczącym jej jest Eberhard Götz.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="958720" url="https://pl.wikipedia.org/wiki?curid=958720" title="Jezioro Zmarłe Duże">
Jezioro Zmarłe Duże

 
Jezioro Zmarłe Duże (kasz. "Zmôrłé Jezoro") – jezioro wytopiskowe położone na Równinie Charzykowskiej w kompleksie leśnym Borów Tucholskich na obszarze Zaborskiego Parku Krajobrazowego i gminy Brusy. Linia brzegowa jeziora jest prawie całkowicie porośnięta lasem sosnowym. W bliskim sąsiedztwie jeziora znajdują się rezerwaty "Jezioro Laska", "Jezioro Nawionek" i Piecki. W jeziorze występuje lobelia jeziorna (Lobelia dortmanna)- roślina jest reliktem borealno-atlantyckim i w Polsce znajduje się pod ścisłą ochroną gatunkową. Szacuje się, że w Polsce znajduje się 178 jezior lobeliowych, które zlokalizowane są głównie na Pojezierzu Pomorskim, w Borach Tucholskich, na Równinie Charzykowskiej i Pojezierzu Kaszubskim
Dane morfometryczne.
Powierzchnia zwierciadła wody według różnych źródeł wynosi od 29,6 ha przez 30,0 ha do 30,92 ha.
Zwierciadło wody położone jest na wysokości 125,9 m n.p.m. lub 124,0 m n.p.m. Średnia głębokość jeziora wynosi 9,3 m, natomiast głębokość maksymalna 19,4 m.
W oparciu o badania przeprowadzone w 1991 roku wody jeziora zaliczono do II klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Zmarłe Duże". W różnych publikacjach i na mapach topograficznych jezioro to występuje pod nazwą "Zmarłe".

</doc>
<doc id="958722" url="https://pl.wikipedia.org/wiki?curid=958722" title="Wspólnota administracyjna Kirchheim (Bawaria)">
Wspólnota administracyjna Kirchheim (Bawaria)

Wspólnota administracyjna Kirchheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Kirchheim. Przewodniczącym jej jest Anton Holzapfel.
Wspólnota administracyjna zrzesza dwie gminy wiejskie "(Gemeinde)":

</doc>
<doc id="958723" url="https://pl.wikipedia.org/wiki?curid=958723" title="Královecký Špičák">
Královecký Špičák

Královecký Špičák (pol. , niem. "Königshaner Spitzberg"; 881 m n.p.m.) – szczyt w Czechach, w Sudetach Środkowych, w południowo-zachodniej części Gór Kruczych (czes. "Vraní hory"). Nazwy we wszystkich trzech językach nawiązują do śmiałego kształtu góry i jej położenia koło wsi Královec.
Położenie.
Wzniesienie położone jest na obszarze Czech, na południowy wschód od Przełęczy Lubawskiej, w środku pasma "Vraní hory", które są czeską częścią Gór Kruczych.
Jest to najwyższe wzniesienie Gór Kruczych wznoszące się na wysokość 300-350 m ponad położone u zachodniego podnóża okoliczne miejscowości. Góra o kopulastym kształcie i stromych zboczach z wyraźnie zaznaczonym wierzchołkiem. Na szczycie maszt telekomunikacyjny.
Budowa.
Góra zbudowana jest głównie z porfirów, a jej podnóża z piaskowców i zlepieńcow. Skały te reprezenrują zachodnie skrzydło niecki śródsudeckiej. Na północ od wzniesienia, w dolinie potoku "Dlouhá Voda" znajduje się czynny kamieniołom porfiru.
Roślinność.
Wzniesienie w całości porośnięte jest lasem mieszanym regla dolnego z niewielką domieszką buka.
Turystyka.
Na szczyt prowadzi szlak turystyczny:
Widzimy stąd Bramę Lubawską z Královcem, okolice Žacléřa, dalej Rýchory, Lasocki Grzbiet, wyższe części Karkonoszy, Wyżynę Broumovską i okoliczne miejscowości.

</doc>
<doc id="958726" url="https://pl.wikipedia.org/wiki?curid=958726" title="Wspólnota administracyjna Kist">
Wspólnota administracyjna Kist

Wspólnota administracyjna Kist – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Kist.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="958727" url="https://pl.wikipedia.org/wiki?curid=958727" title="Janet Norton Lee Bouvier Auchincloss Morris">
Janet Norton Lee Bouvier Auchincloss Morris



</doc>
<doc id="958728" url="https://pl.wikipedia.org/wiki?curid=958728" title="Margetshöchheim (wspólnota administracyjna)">
Margetshöchheim (wspólnota administracyjna)

Wspólnota administracyjna Margetshöchheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Margetshöchheim. Przewodniczącym jej jest Günter Stock.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="958731" url="https://pl.wikipedia.org/wiki?curid=958731" title="Wspólnota administracyjna Röttingen">
Wspólnota administracyjna Röttingen

Wspólnota administracyjna Röttingen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Würzburg. Siedziba wspólnoty znajduje się w miejscowości Röttingen. Przewodniczącym jej jest Günter Rudolf.
Wspólnota administracyjna zrzesza jedno miasto "(Stadt)" oraz trzy gminy wiejskie "(Gemeinde)": 

</doc>
<doc id="958732" url="https://pl.wikipedia.org/wiki?curid=958732" title="The Valley (ujednoznacznienie)">
The Valley (ujednoznacznienie)



</doc>
<doc id="958733" url="https://pl.wikipedia.org/wiki?curid=958733" title="Bani">
Bani

Bani – rzeka w Afryce Zachodniej, prawy dopływ Nigru o długości 1100 km.
Szlak.
Formuje się przez połączenie rzek Baoulè i Bagolè w południowo-zachodnim Mali, wpada do Nigru w okolicach miasta Mopti. 
Bani wylewa raz w roku i nawadnia ubogie w wodę obszary, na których żyje około 500 tys. osób. Planuje się budowę tamy "Talo Dam" w regionie Ségou, mającej gromadzić wodę przez cały rok. Przy wylewie rzeki woda miałaby przelewać się przez tamę, natomiast w porze suchej nagromadzony zapas wody miałby być wykorzystywany do irygacji. Plany te spotkały się z silnymi protestami mieszkańców miast w dolnym biegu rzeki, m.in. w Dżenne.

</doc>
<doc id="958735" url="https://pl.wikipedia.org/wiki?curid=958735" title="Obraz anamorfotyczny">
Obraz anamorfotyczny

Obraz anamorfotyczny – termin używany w odniesieniu do kinematograficznej techniki rejestracji obrazu panoramicznego na taśmach filmowych 35 mm, a także innych mediach służących do zapisu obrazu i w początkowym założeniu przystosowanych do rejestracji obrazu o proporcjach niepanoramicznych. Termin ten stosowany jest także w odniesieniu do projekcji kinowej wymagającej projektorów wyposażonych w optykę z soczewkami anamorfotycznymi pozwalającymi odtworzyć oryginalne proporcje obrazu na ekranie. Obrazu anamorfotycznego nie należy mylić z opracowanym dla potrzeb telewizji cyfrowym obrazem anamorfotycznym, który opiera się na podobnych założeniach, ale wykorzystuje do kompresji całkiem inne metody.
Historia rozwoju.
Pierwsze rozwiązania.
Proces anamorfotycznego zniekształcenia obrazu został opracowany przez francuskiego profesora Henriego Chrétiena podczas I wojny światowej w celu zapewnienia szerokiego pola widzenia z ówcześnie bardzo dynamicznie rozwijanych czołgów. Proces ten nazwany przez Chrétiena terminem Hypergonar pozawalał na 180-stopniową obserwację pola walki. Po zakończeniu wojny technologia ta zaczęła być wykorzystywana w kinematografii, a pierwszym filmem zaprezentowanym z użyciem hypergonaru był krótki obraz z 1927 roku w reżyserii Claude’a Autant-Lara "Pour Construire un Feu". Później technika anamorfotycznego obrazu panoramicznego nie była już wykorzystywana, aż do 1952 roku, kiedy to amerykańska wytwórnia filmowa Twentieth Century-Fox zakupiła prawa do jej używania we własnym systemie panoramicznym CinemaScope. System CinemaScope był jednym z wielu opracowanych w latach 50. w celu zachęcenia publiczności do powrotu do kin w świetle wzrastającej konkurencji ze strony telewizji. Pierwszym pełnometrażowym filmem, który został zrealizowany z użyciem optyki anamorfotycznej, był pokazany w 1953 roku "Tunika" (ang. "The Robe"). Rozwój szerokoekranowej techniki anamorfotycznej został podyktowany potrzebą poszerzenia proporcji obrazu. Współczesne panoramiczne systemy anamorfotyczne posiadają proporcje 2,39:1, co oznacza, że obraz jest 2,39 razy dłuższy od swojej wysokości. "Format akademii" będący standardowym nieanamorfotycznym systemem zapisu na taśmie 35 mm posiada proporcje 1,37:1, które nie zapewniają uzyskania obrazu panoramicznego. W konwencjonalnych systemach zapisu szerokoekranowego przy pomocy zwykłych soczewek sferycznych obraz ma szerokość równą szerokości klatki filmowej. W celu zachowania proporcji obrazu panoramicznego część powierzchni klatki jest tracona przez maskowanie w procesie produkcji filmu (maskownica na obiektywie kamery) lub już w kinie podczas wyświetlania (maskownica na projektorze) (Rys. 1).
W celu wykorzystania całej powierzchni klatki filmowej stosuje się obiektywy z soczewkami anamorfotycznymi, które dwukrotnie kompresują (ściskają) obraz w poziomie (Rys. 2). Wraz ze zwiększeniem wykorzystania powierzchni klatki wzrasta również jakość zapisanego obrazu. Wprowadzone w procesie nagrywania zniekształcenie obrazu musi być odwrócone podczas jego odtwarzania, dlatego do projekcji używa się innej soczewki anamorfotycznej, rozciągającej obraz w poziomie do odpowiednich proporcji. Należy zwrócić uwagę, że obraz nie jest modyfikowany w pionie w żaden sposób, a soczewka anamorfotyczna powoduje jedynie kompresję wymiaru w jednym kierunku, czyli w poziomie.
Mogłoby się wydawać, że można uzyskać obraz panoramiczny prostszymi metodami, ale ze względu na powszechność wykorzystania taśmy filmowej standardu 35 mm ekonomiczniejsze dla producentów i właścicieli kin było dodanie odpowiednich soczewek do kamer i projektorów, niż inwestowanie w całkiem nowy format obrazu. Wprowadzenie nowej technologii wymagałoby nowego wyposażenia do przetwarzania i edycji obrazu, kamer i projektorów.
Pierwszą próbą uzyskania obrazu panoramicznego był oparty na trzech zsynchronizowanych kamerach kamerach system Cinerama, ale ostatecznie jako praktyczniejszy zwyciężył sposób oparty na soczewkach anamorfotycznych. System Cinerama poprzedził wprowadzenie standardów anamorfotycznych, ale produkcja filmów w tej technologii posiadała szereg wad. Trzy obrazy z trzech równolegle ustawionych kamer nigdy nie pasowały do siebie idealnie, zwłaszcza na krawędziach, a do ich odtwarzania potrzeba było aż trzech doskonale zsynchronizowanych projektorów wyświetlających obrazy z taśm filmowych o niestandardowej wysokości klatki wynoszącej 6 otworów, co zwiększało czterokrotnie całkowitą długość materiału filmowego. Ponadto do kręcenia filmów potrzebne były trzy kamery lub jedna, trójobiektywowa, naświetlająca obraz jednocześnie na trzech taśmach, co z kolei powodowało problemy z synchronizacją. Mimo to popularność kina panoramicznego była bardzo duża, co we wczesnych latach 50. motywowało wytwórnie do prac nad nowymi technologiami wyświetlania. Ogólnie bardzo niewielka liczba filmów była dystrybuowana w formacie Cinerama i wyświetlana w specjalnie przystosowanych do niego kinach. Atrakcyjność systemu anamorfotycznego polegała na tym, że oferował on podobne proporcje obrazu co Cinerama (2,59:1), ale bez jego niewygody i konieczności synchronizacji mechanizmów przesuwu taśm.
Rozwiązania współczesne.
Obecnie popularnie używany standard panoramiczny nazywany jest ogólnie jako „Scope” lub „2,35”, a pojawiający się w czołówkach filmów napis „Filmed in Panavision” oznacza, że materiał został nakręcony przy użyciu anamorfotycznej optyki opracowanej przez Panavision. Wszystkie powyższe nazwy oznaczają, że przeznaczona do dystrybucji kopia filmu wykorzystuje projektor z soczewką anamorfotyczną zmieniającą proporcje na 2:1, czyli rozciągającą obraz dwukrotnie w poziomie. Format ten jest prawie identyczny z wcześniejszym CinemaScope, poza nieznacznymi różnicami technicznymi.
Stosowanie kamer z soczewkami anamorfotycznymi powoduje niejednokrotnie powstawanie specyficznych artefaktów, które nie występują przy filmowaniu z użyciem klasycznej optyki sferycznej. Jednym z nich są flary z charakterystycznymi, poziomymi liniami o niebieskim zabarwieniu, które są najbardziej widoczne przy filmowaniu jasnych punktów na ciemnym tle, np. świateł samochodowych w nocy. Cecha ta niekoniecznie jest wadą i niejednokrotnie bywa wstawiana jako efekt specjalny do produkcji filmowanych zwykłymi soczewkami, aby zasymulować anamorfotyczne. Inną charakterystyczną cechą obrazu filmowanego optyką anamorfotyczną są refleksy świetlne na soczewkach, które mają kształt eliptyczny, a nie kolisty. Poza tym szeroki kąt soczewek anamorfotycznych przy zastosowaniu ogniskowych krótszych niż 40 mm powoduje powstanie perspektywy cylindrycznej wykorzystywaną przez niektórych reżyserów i operatorów.
Inną charakterystyczną dla soczewek anamorfotycznych cechą jest tendencja do rozmywania obiektów znajdujących się poza zakresem głębi ostrości bardziej w kierunku poziomym, niż pionowym. Oddalone punkty światła znajdujące się w tle obrazu pojawiają się jako owale. Podczas zmiany ogniskowej obiektywu w miarę przybliżania wyraźnie widać kurczenie się ich w poziomie, aż do rzeczywistego kształtu okręgu. Popularne twierdzenie, że soczewki anamorfotyczne posiadają mniejszą głębię ostrości, nie jest do końca prawdziwe. Obecność w obiektywie anamorfotycznym cylindrycznego elementu optycznego powoduje, że rejestruje on dwa razy szerszy obraz niż soczewka sferyczna o tej samej ogniskowej. W związku z powyższym operatorzy kamer stosują anamorfotyczne obiektywy o ogniskowej 50 mm odpowiadające optyce sferycznej 25 mm, 70 mm odpowiadające 35 mm i tak dalej.
Chociaż format szerokoekranowego obrazu anamorfotycznego nadal jest wykorzystywany w kamerach filmowych, to coraz bardziej traci on popularność na rzecz standardu Super 35. Wykorzystuje on zwykłe soczewki sferyczne znacznie doskonalsze od anamorfotycznych, a obraz jest maskowany od góry i od dołu do uzyskania pożądanej proporcji. W procesie postprodukcji możliwe jest wykonanie kopii w dowolnym standardzie, także do wyświetlania w kinach z projektorami wyposażonymi w anamorfotyczne obiektywy. Najważniejsze różnice standardu Super 35 w porównaniu do anamorfotycznego polegają na tym, że:
Mimo niedoskonałości format obrazu panoramicznego oparty na optyce anamorfotycznej jest głęboko zakorzeniony we współczesnej kinematografii. Bez względu na rodzaj kamer i optyki wykorzystywanych do produkcji filmów, kopie dystrybucyjne są w znakomitej większości produkowane w proporcji panoramicznej 2,39:1 dla projektorów anamorfotycznych. Prawdopodobnie sytuacja ta nie zmieni się szybko, ze względu na to, że właściciele kin na całym świecie nie są chętni do zmiany urządzeń projekcyjnych.
Wielu reżyserów i producentów filmowych, wykorzystujących standard anamorfotyczny, kręci swoje filmy tylko w taki sposób. Do reżyserów wiernych anamorfotycznemu standardowi panoramicznemu należą między innymi Clint Eastwood, John McTiernan, Jan de Bont, Mel Gibson i Michael Bay. Wielu słynnych operatorów filmowych, takich jak Donald McAlpine, Vilmos Zsigmond, László Kovács i John Schwartzman stało się swego rodzaju adwokatami formatu anamorfotycznego.
Określenie proporcji obrazu.
Ze względu na nieporozumienia dotyczącego określenia proporcji obrazu dla taśm filmowych 35 mm, funkcjonuje obecnie kilka jego nazw. Soczewka anamorfotyczna zapewnia kompresję obrazu w poziomie w stosunku 2:1, co logicznie rzecz ujmując powinno skutkować dwukrotnym poszerzeniem standardowego "formatu akademii" 1,37:1 i dać w rezultacie 2,74:1. Ze względu na różnice w przysłonach i rozmiarach maskowaniu obrazu dla filmów anamorfotycznych ich rozmiary różniły się od produkcji kręconych kamerami ze standardową sferyczną optyką. Dodatkowo standard określony przez SMPTE zmieniał się wraz z upływem czasu, a filmy nakręcone przed 1957 posiadały zamiast magnetycznej, optyczną ścieżkę zapisu dźwięku, która zajmowała część klatki zmieniając proporcje obrazu do 2,55:1.
Pierwszą definicję standardu, opracowaną przez SMPTE (PH22.106-1957) dla projekcji anamorfotycznej z optyczną ścieżką dźwiękową, wydano w grudniu 1957, określając rozmiar klatki na 0,839 × 0,715 cala (proporcja 1,17:1). Proporcja obrazu po dwukrotnym rozciągnięciu soczewką anamorfotyczną wynosiła 2,35:1. Kolejna definicja standardu (PH22.106-1971) została wydana w październiku 1970 i określiła wysokość obrazu jako odrobinę mniejszą w celu łatwiejszego zamaskowania klejeń negatywu podczas projekcji (taśma z zapisem anamorfotycznym posiadała mniejszą przerwę międzyklatkową, niż jakikolwiek inny standard). Nowa wielkość klatki została określona na 0,838 × 0,7 cala w proporcji 1,19:1, co po dekompresji dało wartość 2,39:1 (bardzo często zaokrąglaną do 2,40:1). Ostatnia, najaktualniejsza definicja standardu (SMPTE 195-1993), wydana w sierpniu 1993 roku, nieznacznie zmieniła proporcje obrazu w celu ujednolicenia szerokości klatki wszystkich formatów, tak anamorfotycznych, jak i sferycznych, do 0,825 cala. Przy zachowaniu poprzedniej proporcji klatki wynoszącej 1,19:1 jej wymiary wynoszą 0,825 × 0,690 cala.
Anamorfotyczne kopie projekcyjne filmów, głównie przez przyzwyczajenie, są do tej pory nazywane przez profesjonalistów z branży filmowej "Scope" lub "2,35". Obecnie oznaczenia 2,35:1, 2,39:1 i 2,40:1 odnoszą się do tego samego standardu (poza specjalistycznymi zastosowaniami i badaniami historycznymi).
Producenci optyki i nazwy formatów.
Na świecie istnieje wielu producentów soczewek anamorfotycznych, a poniżej wymieniono jedynie tych, których produkty są wykorzystywane w przemyśle filmowym.
Super 35 i Techniscope.
Chociaż wiele filmów panoramicznych zostało nakręconych przy użyciu kamer z optyką anamorfotyczną, to czasami zachodzi konieczność, podyktowana względami technicznymi lub estetycznymi, zastosowania obiektywów opartych na soczewkach sferycznych. Pomimo to, nadal jest możliwe uzyskanie kopii dystrybucyjnej z obrazem anamorfotycznym o proporcjach 2,39:1, którą uzyskuje się na drodze zaawansowanej obróbki laboratoryjnej, wspieranej systemami komputerowymi. Zmiana proporcji obrazu na panoramiczny wiąże się też ze stratą części powierzchni klatki, która jest przysłaniana u góry i u dołu kadru, mimo to operacja ta jest nadal bardzo atrakcyjną umożliwiając zmianę formatu kopii filmu na wykorzystujący do projekcji optykę sferyczną format z potrójną perforacją lub rzadziej z podwójną (system Techniscope).
Nazwy handlowe formatów anamorfotycznych.
Od początku historii kinematografii anamorfotyczny format obrazu był znany pod wieloma nazwami handlowymi, które nadano dla odróżnienia technik jego otrzymywania, podniesienia prestiżu wytwórni lub próżności właścicieli wytwórni filmowych. Podstawowy format anamorfotyczny zapisany na taśmie filmowej 35 mm został spopularyzowany jako CinemaScope, ale rozpowszechniany także pod wieloma innymi nazwami. W niektórych przypadkach nadanie nazwy rzeczywiście było umotywowane różnicami technicznymi, ale większość z nich była identyczna z pierwowzorem różniąc się jedynie nazwą. Wielość nazw spowodowała, że zaczęto używać wspólnego określenia opisującego tę technologię jako "format anamorfotyczny". Poniższe nazwy handlowe bazują na opracowanym przez SMPTE standardzie taśmy filmowej 35 mm. Generalnie wszystkie poniższe technologie oparte są o wykorzystanie dwukrotnie kompresującej obraz soczewki anamorfotycznej, identycznej dla procesu produkcji i odtwarzania i proporcjach obrazu 2,35:1 do roku 1970 i 2,39:1 po roku 1970.

</doc>
<doc id="958737" url="https://pl.wikipedia.org/wiki?curid=958737" title="Kamionki (Pojezierze Kaszubskie)">
Kamionki (Pojezierze Kaszubskie)

Kamionki (Małe Kamionki, kasz. "Jezoro Môłé Kamionki") – jezioro rynnowe położone na Pojezierzu Kaszubskim na obszarze gminy Nowa Karczma (powiat kościerski, województwo pomorskie), o powierzchni 21,48 ha. Linia brzegowa jeziora jest prawie całkowicie porośnięta lasem sosnowym. Przy południowo-zachodniej linii brzegowej jeziora znajduje się wzniesienie o wysokości 246 m n.p.m. (65 m nad taflą jeziora). Zachodni kraniec jeziora sąsiaduje z Jeziorem Grabówko.

</doc>
<doc id="958738" url="https://pl.wikipedia.org/wiki?curid=958738" title="W dół kolorowym wzgórzem">
W dół kolorowym wzgórzem

W dół kolorowym wzgórzem – polski film fabularny w reżyserii i według scenariusza Przemysława Wojcieszka. Zdjęcia powstały od września do października 2003 w Stankowicach i Świeradowie.
Film został całkowicie zrealizowany w technologii cyfrowej. Scenariusz powstał 5 lat przed jego realizacją. Wykorzystano fragmenty wierszy "Na błękicie jest polana" i "Może się stanie jeden cud" autorstwa Edwarda Stachury. W filmie wystąpił zespół muzyczny Ramp.
Fabuła.
Bohaterem historii jest Rysiek (Dariusz Majchrzak), który po odbyciu kary więzienia w Zakładzie Karnym w Nysie wraca w rodzinne strony z zamiarem rozpoczęcia nowego życia. Pragnie prowadzić gospodarstwo przejęte po zmarłych rodzicach oraz odzyskać byłą dziewczynę, Agatę (Aleksandra Popławska), która pod jego nieobecność wyszła za mąż za jego starszego brata, Jarka. Sytuację komplikuje dodatkowo osoba Tadka. Jak się okazuje, Ryśka i Tadka nie łączy tylko dawna przestępcza działalność, lecz także Agata.

</doc>
<doc id="958739" url="https://pl.wikipedia.org/wiki?curid=958739" title="Trasowanie przestrzenne">
Trasowanie przestrzenne

Trasowanie przestrzenne - proces technologiczny stosowany najczęściej w obróbce materiałów, który polega na wyznaczaniu określonych linii na powierzchni danych brył. Przed przystąpieniem do tego trasowania sprawdza się stan przedmiotów przewidzianych do trasowania, a następnie nakłada się farbę traserską w celu lepszego widoku nałożonych następnie linii. 
Narzędzia oraz przyrządy stosowane w trasowaniu przestrzennym:
Metody trasowania przestrzennego odbywają się na zasadzie:
Występujące w trasowaniu przestrzennym czynniki to:

</doc>
<doc id="958742" url="https://pl.wikipedia.org/wiki?curid=958742" title="Gubernatorzy Pitcairn">
Gubernatorzy Pitcairn

Gubernator Pitcairnu jest reprezentantem brytyjskiego monarchy na Wyspach Pitcairn, które są ostatnią brytyjską kolonią na Pacyfiku. Wyspy te mają dość szeroką lokalną autonomię, jednak znajdują się pod zwierzchnictwem Gubernatora.
Z powodu niewielkiej populacji terytorium (zmalała z 233 w latach 30. do 65 osób obecnie (2015 r.), nigdy nie rozważano zorganizowania oddzielnego przedstawicielstwa i siedziby na wyspie. Zamiast tego Gubernatorem Pitcairnu od 1898 roku był Gubernator Fidżi. Kiedy w 1970 roku Fidżi uzyskało niepodległość i stało się republiką, a urząd Gubernatora przestał funkcjonować, kompetencje Gubernatora Pitcairnu przejął wysoki komisarz brytyjski w Nowej Zelandii. Obecnie urząd ten sprawuje Laura Clarke.
Władza Gubernatora na wyspach jest w praktyce tylko nominalna. Jednak Richard Fell, Gubernator Pitcairn w latach 2001-2006, użył swoich kompetencji do zdymisjonowania ówczesnego burmistrza wyspy oskarżonego o seksualne wykorzystywanie nieletnich.

</doc>
<doc id="958743" url="https://pl.wikipedia.org/wiki?curid=958743" title="P90">
P90



</doc>
<doc id="958746" url="https://pl.wikipedia.org/wiki?curid=958746" title="Skalar (zespół muzyczny)">
Skalar (zespół muzyczny)

Skalar – jeden z zespołów nurtu polskiej muzyki tanecznej (disco polo). Został założony przez Mariusza Borka i Ireneusza Perkowskiego w 1991 roku w Brańsku. Pierwsza kaseta zespołu Skalar "Powiedz mi", która powstała w grudniu 1998 roku, cieszyła się dużą popularnością. W znacznej mierze przyczynił się do tego tytułowy utwór "Powiedz mi", do którego ukazał się videoclip, nagrany w Nowym Jorku w USA. Dzięki niemu grupa wtedy (w 1998 roku) pierwszy raz zaistniała na scenie muzycznej. Na początku 1999 roku ukazał się drugi teledysk zespołu pt. "Zakochajmy się". Wtedy właśnie grupa Skalar wzięła udział w półfinałowym koncercie IV Ogólnopolskiego Festiwalu Muzyki Disco Polo i Dance w Koszalinie. 
Jednak w 1999 roku zespół zawiesił działalność, ponieważ Ireneusz Perkowski zdecydował się na emigrację na stałe do Chicago w USA, gdzie założył własny zespół – Skalar US. Jednak Mariusz Borek pozostał w Polsce i w 2002 roku wraz z Danielem Jaroszewiczem reaktywował polską grupę Skalar. Pod koniec sierpnia 2002 roku powstała druga kaseta zespołu pt. "Ty nie kochasz". W lipcu 2002 ukazał się także trzeci teledysk grupy do tytułowego utworu drugiej kasety – "Ty nie kochasz". W 2004 roku grupa wylansowała swój największy przebój – "W tę noc". Do tej piosenki również w tym samym roku nakręcono teledysk – 4. w historii grupy Skalar. W kwietniu 2005 roku ukazała się premierowa płyta zespołu – "W tę noc". Na niej znajduje się 12 najnowszych utworów grupy Skalar.
Daniel wraz z Mariuszem w lipcu 2002 roku nagrali clip do piosenki "Ty nie kochasz". Promował on ich drugi materiał, który został wydany pod koniec wakacji 2002. Kaseta "Ty nie kochasz" okazała się prawdziwym hitem muzycznym. Zawiera ona 10 utworów utrzymanych w stylu lekkiego dance. 
W roku 2004 grupa zaprezentowała swoje najnowsze nagranie pt. "W tę noc". Utwór ten szerszej publiczności został przedstawiony na majowej gali w Jaświłach. Wtedy właśnie nakręcono teledysk do tej piosenki. "W tę noc" cieszyło się olbrzymią popularnością - utrzymywało się na czołowych pozycjach na listach przebojów. Nagranie zostało uznane za Hit Lata 2004.
Kolejną płytę promował także bardzo popularny utwór "Płakałaś" i dyskotekowy numer "Nie wiesz co tracisz". W 2009 roku nakładem firmy fonograficznej Best Music grupa wydała płytę pt. "Kochanek", a utwór o tym samym tytule promował ten krążek. Na płycie znalazły się również takie hity jak "Promienie" czy "Żółty ananas". 
W listopadzie 2012 roku Daniel Jaroszewicz opuścił zespół i postanowił stworzyć projekt o nazwie Skalar's.
Od listopada 2012 w skład zespołu wchodzą: założyciel - Mariusz Borek, Łukasz Sawicki i Paweł Rogowski. Zespół aktualnie pracuje nad płytą, która miała ukazać się na przełomie października i listopada 2013.

</doc>
<doc id="958758" url="https://pl.wikipedia.org/wiki?curid=958758" title="Modelarstwo plastikowe">
Modelarstwo plastikowe

Modelarstwo plastikowe – popularny rodzaj modelarstwa redukcyjnego, gdzie głównym materiałem służącym do budowy modeli jest tworzywo sztuczne (np. polichlorek winylu lub polistyren).
Popularne metody.
Podstawą modelarstwa plastikowego jest składanie danego modelu z wielu części (od parunastu do paruset) wykorzystując specjalne kleje oraz często używając szpachli modelarskiej, służącej do wyrównywania sklejonych powierzchni. Jednak decydującym elementem jest malowanie. Modele plastikowe maluje się głównie farbami akrylowymi lub olejnymi, za pomocą pędzla lub aerografu. W celu uzyskania bardziej rzeczywistego efektu modelarze stosują techniki, którymi imituje się zacieki i zabrudzenia lub podkreśla się szczegóły powierzchni. Przykładowymi tego typu technikami jest wash oraz rain marks.
Doświadczeni modelarze uzupełniają swe miniatury o tzw. „blachy”, czyli blaszki fototrawione zawierające dodatkowe elementy (np. w modelach samolotów dodatkowe wyposażenie kabiny pilota itp.) wykonane z blachy mosiężnej lub miedzianej o grubości ok. 0,5–1 mm oraz „żywice”, czyli elementy waloryzujące wykonane samodzielnie lub fabrycznie z żywicy (zazwyczaj epoksydowej).
Najważniejszym celem modelarzy jest wierne odwzorowanie rzeczywistości na podstawie wnikliwych obserwacji, wykorzystując różnego rodzaju narzędzia, chemię modelarską oraz techniki.
Najczęściej wybieranymi modelami są repliki samolotów z okresu II wojny światowej w skali 1:72 lub 1:48. Istnieją inne rodzaje modeli jak:
Najbardziej znani producenci modeli plastikowych to: nieistniejące już, ale zasłużone Matchbox (obecnie formy należą do Revella i Frog).
Aktywni producenci Tamiya, Italeri, Revell, Academy, Heller, Dragon, Eduard, Hasegawa, Fujimi, Aoshima, Trumpeter, Airfix.

</doc>
<doc id="958762" url="https://pl.wikipedia.org/wiki?curid=958762" title="Gardliczno Duże">
Gardliczno Duże

Gardliczno Duże – jezioro wytopiskowe w Polsce położone na Równinie Charzykowskiej w województwie pomorskim, w powiecie chojnickim, w gminie Chojnice, w Zaborskim Parku Krajobrazowym. 
Akwen jeziora sąsiaduje z jeziorami: Gardlicznem Małym (na północy) i Płęsnem (na południu) oraz z rezerwatem "Bagno Stawek" (na wschodzie).

</doc>
<doc id="958764" url="https://pl.wikipedia.org/wiki?curid=958764" title="Akrecja (astronomia)">
Akrecja (astronomia)

Akrecja – opadanie rozproszonej materii na powierzchnię ciała niebieskiego w wyniku działania grawitacji. Zjawisku temu może towarzyszyć wydzielanie dużej ilości energii w postaci promieniowania elektromagnetycznego, gdy opadająca materia wyświeca część utraconej grawitacyjnej energii potencjalnej. Szczególnie widowiskowa jest akrecja na obiekty zwarte – białe karły, gwiazdy neutronowe czy czarne dziury. Uważa się, że mechanizmem „zasilającym” aktywne jądra galaktyk jest właśnie akrecja materii na supermasywną czarną dziurę.
Akrecją nazywa się także wzrost cząsteczek pyłu w wyniku oddziaływań elektrostatycznych. Zjawisko to występuje na przykład w dyskach protoplanetarnych i prowadzi do formowania planetozymali. Podwójne znaczenie terminu akrecja prowadzić może do niejednoznaczności wypowiedzi, w szczególności odnośnie do takich układów jak gwiazdy typu T Tauri, w których zachodzi zarówno proces wzrostu ziaren pyłu, jak i zjawisko akrecji materii na gwiazdę centralną poprzez dysk akrecyjny.
Typy akrecji grawitacyjnej.
Przebieg procesu akrecji zależy od momentu pędu opadającej materii oraz od pola magnetycznego obiektu centralnego. Z tego punktu widzenia wyróżnia się trzy podstawowe rodzaje akrecji:
Nierelatywistyczny model akrecji.
Najprostszy model opadania materii na sferycznie symetryczne ciało został stworzony w 1952 roku przez Hermanna Bondiego.
Jeżeli gwiazda o masie "M" otoczona jest rozległym obłokiem gazu, wówczas istnieje pewna krytyczna odległość od gwiazdy, powyżej której
czyli
lub
Tę odległość krytyczną można obliczyć ze wzoru
gdzie:
lub w wygodniejszej do obliczeń postaci
gdzie:
Cząstki znajdujące się bliżej gwiazdy niż wynosi prędkość graniczna, opadają na gwiazdę swobodnie. Prędkość opadania masy gazu na gwiazdę centralną jest zdefiniowana równaniem
gdzie:

</doc>
<doc id="958765" url="https://pl.wikipedia.org/wiki?curid=958765" title="Gardliczno Małe">
Gardliczno Małe

Gardliczno Małe – jezioro wytopiskowe w Polsce położone na Równinie Charzykowskiej w województwie pomorskim, w powiecie chojnickim, w gminie Brusy, w Zaborskim Parku Krajobrazowym. Jezioro charakteryzuje się trudno dostępną i zalesioną linią brzegową. 
Akwen jeziora sąsiaduje z jeziorem Gardliczno Duże (na południu) i z rezerwatem "Jezioro Nawionek" (na północy).

</doc>
<doc id="958766" url="https://pl.wikipedia.org/wiki?curid=958766" title="Bamba (miasto)">
Bamba (miasto)

Bamba – miasto w Mali, w regionie Gao. Położone jest nad brzegiem Nigru 190 km od Timbuktu i 230 km od Gao.

</doc>
<doc id="958768" url="https://pl.wikipedia.org/wiki?curid=958768" title="Anderson Luis De Abreu Oliveira">
Anderson Luis De Abreu Oliveira



</doc>
<doc id="958770" url="https://pl.wikipedia.org/wiki?curid=958770" title="Sami Khedira">
Sami Khedira

Sami Khedira (arab. سامي خضيرة; ur. 4 kwietnia 1987 w Stuttgarcie) – niemiecki piłkarz pochodzenia tunezyjskiego, który występował na pozycji pomocnika.
Kariera klubowa.
Sami Khedira piłkarską karierę rozpoczynał w juniorach VfB Stuttgart, następnie trafiając do klubu TV Oeffingen. W 2004 wrócił do VfB Stuttgart, lecz ze względu na młody wiek, został przesunięty do rezerw tego klubu, który swoje spotkania rozgrywał w Regionallidze Południowej.
W 2006 trener pierwszego zespołu, Armin Veh, przesunął Khedirę do pierwszoligowej drużyny i 1 października tego samego roku, zawodnik zadebiutował w Bundeslidze w zremisowanym 2:2 meczu z Herthą BSC. Natomiast już w swoim czwartym spotkaniu, 29 października, zdobył 2 gole w meczu z FC Schalke 04, a VfB Stuttgart wygrało 3:0. 29 stycznia 2007, zawodnik podpisał swój pierwszy profesjonalny kontrakt do czerwca 2009. W całym sezonie 2006/2007 wystąpił w 22 meczach i zdobył 4 gole. Był jednym z ważniejszych rezerwowych drużyny, która sięgnęła po pierwszy od 15 lat tytuł mistrza Niemiec. Wystąpił także w przegranym 2:3 finale Pucharu Niemiec z 1. FC Nürnberg.
Fantastyczny występ na mistrzostwach świata w 2010 w Południowej Afryce spowodował wielkie zainteresowanie ze strony europejskich gigantów. Najlepszą ofertę przedstawił Real Madryt, który za 13,8 mln euro pozyskał niemieckiego pomocnika. 30 lipca 2010, VfB Stuttgart za pomocą swojej oficjalnej strony potwierdził transfer do Realu Madryt. W debiutanckim sezonie, młody zawodnik rozegrał 40 oficjalnych spotkań, walnie przyczyniając się do zdobycia Pucharu Hiszpanii. 18 października 2011 w meczu z Olympique Lyon, strzelił swoją pierwszą bramkę dla Realu Madryt w Lidze Mistrzów. Na swoją pierwszą ligową bramkę w barwach „Królewskich” musiał czekać do 4 marca 2012, trafiając do siatki RCD Espanyol. „Los Blancos” wygrali to spotkanie 5:0, a Niemiec strzelił drugiego z goli. Świetna postawa zawodnika, była kluczem do zdobycia przez Real Madryt długo wyczekiwanego mistrzostwa Hiszpanii. Sezon 2012/2013 rozpoczął się dla zawodników „Królewskich” wyśmienicie, gdyż zdobyli oni Superpuchar Hiszpanii, pokonując w dwumeczu FC Barcelonę.
W 2015 ogłosił, że pod koniec sezonu 2014/2015 odejdzie z drużyny Los Blancos. 9 czerwca 2015 podpisał 4-letni kontrakt z Juventusem, który zaczął obowiązywać od 1 lipca 2015.
Kariera reprezentacyjna.
W swojej karierze Khedira rozegrał 25 spotkań w młodzieżowych reprezentacjach Niemiec w różnych kategoriach wiekowych. W 2009 otrzymał powołanie na mistrzostwa Europy U-21. Wraz z narodową reprezentacją zdobył złoty medal, pokonując w finale Anglię 4:0.
W seniorskiej reprezentacji zadebiutował 5 października 2009 z RPA. Na boisko wszedł w 73. minucie zmieniając Simona Rolfesa. Wspaniałe występy w sezonie 2009/2010 spowodowały, że Joachim Löw powołał go na afrykański mundial. Niemcy okazali się rewelacją turnieju, zdobywając brązowy medal, a Khedira strzelił zwycięską bramkę w meczu o 3. miejsce.
Sezon 2011/2012 w barwach Realu Madryt był bardzo dobry w wykonaniu Khediry, toteż o miejsce w pierwszym składzie podczas EURO 2012 mógł być spokojny. Khedira znakomicie spisywał się na polsko-ukraińskich boiskach, będąc jednym z najlepszym zawodników swojej reprezentacji. Jego bramka w 1/4 finału z Grecją była jedną z najpiękniejszych w całym turnieju. Niemcy swoją przygodę z EURO zakończyli w 1/2 finału, przegrywając 1:2 z Włochami. Ostatecznie zdobyli brązowe medale, a Khedira został wybrany do "Drużyny Marzeń".
Statystyki kariery.
"Ostatnia aktualizacja: 5 lipca 2018"
1(Superpuchar krajowy), (Puchar Ligi Niemieckiej)
2(Superpuchar Europy, Klubowe Mistrzostwa Świata)
Dalsza kariera.
Karierę piłkarską zakończył 1 lipca 2021 w Hercie Berlin. Od 2022 jest członkiem zarządu struktur VfB Stuttgart.
Życie prywatne.
Sami Khedira urodził się w rodzinie emigranta z Tunezji i rodowitej Niemki, którzy poznali się kilka lat wcześniej w arabskim kurorcie na tunezyjskiej północy o nazwie Hammamet. Ma dwóch braci. Jeden z nich, Rani, także został piłkarzem i juniorskim reprezentantem Niemiec.
Po ukończeniu szkoły średniej Sami Khedira przez pół roku odbywał praktykę w zawodzie urzędnika przemysłowego. Gdy pierwszy zespół VfB przejął Rainer Adrion, młody piłkarz powrócił na boisko. Narzeczoną piłkarza była niemiecka modelka Lena Gercke.

</doc>
<doc id="958772" url="https://pl.wikipedia.org/wiki?curid=958772" title="Bamba">
Bamba



</doc>
<doc id="958775" url="https://pl.wikipedia.org/wiki?curid=958775" title="Mikrocytoza">
Mikrocytoza

Mikrocytoza - stan hematologiczny charakteryzujący się występowaniem we krwi krążącej mikrocytów, tzn. małych krwinek czerwonych, o średnicy mniejszej od średnich wartości uznawanych za normę, a więc mniejszej lub równej 6 mikrometrów.
Pojawienie się mikrocytów nie jest stanem chorobowym, lecz wyrazem zakłócenia procesu erytropoezy. Mikrocyty występują w:

</doc>
<doc id="958780" url="https://pl.wikipedia.org/wiki?curid=958780" title="Cesar Delgado">
Cesar Delgado



</doc>
<doc id="958784" url="https://pl.wikipedia.org/wiki?curid=958784" title="Rafał Sznajder">
Rafał Sznajder

Rafał Jerzy Sznajder (ur. 13 października 1972 w Będzinie, zm. 13 kwietnia 2014 w Płowdiwie) – polski szermierz, czterokrotny medalista mistrzostw świata, trzykrotny medalista mistrzostw Europy, trzykrotny uczestnik igrzysk olimpijskich. Po zakończeniu kariery zawodniczej sędzia międzynarodowy i działacz w krajowych instytucjach związanych z szermierką.
Życiorys.
Jego ojciec uprawiał piłkę nożną. On sam początkowo interesował się hokejem na lodzie, jednak w wieku 14 lat za namową kolegi ze szkoły poszedł na trening szermierki w klubie Zagłębie Sosnowiec, po którym przekonał się do regularnego uprawiania tej dyscypliny. W Zagłębiu jego trenerem był Jerzy Wandzioch. Jako zawodnik tego klubu odniósł pierwszy znaczący sukces w karierze - wicemistrzostwo Polski młodzieżowców w 1990 roku. W późniejszych latach reprezentował barwy MOSiR-u Sosnowiec.
Pierwszym ważnym osiągnięciem Rafała Sznajdera na arenie międzynarodowej było zdobycie brązowego medalu na uniwersjadzie w Buffalo w 1993 roku. W kolejnych latach uczestniczył w rozgrywkach Pucharu Świata oraz zawodach mistrzostw Europy i mistrzostw świata. Trzykrotnie brał także udział w igrzyskach olimpijskich: w 1996 roku w Atlancie, w 2000 roku w Sydney, i w 2004 roku w Atenach.
Rafał Sznajder oficjalnie zakończył zawodniczą karierę podczas zawodów Pucharu Świata Młodzieżowców rozgrywanych w sosnowieckiej Hali Widowiskowo-Sportowej w dniu 13 października 2007 roku. Po zakończeniu kariery został członkiem zarządu Polskiego Związku Szermierczego, wiceprezesem Towarzystwa Miłośników Szermierki w Sosnowcu oraz sędzią międzynarodowym (m.in. sędziował zawody na igrzyskach olimpijskich w Londynie w 2012 roku).
Zmarł 13 kwietnia 2014 roku w bułgarskim mieście Płowdiw, gdzie rozgrywano mistrzostwa świata kadetów i juniorów w szermierce, na których pełnił funkcję sędziego. Prawdopodobną przyczyną śmierci był atak serca. Jego pogrzeb odbył się dziesięć dni później w kościele Nawiedzenia Najświętszej Maryi Panny w Będzinie. Został pochowany na cmentarzu w Będzinie-Małobądzu.
Upamiętnienie.
W 2017 roku, w związku z realizacją ustawy dekomunizacyjnej władze Będzina przemianowały ulicę Wirginiusza Chmielewskiego na ulicę Rafała Sznajdera.

</doc>
<doc id="958786" url="https://pl.wikipedia.org/wiki?curid=958786" title="Cyriel Verschaeve">
Cyriel Verschaeve

Cyriel Verschaeve (ur. 30 kwietnia 1874 r. w Ardooie, zm. 8 listopada 1949 r. w Solbad Hall w Austrii) – belgijski duchowny, teolog, poeta, filozof i historyk sztuki, nacjonalista flamandzki.
Życiorys.
W 1886 r. rozpoczął naukę w małym seminarium duchownym w Roeselare. W 1892 r. przeniósł się do Brugii, aby dokończyć studia. W 1897 r. otrzymał święcenia kapłańskie. Następnie studiował na uniwersytecie Friedricha Schillera w Jenie. W 1911 r. powrócił do Belgii, gdzie objął probostwo w Alveringem. Po zakończeniu I wojny światowej zaangażował się w działalność w ruchu pacyfistycznym; współuczestniczył w budowie pomnika IJzertoren (Wieża Yser) w miejscowości Diksmuide nad rzeką Yser. W okresie międzywojennym sympatyzował z Niemcami. Zwolniony w 1939 r. jako kapelan, w 1940 r. napisał pracę pt. „Het Uur van Vlaanderen”, w której przedstawiał dowody sympatii Flamandów do narodowo-socjalistycznej Rzeszy, co podkreślał swoim romantycznym uwielbieniem dla XIX-wiecznej niemieckiej kultury imperialnej, symbolizowanej m.in. przez twórczość Richarda Wagnera. 
W rezultacie po zajęciu Belgii przez wojska niemieckie w maju 1940 r., podjął kolaborację z okupantami, dyktowaną względami kulturalnymi. W poł. 1941 r. zaangażował się w akcję rekrutacyjną do Legion Flandern, przeznaczonego do walki z Sowietami na froncie wschodnim. Cyriel Verschaeve uważał ZSRR i „szatański bolszewizm” za największe zagrożenie dla europejskiej kultury i pokoju. W 1944 r. spotkał się z Reichsführerem SS Heinrichem Himmlerem w sprawie przyszłości sprawy flamandzkiej. Powiedział mu, że pomimo odrzucenia narodowo-socjalistycznego pogaństwa, widzi w tej ideologii dużo pozytywnych cech potrzebnych kościołowi katolickiemu. Do samego końca działań wojennych na obszarze Belgii prowadził propagandę rekrutacyjną do flamandzkich oddziałów Waffen-SS. Na pocz. 1945 r. uciekł do Austrii, gdzie ukrywał się aż do swojej śmierci 8 listopada 1949 r. W międzyczasie władze belgijskie skazały go zaocznie na karę śmierci.
W 1973 r. członkowie ekstremistycznej organizacji Vlaamse Militanten Orde przenieśli jego prochy do Flandrii. 

</doc>
<doc id="958789" url="https://pl.wikipedia.org/wiki?curid=958789" title="Jacob Epstein">
Jacob Epstein

Jacob Epstein (ur. 10 listopada 1880 w Nowym Jorku, zm. 19 sierpnia 1959 w Londynie) − amerykański rzeźbiarz polsko-żydowskiego pochodzenia, także grafik i malarz, uprawiał rzeźbę monumentalną i portretową; od 1905 mieszkał w Anglii. Uznawany za jednego z pionierów nowoczesnej rzeźby w Wielkiej Brytanii.
Życiorys.
Kształcił się w Paryżu pod wpływem Rodina, w 1905 osiadł w Londynie, od 1927 przebywał w Ameryce.
Początkowo w twórczości artysty zaobserwować można wpływ antycznych stylów rzeźbiarskich, później rzeźby reprezentują styl modernistyczny i pół abstrakcyjny. Rzeźby te działają na odbiorcę drażniąco i obrażająco.
, jak: portret lorda Fishera, Josepha Conrada, Alberta Einsteina i in.

</doc>
<doc id="958797" url="https://pl.wikipedia.org/wiki?curid=958797" title="Bimorf">
Bimorf

Bimorf – układ dwóch połączonych mechanicznie, zaopatrzonych w metalowe elektrody płytek (belek) piezoelektrycznych, dobrany w ten sposób, aby odkształcenia płytek w polach elektrycznych generowanych przez te elektrody były przeciwne (np. rozszerzanie-kurczenie). 
W efekcie odkształcenie bimorfu jest znacznie większe niż odkształcenia jego składników. Na podobnej zasadzie działa bimetal, z tym, że jego elementy składowe odkształcają się zawsze w tym samym kierunku (jednocześnie rozszerzają bądź kurczą).
Bimorfy, z racji stosunkowo niewielkiej amplitudy generowanych przemieszczeń, wykorzystywane są głównie do konstrukcji silników piezoelektrycznych, manipulatorów i przełączników.

</doc>
<doc id="958799" url="https://pl.wikipedia.org/wiki?curid=958799" title="Talpidae">
Talpidae



</doc>
<doc id="958803" url="https://pl.wikipedia.org/wiki?curid=958803" title="Czerwona Góra (Wzgórza Włodzickie)">
Czerwona Góra (Wzgórza Włodzickie)



</doc>
<doc id="958810" url="https://pl.wikipedia.org/wiki?curid=958810" title="Calmar (Kanada)">
Calmar (Kanada)

Calmar - miasto w Kanadzie w Albercie. Położone niedaleko Edmonton. Mieszka tam około 2 000 mieszkańców.

</doc>
<doc id="958813" url="https://pl.wikipedia.org/wiki?curid=958813" title="Ricardo Osorio">
Ricardo Osorio

Ricardo Osorio Mendoza (ur. 30 marca 1980 w Huajuapan de León) – piłkarz meksykański grający na pozycji środkowego lub prawego obrońcy.
Kariera klubowa.
Osorio jest wychowankiem klubu Cruz Azul Hidalgo, ale jego pierwszym profesjonalnym klubem stał się Cruz Azul. W jego barwach zadebiutował w 2001 w lidze meksykańskiej. W tym samym roku doszedł z nim do półfinałów play-off fazy Apertura. W sezonie 2002/2003 Osorio był już podstawowym zawodnikiem Cruz Azul. Wówczas wystąpił z nim w Copa Libertadores, dochodząc do ćwierćfinału tych rozgrywek, ale w lidze nie osiągnął sukcesów. W sezonie 2003/2004 doszedł z Cruz Azul do półfinałów Apertura, a w sezonie 2004/2005 także do półfinałów, ale tym razem fazy Clausura. W stołecznym klubie Osorio spędził także sezon 2005/2006, ale z Cruz Azul dwukrotnie odpadł w ćwierćfinałach play-off.
Latem 2006 za 3,5 miliona euro Osorio przeszedł do niemieckiego VfB Stuttgart, gdzie spotkał rodaka i kolegę z narodowej reprezentacji, Pavla Pardo. W Bundeslidze Ricardo zadebiutował 12 sierpnia w przegranym 0:3 domowym meczu z 1. FC Nürnberg. Szybko jednak zadomowił się w wyjściowej jedenastce VfB. 16 lutego 2007 zdobył swojego pierwszego gola na niemieckich boiskach, a Stuttgart pokonał na wyjeździe Eintracht Frankfurt 4:0. W całym sezonie był podporą defensywy drużyny prowadzonej przez Armina Veha i po majowym meczu z Energie Cottbus (2:1) mógł świętować pierwszy od 15 lat tytuł mistrza kraju dla zespołu ze Stuttgartu.
Po zakończeniu sezonu 2009/2010 Osorio opuścił Stuttgart. Po Mundialu 2010 powrócił do ojczyzny, podpisując kontrakt z CF Monterrey.
Kariera reprezentacyjna.
W reprezentacji Meksyku Osorio zadebiutował 13 lipca 2003 w wygranym 1:0 meczu z Brazylią, rozegranym w ramach Złotego Pucharu CONCACAF. Wystąpił także w wygranym 1:0 finale tego turnieju, także z Brazylią. W 2005 roku zagrał w Złotym Pucharze CONCACAF 2005, ale z Meksykiem odpadł już w ćwierćfinale po porażce 1:2 z Kolumbią.
W 2006 ówczesny selekcjoner reprezentacji Meksyku, Ricardo Lavolpe, powołał Osorio do kadry na Mistrzostwa Świata w Niemczech. Wystąpił we wszystkich 3 meczach grupowych, a następnie w przegranym 1:2 po dogrywce meczu 1/8 finału z Argentyną.

</doc>
<doc id="958815" url="https://pl.wikipedia.org/wiki?curid=958815" title="Silnik soniczny">
Silnik soniczny

Silnik soniczny (s. ultrasoniczny; ) – rodzaj silnika elektrycznego zamieniającego energię fal lub drgań akustycznych (mechanicznych) w ciele stałym na makroskopową pracę mechaniczną. Do konstrukcji silników sonicznych wykorzystuje się najczęściej akustyczne fale powierzchniowe oraz drgania elementów piezoelektrycznych (np. bimorfów).

</doc>
<doc id="958817" url="https://pl.wikipedia.org/wiki?curid=958817" title="Józef Antoni Elsner">
Józef Antoni Elsner



</doc>
<doc id="958819" url="https://pl.wikipedia.org/wiki?curid=958819" title="Arktika">
Arktika



</doc>
<doc id="958821" url="https://pl.wikipedia.org/wiki?curid=958821" title="Będomińskie Jezioro">
Będomińskie Jezioro

Będomińskie Jezioro (kasz. "Jezoro Bãdomińsczé Wiôldżé") – jezioro wytopiskowe położone na Pojezierzu Kaszubskim na obszarze gminy Nowa Karczma.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Będomińskie Jezioro". W różnych publikacjach i na mapach topograficznych jezioro to występuje pod nazwą "Jezioro Bendomińskie, Jezioro Będomińskie Duże".
Powierzchnia zwierciadła wody według różnych źródeł wynosi od 7,7 ha przez 7,81 ha do 10,0 ha.
Zwierciadło wody położone jest na wysokości 180 m n.p.m. lub 182,1 m n.p.m. Średnia głębokość jeziora wynosi 2,9 m, natomiast głębokość maksymalna 5,5 m lub 4 m.
Wschodnia linia brzegowa jeziora jest porośnięta lasem, na południu sąsiaduje z jeziorem Będomińskim Małym.

</doc>
<doc id="958822" url="https://pl.wikipedia.org/wiki?curid=958822" title="Stanisław Siczek">
Stanisław Siczek

Stanisław Siczek ps. "„Jeleń”" (ur. 17 lutego 1914 w Hucie k. Radomia, zm. 9 października 1978 w Reptach Śląskich, obecnie dzielnica Tarnowskich Gór) – podoficer Wojska Polskiego II RP, żołnierz Związku Walki Zbrojnej oraz Armii Krajowej. Zastępca dowódcy podobwodu Kolonka ZWZ-AK w Puszczy Kozienickiej (Obwód Kozienice Inspektoratu Radom Okręgu Radomsko-Kieleckiego "Jodła").
Młodość.
Syn Adama Siczka i Wiktorii z domu Kołodziej. Od 1934 r. absolwent Powszechnej Szkoły Podstawowej w Jedlni. W 1937 r. zdał maturę i ukończył szkołę przemysłu skórzanego w Radomiu, uzyskując tytuł technika chemika-garbarza .
W latach 1937-1938 odbył jednoroczną służbę wojskową, w trakcie której ukończył Dywizyjny Kurs Podchorążych Rezerwy 28 DP przy 15 Pułku Piechoty „Wilków” w Dęblinie i został mianowany do stopnia: plutonowy podchorąży rezerwy (na mocy art. 44 Rozporządzenia Prezydenta RP z dnia 7 października 1932 r. o służbie wojskowej podoficerów i szeregowców).
Od lutego 1938 do 1 września 1939 r. należał do ZMW RP „Wici” we wsi Kieszek. Od 1 kwietnia do 7 września 1939 r. pracował w Państwowej Wytwórni Prochu w Pionkach.
Okres II wojny światowej.
Od 6 października 1939 r. do 15 stycznia 1945 r. należał do ZWZ-AK w Kolonce koło Jedlni. Nosił pseudonim „Jeleń” i pełnił funkcję zastępcy komendanta podobwodu w Kolonce. Dowódcą (komendantem) tegoż podobwodu, czyli bezpośrednim przełożonym weterana był ppor. Jerzy Dąbkowski ps. „Longin” (od lutego do lipca 1945 r. żołnierz wyklęty jako dowódca organizacji pod nazwą Delegatura Sił Zbrojnych) .
Podczas działalności konspiracyjnej Stanisław Siczek poznał wielu zasłużonych żołnierzy Obwodu, tj. m.in. Roman Bielawski ps. „Adam”, Józef Pawlak ps.
„Bartosz” vel „Brzoza”, Władysław Molenda ps. „Grab”, a także Bolesław Krakowiak „Bilof”, Jerzy Krynicki, Feliks Szkoła, czy Józef Warchoł ps. „Maciuś”.
Jako pracownik Baudienstu pomagał przy budowie baraków w Siczkach (obóz pracy przymusowej w Siczkach albo obóz szkoleniowy Lager Jedlnia), a w 1942 r. znalazł pracę jako chemika w laboratorium bawełny Wytwórni Prochów w Pionkach.
Na początku 1943 r., w Siczkach, w potyczce z „własowcami”, został zraniony bagnetem w lewe płuco. Przeżył jedynie dzięki natychmiastowej pomocy żony. Przebywał w Szpitalu Miejskim w Radomiu. Był także świadkiem masowych egzekucji w Puszczy Kozienickiej nieopodal gminy Jedlnia Letnisko (okolice na północ od dzisiejszego zalewu w Siczkach).
W październiku 1943 r. podobwód został praktycznie rozbity, ale w sierpniu 1944 r. w ramach akcji „Burza” został reaktywowany jako część 172 Pułku Piechoty AK, powstałego na bazie Obwodu Kozienice ZWZ-AK.
Lata powojenne.
Krótko po zakończeniu wojny wraz z żoną i dziećmi zamieszkał w jednej z pożydowskich kamienic przy ul. 1 Maja (obecnie ul. 25 Czerwca) w Radomiu. Znalazł jeszcze zatrudnienie w kilku zakładach pracy, tj. np. Sanepid, Wojewódzkie Przedsiębiorstwo Handlu Spożywczego, Radomska Wytwórnia Telefonów, Radomska Wytwórnia Farb i Lakierów.
Zmarł 9 października 1978 r. w Górnośląskim Centrum Rehabilitacji (GCR) „Repty” im. gen. Jerzego Ziętka. Został pochowany na cmentarzu parafialnym w Poświętnem, należącym do parafii pw. św. Mikołaja i św. Małgorzaty w Jedlni.

</doc>
<doc id="958823" url="https://pl.wikipedia.org/wiki?curid=958823" title="Psary-Kolonia">
Psary-Kolonia

Psary-Kolonia – wieś w Polsce położona w województwie świętokrzyskim, w powiecie włoszczowskim, w gminie Secemin.
Sołectwo tworzą Psary Kolonia i Psary Wieś 
W latach 1975–1998 miejscowość położona była w województwie częstochowskim.
Historia.
Psary w wieku XIX wieś i folwark w powiecie włoszczowskim, gminie Secemin, parafii Dzierzgów, odległy 14 wiorst od Włoszczowy, mają pokłady torfu, młyn wodny, gorzelnię (1876 r.). 
W 1827 r. było 38 domów 131 mieszkańców Dobra Psary, oddzielone w 1867 r. od dóbr Secemin, składały się w 1876 r. z folwarków Psary i Celiny, rozległość wynosiła mórg 3512 
W XV w. Psary w parafii Dzierzgów, były własnością Andrzeja i Stanisława Jastrzębców, miały kilka łanów kmiecych, z których dziesięcinę snopową i konopną oddawano prepozyturze przy katedrze krakowskiej i odstawiano na miejsce. Była też karczma, zagrodnicy folwark rycerski, z których dziesięcinę snopową dawano plebanowi w Dzierzgowie (Długosz, L. B., I, 22). 
Według registru poborowego powiatu krakowskiego z 1581 wieś Psary własność Szafrańca, miała 6½ łana kmiecego, 1 komornika z bydłem, 2 komorników bez bydła (Pawiński, Małop. s.70).

</doc>
<doc id="958831" url="https://pl.wikipedia.org/wiki?curid=958831" title="Club Deportivo Árabe Unido de Colón">
Club Deportivo Árabe Unido de Colón



</doc>
<doc id="958832" url="https://pl.wikipedia.org/wiki?curid=958832" title="Bernard (biskup Symbalonu)">
Bernard (biskup Symbalonu)

Bernard (zm. 1455 r. zapewne w Opawie) – duchowny katolicki, biskup pomocniczy.
Życiorys.
Bernard należał do zakonu augustianów-eremitów. 15 maja 1447 r. został biskupem tytularnym Symbalonu i biskupem pomocniczym diecezji wrocławskiej. W 1449 r. został także biskupem pomocniczym diecezji poznańskiej. Był współkonsekratorem biskupa wrocławskiego Piotra Nowaka. Poświęcił kościół w Ołtaszynie. Pochowany w kościele św. Jana Chrzciciela w Opawie. W prezbiterium tej świątyni zachowała się jego płyta nagrobna.

</doc>
<doc id="958846" url="https://pl.wikipedia.org/wiki?curid=958846" title="Kraków Zabłocie">
Kraków Zabłocie

Kraków Zabłocie – przystanek kolejowy w Krakowie, w dzielnicy Podgórze, w jej niegdyś przemysłowej części Zabłocie. Otwarty został w 1979 roku. Na przystanku zatrzymują się tylko pociągi osobowe. Do przystanku można dotrzeć ulicami: Kącik (od strony Starego Podgórza) i Lipową (od strony Zabłocia).
W roku 2021 przystanek obsługiwał 300–499 pasażerów na dobę.
16 września 2015 PKP Polskie Linie Kolejowe podpisały z konsorcjum firm Budimex i Ferrovial Agroman umowę na budowę łącznicy łączącej przystanek Kraków Zabłocie ze stacją Kraków Bonarka, która pozwoli pociągom z Krakowa Głównego na przejazd do Zakopanego, Oświęcimia i Skawiny z pominięciem stacji Kraków Płaszów, na której konieczna jest zmiana czoła pociągu. W ramach tej inwestycji przystanek ma zostać przebudowany. 23 września 2015 roku przystanek został zamknięty na czas pierwszego etapu prac przy budowie łącznicy, który został zakończony 7 grudnia 2017 roku.

</doc>
<doc id="958852" url="https://pl.wikipedia.org/wiki?curid=958852" title="Język chaldejski">
Język chaldejski



</doc>
<doc id="958853" url="https://pl.wikipedia.org/wiki?curid=958853" title="Soldier of Fortune II">
Soldier of Fortune II



</doc>
<doc id="958854" url="https://pl.wikipedia.org/wiki?curid=958854" title="Piero Sraffa">
Piero Sraffa

Piero Sraffa (ur. 5 sierpnia 1898 w Turynie, zm. 3 września 1983 w Cambridge) – włoski ekonomista działający na Uniwersytecie Cambridge, twórca i czołowy przedstawiciel szkoły neoricardiańskiej.
Wczesne lata.
Urodził się w Turynie, w rodzinie Angelo (profesora prawa handlowego) i Irmy Sraffów. Studia rozpoczął na lokalnym uniwersytecie i ukończył je pracą poświęconą zjawisku inflacji we Włoszech w czasie trwania i po I wojnie światowej. Jego promotorem był Luigi Einaudi, jeden z najważniejszych włoskich ekonomistów tamtego okresu, późniejszy prezydent Republiki Włoskiej.
W latach 1921-1922 Sraffa studiował w London School of Economics. W 1922 został powołany na stanowisko dyrektora prowincjonalnego wydziału pracy w Mediolanie, następnie na stanowisko profesora ekonomii politycznej najpierw w Perugii, a następnie w Cagliari (Sardynia). W Turynie poznał Antonio Gramsciego (czołowego działacza Włoskiej Partii Komunistycznej), z którym się blisko zaprzyjaźnił, po części z powodu podzielanych poglądów.
W 1925 napisał pracę o powrocie do taryf i konkurencji doskonałej, podkreślając pewne problematyczne punkty teorii przedsiębiorstwa Alfreda Marshalla.

</doc>
<doc id="958858" url="https://pl.wikipedia.org/wiki?curid=958858" title="Warszawa oskarża">
Warszawa oskarża

Warszawa oskarża – pierwsza wystawa zorganizowana z inicjatywy Stanisława Lorentza przez Biuro Odbudowy Stolicy w wyzwolonej Warszawie, otwarta w Muzeum Narodowym 3 maja 1945 i trwająca do 28 stycznia 1946, choć planowano ją tylko na okres do czerwca 1945. Wystawa przedstawiała zniszczenia kultury polskiej w polskiej stolicy podczas obrony Warszawy, okupacji niemieckiej oraz powstania warszawskiego.
Opis.
Wystawa składała się między innymi ze zdjęć fotografów Zofii Chomętowskiej i Edwarda Falkowskiego. Ich zdjęcia przedstawiały przedwojenną (Chomętowska) i zburzoną, powojenną Warszawę (Chomętowska, Falkowski). Na wystawie znalazły się również zdjęcia Marii Chrząszczowej. 
Wystawa przedstawiała także zniszczenia zabytków architektury i sztuki, archiwów, bibliotek, muzeów, zbiorów prywatnych, dokumenty przedstawiające planowaną akcję grabieży i zniszczeń. Znalazły się na niej m.in. posąg Zygmunta III Wazy ze zniszczonej kolumny i zdewastowane eksponaty muzealne (między innymi strzaskana ceramika, potłuczone reliefy i rzeźby, zniszczone sarkofagi i mumie, podziurawione kulami lub pocięte obrazy i gobeliny, zniszczone akta).
W przygotowaniu wystawy pomagali między innymi architekt i urbanista Jerzy Hryniewiecki, muzeolog Stanisław Lorentz, architekci Jerzy Staniszkis, Stanisław Zamecznik, Maciej Nowicki oraz Tadeusz Przypkowski (Zofia Chomętowska i Tadeusz Przypkowski byli pomysłodawcami części fotograficznej). Komisarzem wystawy z ramienia BOS był Stanisław Albrecht. 
Wystawa gościła następnie w Tokio, Moskwie, Londynie, Paryżu, Nowym Jorku, Budapeszcie, Pradze i Berlinie.

</doc>
<doc id="958864" url="https://pl.wikipedia.org/wiki?curid=958864" title="Fryderyk Karol Hauke">
Fryderyk Karol Hauke

Fryderyk Karol Emanuel Hauke (do 1782: "Johann Friedrich Michael Hauck", ur. 4 października 1737 w Moguncji, zm. 18 czerwca 1810 w Warszawie) – niemiecko-polski nauczyciel, profesor Liceum Warszawskiego, ojciec generała Maurycego Haukego, protoplasta wielu głów koronowanych.
Życiorys.
Rodzina Hauck pochodziła według legendy rodowej z Holandii, pierwotna forma nazwiska miała brzmieć van der Haacken, na co nie ma żadnych dowodów. Dziadek Fryderyka Johann Gaspar Hauck, zm. 1722 w Wetzlar, żonaty z Anną Barbarą nieznanego nazwiska, był woźnym w Sądzie Rzeszy w Wetzlar, ojciec Ignatz Marianus (1705–1784), żonaty z Marią Franciszką Riedesel, nieślubną (potem legitymowaną) córką barona Jerzego Fryderyka von Riedesel, z którą miał dziewięcioro dzieci, był sekretarzem kurfirsta arcybiskupa mogunckiego. Brat Fryderyka Piotr Antoni był kanonikiem przy katedrze w Moguncji. Od młodych lat Fryderyk związał się z potężną rodziną hrabiów Brühl i działał jako sekretarz starosty warszawskiego i generała wojsk koronnych hrabiego Alojzego Brühla, mieszkając na zmianę w Seifersdorfie, posiadłości Brühlów w Saksonii i w pałacu Brühla w Warszawie. W małżeństwie z pochodzącą z Alzacji córką pastora Salomeą ze Schweppenhäuserów (1755–1833), luteranką, urodziło mu się siedmioro dzieci, wśród nich pięcioro w Saksonii.
W roku 1785 Alojzy Brühl sprzedał swe starostwo i przeniósł się na stałe do Saksonii do swej posiadłości Pförten na Łużycach Dolnych, zaś Haukowie, których dzieci przywiązały się do Warszawy, pozostali w polskiej stolicy. Fryderyk nauczał w Szkole Artylerii Koronnej, potem prowadził ekskluzywną prywatną szkołę dla chłopców, uczęszczaną przez synów bogatej szlachty. W roku 1807 przyjął posadę profesora języka niemieckiego i matematyki w Liceum Warszawskim, gdzie pozostał do śmierci.
Pochowany został w kwaterze Hauków na warszawskich Powązkach (kwatera 10-3-5), Salomea spoczywa na cmentarzu ewangelickim przy ul. Młynarskiej (Al.E nr 20).
Małżonkowie Hauke są poprzez wnuczkę Julię, księżną von Battenberg (1825–1895) m.in. przodkami dzieci i dalszych potomków króla Hiszpanii Alfonsa XIII (w tym Juana Carlosa), rodu Mountbattenów oraz męża i potomków królowej brytyjskiej Elżbiety II. Wnukiem ich był także m.in. generał, hrabia Józef Hauke-Bosak, praprawnukiem gen. Karol Hauke-Bosak.

</doc>
<doc id="958866" url="https://pl.wikipedia.org/wiki?curid=958866" title="Aleksandra Wiktorow">
Aleksandra Wiktorow

Aleksandra Wiktorow (ur. 18 stycznia 1952 w Warszawie) – polska ekonomistka, była wiceminister pracy oraz prezes Zakładu Ubezpieczeń Społecznych, rzecznik ubezpieczonych (2011–2015) i następnie rzecznik finansowy (2015–2019).
Życiorys.
Wykształcenie i praca naukowa.
Ukończyła studia w Szkole Głównej Planowania i Statystyki w Warszawie, ze specjalizacją w zakresie ubezpieczeń społecznych. W 1984 obroniła doktorat na Uniwersytecie Marii Curie-Skłodowskiej w Lublinie.
W latach 1973–1990 pracowała w Zakładzie Warunków Bytu w Instytucie Pracy i Spraw Socjalnych. Od 1993 prowadzi wykłady w Wyższej Szkole Ubezpieczeń i Bankowości (przemianowaną na Akademię Finansów), zajmuje stanowisko profesora, sprawowała też funkcję prorektora do spraw dydaktycznych i studenckich. Kieruje Katedrą Ubezpieczeń na tej uczelni. Od 1994 współpracuje także z Instytutem Badań nad Gospodarką Rynkową.
Działalność publiczna.
Od 1991 do 1993 sprawowała funkcję wiceministra w Ministerstwie Pracy i Polityki Socjalnej w rządach Jana Krzysztofa Bieleckiego, Jana Olszewskiego i Hanny Suchockiej, odpowiadając za ubezpieczenia społeczne oraz bezpieczeństwo pracy. W 1993 bez powodzenia kandydowała do Sejmu z ramienia Kongresu Liberalno-Demokratycznego. W 1996 powołana w skład Państwowej Komisji Egzaminacyjnej dla Brokerów Ubezpieczeniowych i Reasekuracyjnych.
W latach 1996–1998 była współpracownikiem Biura Pełnomocnika Rządu do spraw Reformy Zabezpieczenia Społecznego. Od 1999 do 2000 pełniła funkcję wiceprzewodniczącej rady nadzorczej PZU Życie S.A., a od 1999 do 2001 była członkiem rady nadzorczej Zakładu Ubezpieczeń Społecznych. Od 18 maja 2001 do 1 czerwca 2007 (z rekomendacji Unii Wolności) zajmowała stanowisko prezesa Zakładu Ubezpieczeń Społecznych. Od 2010 wchodziła w skład Rady Gospodarczej powołanej przez Donalda Tuska, a następnie przez Ewę Kopacz.
10 listopada 2011 objęła urząd rzecznika ubezpieczonych na kadencję 2011–2015. W latach 2015–2019 była rzecznikiem finansowym.
W 2004 odznaczona Krzyżem Kawalerskim Orderu Odrodzenia Polski.

</doc>
<doc id="958867" url="https://pl.wikipedia.org/wiki?curid=958867" title="Czerwonka (Sochaczew)">
Czerwonka (Sochaczew)

Czerwonka – część miasta Sochaczewa w województwie mazowieckim, jedna z najstarszych miejscowości na terenie powiatu sochaczewskiego.
Historia.
Pierwsze wzmianki o miejscowości można odnaleźć już w średniowiecznych dokumentach. Papież Urban V wymienia w bulli z 1367 "Sochaczew et Cirvonk" przy okazji sporu o dziesięciny. Późniejsze dokumenty wskazują na książęcą, a od XV wieku królewską formę własności w Czerwonce. Dokładniejsze dane na temat opisywanego terenu przynosi XIX wiek. Około 1800 majątek należał do rodziny Błoszyńskich kiedy to wzniesiono obecne zabudowania. W 1817 przeszedł na własność marszałka powiatu błońskiego, Jana Nepomucena Toczyskiego. Sześć lat później, w 1823, Czerwonka została sprzedana generałowi brygady Augustowi Radwanowi, który zmarł w 1831. Wdowa po nim – Antonina Katarzyna Łączyńska – poślubiła gen. bryg. Stanisława Rychłowskiego i tym samym uczyniła go właścicielem dóbr. Od 1862 majątek był własnością rodziny Garbolewskich: Kazimierza Aleksandra, a następnie jego syna, Leonarda. Ostatnimi dziedzicami w Czerwonce byli Włodzimierz i Halina Garbolewscy.
1 stycznia 1921 część obszaru Czerwonki włączono do Sochaczewa.
W czasie okupacji niemieckiej dwór był siedzibą dygnitarzy hitlerowskich: starosty powiatu dra Hansa Scheua oraz Ericha von dem Bacha-Zalewskiego.
W okresie reformy rolnej, powierzchnia majątku wynosiła ok. 1800 ha gruntów w klasie od I do III. W 1946 pozostała część miejscowości ponownie została włączona do Sochaczewa, a w dworze i gospodarstwie o powierzchni 96 ha ulokowano Ośrodek Szkolenia Kadr Rolniczych. W 1955 utworzono tam Państwowe Technikum Rolnicze. Od 1974 gospodarzem obiektu jest sochaczewska Państwowa Szkoła Muzyczna I i II stopnia.

</doc>
<doc id="958868" url="https://pl.wikipedia.org/wiki?curid=958868" title="Rafał Maćkowiak">
Rafał Maćkowiak

Rafał Maćkowiak (ur. 1 stycznia 1975 w Opolu) – polski aktor filmowy, telewizyjny i teatralny.
Życiorys.
W 1999 ukończył warszawską Akademię Teatralną. Pierwszą dużą rolę filmową zagrał w "Gniewie" (1998), w tym samym roku pojawił się także w "Billboardzie" i "Amoku". Ze szczególnym uznaniem spotkała się jego kreacja w filmie Przemysława Wojcieszka "Głośniej od bomb" (2002). Epizodycznie pojawia się w serialach telewizyjnych.
W latach 1999–2002 występował w Teatrze Studio w Warszawie. W 2002 dołączył do zespołu aktorskiego Teatru Rozmaitości w Warszawie.
Za występ w filmie "33 sceny z życia" był nominowany do Orła za najlepszą drugoplanową rolę męską.

</doc>
<doc id="958869" url="https://pl.wikipedia.org/wiki?curid=958869" title="Osiedle Zachodnie (Świnoujście)">
Osiedle Zachodnie (Świnoujście)

Osiedle Zachodnie - osiedle mieszkaniowe w Świnoujściu.
Położenie.
Osiedle położone jest na wyspie Uznam, przy drodze krajowej nr 93 w zachodniej części miasta. W jego skład wchodzi rejon ulic: Grunwaldzkiej (część zachodnia), Odrowców, Mazowieckiej, Wielkopolskiej, Małopolskiej, Markiewicza, Drawskiej, Mazurskiej, Kaszubskiej, Szkolnej, Kuglinów, Śląskiej, Toruńskiej, Gdyńskiej, Warszawskiej, Grodzkiej, Grudziądzkiej, Gdańskiej, Chełmskiej oraz Bydgoskiej.
Edukacja.
Na osiedlu znajdują się następujące placówki oświaty:
Komunikacja.
Komunikacja miejska.
Na osiedla zachodnie można dojechać liniami 2, 6 (wakacyjna), A i B (okrężne).
Transport kolejowy.
Do lat 40. XX wieku przez południową część osiedla przebiegała linia kolejowa Ducherow – Świnoujście Główne, a na osiedlu znajdował się dworzec Świnoujście Główne. W planach jest odbudowa linii do Ducherow, lecz w innym przebiegu na terenie Świnoujścia, nowa linia kolejowa ma przebiegać w zachodniej części osiedla, do 2012 roku jest planowane dociągnięcie linii kolejowej do portu lotniczego Heringsdorf, a do 2015 do Ducherow.
Transport drogowy.
W południowej części osiedla przebiega droga krajowa nr 93, łącząca byłe przejście graniczne Świnoujście-Garz (niemiecka droga krajowa nr 110) z rondem w Łunowie (droga krajowa nr 3).

</doc>
<doc id="958870" url="https://pl.wikipedia.org/wiki?curid=958870" title="Gmina Sežana">
Gmina Sežana

Sežana (niem. "Zizan", wł.: "Sesana") – gmina w Słowenii, w regionie Kras. W 2010 roku liczyła 12 888 mieszkańców.
Miejscowości.
Miejscowości wchodzące w skład gminy Sežana:

</doc>
<doc id="958871" url="https://pl.wikipedia.org/wiki?curid=958871" title="Kraków Bieżanów">
Kraków Bieżanów

Kraków Bieżanów – węzłowa stacja kolejowa w Krakowie, na osiedlu Bieżanów.
W roku 2021 stacja obsługiwała 200–299 pasażerów na dobę.
W 2018 roku otwarto czwarty peron stacji.

</doc>
<doc id="958872" url="https://pl.wikipedia.org/wiki?curid=958872" title="Reszke">
Reszke

Reszke (forma żeńska: Reszke/Reszkowa/Reszkówna; liczba mnoga: Reszkowie) - polskie nazwisko. Na początku lat 90. XX wieku w Polsce nosiło je 837 osób.

</doc>
<doc id="958883" url="https://pl.wikipedia.org/wiki?curid=958883" title="Bogusław Ciesielski">
Bogusław Ciesielski

Bogusław Ciesielski (ur. 23 marca 1948 w Kielcach) – polski urzędnik państwowy i samorządowiec, prezydent Kielc w latach 1988–1990 i 1996–1997.
Życiorys.
Ukończył naukę w V Liceum Ogólnokształcącym im. ks. Piotra Ściegiennego w Kielcach oraz Wydział Prawa i Administracji Uniwersytetu Jagiellońskiego w Krakowie, następnie zaś studiował podyplomowo zarządzanie i finanse w Szkole Głównej Planowania i Statystyki w Warszawie (1984–1986).
Pracę zawodową rozpoczął w Urzędzie Wojewódzkim w Kielcach jako stażysta, a zakończył w lutym 1988 na stanowisku zastępcy dyrektora Wydziału Finansowego. Przez ponad 30 lat pracował w administracji państwowej, samorządowej, gospodarczej.
W lutym 1988 po raz pierwszy został prezydentem Kielc, którą to funkcję pełnił do czerwca 1990. Powrócił na stanowisko w maju 1996 i pozostał na nim do grudnia 1997.
Za działalność zawodową i społeczną odznaczony został Brązowym, Srebrnym i Złotym Krzyżem Zasługi, Srebrną i Złotą Odznaką „Za zasługi dla finansów PRL”, Odznaką „Za zasługi dla Kielecczyzny”. W 1997 otrzymał tytuł „Eques Honoris Causa” Browarów Belgijskich.
Jest członkiem założycielem Stowarzyszenia FORUM Pracodawców w Kielcach oraz Świętokrzyskiego Konwentu Osób Niepełnosprawnych i Pacjentów w Kielcach. Był przewodniczącym Wojewódzkiej Społecznej Rady ds. Osób Niepełnosprawnych w Kielcach w latach 2004–2007.
Żonaty z Izabelą. Ma dwie córki, Agnieszkę i Annę. Ma też dwie wnuczki,Klaudię i Weronikę oraz wnuka, Filipa.

</doc>
<doc id="958888" url="https://pl.wikipedia.org/wiki?curid=958888" title="Rachel Felix">
Rachel Felix



</doc>
<doc id="958889" url="https://pl.wikipedia.org/wiki?curid=958889" title="FC Motagua">
FC Motagua

Fútbol Club Motagua – honduraski klub piłkarski z siedzibą w stołecznym mieście Tegucigalpa. Występuje w rozgrywkach Liga Nacional. Swoje domowe mecze rozgrywa na obiekcie Estadio Nacional Chelato Uclés.
Historia.
Początki.
Klub Motagua założony został 29 sierpnia 1928 roku na spotkaniu w domu wdowy Marthy Vélez de Ramos z inicjatywy Marco Antonio Ponce'a i przy wsparciu Marco Antonio Rosy. Klub powstał jako fuzja rozwiązanych klubów: America, Honduras, Atlético i Aguila. Motagua swój pierwszy mecz rozegrała 25 listopada 1928 roku z drużyną Tejeros del España pochodzącej z dzielnicy "Guanacaste". Mecz zakończył się wynikiem 1:1. Głównym sędzią spotkania był Herasmo Velásquez, a kapitanem drużyny Motagua – Constantine Gálvez "Tatino". Drużynę prowadził pierwszy trener w historii klubu – Daniel Bustillo.
Liga zawodowa.
W sezonie 1965/66 klub Motagua zadebiutował w honduraskiej lidze zawodowej. Pierwszy mecz 18 lipca klub rozegrał w miejscowości La Ceiba z miejscowym zespołem Vida, przegrywając aż 1:4. Jednak trzy lata później, w roku 1968, Motagua prowadzona przez Rodolfo Godoya zdobyła swój pierwszy tytuł mistrza Hondurasu.
W pierwszej połowie lat 70. klub zdobył mistrzostwo Hondurasu dwukrotnie – w sezonie 1970/71 i 1973/74. Motagua stała się jednym z najsilniejszych klubów w kraju. W sezonie 1972/73 Motagua była pewna zwycięstwa, jednak po 9 kolejkach rozgrywki ligowe zakończono z powodu prolemów finansowych. Pomimo że klub Motagua zdecydowanie prowadził w tabeli (6 zwycięstw, 3 remisy i żadnej porażki), mistrzostwa w tym sezonie nikomu nie przyznano.
Po czwarty tytuł klub Motagua sięgnął w sezonie 1978/79. Reprezentacja Hondurasu, która zakwalifikowała się do finałów mistrzostw świata w 1982 roku w większości składała się z piłkarzy klubów Motagua i Real España.
Po 13 słabszych latach kolejny tytuł mistrza kraju klub zdobył w sezonie 1991/92. Jednak lata 90. to przede wszystkim świetna postawa klubu w zarzuconym dziś pucharze Hondurasu, w którym Motagua aż czterokrotnie (1993/1994, 1995/1996, 1997/1998 i 1998/1999) dotarła do finału.
Sezon 1997/98 na skutek wprowadzonych regorm podzielony był na dwa turnieje – Apertura i Clausura. Odtąd w ciągu jednego sezonu Honduras miał dwóch mistrzów. Motagua w sezonie 1997/98 wygrała zarówno turniej Clausura, jak i turniej Apertura, stając się pierwszym w historii Hondurasu podwójnym mistrzem kraju. Drugi raz identycznego wyczynu klub dokonał w sezonie 1999/2000. W styczniu 1999 roku Motagua po pokonaniu Platense Puerto Cortés zdobyła superpuchar Hondurasu.
Reprezentacja Hondurasu do lat 23, która wywalczyła awans do Igrzysk Olimpijskich w roku 2000, oparta była w znacznej części na piłkarzach klubu Motagua.
Ostatni tytuł mistrza Hondurasu Motagua zdobyła 17 grudnia 2006 roku (Apertura 2006/2007) pokonując w finale klub Olimpia Tegucigalpa (który poprzednio zdobył mistrzostwo Hondurasu trzy razy z rzędu).
Prezesi klubu.
Lista chronologiczna:

</doc>
<doc id="958892" url="https://pl.wikipedia.org/wiki?curid=958892" title="Rottingen">
Rottingen



</doc>
<doc id="958893" url="https://pl.wikipedia.org/wiki?curid=958893" title="Roettingen">
Roettingen



</doc>
<doc id="958894" url="https://pl.wikipedia.org/wiki?curid=958894" title="Butthard">
Butthard



</doc>
<doc id="958895" url="https://pl.wikipedia.org/wiki?curid=958895" title="Gabriel Piotr Baudouin">
Gabriel Piotr Baudouin

Gabriel Piotr Baudouin (Boduen) (ur. 5 kwietnia 1689 w Avesnes-sur-Helpe w departamencie Nord we Francji, zm. 10 lutego 1768 w Warszawie) – francuski prezbiter katolicki ze Zgromadzenia Księży Misjonarzy, profesor filozofii i teologii, działacz charytatywny w Warszawie (m.in. założyciel Domu Podrzutków).
Życiorys.
Do zgromadzenia księży misjonarzy wstąpił w 1710, święcenia kapłańskie przyjął w 1716. Był profesorem seminarium duchownego w Auxerre.
W 1717 przybył do Warszawy i zamieszkał przy kościele św. Krzyża. W dwupiętrowej kamienicy na wprost kościoła założył swój pierwszy zakład wychowawczy. Był opiekunem nędzarzy, chorych, a przede wszystkim osieroconych, bądź porzuconych dzieci. Około 1732 za uzbierane pieniądze (ze składek społeczeństwa) kupił w Warszawie kamienicę i zorganizował Dom Podrzutków. Do swego domu zbierał dzieci i porzucone niemowlęta.
W 1748 razem z ks. Stanisławem Konarskim starał się zorganizować loterię klasową, a pozyskane w ten sposób pieniądze przeznaczyć na zakład dla podrzutków oraz Collegium Nobilium (w związku z tym uzyskał przywilej królewski).
W związku z pomocą, jakiej udzielał biednym, uzyskał przydomek „wielki jałmużnik Warszawy”. Został pochowany w warszawskim kościele św. Krzyża.
W Warszawie nadal funkcjonuje placówka założona niegdyś przez Baudouina (najstarszy w Polsce Dom Małych Dzieci, działający nieprzerwanie od ok. 1732) – Dom Dziecka nr 15 im. ks. G.P. Baudouina (ul. Nowogrodzka 75).
Upamiętnienie.
W 1903 jego imieniem nazwano jedną z ulic w śródmieściu Warszawy.

</doc>
<doc id="958896" url="https://pl.wikipedia.org/wiki?curid=958896" title="Buetthard">
Buetthard



</doc>
<doc id="958897" url="https://pl.wikipedia.org/wiki?curid=958897" title="Hoechberg">
Hoechberg



</doc>
<doc id="958898" url="https://pl.wikipedia.org/wiki?curid=958898" title="Gaukonigshofen">
Gaukonigshofen



</doc>
<doc id="958899" url="https://pl.wikipedia.org/wiki?curid=958899" title="Gaukoenigshofen">
Gaukoenigshofen



</doc>
<doc id="958900" url="https://pl.wikipedia.org/wiki?curid=958900" title="Greussenheim">
Greussenheim



</doc>
<doc id="958901" url="https://pl.wikipedia.org/wiki?curid=958901" title="Guntersleben">
Guntersleben



</doc>
<doc id="958902" url="https://pl.wikipedia.org/wiki?curid=958902" title="Strajki w Polsce 1988">
Strajki w Polsce 1988

Strajki w Polsce w 1988 roku – fala strajków, które wybuchły wiosną i latem 1988 w polskich zakładach i przedsiębiorstwach. Pośrednio doprowadziły do podjęcia próby porozumienia władz komunistycznych i opozycji w ramach obrad Okrągłego Stołu, czego skutkiem była transformacja ustrojowa Polskiej Rzeczypospolitej Ludowej.
Tło.
W warunkach pogłębiającego się kryzysu gospodarczego, utrwalonego wprowadzeniem stanu wojennego władze komunistyczne przeprowadziły 29 listopada 1987 referendum w sprawie wprowadzenia tzw. drugiego etapu reformy gospodarczej. Nawet sfałszowane wyniki głosowania wykazały nikłe poparcie dla poczynań rządu Zbigniewa Messnera.
1 lutego 1988 wicepremier Zdzisław Sadowski wprowadził najwyższą od 1982 podwyżkę cen.
Już od końca 1987 władze wzmogły represje wobec podziemnych struktur NSZZ „Solidarność”. 9 listopada aresztowano Kornela Morawieckiego, przywódcę Solidarności Walczącej a Urząd Wojewódzki w Gdańsku zakazał działalności KKW „Solidarności”.
Wiosną 1988 r. Solidarność rozpoczęła akcję występowania do sądu o rejestrację swoich poszczególnych Komisji Zakładowych. Spotkało się to z ostrym sprzeciwem władz, co pogłębiło rozgoryczenie społeczeństwa, wywołane wcześniej podwyżkami cen. 8 marca w 20. rocznicę wydarzeń marcowych Niezależne Zrzeszenie Studentów zorganizowało demonstracje studenckie w Warszawie, Krakowie i Lublinie i zażądało rejestracji zrzeszenia.

</doc>
<doc id="958903" url="https://pl.wikipedia.org/wiki?curid=958903" title="Guentersleben">
Guentersleben



</doc>
<doc id="958904" url="https://pl.wikipedia.org/wiki?curid=958904" title="Hausen bei Wurzburg">
Hausen bei Wurzburg



</doc>
<doc id="958905" url="https://pl.wikipedia.org/wiki?curid=958905" title="Kurnach">
Kurnach



</doc>
<doc id="958906" url="https://pl.wikipedia.org/wiki?curid=958906" title="Kuernach">
Kuernach



</doc>
<doc id="958907" url="https://pl.wikipedia.org/wiki?curid=958907" title="Kokotów (przystanek kolejowy)">
Kokotów (przystanek kolejowy)

Kokotów – przystanek kolejowy w miejscowości Kokotów, na granicy Krakowa i Wieliczki.
W roku 2021 przystanek obsługiwał 20–49 pasażerów na dobę.

</doc>
<doc id="958908" url="https://pl.wikipedia.org/wiki?curid=958908" title="Margetshochheim">
Margetshochheim



</doc>
<doc id="958909" url="https://pl.wikipedia.org/wiki?curid=958909" title="Margetshoechheim">
Margetshoechheim



</doc>
<doc id="958910" url="https://pl.wikipedia.org/wiki?curid=958910" title="Thungersheim">
Thungersheim



</doc>
<doc id="958911" url="https://pl.wikipedia.org/wiki?curid=958911" title="Hiperchromazja">
Hiperchromazja

Hiperchromazja – nadbarwliwość jądra komórkowego, cecha histologiczna złośliwości nowotworu. Spowodowana jest zwiększeniem zawartości DNA w intensywnie dzielących się komórkach guza.

</doc>
<doc id="958912" url="https://pl.wikipedia.org/wiki?curid=958912" title="Thuengersheim">
Thuengersheim



</doc>
<doc id="958913" url="https://pl.wikipedia.org/wiki?curid=958913" title="Veitshochheim">
Veitshochheim



</doc>
<doc id="958914" url="https://pl.wikipedia.org/wiki?curid=958914" title="Veitshoechheim">
Veitshoechheim



</doc>
<doc id="958915" url="https://pl.wikipedia.org/wiki?curid=958915" title="Waldbuttelbrunn">
Waldbuttelbrunn



</doc>
<doc id="958916" url="https://pl.wikipedia.org/wiki?curid=958916" title="Neoricardianizm">
Neoricardianizm

Neoricardianizm – szkoła myśli ekonomicznej, powstała w wyniku interpretacji teorii Davida Ricardo przez Piero Sraffę oraz krytyki ekonomii neoklasycznej, jaką Sraffa przeprowadził w swojej pracy "The Production of Commodities by Means of Commodities", a która została później rozwinięta przez neoricardian w ramach sporu wokół teorii kapitału.
Do głównych neoricardian zaliczają się: Luigi Pasinetti, Pierangelo Garegnani, John Eatwell, Ian Steedman, Heinz Kurz i Neri Salvadori. Neoricardianizm w dużej mierze pokrywa się z dorobkiem szkoły postkeynesowskiej.

</doc>
<doc id="958917" url="https://pl.wikipedia.org/wiki?curid=958917" title="Waldbuettelbrunn">
Waldbuettelbrunn



</doc>
<doc id="958918" url="https://pl.wikipedia.org/wiki?curid=958918" title="Dzielnica Nadmorska">
Dzielnica Nadmorska

Dzielnica Nadmorska w Świnoujściu – położona jest nad Bałtykiem, od plaży oddziela ją jedynie pas wydmy nadmorskiej. Znajdują się tutaj liczne hotele i pensjonaty, kawiarnie, kafejki, restauracje, dyskoteki, muszla koncertowa i kasyno. Powstało tutaj również osiedle „Baltic Park” – 7 budynków na wydmie morskiej, bezpośrednio przy plaży.
Najważniejszym etapem tej inwestycji jest „Baltic Park Molo”. W jego skład wchodzi
13-piętrowy luksusowy hotel Radisson Blu Resort. Powstanie molo o długości ok. 700 m. W okolicy znajduje się amfiteatr, korty tenisowe, kryta pływalnia oraz strefa płatnego parkowania. Przez dzielnicę przejeżdżają linie autobusowe 4, 6, 8 oraz Linia Europejska.

</doc>
<doc id="958920" url="https://pl.wikipedia.org/wiki?curid=958920" title="Węgrzce Wielkie (stacja kolejowa)">
Węgrzce Wielkie (stacja kolejowa)

Węgrzce Wielkie – przystanek kolejowy w Węgrzcach Wielkich koło Niepołomic.
W roku 2021 przystanek obsługiwał 100–149 pasażerów na dobę.

</doc>
<doc id="958922" url="https://pl.wikipedia.org/wiki?curid=958922" title="Lesser Giełdziński">
Lesser Giełdziński

Lesser Giełdziński (ur. 10 stycznia 1830 we Włocławku, zm. 25 maja 1910 w Gries koło Bolzano) – żydowski kupiec (handlarz zbożem i drewnem), marszand, kolekcjoner dzieł sztuki i judaików.
Życiorys.
Od 1860 roku na stałe związany z Gdańskiem, kolekcjoner dzieł sztuki (przede wszystkim judaiców, choć Giełdziński zbierał także obrazy, ryciny, ceramikę, rzeźby, zegary, świeczniki, pasy słuckie, mapy, książki, instrumenty muzyczne, biżuterię, a nawet laski, fajki i guziki). Początkowo kolekcja prezentowana była w domu przy ulicy Długiej 18, a następnie przenoszona kolejno do budynku przy Długiej 29 i Sali Ślubów Wielkiej Synagogi w Gdańsku. Za zasługi na polu kultury Giełdziński został w 1901 roku odznaczony krzyżem Orderu Orła Czerwonego.
Został pochowany na cmentarzu żydowskim na Chełmie.
Zbiory Giełdzińskiego zostały w dużej części (2381 eksponatów) sprzedane na aukcji w Berlinie w 1912 roku, reszta pomiędzy marcem i wrześniem 1939 roku została wywieziona do Nowego Jorku, stając się zaczątkiem kolekcji Jewish Museum.
Jest patronem tramwaju Pesa Jazz Duo Gdańskich Autobusów i Tramwajów o numerze bocznym 1054 oraz dzwonu dis2 carillonu Ratusza Głównego Miasta w Gdańsku.

</doc>
<doc id="958926" url="https://pl.wikipedia.org/wiki?curid=958926" title="Frank Vanhecke">
Frank Vanhecke

Frank Vanhecke (ur. 30 maja 1959 w Brugii) – belgijski i flamandzki polityk, poseł do Parlamentu Europejskiego, przewodniczący Bloku Flamandzkiego i Interesu Flamandzkiego.
Życiorys.
Karierę polityczną rozpoczął w czasie studiów, kiedy to wstąpił do Nationalistische Studentenvereniging, flamandzkiej organizacji studenckiej. W tym czasie był również członkiem Unii Ludowej. W 1977 wystąpił z tej organizacji, dołączając do Flamandzkiej Partii Narodowej, poprzedniczki Bloku Flamandzkiego. Ukończył studia z zakresu komunikacji na Vrije Universiteit Brussel.
Awansował stopniowo w hierarchii partyjnej, będąc od 1986 odpowiedzialnym za politykę prasową i kontakty z mediami. W 1989 został osobistym asystentem eurodeputowanego Karela Dillena. W połowie lat 90. po raz pierwszy zasiadł w radzie miejskiej Brugii. W 1994 sam został wybrany do Parlamentu Europejskiego. Reelekcję uzyskał w kolejnych wyborach w 1999, złożył mandat w 2003. Ponownie wybierany do PE w 2004 i w 2009.
Był członkiem nacjonalistycznej grupy Tożsamość, Tradycja i Suwerenność istniejącej w 2007. Od czasu jej rozwiązania pozostawał niezrzeszony. Zasiadał m.in. w Komisji Wolności Obywatelskich, Sprawiedliwości i Spraw Wewnętrznych. W VII kadencji PE przystąpił do Komisji Rozwoju oraz do Podkomisji Praw Człowieka.
W 1996, po rezygnacji Karela Dillena z funkcji przewodniczącego Bloku Flamandzkiego, został mianowany na jego następcę. Od 2003 do 2004 był senatorem i przewodniczącym frakcji swojej partii w belgijskim Senacie.
Kiedy w listopadzie 2004 Blok Flamandzki został rozwiązany, a w jego miejsce utworzono nową partię pod nazwą Interes Flamandzki, Frank Vanhecke został pierwszym przewodniczącym nowego ugrupowania (pełnił tę funkcję do 2008). W trakcie VII kadencji PE odszedł z partii, dołączył do frakcji Europa Wolności i Demokracji.

</doc>
<doc id="958927" url="https://pl.wikipedia.org/wiki?curid=958927" title="Tadeusz Andrzejewski">
Tadeusz Andrzejewski

Tadeusz Andrzejewski (ur. 11 grudnia 1923 w Łodzi, zm. 28 czerwca 1961 w Warszawie) – polski egiptolog i archeolog.
Życiorys.
Absolwent egiptologii Uniwersytetu Warszawskiego. W 1949 Podjął pracę w Dziale Sztuki Starożytnej Muzeum Narodowego w Warszawie. Od 1951 pracował na Uniwersytecie Warszawskim w Zakładzie Egiptologii. Magisterium uzyskał na podstawie pracy nt. "Księgi Umarłych piastunki Kai". Doktoryzował się w 1960 roku opracowaniem Le papyrus mythologique de Te-hem-en-Mout. Następnie dokształcał się na specjalistycznych studiach w zakresie demotyki w Pradze i Kopenhadze. W 1961 został docentem.
W 1956 asystował Kazimierzowi Michałowskiemu podczas prac wykopaliskowych w Mirmeki na Krymie, a podczas kampanii 1957 i 1958 pełnił funkcję zastępcy kierownika wykopalisk w egipskim Tell Atrib.
W okresie 1958–1959 prowadził prace badawcze w delcie Nilu, dokonując tam wielu niezależnych badań i pomiarów stanowisk archeologicznych. W 1958 brał udział w wyprawie do Nubii. Egipska Służba Starożytności ("Service des Antiquités") zleciła mu również naukowe opracowanie tekstów z grobu Ramzesa III w tebańskiej Dolinie Królów; dzieło to, niemal ukończone przed śmiercią, kontynuował jego uczeń Marek Marciniak. W roku 1960 brał udział w badaniach epigraficznych świątyni Hatszepsut w Deir el-Bahari i stworzył dokumentację dotyczącą stanowiska archeologicznego Faras.
Zmarł śmiercią samobójczą 28 czerwca 1961 w Warszawie. Pochowany na cmentarzu Powązkowskim (kwatera 265-3-9).

</doc>
<doc id="958928" url="https://pl.wikipedia.org/wiki?curid=958928" title="Santiago Morning">
Santiago Morning

Corporación Club de Deportes Santiago Morning – chilijski klub piłkarski z siedzibą w mieście Santiago, stolicy państwa.
Historia.
Klub założony został 16 października 1903 roku. W roku 2006 klub spadł z pierwszej ligi i gra obecnie w drugiej lidze chilijskiej (Primera B).

</doc>
<doc id="958930" url="https://pl.wikipedia.org/wiki?curid=958930" title="Konwolutor z AFP">
Konwolutor z AFP

Konwolutor z AFP (konwolutor sprężysty; ang. "convolver") – układ akustoelektroniczny wykonujący analogowy splot dwóch sygnałów wejściowych. W najprostszej wersji urządzenie składa się z dwóch przetworników międzypalczastych (przetworników wejściowych), pomiędzy którymi umieszczona jest metalowa elektroda (górna elektroda splatająca). 
Sygnał splotu pobierany z tej elektrody (i elektrody odniesienia) uzyskuje się w wyniku nieliniowego oddziaływania akustycznych fal powierzchniowych pod elektrodą splatającą realizującą na swej długości całkowanie oddziaływających ze sobą sygnałów. Urządzenie wykonuje tzw. splot zdegenerowany:
formula_1
różniący się od zwykłego splotu występowaniem czynnika "2t" zamiast "t" w wyrażeniu podcałkowym. Czynnik 2 jest rezultatem względnego podwojenia prędkości fal propagujących się w przeciwnych kierunkach.
Konwolutory wykorzystywane są m. in do analogowej, adaptatywnej filtracji dopasowanej sygnałów, stanowią też podstawowe elementy konstrukcyjne procesorów Fouriera z AFP.

</doc>
<doc id="958938" url="https://pl.wikipedia.org/wiki?curid=958938" title="Efeb z Maratonu">
Efeb z Maratonu

Efeb z Maratonu – umowna nazwa nadana przez historyków sztuki i archeologów starożytnemu brązowemu posągowi nastoletniego chłopca (efebowi), odkrytemu w 1925 roku we wraku statku zatopionego w Morzu Egejskim w pobliżu Maratonu. Posąg ten jest greckim dziełem sztuki późnego okresu klasycznego.
Posąg przedstawia stojącego nagiego chłopca, być może młodego Hermesa. Ciężar ciała chłopca spoczywa na lewej nodze, prawa noga oparta lekko o ziemię czubkami palców. Prawa ręka uniesiona ponad głową, lewa zaś zgięta w łokciu z otwartą dłonią na której trzymał jakiś przedmiot. Zdaniem niektórych badaczy mogła to być taca, inni uważają, że kogut. Chłopiec ma głowę zwróconą na trzymany przez siebie przedmiot.
Autorstwo rzeźby przypisuje się czasami Praksytelesowi, rzeźba posiada bowiem kilka cech charakterystycznych dla dzieł tego artysty – m.in. wysunięte biodro.
Rzeźba jest odlana z brązu. Białka oczu wykonano z wapienia, tęczówkę imituje szkło. Ponadto brodawki sutkowe są inkrustowane miedzią. Wysokość posągu wynosi 1,3 m. Datę jego wykonania uściśla się do ok. 330 roku p.n.e. Zabytek eksponowany jest w Narodowym Muzeum Archeologicznym w Atenach (nr inw. 15118)

</doc>
<doc id="958942" url="https://pl.wikipedia.org/wiki?curid=958942" title="Guz Dąbskiej">
Guz Dąbskiej

Guz Dąbskiej (łac. "angioendothelioma papillare endovasculare malignum", ang. "Dabska tumor, malignant endovascular papillary angioendothelioma") – rzadki nowotwór tkanek miękkich o małym potencjale złośliwości, spotykany głównie u dzieci. Guz lokalizuje się zazwyczaj na kończynach, rzadziej w obrębie głowy albo szyi lub w innych lokalizacjach (np. jądro); może przyjmować postać ograniczoną do skóry albo rozlaną, zajmując też tkankę podskórną. W obrazie histologicznym stwierdza się przestrzenie naczyniowe z brodawkowymi tworami i naciekiem limfocytów w podścielisku. Leczenie polega na chirurgicznej resekcji z szerokim marginesem zdrowych tkanek. Nazwa guza honoruje polską patomorfolog Marię Dąbską, która opisała pierwszy przypadek tego nowotworu w 1969 roku.

</doc>
<doc id="958948" url="https://pl.wikipedia.org/wiki?curid=958948" title="Osiedle Matejki (Świnoujście)">
Osiedle Matejki (Świnoujście)

Osiedle Matejki – jednostka pomocnicza Świnoujścia usytuowana na wyspie Uznam. W skład wchodzą głównie wieżowce mieszkalne, oraz pojedyncza zabudowa w postaci domków jednorodzinnych. Przebiega tędy szlak rowerowy oraz ścieżka rowerowa. Przez ul. Matejki przejeżdżają autobusy komunikacji miejskiej A i B oraz sezonowa linia nr 6.

</doc>
<doc id="958960" url="https://pl.wikipedia.org/wiki?curid=958960" title="Running Free (live)">
Running Free (live)

Running Free (ang. "uciekam wolny") – singel koncertowy brytyjskiej heavymetalowej grupy Iron Maiden. Promował album koncertowy "Live After Death".
Tytułowy utwór jest zapisany w tej samej wersji co na "Live After Death". Nagranie pochodzi z Long Beach z 11 marca 1985.
Utwór „Sanctuary” (ang. "schronienie") został nagrany w marcu 1985 w Long Beach.
Utwór „Murders in the Rue Morgue” (ang. i fr." Zabójstwo przy Rue Morgue", dosł. "Morderstwa przy ulicy Kostniczej") zarejestrowano w Hammersmith w Londynie w październiku 1984. Piosenka oryginalnie została zamieszczona na albumie "Killers". „Murders...” jest dość luźno oparty na noweli Edgara Allana Poego "Zabójstwo przy Rue Morgue". Opowiada o zbiegu, który był świadkiem zabójstwa przy rzeczonej Rue Morgue (która w rzeczywistości nie istnieje). Tekst pozostawia jednak wątpliwość, czy rzeczywiście ów człowiek był jedynie obserwatorem przestępstwa, czy może sam brał w nim udział.
Autorem zdjęcia na okładce jest Ross Halfin.

</doc>
<doc id="958961" url="https://pl.wikipedia.org/wiki?curid=958961" title="Osiedle Posejdon (Świnoujście)">
Osiedle Posejdon (Świnoujście)

Osiedle Posejdon – część miasta Świnoujścia, osiedle domków jednorodzinnych oraz zabudowy w postaci niskopiętrowych bloków mieszkaniowych.
Wokół znajdują się kompleksy leśne m.in. „Świdny Las”, przebiega tędy Trasa rowerowa R 10, Międzynarodowy szlak pieszy E 9 oraz ścieżka rowerowa. Ulica Wojska Polskiego stanowi bezpośredni dojazd do przejścia granicznego Świnoujście-Ahlbeck. Na ulicy H. Siemiradzkiego znajduje się siedziba parafia rzymskokatolickiej pw. św. Stanisława i św. Bonifacego. U zbiegu ulic Wojska Polskiego i 11 Listopada w 2008 otwarto stację końcową niemieckiej kolei UBB – Świnoujście Centrum.

</doc>
<doc id="958970" url="https://pl.wikipedia.org/wiki?curid=958970" title="36 Pułk Piechoty Legii Akademickiej">
36 Pułk Piechoty Legii Akademickiej

36 Pułk Piechoty Legii Akademickiej (36 pp) – oddział piechoty Wojska Polskiego II RP.
5 kwietnia 1929 Minister Spraw Wojskowych nadał 36 pułkowi piechoty nazwę „36 pułk piechoty Legii Akademickiej”. Jednostka stacjonowała w garnizonie Warszawa, w koszarach przy ul. 11 Listopada. 
W latach 1919–1921 wchodził w skład 8 Dywizji Piechoty, a w latach 1921–1939 – 28 Dywizji Piechoty.
Pułk walczył w kampanii wrześniowej 1939. Odtworzony w Armii Krajowej walczył w powstaniu warszawskim.
Tradycje pułku kultywowała 36 Brygada Zmechanizowana Legii Akademickiej z Trzebiatowa.
Formowanie i zmiany organizacyjne.
Już 11 listopada 1918, dzień po powrocie J. Piłsudskiego do Warszawy, na uczelniach warszawskich (Uniwersytecie, Politechnice, Wyższej Szkole Gospodarstwa Wiejskiego i Wyższej Szkole Handlowej) pojawiły się ogłoszenia Akademickiego Komitetu Wykonawczego, które wzywały młodzież do wstępowania do Legionu Akademickiego. Biuro werbunkowe znajdowało się na Uniwersytecie. Pierwsze koszary wyznaczono przy ul. Nowowiejskiej.
Początkowo zamierzano kompanie Legii Akademickiej przydzielić do 5 pułku piechoty Legionów. Komendant Józef Piłsudski – już wtedy Naczelny Wódz i Naczelnik Państwa – zdecydował jednak utworzyć z nich osobny pułk, którego dowódcą 26 listopada 1918 mianował majora Zygmunta Bobrowskiego.
W ogólnej numeracji istniejących, bądź też tworzących się wówczas pułków Legia Akademicka otrzymała 3 grudnia numer 36, a dziesięć dni potem złożyła na Placu Saskim wobec Naczelnego Wodza uroczyste ślubowanie na wierną i ofiarną służbę Rzeczypospolitej.
Organizacja i obsada personalna pułku w grudniu 1918 r. przedstawiała się następująco:
W skład każdego batalionu wchodziły cztery kompanie strzeleckie i kompania karabinów maszynowych.
W grudniu 1919 batalion zapasowy pułku stacjonował w Warszawie.
Pułk w walce o granice.
Pułk na wojnie z Ukraińcami.
4 stycznia 1919 pułk wyjechał z Warszawy transportem kolejowym i dwa dni później, jadąc przez Lublin-Rejowiec, przybył do Rawy Ruskiej. Tam formalnie wszedł w skład brygady płk. Kulińskiego. W stolicy pozostała szkolna kompania podoficerów, stanowiąca zalążek III batalionu i batalionu zapasowego.
Mimo formalnego podporządkowania płk. Kulińskiemu jednostka została rozdzielona. I batalion, wsparty pociągiem pancernym „Odsiecz I”, otrzymał samodzielne zadanie natarcia na Ukraińców wzdłuż linii kolejowej i szosy prowadzących z Rawy Ruskiej na Żółkiew. II batalion wszedł w skład oddziału wydzielonego ppłk. Zarzyckiego, którego zadaniem było prawe ubezpieczenie głównej kolumny nacierających oddziałów grupy płk. Kulińskiego.
7 stycznia 1919 oba bataliony przeszły chrzest bojowy. Pierwszy batalion stoczył potyczki pod wsią Zagórnia i Hołe Rawskie biorąc jeńców, trzy karabiny maszynowe i wóz z kancelarią. Drugi baon zdobył kolejno wsie Jonycza, Dąbrówka, Moszczany, Mołdryki i Horajec. W Horajcach oba baony spędziły noc z 7 na 8 stycznia. Następnego dnia pułk uczestniczył w zdobyciu Żółkwi. Tam też spędził kolejną noc. 9 stycznia II batalion, idący w straży przedniej, wyparł Ukraińców ze wsi Macoszyna i Mierzwica. Pod Macoszynem śmiertelnie ranny został dowódca pułku mjr Zygmunt Bobrowski. Dowództwo objął kpt. Sadowski. Następnie, dzięki manewrowi oskrzydlającemu II batalionu, zdobyty został Kulików. 10 stycznia pod wsią Hamulec II batalion, w walce na bagnety, rozbił ukraińską zasadzkę i wziął ok. 200 jeńców oraz zdobył 7 karabinów maszynowych, 24 konie i tabor ze stadem bydła. Tego samego dnia 36 pp LA wkroczył do Lwowa, witany entuzjastycznie przez ludność. 11 stycznia wyparto wojska ukraińskie z podmiejskiego Kulparkowa, a 13 uderzono na Sokolniki. Nie zdobyto jednak miasta. Następnego dnia wycofano pułk z walki i zreorganizowano formując cztery kompanie strzeleckie i jedną kompanię km. Posiadający potencjał batalionu pułk do 12 kwietnia pełnił służbę patrolową w rejonie Skniłowa. Od połowy miesiąca walczył pod Rząsną Polską, Winnikami i Brzuchowicami. Wiosną 1919 Naczelne Dowództwo WP uzupełniło stan 36 pp włączając w jego skład dwa kolejne bataliony. Był to jednak akt formalny. Nowe bataliony walczyły nadal samodzielnie.
W maju 1919 I batalion działał w grupie pościgowej mjr. Józefa Jaklicza walcząc pod Rohatynem i Brzeżanami. 8 lipca 1919 wraz z dowództwem pułku wrócił do Warszawy. Wszyscy służący w batalionie akademicy zostali przeniesieni do szkół podchorążych. Batalion po reorganizacji skierowany został w rejon Połocka i Mołodeczna. Tam 10 września nastąpiło ostateczne połączenie wszystkich trzech batalionów.
II batalion powstał z dwu mniejszych: z batalionu kpt. Karola Płoszajskiego i batalionu kpt. Tadeusza Trapszo. Od stycznia 1919 walczyły one w brygadzie płk. Leona Berbeckiego, a chrzest bojowy przeszły pod Żółkwią. Od lutego do kwietnia 1919 oba bataliony walczyły pod Uhnowem, Bełzem, Krystynopolem. W końcu marca z dwu batalionów utworzono jeden samodzielny batalion pod dowództwem kpt. Trapszo.
W krótkim czasie intensywnych walk batalion zdobył dużą sławę, a w dowództwie frontu i wśród żołnierzy nazywany był „Batalionem Śmierci”.
Rozkazem Naczelnego Dowództwa z 29 kwietnia „Batalion Śmierci” przemianowano na II batalion 36 pp LA. Nadal jednak walczył samodzielnie w GO „Bug”. 12 czerwca batalion skierowano do Warszawy na odpoczynek, ale już 24 czerwca wszedł powtórnie do walki. W Chodorowie Józef Piłsudski dokonał przeglądu batalionu i przemawiając do żołnierzy powiedział: 
Od 27 czerwca batalion walczył m.in. o Buczacz, Trembowlę. 18 lipca w Zbruczu zakończył kampanię galicyjską.
III batalion utworzono z ochotników z POW w Modlinie, od maja do sierpnia walczył samodzielnie w rejonie Różana i Ostrołęki, następnie skierowany został do Lidy, a 7 września przetransportowany pod Połock, wszedł w podporządkowanie macierzystego dowództwa.
Pułk na wojnie z bolszewikami.
We wrześniu 1919 pułk w pełnym składzie, walczył w składzie XVI Brygady Piechoty płk. Bolesława Jaźwińskiego. Po zdobyciu rejonu Połocka, 36 pp pełnił tam służbę rozpoznawczo–patrolową. Odpowiadał za odcinek Dźwiny od Połocka do Romla.
Wiosną 1920 36 pułk piechoty wraz z 8 DP wszedł w skład 1 Armii gen. Stefana Majewskiego. W jej składzie wziął udział w ofensywie na Kijów i Żytomierz.
14 maja 1920 na całej linii frontu północnego rozpoczął się atak wojsk bolszewickich. Początkowo pułk odparł natarcie. 3 czerwca, będąc w składzie Armii Rezerwowej gen. Sosnkowskiego kontratakował z rejonu Duniłowicz i bronił kierunku Głębokie. W wyniku ciężkich walk pułk miał 85 rannych i 50 zabitych (w tym 3 oficerów). Straty wroga były o wiele wyższe. Tylko na kierunku I batalionu naliczono 100 zabitych, a 385 wzięto do niewoli.
Od 5 czerwca do 4 lipca 36 pp stanowił odwód brygady. Po tej dacie rozpoczęły się ataki wojsk sowieckich. Pułk zmuszony był wycofać się przez rzekę Wilię, Soleczniki Wielkie do Lidy. Tu zginął śmiercią męczeńską kapelan Stanisław Rozumkiewicz, zamordowany przez patrol bolszewicki. 28 lipca w boju pod Wólką pułk poniósł duże straty. Nie udało się wyjść z okrążenia 145 żołnierzom (w tym czterem oficerom) II batalionu. Po ciężkich bojach pod Świrydami, Małkinią i Kosowem, pułk stanął w Międzylesie i Ossowie.
W przeddzień „bitwy warszawskiej” w skład pułku wchodziły dwa bataliony piechoty (I i III), 236 ochotniczy batalion warszawski, dowodzony przez por. Matarewicza oraz samodzielna kompania por. Pogorzelskiego, utworzona ze zbiegłych z niewoli żołnierzy. Razem: 32 oficerów i 1100 żołnierzy.
13 sierpnia 1920 pułk wziął udział w walkach w rejonie Ossowa. 16 sierpnia pod osłoną czołgów wykonał zadanie rozpoznawcze, a z 17 na 18 sierpnia rozpoczął walki pościgowe w kierunku na Wyszków. 23 sierpnia na wschód od Ostrołęki rozbił oddziały wroga. 25 sierpnia osiągnął granicę niemiecką.
2 września pułk wraz z całą 8 Dywizją wycofany został w rejon Radzymina jako odwód Naczelnego Dowództwa, a już 9 września wyruszył koleją na front nad Dniestr w rejon Halicza. Do 19 września prowadził walki w rejonie Tarnopola.
21 września pułk osiągnął Lachowce. Tu dowódca pułku zorganizował oddział rozpoznawczy w sile około 80 żołnierzy z 1 i 2 kompanii pod dowództwem por. Stefana Lotha. Wyposażony w podwody, oddział wyruszył nad Horyń w kierunku na Zasław w celu rozpoznania przepraw. Około południa 22 września kompanie zajęły Zacisze. Wysłane patrole stwierdziły, że pod Hulowcami przeprawiają się przez Horyń sowieckie tabory. Dowódca oddziału rozpoznawczego zdecydował się na wypad. W Zaciszu, celem osłony odwrotu, pozostawił 2 kompanię por. Neugebauera, a sam z 1 kompanią zaatakował przeprawę. Po krótkiej walce zdobyto tabory, a ich obsługę rozproszono. Powracającą z wypadu polską kompanię zaatakowała zmierzająca ku przeprawie sowiecka 70 Brygada Strzelców z 24 DS. Co prawda do walki włączyła się 2 kompania ze stanowisk pod Zaciszem, ale i ona została zaatakowana przez batalion z 70 BS. Sytuacją obu polskich kompanii stawała się krytyczna. Wtedy niewielki patrol z 1 kompanii pod dowództwem podchorążego Jana Kończaka i sierżanta Stanisława Glenia przedarł się lasem na tyły sowieckich wojsk i w zapadającym zmroku obrzucił je granatami. Sowieci, przekonani o wyjściu na ich tyły znacznych sił polskich, rozpoczęli bezładną strzelaninę, a część kolumny rzuciła się do ucieczki. Wykorzystując zamieszanie, por. Loth poprowadził 1 kompanię do ataku, a jednocześnie na skrzydło przeciwnika uderzyła 2 kompania. Zdezorientowani czerwonoarmiści rzucili broń i rozbiegli się. Tylko niewielkie grupy żołnierzy w zwartym szyku wycofały się do lasów za rzekę Trościankę.
Potem pułk nacierał w kierunku na Zbaraż, Wyszogródek i Łanowce i dalej na Jampol i Lachowce. Rozkazem Naczelnego Wodza dalsze natarcie zatrzymane zostało na linii Horynia. Pułk zajmował wówczas stanowiska pod Zasławiem. Po zawieszeniu broni o północy z 18 na 19 października 1920 pododdziały pułku wycofały się do Baranówki.
Według niepełnych danych w całym okresie walk poległo 30 oficerów, 600 podoficerów i szeregowych. Orderem Wojennym Virtuti Militari V kl. odznaczonych zostało 16 oficerów, 2 kapelanów, 9 podoficerów i 3 szeregowych. Krzyżem Walecznych odznaczono 623 oficerów, podoficerów i szeregowych, w tym 35 dwukrotnie, 12 trzykrotnie i 8 czterokrotnie.
Pułk w okresie pokoju.
Od 21 listopada 1920 do wiosny 1921 36 pp LA znajdował się w Dubnie. Dopiero w marcu 1921 wraz z 21 pp i 1 pułkiem szwoleżerów Józefa Piłsudskiego wrócił do Warszawy, witany entuzjastycznie przez ogół mieszkańców z władzami municypalnymi na czele. Zakwaterowany w swych koszarach przy ul. 11 Listopada (po 2 Orenburskim pułku kozaków), rozpoczął okres pokojowej pracy nad wyszkoleniem wojskowym nowych z roku na rok szeregów młodzieży. Wchodził w skład 28 Dywizji Piechoty.
Na podstawie rozkazu wykonawczego Ministerstwa Spraw Wojskowych do Departamentu Piechoty o wprowadzeniu organizacji piechoty na stopie pokojowej PS 10-50 z 1930 roku, w Wojsku Polskim wprowadzono trzy typy pułków piechoty. 36 pułk piechoty zaliczony został do typu I pułków piechoty (tzw. „normalnych”). W każdym roku otrzymywał około 610 rekrutów. Stan osobowy pułku wynosił 56 oficerów oraz 1500 podoficerów i szeregowców. W okresie zimowym posiadał batalion starszego rocznika, batalion szkolny i skadrowany, w okresie letnim zaś batalion starszego rocznika i dwa bataliony poborowych. W tym czasie wprowadzono też dodatkowo kompanię cyklistów. Stan pułku powiększył się o 5 oficerów, 16 podoficerów, 140 szeregowców.
Podstawowym zadaniem pułku w okresie pokoju było szkolenie bojowe. Cykl szkolenia podporządkowany był 18-miesięcznej służbie wojskowej żołnierza piechoty. Dzielił się na trzy etapy. Pierwszy to szkolenie rekruckie przygotowujące żołnierza do podstawowych działań na polu walki. Drugi etap to szkolenie bojowe w ramach pododdziału. W tym okresie szkolono żołnierza- specjalistę, a najbardziej wartościowych przeszkalano w pułkowej szkole podoficerskiej. W tym czasie odbywano strzelania szkolne na Bielanach, a amunicją bojową w Rembertowie.
Poligonem ćwiczebnym pułku były tereny okolic Glinianka i Wola Karczewska. Tam zazwyczaj pododdziały realizowały tematykę obozu letniego. Często też pułk brał udział w ćwiczeniach wielkich jednostek w innych regionach kraju. Dzień powrotu pułku z poligonu był dla społeczeństwa Pragi nie lada przeżyciem. Ulice były udekorowane, a na Placu Weteranów 1863 r. (obecnie przy istniejącej części placu zlokalizowany jest Szpital Praski) budowano wielką bramę powitalną. Powracający pułk witały władze miejskie, organizacje społeczne, harcerze i zuchy. Na zakończenie odbywała się defilada, a w godzinach popołudniowych spotkania towarzyskie i zabawy.
Poza szkoleniem pułk pełnił służbę garnizonową. Wystawiał warty garnizonowe oraz honorowe przy Grobie Nieznanego Żołnierza. Jego żołnierze stanowili także kompanię honorową do powitania i pożegnania gości zagranicznych, na uroczyste capstrzyki, defilady, pogrzeby itp. W okresie prezydentury Stanisława Wojciechowskiego l kompania 36 pp była jego kompanią przyboczną. Po przewrocie majowym kompanią ochrony prezydenta Ignacego Mościckiego została 5 kompania 36 pp LA pod dowództwem kpt. Sokala.
19 maja 1927 roku Minister Spraw Wojskowych marszałek Polski Józef Piłsudski ustalił i zatwierdził dzień 3 czerwca, jako datę święta pułkowego. Pułk obchodził swoje święto w rocznicę bitwy stoczonej pod Duniłowiczami w roku 1920.
Święto pułkowe zazwyczaj trwało 2 dni. W przeddzień odbywała się akademia dla żołnierzy, społeczeństwa i władz miasta, następnie składano wieńce na Grobie Nieznanego Żołnierza w Warszawie, grobie płk Z. Bobrowskiego na Cmentarzu Wojskowym na Powązkach w Warszawie i przy tablicach pamiątkowych. Później odbywał się obiad żołnierski z udziałem zaproszonych gości, następnie zwiedzano muzeum pułkowe, a żołnierze bawili się w teatrach, kinach i na zabawach. Drugiego dnia odbywała się msza święta, składano wieńce w miejscach walk żołnierzy 36 pp LA – w Ossowie, Duniłowiczach i Bełzie. W 1930, w dziesiątą rocznicę bitwy pod Duniłowiczami, staraniem mieszczan miasta i korpusu oficerskiego i podoficerskiego, wzniesiono pomnik na polu bitwy dla uczczenia poległych żołnierzy pułku, a Marszałek J. Piłsudski przesłał okolicznościowy telegram: 
Obok święta pułkowego, obchodzono też 15 sierpnia Święto Żołnierza. Pułk „świętował” je na poligonie w sposób „polowy”. Była to zazwyczaj: msza polowa, uroczysty obiad, występy orkiestry i pokoleniowe wieczory spotkań. W garnizonie odbywały się wieczorki, zabawy i spotkania z przedstawicielami władz miasta, także gry i zawody sportowe.
36 pp LA w kampanii wrześniowej.
Mobilizacja.
22 sierpnia 1939 pułk, przebywający na ćwiczeniach w rejonie Otwocka, otrzymał rozkaz powrotu do Warszawy. W nocy z 23 na 24 sierpnia ogłoszono mobilizację alarmową, która została przeprowadzona bardzo sprawnie w trzech punktach warszawskiej Pragi. W jej trakcie w ramach grupy "brązowej" zmobilizowano w pułku kompanie km plot. typu B nr 18 i 19. W grupie "czarnej" całość 36 pp LA, Komendę Rejonu Etapowego nr 23, sąd polowy nr 78, dwie kompanie asystencyjne nr 117 i 199, dywizyjną kompanię kolarzy nr 13, park intendentury nr 13. Natomiast w ramach mobilizacji powszechnej w I jej rzucie utworzono batalion km i broni towarzyszący nr 2 i batalion marszowy pułku. W II rzucie mobilizacji powszechnej tworzono Ośrodek Zapasowy 28 DP. 36 pp LA wchodził w skład 28 Dywizji Piechoty, która znalazła się w składzie Armii Łódź. 27 sierpnia I i II bataliony pułku odjechały ze stacji Warszawa Zachodnia, przez Skierniewice, Łódź do Widawy i zajęły stanowiska na linii Górki Grabieńskie – Grabno – Zamość– Rogoźno. Jednak 29 sierpnia pułk otrzymał rozkaz przemieszczenia się na zasadniczą linię obrony: I batalion: Ożarów – Wierzbice – Popowice – Kadłub, II batalion: Mokrsko Rządowe – Skomlin – Toplin i III batalion, który dołączył do pułku 31 sierpnia, w rejonie Gaszyna jako odwód dowódcy pułku. 
Działania bojowe.
W rejonie stanowisk 36 pp LA pierwsze działania bojowe rozpoczęły się 1 września 1939 o godz. 4:00 przelotem nad oddziałami eskadr samolotów lecących na bombardowanie Wielunia. Do powracających samolotów otworzono ogień i . 
Bój graniczny nad Wartą
Około godz. 4:50 piechota niemiecka, wsparta czołgami, przekroczyła granicę w rejonie Wróblewa i Toplina. Pierwszy i drugi atak nieprzyjaciela zostały odparte przez 28 DP, w tym walczący na tym odcinku I i II batalion pułku. W nocy z 1 na 2 września pułk został wycofany w rejon: Masłowice – Chotów – Gaszyn – Krzyworzeka. Pod Krzyworzeką i Chotowem bataliony stoczyły zwycięski bój z kolumną pancerną i kompanią motocyklistów nieprzyjaciela. W nocy z 2 na 3 września pułk przeszedł na kolejną linię obrony: Rychłocice – Strumiany – Burzenin, biegnącą wzdłuż biegu Warty. W ciągu dnia bataliony odpierały kolejne natarcia nieprzyjaciela, broniąc przejść przez rzekę. I pomimo silnego ostrzału artyleryjskiego i bombardowania przez lotnictwo, żołnierze nie opuścili bronionych pozycji. W czasie kolejnej nocy pododdziały przemieściły się na główną linię obrony opartą o rzekę Widawka na pozycje, które zajmował pułk do 29 sierpnia, wzdłuż linii: Górki Grabieńskie – Grabno – Zamość. Po zajęciu stanowisk obronnych II batalion odparł natarcie niemieckiej piechoty. Od godzin południowych 5 września Niemcy prowadzili ostrzał i bombardowanie, rozpoznanych przez lotnictwo, stanowisk obronnych. Kolejne wyprowadzane przez nich natarcia były odpierane. W ciągu pierwszych trzech dni wojny pułk nie został pokonany w żadnej z prowadzonych potyczek. Również 5 września cała 28 DP trwała na swoich stanowiskach, pomimo nasilających się bombardowań i ostrzału. Jednak ogólna sytuacja Armii Łódź spowodowała wycofanie pułku w nocy 5/6 września w rejon położony na południowy wschód od Łasku, w rejon miejscowości Ostrów – Teodory. W trakcie odwrotu III batalion stanowił straż tylną dywizji i osłaniał 15 pp. 
Walki o Pabianice
Pułk podczas marszu poniósł straty w wyniku ataków lotnictwa wroga. Wieczorem 6 września nakazano dalszy odwrót w kierunku na Pabianice i dalej na wschód do Gór Wolskich, nieopodal miejscowości Czyżeminek. 36 pp LA zajął stanowiska w II rzucie obrony 28 DP. W tym rejonie 7 września III batalion 36 pp LA wspierał obronę 15 pp, stoczył największą z dotychczasowych walk i po raz kolejny, pomimo ogromnej przewagi ogniowej i wprowadzenia do walki czołgów, nie udało się nieprzyjacielowi dokonać wyłomu w liniach obrony batalionu. Następnie pułk otrzymał rozkaz wycofania się do rejonu koncentracji na północny wschód od Łodzi. Oddziały wycofywały się różnymi trasami, główne siły przez Łódź – Nowosolną do Woli Cyrusowej. Kompanie III batalionu maszerowały oddzielnie podążając w rejon Cyrusowej Woli różnymi trasami, 9/36 pp LA nie dotarła w ten rejon i dostała się do niewoli. 
Walki odwrotowe
W nocy z 7 na 8 września pułk obsadził stanowiska w lesie i miejscowości. Rano ruszyły powtarzające się natarcia nieprzyjaciela z kierunku Strykowa i Głowna, które trwały do wieczora i choć spowodowały duże straty, to nie zdołały przełamać obrony. W nocy pułk rozpoczął dalszy odwrót na kierunku: Kołacin – Kołacinek – Dąbrowa Mszadelska – Teresin – Chlebów – Maków do lasu stanowiącego zachodnią granicę Skierniewic. W czasie marszu był bombardowany i ostrzeliwany przez nieprzyjaciela. Po krótkim odpoczynku przeszedł przez miasto i skierował się na północny wschód do Miedniewic nad rzeką Rawką. W ciągu 10 września skutecznie odpierał kolejne ataki piechoty zmotoryzowanej przeciwnika zdobywając broń, amunicję, żywność, paląc mu pojazdy. 
Przedzieranie się do Warszawy i Modlina
Następny dzień spędził w lesie na południe od miejscowości wypoczywając, a w nocy ruszył w kierunku: Stare Kozłowice – Jaktorów – Kozerki – Grodzisk Mazowiecki – Milanówek – Brwinów. 12 września zaatakował stację kolejową w Brwinowie, zmuszając Niemców do wycofania się w kierunku Pruszkowa. Kontrnatarcia wroga trwały przez cały dzień, do walki wprowadził on czołgi i lotnictwo, a mimo tego miasto zostało utrzymane. Straty pułku były bardzo duże. Uczestniczyły w walkach wszystkie trzy bataliony pułku. W dotychczasowych walkach poległo około 120 żołnierzy a ponad 200 było rannych, część dostała się do niewoli. Gotowych do dalszej walki było 240 – 300 żołnierzy, wliczając w to kilkudziesięciu z 72 pp, którzy włączeni zostali do pułku po walkach nad Widawką. Również straty w uzbrojeniu i sprzęcie były bardzo duże. Dowódca 28 DP gen. Władysław Bończa-Uzdowski zadecydował o przebijaniu się w kierunku Puszczy Kampinoskiej. W nocy pułk ruszył trasą przez: Józefów – Święcice – Pilaszków – Zaborówek, leżący na skraju puszczy, następnie przez Kazuń dotarł 14 września do Modlina. A oto zapis wspomnień żołnierza pułku:
W obronie Modlina
36 pp LA otrzymał zadanie obrony dwóch fortów pierścienia wewnętrznego – fortu II (we wsi Kosewo) i fortu III (we wsi Pomiechówek). W dniach 15–17 września nie odnotowano ataków na pozycje pułku, nieprzyjaciel prowadził ostrzał artyleryjski i zwiad lotniczy. Z uwagi na niski stan osobowy rozwiązano II batalion pułku. 18 września na stanowiska obronne pułku nieprzyjaciel przyprowadził natarcie przy wsparciu ostrzału artyleryjskiego. Przy stratach natarcie niemieckie odparto. Od 20 do 25 września piechota niemiecka prowadziła wypady na stanowiska obronne zajmowane przez pułk. Od 25 do 27 września Niemcy podejmowali po wielokroć ataki, trwał nieprzerwany ostrzał i bombardowania. Nieprzyjaciel wprowadził do walki dywizję pancerną. Wszystkie te działania okazały się nieskuteczne. 28 września od świtu artyleria wroga prowadziła bardzo silny ostrzał, a lotnictwo bombardowało stanowiska w twierdzy, odparto atak oddziałów niemieckich. Obrońcy trwali na swoich pozycjach, choć brakowało już środków ogniowych. 28 września 1939 około godz. 9:00 nadeszła wiadomość o podpisaniu w Warszawie kapitulacji. Zaczęto niszczyć i ukrywać broń i dokumenty, wywieszono białe flagi. Zgodnie z warunkami kapitulacji obrońcy nie zostali jeńcami wojennymi. Twierdza Modlin broniła się przez 18 dni, wiążąc w walce 5 dywizji niemieckich.
Za kampanię wrześniową 1939 pułk został odznaczony orderem Virtuti Militari.
Dowódca Armii Warszawa gen. Rómmel w rozkazie z dnia 28 września 1939 napisał:
Oddziały sformowane z kadry i rezerwistów 36 pułku piechoty LA w Ośrodku Zapasowym 28 DP w Warszawie..
Po wyjeździe pułku na front w koszarach 36 pp LA utworzono Ośrodek Zapasowy 28 DP pod dowództwem ppłk Stanisława Miliana, gdzie zebrano pozostałą kadrę i nadwyżki mobilizacyjne pułku oraz częściowo z pozostałych pułków piechoty 28 DP (15 i 72 pp). Z zasobów OZ 28 DP sformowano dwa pułki piechoty z niekompletnym uzbrojeniem i wyposażeniem uczestniczące w obronie przedmościa praskiego, Dowództwa Obrony Warszawy.
Symbole pułkowe.
Sztandar.
27 listopada 1921 pułk otrzymał chorągiew ufundowaną przez młodzież akademicką i władze wyższych uczelni stolicy. Uroczystość wręczenia odbyła się na Placu Saskim. Sztandar wręczył dowódcy pułku ppłk. Kazimierzowi Sawickiemu, w imieniu Naczelnika Państwa Marszałka Józefa Piłsudskiego, minister spraw wojskowych gen. Władysław Sikorski. Dla uwiecznienia zbrojnego czynu młodzieży akademickiej Warszawy na sztandarze umieszczono herby Uniwersytetu, Politechniki, Wyższej Szkoły Gospodarstwa Wiejskiego i Wyższej Szkoły Handlowej. W Muzeum Wojska Polskiego w Warszawie znajduje się replika sztandaru
Odznaka pamiątkowa.
Pierwszy wzór odznaki zatwierdzony został rozkazem Naczelnego Wodza nr 40 z 5 maja 1920 roku. Odznaka o wymiarach 34x34 mm ma kształt pięcioramiennego krzyża, w centrum którego na emaliowanej tarczy umieszczono srebrny orzeł w koronie z opuszczonymi skrzydłami. Na ramionach krzyża wpisano numer i inicjały oraz napisy: „36 P.P. LA 1919 KAMPANIA RUSKA”. Odznaka dwuczęściowa, wykonana w tombaku srebrzonym, na rewersie numerowana. Wykonawcą odznaki był Stanisław Reising z Warszawy.
6 czerwca 1928 roku Minister Spraw Wojskowych marszałek Polski Józef Piłsudski zatwierdził wzór i regulamin odznaki pamiątkowej 36 pułku piechoty. Odznaka o wymiarach 40x40 mm ma kształt krzyża kawalerskiego, którego ramiona są emaliowane na biało ze złotymi krawędziami. Na ramionach nałożone są miniatury herbów warszawskich uczelni: Uniwersytetu, Politechniki, SGGW i WSH. Na okrągłej tarczy okolonej wieńcem laurowym na środku krzyża stylizowany numer i inicjały „36 LA”. Odznaka oficerska, jednoczęściowa, wykonana w srebrze lub w tombaku srebrzonym, emaliowana. Na rewersie grawerowany numer nadania. Wykonawcą odznaki był Wiktor Gontarczyk z Warszawy.
Żołnierze pułku.
Żołnierze 36 pułku piechoty – ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".
Upamiętnienie.
Tradycje 36 pułku piechoty Legii Akademickiej kultywował 36 pułk zmechanizowany Legii Akademickiej z Trzebiatowa, a po przekształceniach 36 Brygada Zmechanizowana Legii Akademickiej i dalej 3 batalion zmechanizowany Legii Akademickiej.

</doc>
<doc id="958973" url="https://pl.wikipedia.org/wiki?curid=958973" title="Wari czarno-biały">
Wari czarno-biały

Wari czarno-biały, lemur wari ("Varecia variegata") – gatunek ssaka naczelnego z rodziny lemurowatych (Lemuridae), której jest największym przedstawicielem. Prawdopodobnie jest to jedyny gatunek naczelnych budujący gniazda wyłącznie na czas porodu i pierwszych tygodni opieki nad młodymi.
Zasięg występowania.
Wari czarno-biały występuje na Madagaskarze zamieszkując w zależności od podgatunku:
Taksonomia.
Gatunek po raz pierwszy naukowo opisał w 1792 roku angielski przyrodnik Robert Kerr nadając mu nazwę "Lemur macaco variegata". Jako miejsce typowe odłowu holotypu wskazał Madagaskar. 
Kolorystyka "V. variegata" jest niezwykle zmienna; można zidentyfikować kilka głównych wzorców, z których kilka może być wystarczająco wyraźnych, aby mogły być ważnymi podgatunkami. Osobniki ze wzorem umaszczenia podgatunku nominatywnego "variegata" są również znajdowane daleko w głąb zasięgu występowania podgatunku "editorum"; jeśli istnieje rzeczywista specjacja sympatryczna, będą one wymagały uznania za pełnoprawne gatunki, ale może być tak duża zmienność, że byłoby to niewłaściwe; zachodzi potrzeba dalszych badań. Autorzy "Illustrated Checklist of the Mammals of the World" rozpoznają trzy podgatunki.
Wygląd.
Długość ciała (bez ogona) 45 cm, długość ogona 60–61 cm; masa ciała samic 3,7 kg, samców 3,6 kg. Gęste futro, czerwono-czarne lub biało-czarne, pysk, dłonie stopy i ogon czarne. Rozmieszczenie barw jest różne u poszczególnych osobników, nawet u tego samego osobnika boki ciała mogą być odmiennie ubarwione. Charakterystyczna kryza włosów wokół głowy. W odróżnieniu od innych rodzajów w tej rodzinie u przedstawicieli "Varecia" występują trzy pary sutków.
Ekologia.
Tryb życia.
Żyją na terenach zalesionych, od brzegu morza do wysokości 1 350 m n.p.m. Zwierzęta te najchętniej jedzą owoce, są najbardziej owocożernym gatunkiem lemurów. Dietę uzupełniają liśćmi, nasionami i nektarem. Podczas posiłku trzymają pokarm w przednich łapach. Wydają charakterystyczne odgłosy przypominające śmiech. Prowadzą nadrzewny, dzienny tryb życia. Żyją w grupach rodzinnych złożonych z 2–5 osobników, czasami łączą się w większe stada.
Rozród.
Ciąża trwa krócej niż u pozostałych lemurów, zwykle 90–102 dni. Przed porodem samica buduje w rozwidleniach konarów gniazdo, które wyściela własnymi włosami. Rodzi w jednym miocie do 6 młodych, zwykle 2–3. Młode pozostają w gnieździe do trzech tygodni.
Lemury wari żyją prawdopodobnie do 19 lat.
Zagrożenia i ochrona.
Lemury wari są wrażliwe na zmiany środowiska ze względu na swoje preferencje pokarmowe. Ich duże rozmiary i smaczne mięso zachęcają ludzi do polowania na ten gatunek małpiatki. Są też poławiane i sprzedawane jako zwierzęta domowe.
W ramach działań ochronnych wyznaczane są obszary chronione, podjęto też próby reintrodukcji lemurów wari.
Gatunek ten, jak wszystkie Lemuridae spp., jest objęty konwencją CITES (załącznik I).

</doc>
<doc id="958974" url="https://pl.wikipedia.org/wiki?curid=958974" title="Varecia variegata">
Varecia variegata



</doc>
<doc id="958975" url="https://pl.wikipedia.org/wiki?curid=958975" title="Washoe (szympans)">
Washoe (szympans)

Washoe (ur. ok. września 1965, zm. 30 października 2007) – szympansica, ostatnio żyjąca w "Chimpanzee and Human Communication Institute" (CHCI) w Central Washington University w Ellensburgu.
Była to pierwsza istota niebędąca człowiekiem, która wykazała umiarkowaną zdolność uczenia się symboli języka migowego i używania ich do komunikacji, w ramach eksperymentu naukowego na temat nauki zwierząt ludzkiego języka o nazwie „Projekt Washoe”. Chociaż niektórzy uznali to za pierwszy przypadek nauki ludzkiego języka przez istotę inną niż człowiek, to twierdzenie jest zwykle przyjmowane bez poparcia świata naukowego (Pinker, 1994).
Imię i nazwa projektu pochodzi od hrabstwa Washoe, w którym szympansica dorastała i uczyła się języka migowego.
Projekt Washoe.
W 1967 małżeństwo naukowców Allen i Beatrice Gardner założyło w Reno projekt, którego celem było nauczenie Washoe amerykańskiego języka migowego (ASL). Poprzednie próby nauki szympansów imitowania języków dźwiękowych (projekty Gua i Vicki) zakończyły się porażką. Gardnerowie uważali, że stało się tak z powodu niezdolności szympansów do wydawania głosu. Postanowili oni wykorzystać umiejętności tworzenia przez szympansy różnych gestów do nauki znaków ASL.
Zakres używanych znaków.
Washoe potrafiła używać około 200 pewnych znaków. Aby uznać znak za „pewny”, musiał zostać zaobserwowany przez 3 różne osoby w 3 niezależnych spontanicznych sytuacjach we właściwym kontekście i odpowiednio użyty. Po dokonaniu takiej obserwacji musiał się powtarzać przez 15 dni z rzędu, aby został dodany do listy potwierdzonych znaków używanych przez Washoe.
Inne projekty.
W wielu innych projektach udało się nauczyć ASL lub innej formy języka inne szympansy oraz goryle, a także zwierzęta niebędące naczelnymi, takie jak delfiny, dzięcioły i papugi.
Potencjał i ograniczenia w nauce zwierząt ludzkiego języka zostaną prawdopodobnie określone w wyniku integracji wyników tych różnych eksperymentów, a nie jedynie na podstawie Projektu Washoe. Ten projekt pozostanie jednak kamieniem milowym w badaniach procesów poznawczych u zwierząt, ponieważ został uznany za pierwszy sukces w nauczaniu ludzkiego języka zwierząt z innych gatunków.

</doc>
<doc id="958977" url="https://pl.wikipedia.org/wiki?curid=958977" title="Arthur Fonjallaz">
Arthur Fonjallaz

Arthur Fonjallaz (ur. w 1875 w Lozannie, zm. w 1944) – szwajcarski żołnierz, nauczyciel akademicki, działacz polityczny i publicysta. Przywódca Szwajcarskiej Federacji Faszystowskiej.
Życiorys.
Ukończył akademię wojskową w Modenie we Włoszech, po czym rozpoczął karierę w armii szwajcarskiej, dochodząc do stopnia pułkownika jako dowódca 4 brygady piechoty. W latach 1931-1934 stał na czele departamentu historii militarnej na politechnice w Zurychu. Jednocześnie wstąpił do faszystowskiego Frontu Narodowego. 17 października 1932 spotkał się wraz z grupą szwajcarskich faszystów z Benito Mussolinim, stając się odtąd bardzo silnym sympatykiem włoskiego faszyzmu. Doprowadziło to do jego usunięcia z armii w listopadzie 1933. Został wówczas członkiem jako oficer rezerwy nielegalnie działającej organizacji paramilitarnej Heimatwehr. Wkrótce potem założył antymasońską organizację pod nazwą Szwajcarska Akcja przeciw Sekretnym Towarzystwom (Helvetische Aktion Gegen das Geheimbundwessen). Dążył bezskutecznie do zdelegalizowania masonerii w Szwajcarii. Jednocześnie powołał Szwajcarską Federację Faszystowską, która corocznie była finansowana przez włoskich faszystów. Jako zwolennik potencjalnej aneksji Szwajcarii przez Włochy został wyrzucony z Heimatwehr, kontynuując jednak swoje wielkie przywiązanie do osoby B. Mussoliniego. W 1937 opublikował jego biografię pt. "Enérgie et Volonté". Rok wcześniej Włosi przestali jednak dotować jego ugrupowanie, w związku z czym zniknęło ono z życia publicznego. W styczniu 1940 próbował przedostać się nielegalnie do Niemiec, ale został aresztowany w Schaffhausen przez straż graniczną. Aresztowano go i osądzono na początku 1941 jako niemieckiego szpiega. W rezultacie spędził ponad 2 lata w więzieniu. Wypuszczony na wolność w kwietniu 1943, zmarł rok później.

</doc>
<doc id="958979" url="https://pl.wikipedia.org/wiki?curid=958979" title="36 pp.">
36 pp.



</doc>
<doc id="958982" url="https://pl.wikipedia.org/wiki?curid=958982" title="Wyka kaszubska">
Wyka kaszubska

Wyka kaszubska ("Vicia cassubica" L.) – gatunek rośliny z rodziny bobowatych. Określenie "kaszubska" pochodzi od Kaszub. Gatunek ten występuje jednak nie tylko na Kaszubach, lecz także w prawie całej Europie oraz w Azji Zachodniej i na Kaukazie. W Polsce jest średnio pospolita na całym obszarze kraju.
Biologia i ekologia.
Bylina, hemikryptofit. Siedlisko: świetliste lasy i zarośla. Kwitnie od maja do czerwca. W klasyfikacji zbiorowisk roślinnych gatunek charakterystyczny dla Ass. "Agrimonio-Vicietum cassubicae".

</doc>
<doc id="958984" url="https://pl.wikipedia.org/wiki?curid=958984" title="36 pp">
36 pp



</doc>
<doc id="958987" url="https://pl.wikipedia.org/wiki?curid=958987" title="36 pułk piechoty">
36 pułk piechoty



</doc>
<doc id="958988" url="https://pl.wikipedia.org/wiki?curid=958988" title="Abraham Bornsztajn">
Abraham Bornsztajn

Abraham Bornstein (ur. 1839 w Białej, zm. 20 lutego 1910 w Sochaczewie) – rabin, założyciel i pierwszy cadyk chasydzkiej dynastii Sochaczew.
Życiorys.
Był synem rabina Zeewa Nachuma Bornsteina z Białej i zięciem Menachema Mendla Morgensterna z Kocka. Uczeń Henocha Henicha Kohena Lewina z Aleksandrowa. Po skończeniu szkoły był rabinem w Parczewie, Krośniewicach, Nasielsku, a od 1883 roku w Sochaczewie. Tam założył synagogę chasydzką i jesziwę (skrzyżowanie ulic Staszica i Pokoju). Około 1884 roku władze rosyjskie odwołały go z funkcji rabina - odtąd był cadykiem i kierownikiem jesziwy.
Jest pochowany w ohelu na cmentarzu żydowskim w Sochaczewie. Jego następcą został syn Samuel Bornstein.
Spuścizna.
Abraham Bornstein pozostawił po sobie wiele rękopisów z zakresu Starego Testamentu i Talmudu. W latach 1905 i 1912 wydano jego traktaty talmudyczne.

</doc>
<doc id="958992" url="https://pl.wikipedia.org/wiki?curid=958992" title="Paul Sweezy">
Paul Sweezy



</doc>
<doc id="958993" url="https://pl.wikipedia.org/wiki?curid=958993" title="Erich Selbmann">
Erich Selbmann

Erich Selbmann (ur. 2 września 1926 w Lauterbach, zm. 29 kwietnia 2006) – niemiecki dziennikarz.
Urodził się w roku 1926 jako syn późniejszego ministra środowiska w czasach NRD Fritza Selbmanna. Po przedwczesnej śmierci matki i aresztowaniu ojca ze względów politycznych, od 6. roku życia wychowywany był przez przyjaciół rodziny. Jako nastolatek był członkiem grupy oporu; później trafił do Wehrmachtu, skąd dostał się do sowieckiego, a następnie polskiego obozu dla jeńców wojennych.
Po swoim powrocie do Niemiec w roku 1946 studiował publicystykę i otrzymał stanowisko w telewizji MDR. W latach 1953 – 1955 pełnił funkcję szefa niemieckiego radia publicznego (niem. "Deutschlandsender"), a 3 lata później objął posadę kierownika radia "Berliner Rundfunk". W latach 1959 – 1964 pracował jako sekretarz berlińskiej SED. Od 1964 do 1966 roku był moskiewskim korespondentem "Aktuelle Kamera", programu informacyjnego państwowej telewizji NRD, którym kierował potem w latach 1966 – 1978.

</doc>
<doc id="959001" url="https://pl.wikipedia.org/wiki?curid=959001" title="Patch panel">
Patch panel



</doc>
<doc id="959008" url="https://pl.wikipedia.org/wiki?curid=959008" title="Guzy drobookrągłoniebieskokomórkowe">
Guzy drobookrągłoniebieskokomórkowe



</doc>
<doc id="959014" url="https://pl.wikipedia.org/wiki?curid=959014" title="Paul A. Baran">
Paul A. Baran

Paul Alexander Baran (ur. 8 grudnia 1910 w Mikołajowie, zm. 26 marca 1964 w Palo Alto) – amerykański ekonomista marksistowski pochodzenia rosyjskiego.
Edukację otrzymał w Stanach Zjednoczonych, na Uniwersytecie Harvarda. Od 1949 do śmierci (w wyniku zawału serca) w 1964 wykładał ekonomię na Uniwersytecie Stanforda. Do jego najważniejszych prac należą "Ekonomia polityczna wzrostu" oraz (napisany z Paulem Sweezym) "Kapitał monopolistyczny".

</doc>
<doc id="959015" url="https://pl.wikipedia.org/wiki?curid=959015" title="Bończa (województwo wielkopolskie)">
Bończa (województwo wielkopolskie)

Bończa – część wsi Lubasz w Polsce położona w województwie wielkopolskim, w powiecie czarnkowsko-trzcianeckim, w gminie Lubasz.
W latach 1975–1998 miejscowość administracyjnie należała do województwa pilskiego.

</doc>
<doc id="959016" url="https://pl.wikipedia.org/wiki?curid=959016" title="Etioplasty">
Etioplasty



</doc>
<doc id="959019" url="https://pl.wikipedia.org/wiki?curid=959019" title="Elżbiecin (województwo wielkopolskie)">
Elżbiecin (województwo wielkopolskie)

Elżbiecin – część wsi Miłkowo, położonej w woj. wielkopolskim, w powiecie czarnkowsko-trzcianeckim, w gminie Lubasz.
Zobacz też: Elżbiecin

</doc>
<doc id="959021" url="https://pl.wikipedia.org/wiki?curid=959021" title="Pranab Mukherjee">
Pranab Mukherjee

Pranab Kumar Mukherjee (; (ur. 11 grudnia 1935 w Mirati, zm. 31 sierpnia 2020 w Delhi) – indyjski polityk, minister finansów w latach 1982–1984 oraz 2009–2012, minister spraw zagranicznych w latach 1995–1996 oraz 2006–2009, minister obrony w latach 2004–2006. Przewodniczący obu izb parlamentu, Rajya Sabhy w latach 1980–1985 oraz Lok Sabhy w latach 2004–2012. Prezydent Indii w latach 2012–2017.
Życiorys.
Młodość i edukacja.
Urodził się w 1935 wiosce Mirati, w pobliżu miasta Kirnahar w dystrykcie Birbhum w stanie Bengal Zachodni (ówczesny Bengal w Indiach Brytyjskich). Jego ojciec, Shri Kamada Kinkar Mukherjee, od 1920 był członkiem Indyjskiego Kongresu Narodowego (INC) oraz członkiem Rady Legislacyjnej Bengalu Zachodniego (1952-1964) i za swoją działalność niepodległościową spędził ponad 10 lat w więzieniu. Murkherjee uczęszczał do szkoły Suri Vidyasagar College w Suri w dystrykcie Birbhum, po czym uzyskał tytuł magistra historii oraz nauk politycznych na University of Calcutta w Kalkucie. Na tej samej uczelni ukończył również prawo. Swoją karierę zawodową rozpoczynał jako nauczyciel, a następnie dziennikarz.
W lipcu 1957 poślubił Suvrę Mukherjee, ma córkę oraz dwóch synów.
Kariera polityczna.
Karierę polityczną rozpoczynał pod koniec lat 60. XX w. Na przestrzeni kilkudziesięciu lat był członkiem obu izb parlamentu, zajmował stanowiska ministerialne w rządzie, pełnił kierownicze funkcje w Indyjskim Kongresie Narodowym (INC) oraz reprezentował kraj w różnych organizacjach międzynarodowych i konferencjach.
W lipcu 1969 z ramienia INC wszedł po raz pierwszy w skład wyższej izby parlamentu, Rajya Sabhy. Reelekcję uzyskiwał w 1975, 1981, 1993 i w 1999. W latach 1978-1980 zajmował stanowisko wiceprzewodniczącego INC w Rajya Sabhie, natomiast od 1980 do 1985 pełnił funkcję przewodniczącego izby. W czerwcu 2004 został deputowanym do niższej izby parlamentu, Lok Sabhy. Wyborach w 2009 utrzymał mandat. Od czerwca 2004 do czerwca 2012 zajmował urząd jej przewodniczącego.
W lutym 1973 wszedł po raz pierwszy w skład gabinetu, zostając wiceministrem rozwoju przemysłowego. Od stycznia do października 1974 pełnił funkcję wiceministra transportu oraz wiceministra przemysłu. Od października 1974 do grudnia 1975 był ministrem stanu ds. finansów, następnie ministrem stanu ds. bankowości (od grudnia 1975 do marca 1977). Od stycznia 1980 do stycznia 1982 zajmował stanowisko ministra handlu, stali i kopalń w rządzie Indiry Gandhi, a od stycznia 1982 do grudnia 1984 stanowisko ministra finansów. Wkrótce po objęciu władzy przez Rajiva Gandhiego po zabójstwie Indiry Gandhi, został zdymisjonowany.
W 1986 wystąpił z Indyjskiego Kongresu Narodowego na skutek rywalizacji o przywództwo w partii z Rajivem Gandhim. Założył własne ugrupowanie Rashtriya Samajwadi Congress, jednakże w 1989 powrócił w szeregi INC. W 1987 na 6 lat utracił mandat deputowanego do Rajya Sabhy.
Od 24 czerwca 1991 do 15 maja 1996 zajmował stanowisko wiceprzewodniczącego Komisji Planowania, zajmującej się opracowywaniem planów rozwoju gospodarczego kraju. Jednocześnie od stycznia 1993 do lutego 1995 był ministrem handlu w rządzie P.V. Narasimhy Rao. Od 10 lutego 1995 do 16 maja 1996 zajmował w nim natomiast urząd ministra spraw zagranicznych.
Po ponownym dojściu do władzy Indyjskiego Kongresu Narodowego, od 22 maja 2004 do 26 października 2004 pełnił funkcję ministra obrony w gabinecie Manmohana Singha, a następnie funkcję ministra spraw zagranicznych (od 26 października 2006 do maja 2009) oraz ministra finansów (od 24 stycznia 2009 do 26 czerwca 2012).
W szeregach Indyjskiego Kongresu Narodowego (INC) zajmował stanowisko członka jego komitetu wykonawczego Congress Working Committee (1978-1986 oraz 1997-2012), członka komitetu wyborczego Central Election Committee (2001-2010), członka prezydium partii All India Congress Committee, skarbnika prezydium (1978-1979) oraz przewodniczącego struktur INC w Bengalu Zachodnim.
Jako minister finansów zasiadał w latach 1982-1985 oraz 2009-2012 w Międzynarodowym Funduszu Walutowym, Banku Światowym, Azjatyckim Banku Rozwoju oraz Afrykańskim Banku Rozwoju. W 1995 oraz w 2007 przewodniczył konferencjom Południowoazjatyckiego Stowarzyszenia Współpracy Regionalnej (SAARC). Brał również udział w wielu międzynarodowych konferencjach i spotkaniach. Przewodniczył indyjskiej delegacji w czasie konferencji ministrów finansów Wspólnoty Narodów w 1982, 1983 i 1984; dorocznej sesji Zgromadzenia Ogólnego ONZ w 1994, 1995, 2005 i 2006; konferencji szefów rządów Wspólnoty Narodów w Auckland w 1985 oraz konferencji Ruchu Państw Niezaangażowanych w Cartagenie w 1995.
W 1997 otrzymał nagrodę dla najlepszego indyjskiego parlamentarzysty "Outstanding Parliamentarian Award", a w 2012 nagrodę dla najlepszego administratora "Best Administrator in India Award". W 2008 został odznaczony Orderem Padma Vibhushan.
Prezydent Indii.
15 czerwca 2012 uzyskał nominację Indyjskiego Kongresu Narodowego na urząd prezydenta w nadchodzących wyborach szefa państwa. 26 czerwca 2012 zrezygnował z zajmowanych stanowisk ministra finansów, deputowanego i przewodniczącego Lok Sabhy oraz członkostwa w INC. 19 lipca 2012 został wybrany przez członków parlamentu i zgromadzeń stanowych na urząd 13. prezydenta Indii. W głosowaniu pokonał P.A. Sangmę, kandydata z nominacji opozycyjnego Narodowego Sojuszu Demokratycznego. Urząd objął 25 lipca 2012.
Zmarł 31 sierpnia 2020 na COVID-19.

</doc>
<doc id="959022" url="https://pl.wikipedia.org/wiki?curid=959022" title="Miłkówko">
Miłkówko

Miłkówko – część wsi Miłkowo, położonej w woj. wielkopolskim, w powiecie czarnkowsko-trzcianeckim, w gminie Lubasz.

</doc>
<doc id="959035" url="https://pl.wikipedia.org/wiki?curid=959035" title="Afera barażowa">
Afera barażowa

Afera barażowa – medialne określenie nieprawidłowości związanych z degradacją do II ligi piłkarskiej klubu Garbarnia Szczakowianka Jaworzno w 2003 roku.
Wydział Dyscypliny PZPN (WD) uznał, że spotkanie rewanżowe dwumeczu barażowego o prawo do gry w ekstraklasie w sezonie 2003/2004 pomiędzy Garbarnią Szczakowianką Jaworzno z Lukullusem Świt Nowy Dwór Mazowiecki rozegrane 22 czerwca 2003 (uzyskany w meczu wynik 3:0 premiował drużynę Szczakowianki; sędzia Antoni Fijarczyk) zostało sprzedane przez siedmiu piłkarzy Lukullusa. W wyniku tego sześciu oskarżonych zawodników 31 lipca 2003 zostało zdyskwalifikowanych dożywotnio: Rafał Ruta, Grzegorz Miłkowski, Marek Zawada, Adam Warszawski, Maciej Krzętowski i Maciej Lewna. Na rok został zawieszony Boris Peškovič – jedyny z siódemki zawodników Lukullusa, który przyznał się do winy. Walkowerem ukarano klub z Jaworzna, który w efekcie został zdegradowany do drugiej ligi. Dodatkowo odjęto mu na starcie rozgrywek 10 punktów.
Zaskarżona przez Szczakowiankę decyzja WD została podtrzymana przez Najwyższą Komisję Odwoławczą PZPN (NKO), ponadto skrócono dożywotnie dyskwalifikacje zawodników Świtu do dwóch lat. Szczakowianka odwołała się od tego rozstrzygnięcia do Trybunału Arbitrażowego ds. Sportu przy PKOI. Ten w grudniu 2003 roku uchylił w całości decyzję PZPN.
Wobec powyższego Związek złożył skargę do sądu cywilnego na wyrok Trybunału Arbitrażowego. Zgodnie z procedurami sprawa trafiła do ponownego rozpatrzenia do WD PZPN, gdzie podtrzymano poprzednie orzeczenie. Odwołanie klubu do NKO także nie zmieniło wcześniejszych jej decyzji, więc kary zostały ponownie zaskarżone przez klub do Trybunału Arbitrażowego. W listopadzie 2005 Trybunał Arbitrażowy po raz drugi je uchylił, tym razem, z powodu przedawnienia się karalności czynów. Od tej decyzji PZPN złożył skargę kasacyjną do Sądu Najwyższego RP, która została w całości odrzucona.
9 maja 2007 przed warszawskim Sądem Okręgowym rozpoczął się proces, w którym syndyk masy upadłościowej "SSA Szczakowianka" żądał od PZPN kwoty 9 089 568 złotych, jako rekompensaty za utracone przez klub wpływy od sponsorów, za prawa do transmisji meczów w telewizji Canal+ oraz ze sprzedaży biletów, co w konsekwencji miało doprowadzić do bankructwa spółki. 31 stycznia 2008 sąd pierwszej instancji oddalił w całości roszczenia powoda i dodatkowo obciążył go kosztami procesu. 6 listopada 2008 Sąd Apelacyjny podtrzymał decyzję Sądu Okręgowego w Warszawie o odrzuceniu w całości roszczeń Szczakowianki Jaworzno wobec Polskiego Związku Piłki Nożnej.

</doc>
<doc id="959036" url="https://pl.wikipedia.org/wiki?curid=959036" title="Rafał Ruta (piłkarz)">
Rafał Ruta (piłkarz)

Rafał Ruta (ur. 24 października 1972 w Wieluniu) – polski piłkarz występujący na pozycji pomocnika.
Pierwszym klubem Ruty był Motor Praszka. Od 1989 do 1995 roku reprezentował barwy l-ligowej Stali Mielec, w której rozegrał 177 meczów i zdobył 8 bramek. W tym okresie grał w kadrach młodzieżowych od U-16 do U-21, w których wystąpił łącznie w 77 meczach. Rundę wiosenną sezonu 1995/96 spędził w Lechii/Olimpii Gdańsk a od następnego był graczem warszawskiej Polonii, w której w kolejnym sezonie zdobył wicemistrzostwo kraju. W stołecznym klubie występował jeszcze w jednym sezonie, potem grał w Ceramice Opoczno, Odrze Wodzisław, ponownie w Polonii, by w sezonie 2002/03 trafić do Lukullusa Świtu NDM, co zakończyło się dwuletnią dyskwalifikacją piłkarza za udział w aferze barażowej.
W latach 2004-2006 występował w USA w drużynie Polonia Mielec Chicago SC. Z Polonią Mielec w 2005 roku wygrał Turniej Polonijny. Od jesieni 2006 jest trenerem tego klubu. W jego ślady poszli dwaj synowie: Patryk gra jako napastnik w Chicago Sockers FC a młodszy syn Oskar gra jako bramkarz w Arlington Aces.

</doc>
<doc id="959040" url="https://pl.wikipedia.org/wiki?curid=959040" title="Carlo Rezzonico">
Carlo Rezzonico

Carlo Rezzonico (ur. 25 kwietnia 1724 w Wenecji – zm. 26 stycznia 1799 w Rzymie) – włoski kardynał, bratanek papieża Klemensa XIII.
Życiorys.
W 1758 mianowany przez niego kardynałem i sekretarzem ds. Memoriałów (petycji). 1758-63 stał na czele Kancelarii Apostolskiej, a od 1763 był kamerlingiem Świętego Kościoła Rzymskiego. Był członkiem powołanej w 1767 roku przez papieża Klemensa XIII w związku z groźbą przyznania praw dysydentom Kongregacji do Spraw Polskich. W 1773 uzyskał promocję do rangi biskupa suburbikarnej diecezji Sabina i przyjął sakrę biskupią z rąk kardynała Giovanni Francesco Albani. Brał udział w konklawe 1769 i Konklawe 1774–1775. Biskup Porto e Santa Rufina od 1776. Archiprezbiter bazyliki laterańskiej od stycznia 1781. W styczniu 1777 mianowany sekretarzem Kongregacji Rzymskiej i Powszechnej Inkwizycji, stał na jej czele aż do śmierci. Został pochowany w swym kościele tytularnym S. Marci.

</doc>
<doc id="959042" url="https://pl.wikipedia.org/wiki?curid=959042" title="Front Narodowy (Szwajcaria)">
Front Narodowy (Szwajcaria)

Front Narodowy (niem. Nationale Front, NF) – szwajcarskie skrajnie prawicowe ugrupowanie polityczne działające w latach 30. i na pocz. lat 40. XX wieku
Geneza ugrupowania sięga końca lat 20., kiedy na uniwersytecie w Zurychu powstały kluby dyskusyjne, wyrażające hasła antysemityzmu, nacjonalizmu i wspierające rasistowskie teorie niemieckich narodowych socjalistów. Część z nich połączyła się w 1932 r. w partię polityczną pod nazwą Front Narodowy. Na jego czele stanął Hans Vonwyl. Działał on głównie w kantonach niemieckojęzycznych. Wymagał od swoich członków aryjskiego pochodzenia. Organami prasowymi były silnie antysemickie pismo "Der Eiserne Besen" ("Żelazna Miotła") i redagowany przez Hansa Oehlera "Die Front". W 1933 r. przyłączyło się do niego inne ugrupowanie Nowy Front. Odtąd Front Narodowy stał się bardziej ortodoksyjnie faszystowski. Jego rozrost liczebny doprowadził do liczby ok. 10 tys. członków. Popierało go kilku znanych pisarzy, m.in. Jakob Schaffner. Dzięki temu uzyskano względny sukces w wyborach kantonalnych w Zurychu (6,2% głosujących) i w Schaffhausen (27,1%). Występując przeciwko systemowi liberalnej demokracji parlamentarnej, Front Narodowy dążył do przeprowadzenia w 1935 r. referendum ludowego w sprawie zmian w konstytucji. Miały one polegać na przemodelowaniu systemu rządowego Szwajcarii w duchu nacjonalistycznym, rasowym i autorytarnym. Jednakże akcja ta zakończyła się niepowodzeniem, przyśpieszając spadek poparcia społecznego partii. Doszły do tego jeszcze oskarżenia o jej finansowanie z Niemiec. W jej kierownictwie doszło ponadto do konfliktów; grupa bardziej ekstremistycznych działaczy pod kierownictwem H. Oehlera zaczęła oskarżać dotychczasową linię programową partii za zbyt mało radykalną. Do 1939 r. utracono wszystkie miejsca w radzie miejskiej Zurycha. W międzyczasie w styczniu 1938 r. nowym przywódcą ugrupowania został Robert Tobler, zastępując H. Vonwyla, którego skazano za szpiegostwo i osadzono w więzieniu. W 1940 r. Front Narodowy został rozwiązany, ale nielegalnie działał jeszcze w szczątkowej postaci do 1943 r.
Do jego tradycji nawiązuje obecnie Partia Narodowo Zorientowanych Szwajcarów (Partei National Orientierter Schweizer), założona w 2000 r.

</doc>
<doc id="959043" url="https://pl.wikipedia.org/wiki?curid=959043" title="60 pułk piechoty">
60 pułk piechoty



</doc>
<doc id="959044" url="https://pl.wikipedia.org/wiki?curid=959044" title="Sushil Kumar Shinde">
Sushil Kumar Shinde

Sushil Kumar Shinde (ur. 4 września 1941 w Sholapurze w stanie Maharasztra) – indyjski polityk i prawnik, parlamentarzysta, gubernator i minister. Działacz Indyjskiego Kongresu Narodowego.
Życiorys.
Shinde jest absolwentem prawa. W szeregi Indyjskiego Kongresu Narodowego wstąpił w 1971.
Poseł do Lok Sabhy w latach 1978-1992 i ponownie od 2002. Deputowany do Rajya Sabhy w latach 1992-1998
W 2002 bez powodzenia ubiegał się o stanowisko wiceprezydenta Indii.
18 stycznia 2003 został szefem ministrów (premierem) stanu Maharasztra. Stanowisko to zajmował do 1 listopada 2004. Od 1 listopada 2004 do 29 stycznia 2006 był gubernatorem stanu Andhra Pradesh.
Sushil Kumar Shinde był typowany do stanowiska prezydenta lub wiceprezydenta Indii w wyborach w lipcu 2007.
29 stycznia 2006 objął funkcję ministra energetyki w rządzie Manmohana Singha, którą sprawował do 31 lipca 2012, kiedy został ministrem spraw wewnętrznych. W 2014 w wyniku wyborów przegranych przez INC podał się do dymisji wraz z całym rządem.
Od 2012 do 2014 był także liderem INC w Lok Sabhie.
Życie prywatne.
Jest żonaty, ma trzy córki.

</doc>
<doc id="959048" url="https://pl.wikipedia.org/wiki?curid=959048" title="Orrin">
Orrin

Orrin – jednostka osadnicza w Stanach Zjednoczonych, w stanie Dakota Północna, w hrabstwie Pierce.

</doc>
<doc id="959049" url="https://pl.wikipedia.org/wiki?curid=959049" title="Gerardo Torrado">
Gerardo Torrado

Gerardo Torrado Díez de Bonilla (ur. 30 kwietnia 1979 w mieście Meksyk) – meksykański piłkarz występujący na pozycji defensywnego pomocnika. Od stycznia 2004 posiada również obywatelstwo hiszpańskie. Menedżer sportowy.
Kariera klubowa.
Dziadkowie Torrado pochodzą z Hiszpanii, jednak Gerardo urodził się już w stołecznym mieście Meksyk. Jego pierwszym klubem w karierze był tamtejszy Pumas UNAM, w barwach którego zadebiutował w 1997 roku w lidze meksykańskiej. W pierwszych dwóch sezonach w UNAM grał mało – zaledwie 14 meczów. Jednak już w sezonie 1999/2000 był podstawowym zawodnikiem zespołu, a z UNAM doszedł do półfinału fazy Clausura.
Latem 2000 Torrado przeszedł do hiszpańskiego CD Tenerife, z którym zajął na koniec sezonu 3. miejsce i awansował do Primera División. W 2001 niespodziewanie odszedł jednak z klubu i został zawodnikiem drugoligowego Polideportivo Ejido. Spędził tam tylko pół roku i już zimą 2002 był zawodnikiem pierwszoligowego Sevilla FC. W La Liga Torrado zadebiutował 6 lutego w zremisowanym 0:0 meczu z CA Osasuna. W Sevilli mimo spędzonych lat nie zdołał przebić się do podstawowego składu i przez 2,5 roku rozegrał tylko 40 meczów w jej barwach. Największym sukcesem było zajęcie 6. miejsca w sezonie 2003/2004 i awans do Pucharu UEFA. Na sezon 2004/2005 Torrado przeszedł do Racingu Santander, któremu pomógł utrzymać się w lidze.
W 2005 roku Gerardo wrócił do ojczyzny i został zawodnikiem Cruz Azul, w którym powrócił do dawnej formy. W sezonie 2005/2006 dwukrotnie odpadł z tym klubem w ćwierćfinałach play-off. W fazie Apertura sezonu 2006/2007 sytuacja się powtórzyła, a w fazie Clausura odpadł z Cruz Azul w półfinale. Ze stołeczną drużyną trzykrotnie wywalczył wicemistrzostwo Meksyku (Clausura 2008, Apertura 2008, Apertura 2009) i dwukrotnie Ligi Mistrzów CONCACAF (2009, 2010). Kilkukrotnie został wybierany najlepszym defensywnym pomocnikiem ligi.
Kariera reprezentacyjna.
W 1999 roku Torrado występował z młodzieżową reprezentacją Meksyku U–20 na Młodzieżowych Mistrzostwach Świata w Nigerii, na których doszedł do ćwierćfinału. W tym samym roku, 9 czerwca, Torrado zadebiutował w pierwszej reprezentacji w zremisowanym 2:2 meczu z Argentyną, w lipcu został powołany do kadry na Copa América 1999, a w ćwierćfinale z Peru (3:3) zdobył jednego z goli dla swojej drużyny. Z Meksykiem ostatecznie zajął trzecie miejsce w tym turnieju.
Torrado wystąpił także w turnieju Copa América 2001, na którym grał w pierwszej jedenastce, a z Meksykiem dotarł do finału. W finałowym meczu z gospodarzami, Kolumbią został w 90 minucie wyrzucony z boiska, a Meksyk przegrał 0:1.
W 2002 roku Torrado został powołany przez Javiera Aguirre na Mistrzostwa Świata 2002. Zagrał tam we wszystkich meczach grupowych, w jednym z nich, z Ekwadorem (1:2) zdobył gola. Z Meksykiem dotarł do 1/8 finału, w której rozegrał 79 minut meczu z USA (0:2).
W 2006 roku Torrado znów znalazł się w kadrze na mistrzostwa świata, tym razem na Mundial w Niemczech. Zagrał w dwóch meczach grupowych: wygranym 3:1 z Iranem oraz zremisowanym 0:0 z Angolą, a następnie w przegranym 1:2 po dogrywce meczu 1/8 finału z Argentyną.
W 2010 roku Torrado wystąpił na swoim trzecim mundialu w karierze, w RPA. Ponownie był podstawowym graczem meksykańskiej kadry, rozgrywając wszystkie cztery spotkania i odpadając z drużyną w 1/8 finału po przegranym 1:3 spotkaniu z Argentyną.

</doc>
<doc id="959050" url="https://pl.wikipedia.org/wiki?curid=959050" title="Giovanni Francesco Stoppani">
Giovanni Francesco Stoppani

Giovanni Francesco Stoppani (ur. 19 września 1695 w Mediolanie – zm. 18 listopada 1774 w Rzymie) – włoski duchowny, kardynał.
Życiorys.
Studiował na uniwersytecie w Pawii, uzyskując doktorat z prawa rzymskiego i kanonicznego w 1716. W 1730 mianowany generalnym inkwizytorem na wyspie Malta. W 1734 przyjął święcenia kapłańskie, a rok później został tytularnym arcybiskupem Koryntu i nuncjuszem apostolskim w Toskanii (1735-39) i Wenecji (1739-43). 1745 nuncjusz ekstraordynaryjny we Frankfurcie na elekcję nowego cesarza Św. Cesarstwa Rzymskiego. Prezydent Urbino 1747-53.
1753 kreowany kardynałem prezbiterem Santi Silvestro e Martino ai Monti. Legat w Urbino (1754-56) i Romanii (1756-62). Biskup Palestriny od 1763. Sekretarz Świętego Oficjum Inkwizycji od 1770 aż do śmierci. Był członkiem powołanej w 1767 roku przez papieża Klemensa XIII w związku z groźbą przyznania praw dysydentom Kongregacji do Spraw Polskich. Zmarł podczas sediswakancji po śmierci papieża Klemensa XIV.

</doc>
<doc id="959053" url="https://pl.wikipedia.org/wiki?curid=959053" title="Fort Worth Flyers">
Fort Worth Flyers

Fort Worth Flyers – amerykański klub koszykarski z siedzibą w mieście Fort Worth, w stanie Teksas, działający w latach 2005–2007. Drużyna była członkiem ligi NBDL. Swoje mecze rozgrywała w Fort Worth Convention Center.

</doc>
<doc id="959054" url="https://pl.wikipedia.org/wiki?curid=959054" title="Sezon snookerowy 2007/2008">
Sezon snookerowy 2007/2008

Poniższa tabela przedstawia uczestników finałów głównych turniejów w sezonie 2007/2008.

</doc>
<doc id="959055" url="https://pl.wikipedia.org/wiki?curid=959055" title="60 pp.">
60 pp.



</doc>
<doc id="959056" url="https://pl.wikipedia.org/wiki?curid=959056" title="Sedymentacja cykliczna">
Sedymentacja cykliczna

Sedymentacja cykliczna – sedymentacja, w wyniku której powstają sekwencje osadów, powtarzających się wielokrotnie w takiej samej kolejności (np. zlepieńce – piaskowce – mułowce lub piaskowce – margle), tzw. cyklotemy. Sedymentacja cykliczna jest zwykle odbiciem cyklicznych zmian klimatu lub powtarzalnej sekwencji ruchów skorupy ziemskiej.

</doc>
<doc id="959057" url="https://pl.wikipedia.org/wiki?curid=959057" title="60 pp">
60 pp



</doc>
<doc id="959059" url="https://pl.wikipedia.org/wiki?curid=959059" title="Biomanipulacja">
Biomanipulacja

Biomanipulacja (gr. "bios – życie, łac. manipulare – robić coś rękami") – jedna z metod wykorzystywana w procesie rekultywacji wód. Polegająca na ingerencji w środowisko poprzez zmianę warunków życia organizmów lub zmianę stosunków ilościowych w danym ekosystemie, przy wykorzystaniu szeregu zależności łańcucha pokarmowego (np. zwiększenie ilości zooplanktonu i introdukcja wybranych gatunków ryb wpłynie na ograniczenie liczebności glonów).
Stosowanie biomanipulacji wymaga dogłębnej analizy zależności zachodzących w danym ekosystemie.

</doc>
<doc id="959062" url="https://pl.wikipedia.org/wiki?curid=959062" title="Wygnanie babilońskie">
Wygnanie babilońskie



</doc>
<doc id="959064" url="https://pl.wikipedia.org/wiki?curid=959064" title="Stan przedrakowy">
Stan przedrakowy

Stan przedrakowy (łac. "status praecancerosus") jest to patologia, na podłożu której, w ujęciu statystycznym, częściej niż w przypadku innych chorób może rozwinąć się nowotwór. Stany przedrakowe dzielą się na właściwe stany przedrakowe oraz stany przedrakowe w szerokim ujęciu.
Do właściwych stanów przedrakowych można zaliczyć:
Natomiast do stanów przedrakowych w szerokim ujęciu zaliczają się:
Czynnikami ryzyka stanów przedrakowych są:
Istotą stanu przedrakowego jest często zaburzenie "na poziomie komórkowym" – np. występujące aberracje chromosomowe czy mutacje genowe. Często właśnie od takiej komórki rozpoczyna się rozwój nowotworu. Zmiany mikroskopowe w stanach przedrakowych występują często. Jedną z powszechnie występujących jest dysplazja. Może być ona małego, średniego lub dużego stopnia. Dysplazja dużego stopnia zwłaszcza bardzo nasilona jest praktycznie nie do odróżnienia z początkową histopatologicznie postacią raka, tzw. rakiem w miejscu (łac. "carcinoma in situ"). Jest to postać nowotworu, która ograniczona jest do jednej tkanki danego narządu i nie przekracza jej granicy (np. rak śródnabłonkowy). Rak w miejscu odznacza się znikomą inwazją i nie nacieka tkanek otaczających.

</doc>
<doc id="959066" url="https://pl.wikipedia.org/wiki?curid=959066" title="Luigi Maria Torregiani">
Luigi Maria Torregiani

Luigi Maria Torregiani (ur. 18 października 1697 we Florencji – zm. 6 stycznia 1777 w Rzymie) – włoski kardynał od 1753. Sekretarz Stanu papieża Klemensa XIII 1758-69. 
Życiorys.
konserwatystą, sprzeciwiał się otwartej postawie wobec oświecenia, jaką reprezentował papież Benedykt XIV (1740-58). Bronił zakonu jezuitów przed zarzutami i sprzeciwiał się żądaniom monarchii katolickich, by rozwiązać zakon. Jego nieustępliwa polityka w tej kwestii doprowadziła do zerwania przez Portugalię stosunków dyplomatycznych ze Stolicą Apostolską oraz okupacji przez Francję, Hiszpanię i Neapol terytoriów papieskich wokół Awinionu, Benewentu i Pontecorvo. Był członkiem powołanej w 1767 roku przez papieża Klemensa XIII w związku z groźbą przyznania praw dysydentom Kongregacji do Spraw Polskich. Zdymisjonowany po wyborze Klemensa XIV. Przez ostatnie dwa lata życia stał na czele Rzymskiej Inkwizycji. Nigdy nie przyjął święceń kapłańskich.

</doc>
<doc id="959067" url="https://pl.wikipedia.org/wiki?curid=959067" title="Microsoft PixelSense">
Microsoft PixelSense

Microsoft PixelSense – (wcześniej "Microsoft Surface") komputer dotykowy zaprojektowany przez Microsoft rozwijany pod nazwą kodową Milan. 
Charakterystyka urządzenia.
Komputer został zaprojektowany tak, aby była możliwa praca na nim bez używania myszy i klawiatury, kształtem przypominający stolik do kawy o rozmiarach 107/56/53 cm. Domyślnym urządzeniem wejściowym oraz wyjściowym jest 30-calowy (76 cm) ekran dotykowy mogący obsłużyć do 52 punktów dotykowych równocześnie, umożliwiając tym samym pracę kilku osobom w tym samym czasie.
Komputer może komunikować się z innymi urządzeniami bezprzewodowo za pomocą standardów IEEE 802.11 oraz Bluetooth. Otwarcie połączenia następuje w momencie umieszczenia na powierzchni ekranu dotykowego urządzenia wyposażonego w tego typu funkcjonalność. Pobieranie i wysyłanie danych pomiędzy urządzeniem a komputerem odbywa się za pomocą techniki Drag and drop na obszarze ekranu. Komputer działa pod kontrolą systemu Windows Vista.
Komputer został wprowadzony na rynek wiosną 2008 roku. Początkowo urządzenie było dostępne dla klientów biznesowych (przedsiębiorstwa, restauracje, hotele, rozrywka). Microsoft jednak przekonuje, że cena powinna spaść w ciągu 3-5 lat, na tyle by była przystępna dla użytkowników domowych.
Projektowanie aplikacji.
Aplikacje na Microsoft PixelSense powstają w oparciu o Windows Presentation Foundation i XNA. Dla Visual Studio przygotowano SDK; Programiści nie potrzebują nawet samego urządzenia do testów - ponieważ z SDK dołączany jest Surface Simulator.

</doc>
<doc id="959072" url="https://pl.wikipedia.org/wiki?curid=959072" title="Podłęże (stacja kolejowa)">
Podłęże (stacja kolejowa)

Podłęże – stacja kolejowa w Podłężu, w województwie małopolskim, w Polsce.
W roku 2021 stacja obsługiwała 300–499 pasażerów na dobę.

</doc>
<doc id="959077" url="https://pl.wikipedia.org/wiki?curid=959077" title="Czerwiec 2007">
Czerwiec 2007



</doc>
<doc id="959080" url="https://pl.wikipedia.org/wiki?curid=959080" title="Senet">
Senet



</doc>
<doc id="959081" url="https://pl.wikipedia.org/wiki?curid=959081" title="Senet (gra)">
Senet (gra)

Senet – popularna w starożytnym Egipcie gra planszowa. Pomimo wielu badań archeologicznych nie udało się poznać zasad tej gry.
Jej tradycje sięgały zamierzchłych czasów, najstarszy komplet do gry odkryto w grobowcu Hesy'ego z czasów III dynastii z okresu Starego Państwa. Znak planszy z pionami występuje już w najstarszych hieroglifach. Popularność tej gry była bardzo duża, o czym świadczą liczne przedstawienia grających Egipcjan i to w różnych sytuacjach – w domu i poza domem, w tawernach, ogrodach, w kolejkach do golarza. Znane jest przedstawienie Ramzesa III grającego w senet z damą ze swojego haremu czy też grającej królowej Nefertari. O popularności tej gry świadczy również fakt, że plansza z pionami (i mieszczącym się pod nią pudełkiem na piony) wchodziła również często w skład wyposażenia grobowego, aby zmarli mogli oddawać się ulubionej rozrywce również w zaświatach. Do tej pory odkryto w grobowcach ponad 40 kompletów do gry.
Senet to siatka z trzydziestu kwadratów, ułożonych w trzech rzędach po dziesięć. Pionki do gry składają się z dwóch zestawów po pięć sztuk, w niektórych zestawach więcej lub mniej. Rzeczywiste reguły gry są tematem debaty. Historycy Timothy Kendall i R.C. Bell zaproponowali własne zestawy reguł do gry. Zasady te zostały przyjęte przez różne firmy, które sprzedają zestawy do tej gry.

</doc>
<doc id="959083" url="https://pl.wikipedia.org/wiki?curid=959083" title="Karan Singh">
Karan Singh

Karan Singh (ur. 9 marca 1931 w Cannes) – indyjski polityk, dyplomata, pisarz i publicysta.
Życiorys.
Karan Singh urodził się w Cannes we Francji. Jest synem maharadży Hari Singha, władcy stanu Dżammu i Kaszmir.
Naukę pobierał w Pratap College, a następnie na Uniwersytecie Delhi.
Kariera polityczna.
W 1949 został mianowany regentem Kaszmiru, a od 1952 do 1965, sprawował funkcję głowy stanu. Od 1965 do 1967 był gubernatorem stanu Dżammu i Kaszmir.
W 1957 podpisał akt wprowadzenia konstytucji w tym stanie
Przez całą karierę polityczną związany z Indyjskim Kongresem Narodowym.
Następnie rozpoczął karierę w polityce krajowej. Został deputowanym do Lok Sabhy, izby niższej indyjskiego parlamentu, w której zasiadał w latach 1967-1980 i w 1990. Sprawował szereg ministerialnych funkcji. W latach 1967-1973 był ministrem turystyki i lotnictwa cywilnego, w latach 1973- 1977 ministrem zdrowia i planowania rodziny, od 1979 do 1980 ministrem edukacji i kultury.
W 1974 był przewodniczącym indyjskiej delegacji na Konferencję na temat Zaludnienia i Rozwoju w Bukareszcie.
W latach 1990-1991 Singh był ambasadorem Indii w USA. Od 1996 zasiada w izbie wyższej parlamentu, Rajya Sabha.
Singh był wymieniany jako potencjalny kandydat do urzędu prezydenta w wyborach w lipcu 2007. Był także przywódcą większości INC w parlamencie.
Działalność publicystyczna i pisarska.
Karan Singh pierwsze eseje publikował już w latach 50.
Od lat 70. XX wieku publikuje książki historyczne, biograficzne, a także zbiory esejów i tomiki poezji.
Działa w wielu organizacjach społecznych i instytucjach, m.in.: India forum, Dharmarth trust, Temple of understanding, Indo-French forum, Council for the World religions, IIC-Aisa, Peoples commission on &amp; environment &amp; development.
Jest przewodniczącym Vishva Hindu Parishad
Życie prywatne.
W 1950 ożenił się z Yasho Rajya Lakshmi. Mają córkę i dwóch synów, z których jeden – Ajatshatru Singh – również jest politykiem.
Publikacje.
Lista publikacji na podstawie materiału źródłowego

</doc>
<doc id="959087" url="https://pl.wikipedia.org/wiki?curid=959087" title="Devětsil">
Devětsil

Devětsil (pol. „lepiężnik”) – grupa czeskich artystów awangardowych, założona w 1920 roku w Pradze. W roku 1923 działalność została rozszerzona również na Brno. Grupa zakończyła swoje działanie w Brnie w roku 1927, w Pradze w 1930.
Pierwotna nazwa "U.S. Devětsil" ("Umělecký Svaz Devětsil") zmieniała się kilkukrotnie, aż w roku 1925 ustalono nazwę "Svaz moderní kultury Devětsil" ("Związek kultury nowoczesnej Devětsil").
Z początku artyści reprezentowali nurty sztuki proletariackiej i realizmu magicznego, od roku 1923 zaangażowali się w poetyzm ( – oryginalny czeski nurt, który nie wydostał się poza granice Czechosłowacji, pozytywny, emocjonalny, skupiający się na miłych momentach życia).
Grupa miała znaczący wpływ na życie kulturalne w Czechosłowacji, regularnie wydawała "Revue Devětsil" (ReD), brnieńska grupa wydawała "Pásmo".
W 1922 roku zostały wydane dwa kluczowe zbiory Devětsil i Život.

</doc>
<doc id="959088" url="https://pl.wikipedia.org/wiki?curid=959088" title="Har Dil Jo Pyaar Karega">
Har Dil Jo Pyaar Karega

Har Dil Jo Pyar Karega... (hindi: हर दिल जो प्यार करेगा, urdu: ہر دل چو ہیار کرے گا, dosł.: "Każde serce zakochuje się...") to bollywoodzki film z 2000 roku. 
Główne role grają znani indyjscy aktorzy Salman Khan, Rani Mukerji i Preity Zinta. Shahrukh Khan występuje gościnnie w dwóch krótkich scenkach. Film jest indyjską adaptacją hollywoodzkiego "Jak cię kocham, a ty śpisz" ("While You Were Sleeping"). Rolę graną przez Sandrę Bullock gra tutaj Salman Khan. Tematem filmu jest udawanie kogoś, kim się nie jest, zabieganie o karierę piosenkarza, ale przede wszystkim poszukiwanie miłości i wsparcia w rodzinie.
Film nagrano w Indiach na Mauritiusie i w Afryce Południowej.
Muzyka.
Piosenki do muzyki Anu Malika śpiewają:

</doc>
<doc id="959090" url="https://pl.wikipedia.org/wiki?curid=959090" title="Surface">
Surface



</doc>
<doc id="959094" url="https://pl.wikipedia.org/wiki?curid=959094" title="Lista zawodników wybranych przez Toronto Raptors w drafcie NBA">
Lista zawodników wybranych przez Toronto Raptors w drafcie NBA

Lista wyborów w drafcie drużyny Toronto Raptors.

</doc>
<doc id="959097" url="https://pl.wikipedia.org/wiki?curid=959097" title="Karl Urban">
Karl Urban

Karl-Heinz Urban (ur. 7 czerwca 1972 w Wellington) – nowozelandzki aktor, który grał m.in. w trylogii "Władca Pierścieni", serii filmów "Star Trek" i serialu "The Boys".
Życiorys.
Wczesne lata.
Urodził się i wychowywał się w Nowej Zelandii, w Wellington. Jego rodzina posiadała w nim sklep z artykułami z wyprawionej skóry. Jego matka pracowała w kinematografii nowozelandzkiej w Wellington. Dzięki matce zainteresował się produkcją filmową. Uczęszczał do St Mark's Church School, gdzie brał udział w przedstawieniach, pisał scenariusze i reżyserował spektakle. W latach 1986–90 naukę kontynuował w Wellington College.
Następnie zapisał się na studia licencjackie na Victoria University of Wellington, ale po roku wyjechał, decydując się na karierę aktorską.
Kariera.
W wieku ośmiu lat trafił do nowozelandzkiego serialu "Pioneer Woman". W nowozelandzkim serialu policyjnym "Shark in the Park" (1990) grał uzależnionego od heroiny Rohanna Murdocha. Można było go także dostrzec w dramacie wojennym "Chunuk Bair" (1992) wg powieści Maurice’a Shadbolta z Robertem Powellem i Johna Leigha jako żołnierza oraz w serialu Métropole Télévision 6 "Biały Kieł" ("White Fang", 1993) z Lee Grant i Jaimzem Woolvettem. W serialu TVNZ 2 "Shortland Street" (1993–94) wystąpił jako Jamie Forrest.
W serialu "Herkules" (ang. "Hercules: The Legendary Journeys", 1996) i spin-off ' (1997) wystąpił w roli Kupidyna, syna Afrodyty i męża Psyche. W serialu ' (1997−2000) grał też Juliusza Cezara.
Wcielił się w postać Éomera, siostrzeńca władcy Rohanu, dowódcy oddziału Rohirrimów w filmach: ' (2002) i ' (2003) w reżyserii Petera Jacksona, na podstawie powieści J.R.R Tolkiena.
Z kolei w odświeżonej serii "Star Trek" w reżyserii J.J. Abramsa grał doktora Leonarda McCoya – pojawił się w filmach "Star Trek" (2009) i "W ciemność. Star Trek" (2013).
Spotykał się z Natalie Cole. 16 września 2004 roku poślubił Natalie Wihongi. Mają dwóch synów: Huntera (ur. 1 listopada 2000) i Indianę 'Indy' (ur. 2005). Jednak w 2014 doszło do separacji. Zamieszkał w Auckland. W latach 2014–2018 był związany z Katee Sackhoff.

</doc>
<doc id="959099" url="https://pl.wikipedia.org/wiki?curid=959099" title="Nowotwory kości">
Nowotwory kości

Nowotwory kości mogą być pierwotne i przerzutowe, nowotwory pierwotne dzielą się na łagodne i złośliwe. Pierwotne nowotwory kości są rzadkie, stanowią zaledwie około 1% wszystkich nowotworów człowieka; mogą się różnicować w kierunku tkanki kostnej (nowotwory kościotwórcze) bądź tkanki chrzęstnej (nowotwory chrzęstotwórcze), albo nie należeć do żadnej z tych grup, jak mięsak Ewinga. Najczęstszymi zmianami nowotworowymi kości są przerzuty.
Nowotwory łagodne.
Nowotwory łagodne kościotwórcze spotykane w kościach to (według malejącej częstości występowania):
Nowotwory łagodne chrzęstnotwórcze:
Pozostałe nowotwory łagodne kości:
Nowotwory złośliwe.
Najczęściej spotykane złośliwe nowotwory kościotwórcze kości to:
Nowotwory złośliwe chrzęstnotwórcze:
Pozostałe nowotwory złośliwe kości:
Nowotwory przerzutowe.
Nowotwory przerzutowe do kości nierzadko są powodem pierwszych objawów dotychczas nieujawniającego się nowotworu. W zasadzie każdy nowotwór złośliwy może przerzutować do kości, najczęściej są to:

</doc>
<doc id="959100" url="https://pl.wikipedia.org/wiki?curid=959100" title="US Open 1992">
US Open 1992

US Open 1992 – ostatni, czwarty w sezonie tenisowy turniej wielkoszlemowy, który odbywał się pomiędzy 31 sierpnia a 13 września, na twardych kortach nowojorskiego USTA Billie Jean King National Tennis Center. Była to 112. edycja rozgrywek.

</doc>
<doc id="959103" url="https://pl.wikipedia.org/wiki?curid=959103" title="Lista zawodników wybranych przez Charlotte Hornets w drafcie NBA">
Lista zawodników wybranych przez Charlotte Hornets w drafcie NBA

Lista wyborów w drafcie drużyny Charlotte Hornets.

</doc>
<doc id="959104" url="https://pl.wikipedia.org/wiki?curid=959104" title="Wezaliusz">
Wezaliusz



</doc>
<doc id="959105" url="https://pl.wikipedia.org/wiki?curid=959105" title="PUP">
PUP

PUP może oznaczać akronim:

</doc>
<doc id="959111" url="https://pl.wikipedia.org/wiki?curid=959111" title="Quernbiter">
Quernbiter

Quernbiter – według mitologii nordyckiej miecz zdolny przeciąć na pół kamień młyński. Do Quernbiterów należał między innymi Tyrfing, broń wykuta przez krasnoludy dla wnuka Odyna.

</doc>
<doc id="959112" url="https://pl.wikipedia.org/wiki?curid=959112" title="Mistrzostwa Świata w Hokeju na Lodzie 2005">
Mistrzostwa Świata w Hokeju na Lodzie 2005

Mistrzostwa Świata w Hokeju na Lodzie 2005 – 69. edycja mistrzostw świata organizowane przez IIHF, która odbyła się po raz szósty w Austrii. Turniej Elity odbył się w dniach 30 kwietnia-15 maja, a miastami goszczącymi najlepsze drużyny świata były Wiedeń i Innsbruck.
Czas i miejsce rozgrywania pozostałych turniejów:
Elita.
Po raz siódmy w historii Mistrzostwa Świata Elity odbyły się w Austrii. Najlepsi hokeiści po raz szósty występowali na wiedeńskich lodowiskach, natomiast po raz drugi w Innsbrucku.
Hale na których odbywał się turniej:
Pierwsza faza.
Grupa A.
30 kwietnia 2005
2 maja 2005
4 maja 2005
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Grupa B.
30 kwietnia 2005
1 maja 2005
3 maja 2005
5 maja 2005
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Grupa C.
30 kwietnia 2005
1 maja 2005
2 maja 2005
4 maja 2005
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Grupa D.
1 maja 2005
3 maja 2005
5 maja 2005
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Druga faza.
Grupa E.
6 maja 2005
7 maja 2005
8 maja 2005
9 maja 2005
10 maja 2005
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Grupa F.
6 maja 2005
7 maja 2005
8 maja 2005
9 maja 2005
10 maja 2005
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Walka o utrzymanie.
6 maja 2005
8 maja 2005
9 maja 2005
10 maja 2005
11 maja 2005
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Faza pucharowa.
Ćwierćfinały.
12 maja 2005
Półfinały.
14 maja 2005
Mecz o 3. miejsce.
15 maja 2005
Finał.
15 maja 2005
Nagrody.
Dyrektoriat turnieju wybrał trójkę najlepszych zawodników, po jednej na każdej pozycji:
Skład gwiazd wybrany przez dziennikarzy:
Pierwsza Dywizja.
Mistrzostwa Świata Dywizji I, grupy A rozgrywane były w węgierskim Debreczynie, a grupy B w holenderskim mieście Eindhoven. Oba turnieje odbyły się w dniach 17–23 kwietnia.
Grupa A.
Mecze.
17 kwietnia 2005
18 kwietnia 2005
20 kwietnia 2005
22 kwietnia 2005
23 kwietnia 2005
Tabela.
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Grupa B.
Mecze.
17 kwietnia 2005
18 kwietnia 2005
20 kwietnia 2005
22 kwietnia 2005
23 kwietnia 2005
Tabela.
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Druga Dywizja.
Mistrzostwa Świata Dywizji II, grupy A rozgrywane były w stolicy Chorwacji – Zagrzebiu w dniach 10–16 kwietnia, a grupy B rozgrywane były w stolicy Serbii i Czarnogóry – Belgradzie w dniach 4–10 kwietnia.
Grupa A.
Mecze.
10 kwietnia 2005
11 kwietnia 2005
13 kwietnia 2005
14 kwietnia 2005
16 kwietnia 2005
Tabela.
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Grupa B.
Mecze.
4 kwietnia 2005
5 kwietnia 2005
7 kwietnia 2005
8 kwietnia 2005
10 kwietnia 2005
Tabela.
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"
Trzecia Dywizja.
Mistrzostwa Świata Dywizji III rozgrywane były w stolicy Meksyku – Meksyku w dniach 7–12 marca.
Mecze.
7 marca 2005
8 marca 2005
9 marca 2005
10 marca 2005
11 marca 2005
12 marca 2005
Tabela.
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G– = Gole stracone, Pkt = Liczba zdobytych punktów"

</doc>
<doc id="959116" url="https://pl.wikipedia.org/wiki?curid=959116" title="Piotr Siczek">
Piotr Siczek

ks. Piotr Siczek (ur. 31 grudnia 1910, zm. 29 maja 1975) – polski ksiądz katolicki, kapelan 5 batalionu 77 Pułku Piechoty Armii Krajowej.
Ksiądz Piotr Siczek, już po wybuchu II wojny światowej, został wikariuszem w parafii Lack, która była dużym ośrodkiem duszpasterskim w powiecie szczuczyńskim, między Grodnem i Lidą.
Parafia liczyła prawie 5000 wiernych a jej proboszczem był ks. Alfons Borowski (ur. 1892, zm. 1943).
Zaangażował się w działalność partyzancką i został kapelanem 5 batalionu nowogródzkiego 77 Pułku Piechoty Armii Krajowej. Nosił pseudonim "Piotr".

</doc>
<doc id="959118" url="https://pl.wikipedia.org/wiki?curid=959118" title="Bhairon Singh Shekhawat">
Bhairon Singh Shekhawat

Bhairon Singh Shekhawat (ur. 23 października 1923 w Sikarze, zm. 15 maja 2010 w Jaipurze) – indyjski polityk, wiceprezydent Indii od 19 sierpnia 2002 do 21 lipca 2007. Członek National Democratic Alliance.
Trzykrotnie sprawował funkcję szefa ministrów (premiera) stanu Radżastan, w latach 1977–1980, 1990–1992 oraz 1993–1998. Z racji zajmowania stanowiska wiceprezydenta sprawował również funkcję przewodniczącego Rajya Sabha, izby wyższej parlamentu. Shekhawat był wymieniany jako jeden z kandydatów do urzędu prezydenta w wyborach w lipcu 2007.

</doc>
<doc id="959119" url="https://pl.wikipedia.org/wiki?curid=959119" title="Sebha">
Sebha

Sebha, sebkha, sabkha – równina nadmorska regresywnego wybrzeża w strefie suchego i ciepłego klimatu, okresowo zalewana przez sztormy lub chwilowe ingresje morskie, w pozostałych odcinkach czasu obszar lądowy. 
Typowe dla sebhy jest gromadzenie się wkładek ewaporatów wśród osadów węglanowych, a także obecność utworów eolicznych. W wyniku intensywnego parowania i wytrącania się soli z roztworów tworzą się czasem nagromadzenia w postaci naskorupień i wykwitów lub skorup solnych, o grubości wystarczającej do podjęcia ich eksploatacji. Współcześnie sebhy znane są np. z zachodniego wybrzeża Zatoki Perskiej i z południowego wybrzeża Morza Śródziemnego. Nazwa sebha pochodzi z języka arabskiego. 
Termin sebha bywa też stosowany w innym znaczeniu – jako lokalny (saharyjski) odpowiednik playa. 

</doc>
<doc id="959125" url="https://pl.wikipedia.org/wiki?curid=959125" title="Władcy Systemu">
Władcy Systemu



</doc>
<doc id="959126" url="https://pl.wikipedia.org/wiki?curid=959126" title="Australian Open 1992">
Australian Open 1992

Australian Open 1992 – pierwszy w sezonie tenisowy turniej wielkoszlemowy, który odbywał się w dniach 13–26 stycznia 1992 roku, na twardych kortach Flinders Park w Melbourne. Była to 80. edycja rozgrywek oraz 5. odsłona imprezy na kortach Flinders Park.

</doc>
<doc id="959132" url="https://pl.wikipedia.org/wiki?curid=959132" title="Dekanat Bydgoszcz I - Północ">
Dekanat Bydgoszcz I - Północ



</doc>
<doc id="959133" url="https://pl.wikipedia.org/wiki?curid=959133" title="Dekanat Bydgoszcz II - Śródmieście">
Dekanat Bydgoszcz II - Śródmieście



</doc>
<doc id="959135" url="https://pl.wikipedia.org/wiki?curid=959135" title="Dekanat Bydgoszcz III - Południe">
Dekanat Bydgoszcz III - Południe



</doc>
<doc id="959138" url="https://pl.wikipedia.org/wiki?curid=959138" title="Dekanat Bydgoszcz IV - Wyżyny">
Dekanat Bydgoszcz IV - Wyżyny



</doc>
<doc id="959140" url="https://pl.wikipedia.org/wiki?curid=959140" title="Dekanat Bydgoszcz V - Fordon">
Dekanat Bydgoszcz V - Fordon



</doc>
<doc id="959141" url="https://pl.wikipedia.org/wiki?curid=959141" title="Dekanat Bydgoszcz VI - Bartodzieje">
Dekanat Bydgoszcz VI - Bartodzieje



</doc>
<doc id="959142" url="https://pl.wikipedia.org/wiki?curid=959142" title="Vicia cassubica">
Vicia cassubica



</doc>
<doc id="959144" url="https://pl.wikipedia.org/wiki?curid=959144" title="Sahel (pojęcie)">
Sahel (pojęcie)

Sahel (arab. "sahil" – wybrzeże) – obszar położony na wybrzeżu morskim lub na skraju pustyni.
Przykładem takiego obszaru jest Sahel – region geograficzny w Afryce, obejmujący tereny wzdłuż południowych obrzeży Sahary i północnych obrzeży bardziej wilgotnego Sudanu.

</doc>
<doc id="959145" url="https://pl.wikipedia.org/wiki?curid=959145" title="APJ Abdul Kalam">
APJ Abdul Kalam



</doc>
<doc id="959147" url="https://pl.wikipedia.org/wiki?curid=959147" title="Joseph Ferche">
Joseph Ferche

Joseph Ferche (ur. 9 kwietnia 1888 w Pszowie, zm. 23 września 1965 w Kolonii) – biskup tytularny Viny, w latach 1940–1946 biskup pomocniczy archidiecezji wrocławskiej i w latach 1947–1965 biskup pomocniczy archidiecezji kolońskiej.
Życiorys.
Ukończył Królewskie Pruskie Gimnazjum w Rybniku (obecnie I Liceum Ogólnokształcące im. Powstańców Śląskich w Rybniku), a następnie studiował w latach 1907–1910 na Uniwersytecie Wrocławskim. 22 czerwca 1911 roku otrzymał święcenia kapłańskie. Mimo braku znajomości języka polskiego został skierowany jako wikary do Szombierek (1911-1914). Początkowo miał trudności z przygotowaniem i wygłaszaniem kazań po polsku, które jednak udało się przezwyciężyć. W latach 1914–1922 był wikarym, a następnie kuratusem w parafii św. Jadwigi w Królewskiej Hucie (Chorzowie). Po przyłączeniu tego miasta do Polski został proboszczem w Oławie, skąd w 1928 został przeniesiony do Koźla, do Parafii św. Zygmunta i św. Jadwigi Śląskiej. Od roku 1931 pracował we Wrocławiu, gdzie został kanonikiem kapituły katedralnej, radcą wikariatu generalnego i radcą Tajnej Kancelarii Biskupiej.
16 sierpnia 1940 roku został mianowany biskupem tytularnym Viny i sufraganem wrocławskim. 29 września 1940 przyjął święcenia biskupie. W czasie II wojny światowej głosił kazania po polsku i czesku. Z tego powodu władze niemieckie zakazały mu wygłaszania kazań. W 1945 pozostał w oblężonym Wrocławiu. Po śmierci kardynała Adolfa Bertrama miał nadzieję zostać wikariuszem kapitulnym, ale kanonicy wybrali na to stanowisko księdza Ferdinanda Piontka. 15 września 1946 deportowany z Polski. 27 marca 1947 roku został mianowany biskupem pomocniczym archidiecezji kolońskiej. W Kolonii mianowano go także kanonikiem kapituły katedralnej, radcą biskupim i sędzią prosynodalnym. W roku 1950 został przewodniczącym Caritasu.

</doc>
<doc id="959148" url="https://pl.wikipedia.org/wiki?curid=959148" title="Tarō Asō">
Tarō Asō

 – premier Japonii od 24 września 2008 r. do 16 września 2009 r., minister spraw zagranicznych w latach 2005–2007, minister spraw wewnętrznych w latach 2003–2005. Wicepremier oraz minister finansów od 26 grudnia 2012 roku do 4 października 2021 roku w rządach Shinzō Abe i Yoshihide Sugi.
Rodzina i wczesne lata.
Tarō Asō jest przedstawicielem ścisłej, japońskiej elity politycznej, wywodzącej się z domen feudalnych (hanów) Satsuma i Chōshū w zachodniej Japonii. Przedstawiciele tych klanów odegrali kluczową rolę w przywróceniu władzy cesarskiej w czasie przewrotu Meiji w drugiej połowie XIX wieku, doprowadzeniu do radykalnej modernizacji kraju i otwarciu go na świat zewnętrzny.
Jego przodek (cztery pokolenia wstecz), Toshimichi Ōkubo, był samurajem z Satsumy, jednym z , a w nieco szerszym kontekście należał do grupy około stu osób porównywanych czasami do „ojców-założycieli Stanów Zjednoczonych”. Potomkowie tamtego pokolenia, są powiązani licznymi koligacjami rodzinnymi i biznesowymi do dnia dzisiejszego, a stanowiska (z reguły eksponowane i istotne) są przekazywane z pokolenia na pokolenie. Ojciec obecnego premiera, Takakichi Asō, był prezesem Asō Cement Company i bliskim znajomym premiera Kakuei Tanaki, a matka – córką premiera Shigeru Yoshidy. Żona Tarō Asō jest trzecią córką premiera Zenkō Suzukiego, a młodsza siostra, Nobuko – żoną księcia Tomohito, kuzyna cesarza Akihito.
Asō ukończył studia na Wydziale Polityki i Ekonomii Uniwersytetu Gakushūin. Następnie studiował w Stanach Zjednoczonych na Uniwersytecie Stanforda. Przerwał jednak studia na życzenie rodziny, obawiającej się, że ulegnie on wpływowi nadmiernej amerykanizacji. Powrócił do Japonii, po czym wyjechał ponownie, aby podjąć studia na Uniwersytecie Londyńskim.
Asō przez dwa lata pracował w Sierra Leone dla firmy wydobywającej diamenty, dopóki wojna domowa (patrz: Historia Sierra Leone) nie zmusiła go do powrotu do kraju.
W 1966 r. rozpoczął pracę w firmie ojca. W latach 1973–1979 był prezesem Asō Mining Company. Komentatorzy (np. Christopher Reed) podkreślają, że nie przeprosił on za wykorzystywanie przez jego firmę w czasie II wojny światowej pracy przymusowej.
Był członkiem japońskiej reprezentacji strzeleckiej na Letnich Igrzyskach Olimpijskich w Montrealu w 1976 r. oraz przewodniczącym organizacji Junior Chamber International w 1978 r.
Kariera polityczna.
Asō został wybrany do Izby Reprezentantów w październiku 1979 r. i od tego czasu był wybierany kolejno osiem razy. W 1988 r. został wiceministrem edukacji.
W 2003 r. Asō wszedł w skład rządu Jun’ichirō Koizumiego jako minister spraw wewnętrznych, poczty i komunikacji, a 31 października 2005 r. został ministrem spraw zagranicznych. Panuje przekonanie, że zmiana stanowiska miała na celu ograniczenie krytyki polityki zagranicznej Japonii ze strony „prochińskiego” polityka Yōhei’a Kōno, szefa frakcji wewnątrz Partii Liberalno-Demokratycznej (PLD).
Asō był jednym z kandydatów na następcę premiera Koizumiego w 2006 roku. Przegrał jednak wewnątrzpartyjne wybory na rzecz Shinzō Abe. Zarówno Abe, jak i Asō, są zwolennikami konserwatywnej polityki zagranicznej i zajmowali konfrontacyjne stanowiska w stosunku do niektórych krajów Azji Wschodniej, szczególnie Korei Północnej i, w mniejszym stopniu, Chińskiej Republiki Ludowej. Abe był uważany za bardziej „umiarkowanego” polityka w porównaniu z „twardym” Asō i miał nad nim przewagę w sondażach.
W 2007 r. Asō odwiedził Polskę (30–31 maja).
22 września 2008 r. został wybrany przewodniczącym Partii Liberalno-Demokratycznej i dwa dni później zastąpił na stanowisku premiera Yasuo Fukudę.
W wyborach parlamentarnych 30 sierpnia 2009 Partia Liberalno-Demokratyczna poniosła dotkliwą porażkę, zdobywając tylko 119 mandatów w Izbie Reprezentantów i utraciła władzę po kilkudziesięciu latach nieomal samodzielnych rządów. 16 września 2009 nowym premierem Japonii został Yukio Hatoyama z Partii Demokratycznej. Tego samego dnia Tarō Asō zrezygnował z funkcji przewodniczącego PLD.
26 grudnia 2012 r. został powołany na stanowisko wicepremiera oraz ministra finansów w drugim rządzie Shinzō Abe.

</doc>
<doc id="959149" url="https://pl.wikipedia.org/wiki?curid=959149" title="Galeotto Franciotti della Rovere">
Galeotto Franciotti della Rovere

Galeotto Franciotti della Rovere (zm. 11 września 1508) – włoski biskup i kardynał od 1503.
Życiorys.
Nie jest znana dokładna data urodzenia Galeotto. Podawane są daty między 1471 a 1480, jednak jego rodzice pobrali się dopiero w czerwcu 1480, a w źródłach nie zachowały się żadne informacje wskazujące na wątpliwości co do jego ewentualnego pochodzenia z nieprawego łoża, jak również brak jest informacji o dyspensie z powodu nieosiągnięcia wieku kanonicznego w momencie otrzymania sakry biskupiej w 1504.
Był krewnym papieża Juliusza II, który w listopadzie 1503 mianował go biskupem Lukki i kardynałem prezbiterem San Pietro in Vincoli. Po śmierci kardynała Ascania Marii Sforzy Viscontiego w maju 1505 został jego następcą na stanowiskach biskupa Cremony i wicekanclerza Kościoła. Pełnił też funkcje: legata w Bolonii (1506), administratora diecezji Vicenzy (od sierpnia 1507), administratora archidiecezji benewenckiej (1504–1508). Był protektorem artystów i intelektualistów. Przyjaźnił się z kardynałem Giovannim de Medicim. Sygnował bullę Juliusza II z 1 grudnia 1507.
Zmarł w bardzo młodym wieku 11 września 1508, a posiadane przez niego beneficja oraz sprawowane urzędy jeszcze tego samego dnia papież Juliusz II przeniósł na innego swojego krewnego, Sisto Gara della Rovere.

</doc>
<doc id="959150" url="https://pl.wikipedia.org/wiki?curid=959150" title="Martaban">
Martaban



</doc>
<doc id="959151" url="https://pl.wikipedia.org/wiki?curid=959151" title="Ruchy epejrogeniczne">
Ruchy epejrogeniczne



</doc>
<doc id="959156" url="https://pl.wikipedia.org/wiki?curid=959156" title="Alessandro Peretti de Montalto">
Alessandro Peretti de Montalto

Alessadnro Peretti de Montalto, właśc. Alessandro Damasceni (ur. 5 listopada 1571 w Montalto delle Marche, zm. 2 czerwca 1623 w Rzymie) – włoski kardynał. Był synem Fabio Damasceni oraz Marii Felice Mignucci Peretti, siostrzenicy kardynała Felice Peretti de Montalto, który 24 kwietnia 1585 został papieżem Sykstusem V, a kilka lat wcześniej nadał jej dzieciom (w tym Alessandro) swoje nazwisko.
Życiorys.
Alessandro w wieku zaledwie 14 lat, na konsystorzu 13 maja 1585 został mianowany przez Sykstusa V kardynałem diakonem, a Republika Wenecka nadała mu tytuł szlachecki. Był odtąd znany jako "Kardynał Montalto". Część starszych kardynałów protestowała przeciwko jego nominacji, uważając, że jest za młody. Alessandro okazał się jednak człowiekiem zdolnym, spełnił pokładane w nim przez papieża nadzieje i szybko stał się jego głównym współpracownikiem. Od 28 grudnia 1585 do śmierci Sykstusa V (27 sierpnia 1590) sprawował funkcję generalnego superintendenta Stolicy Apostolskiej, czyli faktycznego władcy Państwa Kościelnego i szefa papieskiej dyplomacji, choć z racji młodego wieku do 1587 w obowiązkach pomagało mu kilku starszych kardynałów (Rusticucci, Bonelli i Azzolini). Został też gubernatorem Fermo (1586) i Città della Pieve (1589). Od marca 1589 aż do śmierci kierował pracami Kancelarii Apostolskiej. W latach 1587–1591 stał na czele legacji (prowincji) bolońskiej. Był także kardynałem protektorem benedyktynów z Kongregacji Kasyneńskiej (od 1589) oraz zakonu kapucynów (od 1615).
Po śmierci Sykstusa V uczestniczył w czterech kolejnych konklawe w latach 1590-1592, jako przywódca kardynałów mianowanych przez Sykstusa V (tzw. sykstyńczyków). Wybrany w styczniu 1592 papież Klemens VIII był mu przychylny i w 1592 ponownie powierzył mu legację bolońską (kierował nią do 1605), a w 1596 powołał do Kolegium Kardynalskiego jego krewnego Andreę Baroniego Peretti. W początkowej fazie pontyfikatu Klemensa VIII Alessandro Peretti był jednym z jego głównych doradców (razem z kardynałami Salviatim i Pierbenedettim stał na czele Świętej Konsulty), później jednak został odsunięty na dalszy plan przez papieskiego bratanka Pietro Aldobrandiniego. Na dwóch konklawe w 1605 Alessandro był jednym z liderów frakcji opozycyjnej wobec Aldobrandiniego. Pontyfikat Pawła V (1605–1621) z rodu Borghese przyniósł dalszą marginalizację kardynała Montalto, choć przez cały ten czas zachował on niezwykle dochodowe, dożywotnio nadawane stanowisko wicekanclerza Kościoła. W 1620 przyjął święcenia kapłańskie i został konsekrowany na biskupa Albano. Uczestniczył w konklawe 1621, przewodząc niewielkiej już frakcji swoich zwolenników, nie odegrał jednak większej roli w jego trakcie.
Alessandro Peretti był, podobnie jak wielu innych kardynałów w tym okresie, patronem sztuk. Po 1587 sfinansował ukończenie Villa Lante w Viterbo, z jej bogatymi ogrodami oraz freskami. W latach 1608-1621 z własnych pieniędzy sfinansował dokonaną przez Carlo Madernę przebudowę kościoła "S. Andrea della Valle" w Rzymie. Na jego dworze (liczącym w 1612 około 170 dworzan) było wielu artystów i ludzi pióra. Słynął także z działalności charytatywnej, a jego przedwczesna śmierć była opłakiwana przez rzymską biedotę. Hojność kardynała dla artystów i biednych spowodowała, że spadek po nim był obciążony sporymi długami, które stały się zaczątkiem finansowych problemów rodu Peretti i jego spadkobierców.
Kardynał protektor Polski.
Król Zygmunt III Waza w liście z 19 września 1589 mianował kardynała Montalto kardynałem protektorem Polski wobec Stolicy Apostolskiej. Funkcję tę sprawował on aż do śmierci.

</doc>
<doc id="959159" url="https://pl.wikipedia.org/wiki?curid=959159" title="Wojaszowie">
Wojaszowie

Wojaszowie (pierwotnie Wojsza/Woysza, potem w rodzinie posługiwano się również nazwiskami Wojsz, Woysz, Wojs, Wojsa, Wojasz, Wojas) – polska rodzina szlachecka pieczętująca się herbem Pilawa. Wywodzi się z Bzowa w powiecie lelowskim w dawnym województwie krakowskim i jest jednego pochodzenia z Bzowskimi herbu Ostoja, którzy posiadali liczne majątki w Małopolsce m.in. na obszarze Puszczy Niepołomickiej.
W XVII wieku Wojaszowie związali się z Rusią Czerwoną. W 1624 i 1625 roku przedstawiciel tej rodziny Olbrycht Wojsza (Albrecht Woysza/Wojasz) otrzymał za zasługi w bitwie pod Chocimiem majątki ziemskie po Konstantym Komarnickim oraz Michale i Cecylii Tokarzewskich. Wojaszowie (Wojszowie) notowani byli również na Smoleńszczyźnie, pograniczu polsko-węgierskim i w samych Węgrzech. Z tej rodziny pochodził Stanisław Woysza – podstoli smoleński, dworzanin króla Jana Kazimierza, komisarz generalny ekonomii samborskiej; oraz Albert Woysza – prepozyt chełmiński, kanonik płocki i sekretarz króla Władysława IV, następnie prałat domowy Karola Ferdynanda Wazy.
W czasach napoleońskich w słynnym 1 Pułku Szwoleżerów Gwardii służył Bartłomiej Wojasz.
Od XVIII wieku rodzina ta ulegała znaczącej pauperyzacji. Przedstawicieli tej rodziny najliczniej notowano w okolicach Przemyśla, Sambora i Stryja.

</doc>
<doc id="959160" url="https://pl.wikipedia.org/wiki?curid=959160" title="Andrzej Kamrowski">
Andrzej Kamrowski

Andrzej Adam Kamrowski (ur. 1954) – polski działacz samorządowy i polityczny związany ze Szczecinem. Absolwent Politechniki Warszawskiej.
Działalność samorządowa i polityczna.
W latach 1990-1997 pełnił funkcję dyrektora Wydziału Geodezji i Gospodarki Gruntami Urzędu Miejskiego w Szczecinie. W latach 1990-2002 był radnym Rady Miasta Szczecin. W 2002 bez powodzenia ubiegał się o reelekcję. Od 24 listopada 1997 r. do 18 listopada 1998 sprawował funkcję Wiceprezydenta Miasta Szczecina, odpowiedzialnego za zadania z zakresu polityki gospodarczej miasta. Startował w wyborach samorządowych w 2002, ubiegając się o stanowisko prezydenta Szczecina. Otrzymał 496 głosów (0,49%), co dało mu ostatnie, 13. miejsce. 
W latach 1998-2000 był członkiem Stronnictwa Konserwatywno-Ludowego, obecnie bezpartyjny.
W 2006 podczas wyborów samorządowych Andrzej Kamrowski był członkiem honorowego komitetu kandydatki Prawa i Sprawiedliwości na stanowisko prezydenta Szczecina Teresy Lubińskiej.
Od 2014 roku jest członkiem Rady Osiedla Gumieńce.
Działalność opozycyjna przed 1989 r..
W październiku 1979 r. był członkiem Komitetu Założycielskiego WZZ Pomorza Zachodniego. Był członkiem redakcji pisma „Robotnik Szczeciński” – pierwszego niezależnego pisma wydawanego przez środowisko szczecińsko-gryfińskie od marca 1979 do lutego 1981. Współtworzył szczecińską NSZZ "Solidarność" i jako delegat uczestniczył w jej I Krajowym Zjeździe. Według Instytut Pamięci Narodowej był wówczas tajnym współpracownikiem Służby Bezpieczeństwa. Jednak sam Kamrowski zaprzecza współpracy z SB&lt;ref = "biuletyn_4 (87)_s37-47/44"&gt;Według materiałów IPN współpracował od 17 lipca 1978 r. do 29 sierpnia 1989 r., zob. Marta Marcinkiewicz, "Czasy nieracjonalnej jedności" (w:) Biuletynie IPN nr 4 (87) z kwietnia 2008 r., s. 44&lt;/ref&gt;.

</doc>
<doc id="959161" url="https://pl.wikipedia.org/wiki?curid=959161" title="Dekanat Osielsko">
Dekanat Osielsko

Dekanat Osielsko – jeden z dwudziestu jeden dekanatów w rzymskokatolickiej diecezji bydgoskiej.
Parafie.
W skład dekanatu wchodzi 8 parafii (kolejność według dat erygowania parafii):

</doc>
<doc id="959164" url="https://pl.wikipedia.org/wiki?curid=959164" title="Dekanat Sępólno Krajeńskie">
Dekanat Sępólno Krajeńskie

Dekanat Sępólno Krajeńskie – jeden z dwudziestu jeden dekanatów w rzymskokatolickiej diecezji bydgoskiej.
Parafie.
W skład dekanatu wchodzi 8 parafii (kolejność według dat erygowania parafii):

</doc>
<doc id="959165" url="https://pl.wikipedia.org/wiki?curid=959165" title="Corporación Club de Deportes Santiago Morning">
Corporación Club de Deportes Santiago Morning



</doc>
<doc id="959166" url="https://pl.wikipedia.org/wiki?curid=959166" title="Światowy Dzień Dziecka">
Światowy Dzień Dziecka



</doc>
<doc id="959169" url="https://pl.wikipedia.org/wiki?curid=959169" title="Taro Aso">
Taro Aso



</doc>
<doc id="959171" url="https://pl.wikipedia.org/wiki?curid=959171" title="Christina Stuermer">
Christina Stuermer



</doc>
<doc id="959175" url="https://pl.wikipedia.org/wiki?curid=959175" title="Kodeks Stanów Zjednoczonych">
Kodeks Stanów Zjednoczonych

Kodeks Stanów Zjednoczonych, U.S.C. (ang. "United States Code") – skodyfikowany zbiór prawa federalnego obowiązującego w Stanach Zjednoczonych. Stworzony został w celu ułatwienia korzystania z uchwalonych przez Kongres ustaw, poprzez ich uporządkowanie i scalenie oraz naniesienie poprawek (obejmujących uchylone lub wprowadzone przepisy). Jest jednym z przejawów kodyfikacji w systemie prawnym Stanów Zjednoczonych.
Kodeks podzielono na 53 działy (tytuły), z uwzględnieniem kryterium przedmiotowego regulacji. Tytuły z kolei mogą się dzielić na podtytuły, części, podczęści, rozdziały i podrozdziały. Wszystkie tytuły składają się z sekcji (oznaczonych paragrafami).
Dokument ten publikuje "Office of the Law Revision Counsel" (Biuro Rady Rewizji Prawa), działające przy Izbie Reprezentantów. Od 1926 roku ogłasza się go w nowej wersji co sześć lat. Pomiędzy poszczególnymi wersjami wprowadzane są co roku uzupełnienia (obejmujące wydane w danym roku nowelizacje i ustawy).
Poszczególne tytuły.
Tytuły Kodeksu Stanów Zjednoczonych uchwalone w całości jako kompletna ustawa (należące do grupy "positive law", czyli prawa stanowionego – jednak w tym przypadku to określenie ma specyficzne znaczenie) zostały zaznaczone kolorem niebieskim.

</doc>
<doc id="959177" url="https://pl.wikipedia.org/wiki?curid=959177" title="Fritz Laband">
Fritz Laband

Fritz Laband (ur. 1 listopada 1925 w Zabrzu na Górnym Śląsku, zm. 3 stycznia 1982 w Hamburgu), niemiecki piłkarz, obrońca i pomocnik. Mistrz świata z roku 1954.
W reprezentacji RFN debiutował 25 kwietnia 1954 w meczu ze Szwajcarią. Rozegrał w kadrze łącznie tylko 4 spotkania, ale trzy z nich miały miejsce podczas MŚ 54, co dało mu tytuł mistrza świata.
W czasie turnieju był piłkarzem Hamburger SV. Wcześniej grał w Reichsbahn SV Hindenburg (Zabrze) (1936-37), Hindenburg 09 (Zabrze) (1938-43), SC Preußen Zaborze (Zabrze) (1943) i Anker Wismar (1946-49), z którym zdobył w 1949 mistrzostwo Meklemburgii. Po wojnie osiedlił się w środkowych Niemczech, w sowieckiej strefie okupacyjnej. Podczas uczestnictwa w meczu reprezentacji NRD przeciwko reprezentacji Czechosłowacji w 1950 zwrócił na siebie uwagę obserwatorów klubu HSV, którzy przekonali go do ucieczki do Hamburga. W latach 1949–1955 w "HSV" rozegrał 143 mecze, w sezonie 56/57 był zawodnikiem Werderu Brema, a następnie Grün-Weiss 07 Hamburg (1958). Po zakończeniu aktywnej kariery trenował: Buxtehuder SV von 1892 e.V., Uhlenhorster Sport Club Paloma Hamburg von 1909 e.V. oraz Lurup Hamburg 1923 e.V..
W latach późniejszych, jako gastronom popadł w poważne tarapaty finansowe i musiał zacząć pracować w swoim wyuczonym zawodzie elektryka, a krótko przed śmiercią jako kierowca szefa firmy "Kobolt" w Hamburgu. Na początku lat 80. stwierdzono u niego nowotwór krtani (był nałogowym palaczem tytoniu). W wieku 56 lat zmarł na raka w szpitalu św. Jerzego w Hamburgu.

</doc>
<doc id="959180" url="https://pl.wikipedia.org/wiki?curid=959180" title="Ferdynand Chaber">
Ferdynand Chaber

Ferdynand Chaber (ur. 16 kwietnia 1907 w Tarnowie, zm. 7 maja 2005 w Warszawie) – polski działacz komunistyczny.
Życiorys.
Urodził się jako Efraim Haber w rodzinie Izaaka (następnie Józefa) i Bronisławy Haberów. Studiował prawo i ekonomię na Uniwersytecie Jagiellońskim. Od marca 1929 był członkiem Komunistycznej Partii Polski (pseudonimy „Krzysiek”, „Bolek”). Za działalność w KPP został skazany na karę 4 lat pozbawienia wolności i relegowany z uczelni. Następnie pracował w Komitecie Centralnym Międzynarodowej Organizacji Pomocy Rewolucjonistom. Okres II wojny światowej spędził w Związku Radzieckim. W 1944 wstąpił do Związku Patriotów Polskich.
Od kwietnia 1945 należał do Polskiej Partii Robotniczej, a następnie do Polskiej Zjednoczonej Partii Robotniczej. W kwietniu 1945 został skierowany do pracy w cenzurze prasowej Polski Ludowej, po jej wydzieleniu z Wydziału Propagandy. Został kierownikiem wydziału w Centralnym Biurze Kontroli Prasy w II Departamencie Ministerstwa Bezpieczeństwa Publicznego. Od września 1947 do listopada 1948 pełnił funkcję zastępcy kierownika Wydziału Propagandy i Prasy KC PPR. Od grudnia 1948 do stycznia 1954 był zastępcą kierownika Wydziału Prasy i Wydawnictw, a od stycznia 1954 do września 1969 pełnił tę funkcję w Wydziale Agitacji i Propagandy KC PZPR. W 1969 przeszedł na emeryturę. Według jego późniejszych opinii została ona wymuszona przez władze w związku „z antypaństwową działalnością” jego dzieci.
Pochowany na cmentarzu żydowskim przy ulicy Okopowej w Warszawie (kwatera 2).
Odznaczenia.
Za, "działalność powojenną przy utrwaleniu demokratycznych form państwowości polskiej na terenie całego kraju", uchwałą Prezydium KRN z 19 lipca 1946 odznaczony Złotym Krzyżem Zasługi.
Życie prywatne.
Ferdynand Chaber był ojcem Heleny Łuczywo.

</doc>
<doc id="959182" url="https://pl.wikipedia.org/wiki?curid=959182" title="Florian Piotrowski">
Florian Piotrowski

Florian Piotrowski (ur. 30 listopada 1898 w Petersburgu, zm. 16 listopada 1973 w Olsztynie) – lekarz polski, chirurg, pionier polskiej służby zdrowia w powojennym Olsztynie.
Pochodził z wielodzietnej rodziny kolejarskiej Konstantego i Urszuli z Bukowskich. Ukończył w Petersburgu szkołę średnią i w 1917 podjął pracę zarobkową, początkowo na kolei, potem w stoczni. W 1921 roku przeniósł się do Wilna, gdzie rozpoczął studia biologiczne na Uniwersytecie Stefana Batorego. Pracował jednocześnie jako nauczyciel w szkole powszechnej. Po krótkim czasie zmienił kierunek studiów na medycynę, a przed władzami uniwersytetu zataił fakt pracy w szkole – przepisy nie pozwalały bowiem na pracę zarobkową studentom medycyny. 17 sierpnia 1931 uzyskał na Wydziale Lekarskim Uniwersytetu dyplom doktora wszech nauk lekarskich.
Od września 1931 do marca 1934 pracował w wileńskiej poradni przeciwgruźliczej. W następnych latach pod kierunkiem prof. Kornela Michejdy uzyskał specjalizację z chirurgii, wraz z prawem samodzielnego prowadzenia oddziału chirurgicznego. Okres wojenny spędził w Wilnie. Od września 1939 roku przez kilka miesięcy był lekarzem szkolnym, następnie pracował w Szpitalu św. Józefa (1940), Szpitalu dla Jeńców Wojennych (1941–1942), Przychodni Chirurgicznej i II Poliklinice (1942–1944). Udzielał pomocy medycznej żołnierzom polskim, m.in. ze zgrupowania partyzanckiego Armii Krajowej „Szczerbiec”; w szeregach „Szczerbca” walczył syn lekarza Janusz (zginął w wieku 18 lat z rąk Niemców).
Na początku 1945 Piotrowski został wysiedlony z Wileńszczyzny i 20 stycznia tegoż roku przybył do Białegostoku. Podjął pracę w Szpitalu Kolejowym PKP, ale już po kilku tygodniach, na polecenie wojewody białostockiego Jerzego Sztachelskiego, znalazł się w grupie osób skierowanych do organizowania kolejowej służby zdrowia w Olsztynie i okolicach. Był wśród 40 kolejarzy-pionierów, którzy przybyli do Olsztyna 19 lutego 1945 i wywiesili polską flagę na budynku przy późniejszej ulicy Marii Zientary-Malewskiej. W powojennym mieście Florian Piotrowski był pierwszym polskim lekarzem.
Prace nad stworzeniem w Olsztynie Szpitala Kolejowego przyspieszył wybuch epidemii duru. Placówkę otwarto na przełomie marca i kwietnia 1945 w barakach przy późniejszej ulicy Wyspiańskiego. Piotrowski zorganizował też lecznictwo otwarte, pierwsze ambulatorium otwierając we własnym mieszkaniu (potem zostało przeniesione na plac Bema). Z przychodni korzystali nie tylko kolejarze, ale także przybywający do Olsztyna cywile oraz żołnierze radzieccy. Piotrowski odbywał ponadto liczne wizyty domowe, mimo trudnych warunków transportowych; dopiero po kilku miesiącach pracy w Olsztynie został wyposażony w rower, ale wobec zagrożenia kradzieżą potrzebował wówczas towarzyszącej osoby, która pilnowała pojazdu w czasie udzielania pomocy lekarskiej.
W pierwszych latach powojennych Piotrowski pracował także w Przychodni Ubezpieczalni Społecznej (przy późniejszej ulicy Partyzantów w Olsztynie) oraz na Oddziale Chirurgicznym Szpitala Wojewódzkiego (od września 1945 do października 1950). Przeprowadzona w tym szpitalu 22 stycznia 1946 amputacja lewej stopy u jednego z pacjentów była pierwszą operacją w Olsztynie po wojnie i uważana jest za symboliczny początek polskiej chirurgii w mieście. Od listopada 1950 Piotrowski był związany z Wojewódzką Stacją Pogotowia Ratunkowego jako lekarz dyżurny, a od sierpnia 1955 do maja 1961 kierownik. Ponadto przyjmował pacjentów w Przychodni Chirurgicznej PKP oraz od 1961 kierował Pogotowiem Kolejowym. Nie zaprzestał pracy w Wojewódzkiej Stacji Pogotowia Ratunkowego także po 1 września 1970, kiedy przeszedł na emeryturę; zawiesił świadczenie i pracował w pełnym wymiarze godzin do końca życia.
Florian Piotrowski pasjonował się turystyką oraz sportem, szczególnie wioślarstwem. Za działalność na rzecz rozwoju Kolejowego Klubu Sportowego „Warmia” Olsztyn został wyróżniony srebrną odznaką klubową. Posiadał również liczne odznaczenia państwowe, regionalne i resortowe, m.in. Złoty Krzyż Zasługi (1957), Złotą Odznakę Honorową Polskiego Czerwonego Krzyża (1959), odznakę „Zasłużony dla Warmii i Mazur” (1960), odznakę „Przodujący Kolejarz” (1964), odznakę „Za wzorową pracę w służbie zdrowia” (1965). Jest patronem jednej z ulic na olsztyńskim osiedlu Jaroty.
Zmarł krótko przed ukończeniem 75 lat w Olsztynie i został pochowany na cmentarzu komunalnym (ulica Poprzeczna). Pierwsza żona Wiktoria z Drozdowskich, z którą miał czworo dzieci, zmarła w 1938. Druga żona Władysława z domu Batraniec, I voto Illukowicz (ur. 11 listopada 1911 w Skopiszkach, powiat wileńsko-trocki) również była związana ze służbą zdrowia, pracowała jako położna (podobnie jak starsza siostra Piotrowskiego, Franciszka Żeniewska, ur. 1898) i pielęgniarka; w listopadzie 2011 ukończyła 100 lat, zmarła 2 czerwca 2016. Była odznaczona m.in. Złotym Krzyżem Zasługi, Krzyżem Kawalerskim Orderu Odrodzenia Polski, złotą odznaką honorową "Zasłużonym dla Warmii i Mazur". Oprócz zamordowanego w czasie II wojny światowej syna Janusza Piotrowski miał jeszcze trzech synów i córkę Jadwigę. Jerzy, bliźniak Janusza, podobnie jak Florian, w momencie wejścia do Wilna okupantów włączył się do ruchu oporu i należał do najbardziej brawurowego i największego zgrupowania AK, jakim była 3 Brygada Wileńska „Szczerbca”. Trzecim synem był Romuald (ur. 3 stycznia 1931 w Wilnie, zm. 31 grudnia 2011), który ukończył w 1955 Akademię Medyczną w Gdańsku i pracował jako radiolog w Wojewódzkim Szpitalu Dziecięcym w Olsztynie.

</doc>
<doc id="959183" url="https://pl.wikipedia.org/wiki?curid=959183" title="Strach się bać">
Strach się bać

Strach się bać – album zespołu Lady Pank, wydany 28 maja 2007 z okazji 25-lecia zespołu.
Nagrania uzyskały status złotej płyty.
Okładkę płyty, zawierającą pieczęć z logo Lady Pank, tytuł albumu i liczbę „25”, która nawiązywała do jubileuszu zespołu, zaprojektował Wojciech Panasewicz, syn Janusza Panasewicza.
Muzycy.
muzycy Carrantuohill (utwór 5)

</doc>
<doc id="959184" url="https://pl.wikipedia.org/wiki?curid=959184" title="Torbiel przewodu tarczowo-językowego">
Torbiel przewodu tarczowo-językowego

Torbiel przewodu tarczowo-językowego (torbiel środkowa szyi, łac. "cystis ductus thyreoglossi", "cystis colli mediana") - zaburzenie rozwojowe polegające na obecności pozostałości przewodu tarczowo-językowego ("ductus thyreoglossus"), stanowiącego w embriogenezie drogę zstępowania zawiązka tarczycy z dna jamy ustnej do przestrzeni przedniej szyi. Torbiel jest wyścielona nabłonkiem migawkowym lub wielowarstwowym płaskim, znajduje się w linii środkowej szyi w okolicy kości gnykowej. Mogą w niej także znajdować się odszczepione tkanki tarczycy. Torbiel środkowa wymaga leczenia operacyjnego (operacja Sistrunka). Czasami ulegać może nadkażeniu ropnemu i przebijać się na zewnątrz skóry szyi. Niezwykle rzadko w torbieli środkowej szyi może rozwijać się nowotwór złośliwy, najczęściej o utkaniu raka tarczycy (rak brodawkowaty), co tłumaczy embriogenezę torbieli.

</doc>
<doc id="959185" url="https://pl.wikipedia.org/wiki?curid=959185" title="Dekanat Wyrzysk">
Dekanat Wyrzysk

Dekanat Wyrzysk – jeden z dwudziestu jeden dekanatów w rzymskokatolickiej diecezji bydgoskiej.
Parafie.
W skład dekanatu wchodzi 8 parafii (kolejność według dat erygowania parafii):

</doc>
<doc id="959186" url="https://pl.wikipedia.org/wiki?curid=959186" title="Sappho sparganura">
Sappho sparganura



</doc>
<doc id="959187" url="https://pl.wikipedia.org/wiki?curid=959187" title="Level of detail">
Level of detail

Level of detail (z ang. poziom szczegółów) – poziom skomplikowania trójwymiarowego obiektu znajdującego się w odpowiedniej odległości od punktu widzenia. Technika LOD zwiększa wydajność renderingu poprzez spadek liczby wyświetlanych punktów, zazwyczaj za pomocą vertex transformations. Zredukowana jakość modelu jest często niezauważalna z powodu małych zabiegów upiększających na ogólnym wyglądzie obiektu, gdy ten jest daleko lub porusza się szybko.
Najczęściej LOD jest stosowana do figur geometrycznych, podstawowa koncepcja może być uogólniana. Technika LOD jest dołączana również do kierowania shaderami, aby mieć kontrolę nad złożonością pikseli. Forma kierowania LOD jest stosowana do tekstur od lat pod nazwą mipmappingu dostarczając lepszą jakość renderingu.

</doc>
<doc id="959189" url="https://pl.wikipedia.org/wiki?curid=959189" title="Solomon Berewa">
Solomon Berewa

Solomon Berewa (ur. 6 sierpnia 1938 w Bupe Chiefdom, Dystrykt Bo, Sierra Leone, zm. 5 marca 2020) – polityk, wiceprezydent Sierra Leone od 21 maja 2002 do 17 września 2007.
Od września 2005 Solomon Berewa jest liderem Partii Ludowej Sierra Leone (SLPP, "Sierra Leone People's Party"). Został wybrany przez swoją partię oficjalnym kandydatem w wyborach prezydenckich w sierpniu 2007.
Wcześniej, w okresie od 1996 do 1997 oraz od 1998 do maja 2002, Berewa zajmował urząd ministra sprawiedliwości.
W pierwszej turze wyborów 11 sierpnia 2007 Berewa zajął drugie miejsce z wynikiem 38,3 % głosów poparcia, za kandydatem opozycji Ernestem Bai Koromą, który zdobył 44,3% głosów. Druga tura wyborów odbyła się 8 września 2007.
17 września 2007 Państwowa Komisja Wyborcza podała oficjalne wyniki. Zwycięzcą został Ernest Bai Koroma, zdobywając 54,6% głosów, podczas gdy Solomon Berewa uzyskał 45,4% głosów poparcia. Tego samego dnia Koroma został zaprzysiężony na stanowisko prezydenta kraju, w uroczystości na której obecny był także Berewa.

</doc>
<doc id="959192" url="https://pl.wikipedia.org/wiki?curid=959192" title="Zarzut hamujący">
Zarzut hamujący

Zarzut hamujący - zarzut pozwanego przy okazji roszczenia windykacyjnego, gdy zwraca uwagę na przysługujące mu względem właściciela uprawnienia do władania rzeczą. Uprawnienia te mogą m.in. wynikać ze stosunków prawnych rzeczowych (np. z prawa użytkowania) lub obligacyjnych (np. z umowy dzierżawy).

</doc>
<doc id="959195" url="https://pl.wikipedia.org/wiki?curid=959195" title="Prawo pozytywne">
Prawo pozytywne

Prawo pozytywne () – prawo stanowione lub inaczej prawo tworzone przez człowieka (w odróżnieniu od prawa naturalnego), w tym także przez uprawnione do tego władze państwowe (tzw. prawo stanowione – "ius civile").
Prawo pozytywne to prawo pojmowane przede wszystkim jako – zależne od czasu i miejsca – dzieło danego społeczeństwa, tworzone w ramach nowoczesnej demokracji parlamentarnej, uwzględniającej prawotwórczą rolę organów państwa, partii politycznych, organizacji pozarządowych i grup nacisku.
Historyczna geneza kierunku.
Pozytywizm jako typ poglądów na prawo nie ukształtował się w sposób jednolity. Rozwinął się w dwóch wersjach: kontynentalnej (Rudolf von Ihering, Karl M. Bergbohm, Georg Jellinek) oraz anglosaskiej (John Austin).
Georg Jelinek, przedstawiciel kontynentalnej wersji pozytywizmu prawniczego wskazał, że prawo pozytywne to ustanowione przez autorytet tetyczny (suwerenną władzę wyposażoną w kompetencje prawodawcze) reguły odnoszące się do zewnętrznych zachowań człowieka, zabezpieczone skoncentrowanym przymusem ze strony państwa. 
Anglosaska wersja pozytywizmu prawniczego (jurysprudencja analityczna) wypracowana przez Johna Austina zakładała, że norma prawna ma charakter abstrakcyjny i generalny, jest rozkazem suwerena (podmiotu wyposażonego we władzę nad innymi). Zrealizowanie prawa-rozkazu jest zabezpieczone zagrożeniem użycia przymusu (sankcją). Jest to tzw. nakazowa teoria prawa.

</doc>
<doc id="959196" url="https://pl.wikipedia.org/wiki?curid=959196" title="Wieża Bismarcka w Świdwinie">
Wieża Bismarcka w Świdwinie

Wieża Bismarcka w Świdwinie – wieża Bismarcka znajdująca się na wzgórzu na skraju Parku Miejskiego w Świdwinie. Obecnie nie jest dostępna do zwiedzania.
Historia.
Wieża powstała z inicjatywy miejscowego Związku Upiększania. Wieżę zaprojektował i wykonał mistrz murarski Franz Brewing. Kamień węgielny położono 1 kwietnia 1911 roku. 17 września 1911 roku odbyło się uroczyste otwarcie wieży.
Konstrukcja jest postawiona na kwadratowym cokole o boku długości 6,62 m z wmurowanymi czterema parami drzwi. Po ich otwarciu można było wejść po krętych schodach na obszerną platformę widokową z metalowym koszem obserwacyjnym. Budowla ma wysokość 22 metrów. 
Przez lata w dniu 1 kwietnia przy wieży odbywały się uroczystości z okazji urodzin kanclerza.

</doc>
<doc id="959197" url="https://pl.wikipedia.org/wiki?curid=959197" title="Dekanat Wysoka">
Dekanat Wysoka

Dekanat Wysoka – jeden z dwudziestu jeden dekanatów w rzymskokatolickiej diecezji bydgoskiej.
Parafie.
W skład dekanatu wchodzi 9 parafii (kolejność według dat erygowania parafii):

</doc>
<doc id="959198" url="https://pl.wikipedia.org/wiki?curid=959198" title="HMS Tiger (1913)">
HMS Tiger (1913)

HMS Tiger – brytyjski krążownik liniowy z okresu I wojny światowej, jedyny okręt swojego typu. Jego projektowanie rozpoczęto w 1911 roku, opierając się na znacznie zmodyfikowanych planach jednostek typu "Lion". Budowę rozpoczęto w połowie 1912 roku w stoczni John Brown and Co. w Clydebank. Zwodowany 15 grudnia 1913 roku, wszedł do służby w Royal Navy już po rozpoczęciu działań wojennych, w październiku 1914 roku.
Wcielony do 1. Eskadry Krążowników Liniowych, wziął udział w bitwie na Dogger Bank w 1915 roku i bitwie jutlandzkiej rok później. Po zakończeniu wojny pozostał w składzie floty, jako najstarszy przedstawiciel swej klasy po traktacie waszyngtońskim. Od 1924 roku służył jako artyleryjski okręt szkolny. Na krótko powrócił do pierwszej linii pod koniec lat 20., zastępując odstawionego na modernizację „Hooda”. Ostatecznie został wycofany z linii w 1931 roku i złomowany.
Projektowanie i budowa.
W wyścigu zbrojeń morskich pomiędzy Royal Navy a Kaiserliche Marine, obok coraz doskonalszych drednotów ważną rolę odgrywała nowa klasa dużych okrętów, od 1912 roku klasyfikowanych w Wielkiej Brytanii jako krążowniki liniowe (ang.: "battlecruisers"). Pierwszymi jednostkami tej klasy, której budowa była forsowana przez Pierwszego Lorda Morskiego Admiralicji, admirała Johna Fishera jako szybki odpowiednik nowoczesnego pancernika, były trzy okręty typu "Invincible", które weszły do służby w latach 1908–1909. Następnie rozpoczęto w brytyjskich stoczniach budowę kolejnych krążowników typu "Indefatigable", jako odpowiedź na powstanie w Niemczech okrętu „Von der Tann” i dwóch jednostek typu "Moltke". Trzecim z kolei typem brytyjskich krążowników liniowych były trzy jednostki typu "Lion", z których ostatnia, „Queen Mary” budowana była według poważnie zmodyfikowanych planów. Prasa i opinia publiczna w Wielkiej Brytanii uznała je za okręty niemal doskonałe, nadając im przydomek „Wspaniałe Koty” (ang.: "Splendid Cats").
W ramach programu rozbudowy floty na rok budżetowy 1911/1912 powstały założenia projektowe pancerników typu "Iron Duke" oraz kolejnego, dziesiątego krążownika liniowego. Prace nad jego planami prowadził od początku 1911 roku inżynier E.L. Atwood, współprojektant typu "Lion". Przyszły „Tiger” miał w porównaniu z poprzednikami zwiększone możliwości bojowe, był lepiej uzbrojony i opancerzony oraz wyposażony w dostępne wówczas nowinki techniczne. Na przełomie lipca i sierpnia pełniący urząd Głównego Konstruktora Philip Watts przedstawił Admiralicji trzy wstępne projekty, różniące się między innymi mocą przewidywanych siłowni, liczbą i kalibrem dział artylerii średniej oraz uzbrojeniem torpedowym. Admiralicja zaaprobowała jeden z nich, przedstawiający daleko idącą modyfikację „Queen Mary”, żądając jednak wprowadzenia pewnych poprawek. Po ich uwzględnieniu został on ponownie przedstawiony do akceptacji 12 grudnia 1911 roku, jednak nowy (od 25 października) Pierwszy Lord Admiralicji, Winston Churchill, uznał, że proponowana moc siłowni jest niewystarczająca i ponownie skierował projekt do poprawy. Ostatecznie plany nowego krążownika zostały zaakceptowane 19 grudnia, a w dwa dni później ogłoszono przetarg na jego budowę. Wygrała go stocznia John Brown and Co. w Clydebank, otrzymując 4 kwietnia 1912 roku (wstępną decyzję o zwycięzcy przetargu podjęto w Admiralicji 2 marca) zamówienie na okręt.
W niektórych starszych źródłach pojawia się informacja, że w planach na kolejny rok budżetowy przewidziano budowę bliźniaczej jednostki „Tigera”, która miała otrzymać nazwę „Leopard”, a prace nad którą zarzucono wkrótce po odejściu Fishera ze stanowiska.
W tym samym czasie stocznia Vickersa w Barrow-in-Furness otrzymała od Marynarki Wojennej Imperium Japońskiego zamówienie na opracowanie projektu i budowę pierwszego krążownika liniowego dla floty cesarskiej. Budowany w latach 1911–1913 „Kongō” prezentował sobą nową jakość w konstrukcji okrętów tej klasy, będąc w chwili ukończenia największym okrętem wojennym świata. Jego sylwetka, a zwłaszcza rozmieszczenie wież artylerii głównej, były bardzo zbliżone do układu prezentowanego przez „Tigera”, co według niektórych autorów (powtarzających tezę rocznika "Jane's Fighting Ships") sugeruje, że konstruktorzy Admiralicji pracowali pod wpływem japońskiego projektu Vickersa. Część źródeł prezentuje z kolei możliwość odwrotną, że to projektanci Vickersa wykorzystali w swojej pracy założenia konstrukcyjne najnowszego krążownika Royal Navy, część zaś, iż obie konstrukcje powstały jako niezależne modyfikacje projektu typu "Lion".
Stępkę pod krążownik położono 20 czerwca 1912 roku, a wodowanie miało miejsce 15 grudnia 1913 roku. Wzrastające napięcie międzynarodowe spowodowało przyspieszenie prac wykończeniowych i wejście „Tigera” do linii w dwa miesiące po wybuchu I wojny światowej, 3 października 1914 roku. Koszty budowy wyniosły 2 100 000 funtów. Pośpiech spowodował skrócenie prób morskich i próby prędkości na mili pomiarowej przeprowadzono już po wejściu do służby. Pierwszym dowódcą okrętu został komandor Henry B. Pelly.
Opis konstrukcji.
Charakterystyka ogólna.
„Tiger” miał długość całkowitą 214,72 m, między pionami 201,3 m, zaś na konstrukcyjnej linii wodnej 212,9 m (inne źródła podają długość całkowitą 214,6 m a między pionami 201,2 m). Przy szerokości maksymalnej 27,6 m (według innego źródła 27,5 m) miał rzeczywistą wyporność normalną wynoszącą 28 430 ton angielskich (ts), pełną 33 260 ts a głęboką 35 710 ts. W porównaniu do jednostek typu "Lion" oznaczało to wzrost o ponad 3500 ton. Zanurzenie przy wyporności konstrukcyjnej wynosiło średnio 8,68 m, wysokość metacentryczna 1,37 m i 1,92 m przy wyporności pełnej i maksymalnym zapasie paliwa, projektowana wysokość wolnej burty 9,14 m na dziobie, 7,47 m na śródokręciu i 5,79 m na rufie. Konstrukcja krążownika wykonana była ze stali okrętowej oraz stali o podwyższonej wytrzymałości łączonej przy pomocy nitowania do wzdłużno–poprzecznego układu wiązań. Kadłub podzielony był systemem grodzi wodoszczelnych na 23 przedziały wodoszczelne. Podwójne dno obejmowało 79% długości całkowitej okrętu. Dla poprawienia stateczności zainstalowano stępki przechyłowe długości 90,52 m i maksymalnej szerokości 1,12 m. Powierzchnia każdej wynosiła 118,45 m².
W porównaniu z okrętami typu "Lion", „Tiger” miał zmienioną konfigurację wież artylerii głównej. Wieża artyleryjska, umieszczona na poprzednikach na śródokręciu, została przesunięta w kierunku rufy, za ostatni komin, dzięki czemu, poza uzyskaniem lepszego pola ostrzału, uzyskano również bardziej zwartą i bojową sylwetkę. Pozostawiono ją jednak w pewnym oddaleniu od wieży rufowej, by zapobiec ich zniszczeniu pojedynczym pociskiem. Wiązało się to ze zmianą rozmieszczenia pomieszczeń siłowni: wszystkie kotłownie zostały zgrupowane na śródokręciu, za nimi znalazły się pomieszczenia wieży artyleryjskiej, a dalej w kierunku rufy maszynownie. W projekcie przewidziano instalację na krążowniku zbiorników przeciwprzechyłowych, ale po próbach przeprowadzonych na jednym z pancerników zrezygnowano z nich z powodu ich znikomej skuteczności.
Projektowana załoga wynosiła 1109, po wejściu do służby 1121, zaś pod koniec wojny 1459 oficerów, podoficerów i marynarzy.
Urządzenia napędowe.
„Tiger” był napędzany przez dwa podwójne zespoły turbin parowych systemu Brown-Curtis (budowanych w Wielkiej Brytanii na licencji amerykańskiej firmy Curtis). Każdy zespół składał się z turbiny wysokiego i niskiego ciśnienia. Zespoły turbin były umieszczone w dwóch przedziałach maszynowni długości 19,5 m, położonych obok siebie i rozdzielonych wzdłużną grodzią. Za nimi znajdowały się dwa przedziały długości 14 m, mieszczące kondensatory i mechanizmy pomocnicze. Projektowana moc turbin wynosiła 85 000 shp (z możliwością długotrwałego przeforsowania do 108 000 shp), co miało zapewniać prędkość maksymalną 28 węzłów. Na skróconych w związku z działaniami wojennymi próbach morskich na mili pomiarowej Polperro uzyskano 91 103 shp i prędkość 28,38 węzła oraz z przeforsowaniem maszyn 104 635 shp i 29,07 węzła.
Parę do turbin zapewniało 39 kotłów wodnorurkowych typu Babcock &amp; Wilcox, z rurkami o dużym przekroju, znajdujących się w pięciu kotłowniach długości 10,7 m każda, zgrupowanych na śródokręciu. Pierwsze cztery mieściły po osiem kotłów, ostatnia siedem. Część kotłów została przystosowana do opalania paliwem płynnym, pozostałe opalane były węglem (podczas remontu w 1924 roku wszystkie zostały przystosowane do opalania paliwem płynnym). Powierzchnia grzewcza każdego z kotłów wynosiła 15,8 m², ciśnienie robocze pary 16,5 at. Spaliny z kotłowni były usuwane przez trzy kominy o okrągłym przekroju i wysokości 24,7 m ponad konstrukcyjną linią wodną. Każda z turbin napędzała bez pośrednictwa przekładni wał napędowy, poruszający trójłopatową śrubę, przy czym zewnętrzne wały poruszane były przez turbiny wysokiego, zaś wewnętrzne niskiego ciśnienia. Średnica każdej ze śrub wynosiła 4,02 m. Krążownik był wyposażony w dwa równoległe stery.
Teoretyczny maksymalny zapas paliwa wynosił 3320 ton węgla i 3480 ton paliwa płynnego, jednak w praktyce nigdy nie przeciążano tak okrętu. Normalnie zabierano po 2450 ton każdego z paliw, co pozwalało na przepłynięcie 3270 mil morskich przy prędkości 24,75 węzła. Ze względów statecznościowych minimalny dopuszczalny zapas węgla i paliwa płynnego wynosił po 450 ton.
Wszystkie urządzenia napędowe okrętu zostały wyprodukowane w stoczni John Brown w Clydebank.
Uzbrojenie.
Artylerię głównego kalibru „Tigera” stanowiło osiem dział BL L/45 Mk V kal. 343 mm, identycznych z zastosowanymi na typie "Lion". Był to ostatni okręt liniowy Royal Navy, wyposażony w artylerię o tym kalibrze. Działa zostały umieszczone w czterech pancernych wieżach artyleryjskich. Dwie („A” i „B”) znajdowały się na dziobie okrętu w superpozycji, jedna („Q”) na śródokręciu za ostatnim kominem i jedna („X”) na pokładzie rufowym. Kąt ostrzału każdej z wież wynosił 300°, zaś pełną, ośmiopociskową salwę burtową można było wystrzelić w zakresie kątów od 60 do 150° od osi symetrii kadłuba na każdą burtę. Działa były posadowione na zmodyfikowanych łożach Mk II** produkcji Vickersa, o maksymalnym kącie podniesienia 20° i zwiększonej prędkości elewacji luf. Maksymalna masa wystrzeliwanych pocisków wynosiła 636 kg. Zapas ładunków według stanów pokojowych wynosił 80 sztuk na działo, podczas wojny został zwiększony do 110 na działo.
Artylerię średniego kalibru tworzyło 12 dział BL L/45 Mk VII kal. 152 mm posadowionych na łożach wzoru P.VIII. Zostały one umieszczone po sześć na burcie w kazamatach, z których pięć znajdowało się na pokładzie górnym, a szósta jeden pokład wyżej. Dziesięć z tych dział mogło strzelać w kierunku dziobu, dwa w kierunku rufy. Zapas pocisków 6-calowych wynosił 2400 jednostek, po 200 na lufę, z których 25% stanowiły pociski przeciwpancerne. Analogicznie jak na pancernikach typu "Iron Duke" instalacja dział kalibru 152 mm oznaczała wyraźny wzrost siły ognia średniego kalibru, w porównaniu ze stosowanymi na wcześniejszych krążownikach liniowych działami kal. 102 mm i wskazywała na częściowe odejście od idei monokalibrowego drednota.
Jeszcze w trakcie budowy podjęto decyzję o wyposażeniu „Tigera”, jako pierwszego dużego okrętu Royal Navy, w artylerię przeciwlotniczą. Okręt otrzymał dwa szybkostrzelne działa przeciwlotnicze Mk I kal. 76 mm, zainstalowane na pokładzie po obu stronach stanowiska dowodzenia. Początkowy zapas 3-calowych pocisków przeciwlotniczych liczył 300 sztuk: 270 burzących i 30 szrapneli. W trakcie pokojowej służby po zakończeniu I wojny światowej uzbrojenie przeciwlotnicze krążownika podlegało kilkakrotnym zmianom: w 1923 roku zamontowano cztery armaty QF L/50 Mk V kal. 102 mm, z których dwie zdemontowano w listopadzie następnego roku; w styczniu 1925 roku na pokład powróciły cztery armaty 3-calowe Mk I. W 1928 roku na okręcie przeprowadzono testy pierwszych egzemplarzy 2-funtowej armaty przeciwlotniczej Vickersa ("pom-pom").
Uzbrojenie uzupełniały: pojedyncze działo desantowe kal. 76 mm, dziesięć przenośnych karabinów maszynowych Lewis oraz pięć systemu Maxima. W chwili wejścia do służby „Tiger” posiadał cztery 3-funtowe działa salutacyjne Hotchkiss. Ich liczbę zmniejszono do dwóch po bitwie na Dogger Bank, a po zakończeniu wojny ponownie zwiększono do czterech. Krążownik miał również cztery podwodne wyrzutnie torped kal. 533 mm, po dwie na każdej burcie, przed pierwszą i za ostatnią wieżą artyleryjską. Zapas torped wynosił 20 sztuk.
Pod koniec 1917 roku na dachu wieży „Q” zainstalowano platformę startową i brezentowy hangar dla myśliwca Sopwith Camel. Samolot startował z niej w kierunku tyłu wieży. „Tiger” jako jedyny z brytyjskich krążowników liniowych przenosił tylko jeden samolot, pozostałe miały po dwie platformy startowe.
Do kierowania ogniem artylerii głównej służył kalkulator artyleryjski Dreyer Table Mk IV, wykorzystujący dane uzyskiwane z centralnego dalmierza Barr &amp; Stroud FQ2 o bazie 9 stóp (2,75 m). Centrala artyleryjska znajdowała się w, zastosowanej po raz pierwszy w brytyjskich krążownikach liniowych (równolegle takie samo rozwiązanie wprowadzono na pancernikach typu "Iron Duke"), pancernej wieży znajdującej się poniżej głównego stanowiska dowodzenia. Centrala rezerwowa została ulokowana w pomieszczeniu centrali torpedowej na rufie. W przypadku uszkodzenia centralnego systemu kierowania ogniem, każda wieża mogła prowadzić akcję samodzielnie, wykorzystując zamontowany w niej dalmierz tego samego typu oraz własne kalkulatory artyleryjskie. Jako pierwszy z krążowników liniowych Royal Navy, „Tiger” dysponował także dalocelownikiem – centralnym urządzeniem celowniczym, automatycznie wyliczającym nastawy dział w wieżach artyleryjskich. Znajdował się on na szczycie przedniego masztu, rezerwowy został ulokowany w rufowej centrali artyleryjskiej. Były one połączone z centralnym urządzeniem spustowym, pozwalającym zdalnie odpalać wszystkie działa z pomieszczenia kierowania ogniem. W 1917 roku na okręcie zainstalowano również centralę kierowania ogniem dział kalibru 152 mm.
Opancerzenie.
Główny pas pancerny na burcie „Tigera”, o grubości 229 mm i długości 98 m, rozciągał się na śródokręciu pomiędzy barbetami wież artyleryjskich „B” i „X”. Powyżej znajdował się pas pancerza grubości 152 mm, sięgający do kazamat artylerii średniego kalibru, poniżej pas grubości 76 mm, znajdujący się w całości poniżej konstrukcyjnej linii wodnej i mający chronić burty przed uderzeniami pocisków wpadających do wody w pewnej odległości od kadłuba. W kierunku dziobu i rufy pas pancerny zmniejszał swą grubość do 127 mm na wysokości skrajnych wież artyleryjskich i 102 mm w rejonie dziobu i rufy. Pancerz burtowy chronił kadłub na długości 196,7 m (91,66% długości okrętu) i miał wysokość dochodzącą do 9,22 m. Opancerzenie poziome krążownika tworzyły cztery pokłady pancerne: dziobowy, górny, główny i dolny, o łącznej maksymalnej grubości od 51 do 76 mm.
Wieże artyleryjskie były osłonięte pancerzem o maksymalnej grubości 229 mm w części czołowej i osadzone na pancernych barbetach o grubości do 229 mm. Kazamaty artylerii średniej chronione były pancerzem burtowym, mającym grubość do 152 mm. Główne stanowisko dowodzenia ulokowane w nadbudówce dziobowej było chronione pancerzem o grubości do 254 mm. Podobnie jak wszystkie wcześniejsze krążowniki liniowe, także „Tiger” nie miał ciągłej wzdłużnej grodzi przeciwtorpedowej, pancerne przegrody mające na celu ochronę podwodnej części okrętu przed skutkami wybuchu torped, o grubości od 25 do 64 mm, zainstalowano jedynie w rejonie komór amunicyjnych wież artylerii głównej. Poza tym krążownik posiadał na wyposażeniu sieci przeciwtorpedowe na wytykach, które mogły być używane w czasie postoju bądź przy poruszaniu się z małymi prędkościami. Jednak, z uwagi na problematyczną skuteczność, zostały one usunięte z okrętu w 1916 roku. Po bitwie jutlandzkiej pancerz poziomy „Tigera” (i pozostałych starszych krążowników liniowych) został wzmocniony dodatkową warstwą grubości 1 cala (25,4 mm), zainstalowaną na dachach i wokół barbet wież artyleryjskich oraz ponad maszynownią.
Całość pancerza wykonana była ze stali pancernej Kruppa: utwardzanej powierzchniowo ("Krupp Cemented" – KC), nieutwardzanej ("Krupp Non-Cemented" – KNC) oraz stali konstrukcyjnej o zwiększonej wytrzymałości na rozciąganie ("High Tensile" – HT).
Służba operacyjna.
Wybuch I wojny światowej spowodował przyspieszone włączenie „Tigera” do służby w Royal Navy, co nastąpiło oficjalnie 3 października 1914 roku. Przez kilka kolejnych tygodni wciąż pracowały na nim ekipy stoczniowców, przeprowadzających ostatnie roboty wykończeniowe i usuwających wykryte w pierwszych dniach eksploatacji usterki. Krążownik został włączony do 1. Eskadry Krążowników Liniowych (ang.: "1st Battlecruiser Squadron", 1 BCS) Grand Fleet, dowodzonej przez wiceadmirała Davida Beatty'ego. Dołączył do niej 6 listopada 1914 roku, po ukończeniu przyspieszonego i skróconego programu prób morskich. Dla ukrycia faktu wzmocnienia Grand Fleet przez najnowszy krążownik liniowy, Admiralicja zakupiła od American Line parowiec pasażerski „Merion”, który został poddany przebudowie, by sylwetką naśladować „Tigera” i wysłany na Morze Śródziemne, w rejon Dardaneli.
Pierwszą akcją bojową okrętu, nie zakończoną jednak spotkaniem z przeciwnikiem, była próba przechwycenia niemieckich krążowników liniowych bombardujących Scarborough, Hartlepool i Whitby 16 grudnia 1914 roku. Cztery krążowniki liniowe admirała Beatty'ego i sześć drednotów 2. Eskadry Pancerników wiceadmirała George'a Warrendera, wspomagane przez siły lekkie, miały dzięki danym uzyskanym z przechwyconych i rozszyfrowanych niemieckich depesz radiowych doskonałą okazję do zaatakowania na korzystnych dla siebie warunkach eskadry kontradmirała Hippera. Nie została ona wykorzystana z powodu nadmiernej ostrożności i błędów w dowodzeniu, co więcej, omal nie doszło do natknięcia się Brytyjczyków na przeważające siły Hochseeflotte.
Bitwa na Dogger Bank.
W styczniu 1915 roku niemieckie dowództwo postanowiło zaatakować okręty brytyjskie patrolujące rejon Dogger Bank. Dowodzący wówczas Hochseeflotte admirał Friedrich von Ingenohl powierzył to zadanie 1. Grupie Rozpoznawczej kontradmirała Hippera, wzmocnionej czterema krążownikami lekkimi 2. Grupy Rozpoznawczej i 18 niszczycielami osłony. Eskadra niemiecka opuściła kotwicowisko 23 stycznia. Obok trzech krążowników liniowych („Seydlitz”, „Derfflinger” i „Moltke”) znalazł się w niej krążownik pancerny „Blücher”, wolniejszy i słabiej uzbrojony od pozostałych okrętów. Miały one zaatakować brytyjskie trawlery, łowiące ryby w rejonie ławicy oraz ich ewentualną eskortę. Dzięki wykryciu i rozszyfrowaniu niemieckich sygnałów radiowych brytyjska Admiralicja miała rozeznanie w planie działania i ruchach okrętów admirała Hippera. Przeciwko nim zostały wysłane krążowniki liniowe 1. i 2. Eskadry Krążowników Liniowych dowodzone przez admirała Davida Beatty'ego, 2. Eskadra Krążowników Lekkich komodora Williama Goodenougha oraz okręty Harwich Force komodora Reginalda Tyrwhitta. Ogółem dysponowali oni pięcioma krążownikami liniowymi („Lion”, „Tiger”, „Princess Royal”, „New Zealand”, „Indomitable”), siedmioma krążownikami lekkimi i 35 niszczycielami.
Okręty obydwu stron nawiązały kontakt wzrokowy o godzinie 7.14 rano 24 stycznia 1915 roku. Brytyjskie krążowniki liniowe otworzyły ogień o 9.05, jako pierwszy cel obierając pozostającego w tyle za resztą eskadry niemieckiej „Blüchera”. W wyniku skoncentrowanego ognia krążownik pancerny zatonął o 12.13 wraz z 792 członkami załogi. Skupienie się Brytyjczyków na zniszczeniu najsłabszego z niemieckich okrętów pozwoliło pozostałym oderwać się od przeciwnika. Poważnie uszkodzony został „Seydlitz”, ponadto trafione zostały „Derfflinger” oraz lekki krążownik „Kolberg”. Po stronie brytyjskiej poważne uszkodzenia odniósł „Lion” i jeden z niszczycieli, lżejsze „Tiger”.
Ten ostatni rozpoczął walkę płynąc jako drugi w szyku brytyjskich krążowników liniowych, za flagowym „Lionem”, a po jego uszkodzeniu płynął na czele floty. W fazie pościgowej celem dla artylerzystów „Tigera” był ostatni w szyku niemieckim „Blücher”. W następnej fazie, wskutek błędnej interpretacji sygnału o podziale celów, rozpoczęli oni wraz z okrętem flagowym ostrzał „Seydlitza”, zamiast przydzielonego „Moltkego”, później przenieśli ogień na „Derfflingera”. Ogółem w całym boju „Tiger” wystrzelił w stronę niemieckich okrętów 355 pocisków kalibru 343 mm i 268 kalibru 152 mm oraz dwie torpedy w „Blüchera”. Poza trafieniami z małej odległości w unieruchomiony już krążownik pancerny, odnotowano jedynie po jednym prawdopodobnym trafieniu w „Seydlitza” i „Derfflingera”. Brytyjski okręt został z kolei sześciokrotnie trafiony pociskami ciężkiej artylerii: uderzenie w dach wieży „Q” wyłączyło ją z akcji, inne zniszczyło przewody komunikacyjne głównego stanowiska dowodzenia, pozbawiając okręt centralnego systemu kierowania ogniem. Zginęło dziewięciu marynarzy i jeden z oficerów, rannych zostało dalszych jedenastu członków załogi.
O ile brytyjska opinia publiczna uznała bitwę na Dogger Bank za zwycięstwo, a admirała Beatty'ego za nowego Nelsona, to Admiralicja oceniła ją raczej nisko. Szczególnie źle w tej ocenie wypadli artylerzyści „Tigera”, dysponującego nowoczesnym systemem kierowania ogniem i najnowocześniejszego spośród krążowników liniowych. Częściowo wyjaśniano to koniecznością przejścia w wyniku uszkodzeń na indywidualne celowanie każdej z wież, przy słabo wyszkolonej załodze, która nigdy wcześniej nie ćwiczyła strzelania do ruchomego celu przy dużych prędkościach. Z kolei komandorowi Pelly'emu zarzucono złe zrozumienie rozkazu o podziale celów i brak własnej inicjatywy w działaniach, co skutkowało zaniechaniem przez Brytyjczyków pościgu za uchodzącym Hipperem. Za słabe wyniki swych podwładnych utracił stanowisko oficer artyleryjski krążownika, komandor porucznik Bruce-Gardyne. Dowódcę okrętu od dymisji uchroniło poparcie, jakiego udzielił mu admirał Beatty. Z powodu uszkodzeń odniesionych w czasie bitwy na Dogger Bank krążownik został skierowany do stoczni dla dokonania niezbędnych napraw. W skład 1. Eskadry powrócił 8 lutego 1915 roku.
Bitwa jutlandzka.
Po bitwie na Dogger Bank nowe dowództwo Hochseeflotte zrezygnowało z wykorzystywania w akcjach bojowych dużych okrętów nawodnych, koncentrując się na działaniach U-Bootów. W efekcie także Grand Fleet, a wraz z nią eskadra admirała Beatty'ego, zamiast działań bojowych, skupiła się na prowadzeniu manewrów, pozostając w gotowości na wypadek ewentualnego ataku. Pod koniec 1915 roku „Tiger” został wysłany do stoczni na remont, podczas którego między innymi przebudowano jego nadbudówkę dziobową i zmieniono stanowiska reflektorów bojowych. 25 kwietnia 1916 roku wyszedł w morze wraz z pozostałymi okrętami Grand Fleet, bezskutecznie ścigając niemieckie krążowniki liniowe powracające do bazy po bombardowaniu Lowestoft. 
Kolejną bitwą, w której wziął udział „Tiger” była bitwa jutlandzka (w Niemczech znana jako bitwa na Skagerraku) w dniach 31 maja i 1 czerwca 1916 roku. Doszło do niej na skutek niemal równoczesnego podjęcia akcji zaczepnych przez Hochseeflotte i Grand Fleet. Krążowniki liniowe obydwu stron stanowiły awangardy zespołów floty i starły się jako pierwsze. Admirał Beatty dysponował w podległych mu 1. i 2. Eskadrze Krążowników Liniowych sześcioma okrętami tej klasy (flagowy „Lion”, „Tiger”, „Queen Mary”, „Princess Royal”, „New Zealand” oraz „Indefatigable”), transportowcem wodnosamolotów, 14 krążownikami lekkimi i 27 niszczycielami. W ślad za nimi podążały cztery nowoczesne drednoty typu "Queen Elizabeth" 5. Eskadry Pancerników wiceadmirała Hugh Evan-Thomasa. „Tiger” otrzymał dodatkowe zadanie: miał powtarzać sygnały kodu flagowego z „Liona”, aby były dobrze widoczne na pancernikach 5. Eskadry.
Podobnie jak podczas bitwy na Dogger Bank, dowódcy poszczególnych krążowników błędnie zinterpretowali rozkaz admirała Beatty'ego o podziale celów. W rezultacie „Tiger” rozpoczął bitwę ostrzeliwując „Moltke”, na którym skoncentrował ogień również „New Zealand”, pozostawiając zupełnie nie niepokojony inny niemiecki okręt, „Derfflinger”. I tym razem niemieccy artylerzyści wykazali się większą skutecznością. Już w pierwszej fazie starcia „Tiger” został trafiony czterema ciężkimi pociskami a Royal Navy straciła dwa ze swych krążowników liniowych: po eksplozji komór amunicyjnych zatonęły wraz z niemal całymi załogami „Indefatigable” i „Queen Mary” (później los ten spotkał również „Invincible” z 3. Eskadry Krążowników Liniowych). Po dostaniu się pod ostrzał głównych sił Hochseeflotte admirał Beatty postanowił oderwać się od przeciwnika, chcąc wciągnąć go pod ogień okrętów Grand Fleet.
„Tiger” rozpoczął bitwę jako czwarty w szyku, tuż za „Queen Mary”. Po eksplozji poprzedzającego okrętu musiał wykonać gwałtowny zwrot, by ominąć tonący wrak. Po zmianie kursu brytyjskich krążowników liniowych na północny, gdy „Tiger” był już zbyt odległy od pancerników 5. Eskadry, komandor Pelly uznał dalsze przekazywanie im rozkazów z „Liona” za bezcelowe. Nie podjął go po kolejnym zwrocie, co spowodowało opóźnione wejście tychże do walki. W następnej fazie bitwy brytyjskie krążowniki liniowe ostrzelały zespół niemieckich przeddrednotów. Uszkodzenia dalocelownika i dwóch wież artylerii głównej, a następnie zacięcie trzeciej były przyczyną znikomej skuteczności „Tigera”: ogółem w czasie bitwy jutlandzkiej jego artyleria wystrzeliła 303 pociski kalibru 343 mm odnotowując jedynie trzy trafienia: jedno na „Moltke” i dwa na „Von der Tannie” oraz 136 kalibru 152 mm, głównie do krążownika lekkiego „Wiesbaden”. Sam „Tiger” został trafiony 15 pociskami dużego kalibru i trzema średniego (w źródłach występuje też inna liczba trafień ciężkimi pociskami, od 14 do 17), które spowodowały uszkodzenia między innymi dwóch wież artylerii głównej oraz śmierć 24 i ranienie 46 (według innych źródeł 37) członków załogi.
3 czerwca „Tiger” został wprowadzony do doku stoczni w Rosyth. Naprawy odniesionych uszkodzeń ukończono 2 lipca 1916 roku. Po ponownym dołączeniu do Grand Fleet nowym dowódcą okrętu został komandor Rudolph W. Bentinck, a do czasu powrotu do linii poważnie uszkodzonego „Liona”, admirał Beatty podnosił na „Tigerze” swą flagę.
Służba do zakończenia wojny.
19 sierpnia 1916 roku „Tiger” wraz z innymi okrętami Grand Fleet brał udział w nieudanej próbie przechwycenia niemieckich okrętów na Morzu Północnym. Pomimo że oba zespoły znajdowały się w pewnej chwili jedynie 40 mil morskich od siebie, żaden nie zaobserwował obecności przeciwnika i obie floty powróciły do baz. Od 10 listopada 1916 roku do 29 stycznia 1917 roku krążownik przechodził kolejny remont w Rosyth. Zainstalowano wtedy dodatkowe opancerzenie pokładów: jednocalowe (25,4 mm) płyty pancerne o łącznej masie 179 ton. 16 listopada 1917 roku „Tiger” znajdował się w składzie zespołu osłonowego dowodzonego przez wiceadmirała Williama Pakenhama podczas drugiej bitwy koło Helgolandu, nie biorąc bezpośredniego udziału w wymianie ognia.
Od tej pory do zakończenia wojny „Tiger” nie uczestniczył w akcjach bojowych Royal Navy. Czas służby dzielił pomiędzy patrole, ćwiczenia i kolejne modernizacje: systemu kierowania ogniem, wyposażenia lotniczego, radiowego i pomocniczego. Po rozejmie w Compiègne, kończącym działania wojenne, w składzie 1. Eskadry Krążowników Liniowych eskortował poddające się okręty Hochseeflotte w drodze do Scapa Flow, gdzie większość z nich została zatopiona przez własne załogi 21 czerwca 1919 roku.
Dwudziestolecie międzywojenne.
Od kwietnia 1919 roku „Tiger” wchodził w skład Eskadry Krążowników Liniowych Floty Atlantyckiej. Do czasu wejścia do służby „Hooda” pełnił funkcję jej okrętu flagowego. W ramach redukcji kosztów utrzymania okrętów w okresie pokoju już w sierpniu został odstawiony do rezerwy. Przywrócono go do linii w maju 1920 roku i wraz z „Hoodem” wysłano na Bałtyk, w ramach antybolszewickich sił interwencyjnych. Brytyjski zespół opuścił Portsmouth 30 maja, w drodze do Rewla wizytując porty szwedzkie. Wobec zmiany polityki Wielkiej Brytanii wobec Rosji Radzieckiej, okręty wkrótce odwołano na wody macierzyste. W drodze powrotnej zawinęły między innymi do Christianii. W listopadzie tegoż roku „Tiger” zderzył się z pancernikiem „Royal Sovereign”, powodując poważne uszkodzenie tego ostatniego. W grudniu przeszedł remont w stoczni marynarki w Devonport, a 22 sierpnia 1921 roku został ponownie odstawiony do rezerwy.
W trakcie ogromnej redukcji floty liniowej na skutek postanowień traktatu waszyngtońskiego, „Tiger” został poddany modernizacji w stoczni w Rosyth. Rozpoczęła się ona w marcu 1922 roku, a 14 lipca 1924 roku został ponownie wcielony do służby jako oceaniczny artyleryjski okręt szkolny, z portem macierzystym Portsmouth. Pełnił tę służbę do czerwca 1929 roku, gdy po kolejnym remoncie powrócił do linii w składzie Eskadry Krążowników Liniowych Floty Atlantyckiej, dla zastąpienia poddawanego modernizacji krążownika liniowego „Hood”. Po jego ponownym włączeniu do służby „Tiger” został, zgodnie z postanowieniami traktatu londyńskiego z 1930 roku, wycofany z linii. Nastąpiło to 28 kwietnia 1931 roku. 15 maja przeniesiono go do rezerwy, a 26 lipca (według jednego ze źródeł 30 marca) skreślono z listy floty i przeznaczono do zezłomowania. W lutym (według innego źródła 7 marca) 1932 roku został sprzedany firmie rozbiórkowej T.W. Ward. Po rozbrojeniu w Rosyth kadłub okrętu został przeholowany do stoczni złomowej w Inverkeithing i tam ostatecznie rozebrany.

</doc>
<doc id="959200" url="https://pl.wikipedia.org/wiki?curid=959200" title="Nauka jazdy (film)">
Nauka jazdy (film)

Nauka Jazdy ("Driving Lessons") – film z 2006 r. produkcji brytyjskiej w reżyserii Jeremy'ego Brocka. Komediowy melodramat.
Opis fabuły.
Ben (Grint) jest bardzo nieśmiałym nastolatkiem, w ciągłym cieniu religijnej matki, która organizuje mu życie: od nauki do czasu wolnego. Na początku filmu Ben uczy się jeździć samochodem, jednak oblewa egzamin. Bierze udział w religijnym przedstawieniu jako drzewo eukaliptusowe. Chłopiec postanawia podjąć pracę i trafia do domu emerytowanej aktorki Evie. Zaczyna pracę jako pomoc domowa, jednak w krótkim czasie nawiązuje się między nimi przyjaźń. Aktorka odkrywa jego talent teatralny i uważa, że się marnuje przy boku pobożnej matki. Evie chce pojechać pod namiot, jednak matka Bena się nie zgadza. Evie zdołała przekonać Bena, żeby ją tam zawiózł, ale na miejscu połyka klucz od samochodu co uniemożliwia Benowi powrót do domu. Gdy Evie „oddała” klucz okazuje się, że i ona nie ma prawa jazdy, co znaczy, że Ben „nielegalnie” uczy się jeździć. W drodze powrotnej kobieta oszukuje chłopaka swoim stanem zdrowia i ten czując wyrzuty sumienia, zabiera przyjaciółkę do Edynburga. Tam na festiwalu Ben poznaje dziewczynę, z którą spędza noc i spóźnia się na recytowanie Evie. Ta zdenerwowana nieobecnością chłopca, który był dla niej wsparciem nie może odnaleźć się na scenie. Po powrocie do domu matka Bena zakazuje mu spotykania się z ekscentryczną Evie. Evie bardzo to przeżywa, a Ben wraca do swojego normalnego życia. Tęsknota za emerytką spowodowała, że chłopak wybiega z przedstawienia matki i biegnie przyprowadzić Evie. Kobieta odgrywa rolę Boga i dostaje owacje na stojąco. Wychodzących z teatru zatrzymuje matka, jednak następuje wypadek samochodowy – jej z jej wychowankiem. Dopiero podczas leżenia w szpitalu kobieta rozumie swój błąd i zezwala na dalszą pracę Bena u Evie.

</doc>
<doc id="959201" url="https://pl.wikipedia.org/wiki?curid=959201" title="Dekanat Złotów I">
Dekanat Złotów I

Dekanat Złotów I – jeden z dwudziestu jeden dekanatów w rzymskokatolickiej diecezji bydgoskiej.
Parafie.
W skład dekanatu wchodzi 7 parafii (kolejność według dat erygowania parafii):

</doc>
<doc id="959202" url="https://pl.wikipedia.org/wiki?curid=959202" title="Pietro Peregrossi">
Pietro Peregrossi

Pietro Peregrossi (ur. między 1220 a 1225 w Mediolanie – zm. 1 sierpnia 1295 w Anagni) – włoski duchowny.
Życiorys.
Pochodził z Mediolanu. W młodości studiował prawo rzymskie na uniwersytecie w Bolonii oraz w Orleanie. Karierę duchowną wybrał prawdopodobnie stosunkowo późno. 1273 został kanonikiem katedry Notre-Dame w Paryżu, rok później przeszedł na służbę w kurii papieskiej. Brał udział w Soborze w Lyonie 1274. Wicekanclerz Świętego Kościoła Rzymskiego 1276-88. 16 maja 1288 uzyskał nominację kardynalską z tytułem diakona San Giorgio in Velabro, a krótko potem (prawdopodobnie 18 grudnia 1288) został promowany do rangi prezbitera tytułu S. Marci. Protektor zakonu humiliatów. Uczestniczył w papieskiej elekcji 1292-94 i konklawe 1294. Kardynał protoprezbiter od 1294. Zmarł w Anagni.

</doc>
<doc id="959205" url="https://pl.wikipedia.org/wiki?curid=959205" title="Paul Mebus">
Paul Mebus

Paul Mebus (ur. 9 czerwca 1920, zm. 11 grudnia 1993), niemiecki piłkarz, pomocnik. Mistrz świata z roku 1954.
W reprezentacji Niemiec debiutował 15 kwietnia 1951 w meczu ze Szwajcarią. Rozegrał w kadrze łącznie 6 spotkań. Ostatni raz zagrał podczas MŚ 54 (porażka 3:8 z Węgrami w grupie eliminacyjnej). Ten jeden występ przyniósł mu tytuł mistrza świata. W czasie turnieju był piłkarzem 1. FC Köln. Wcześniej grał w Benrather FC.

</doc>
<doc id="959206" url="https://pl.wikipedia.org/wiki?curid=959206" title="St Andrew’s Stadium">
St Andrew’s Stadium

St Andrew’s Stadium – stadion piłkarski, położony w mieście Birmingham w Wielkiej Brytanii. Oddany został do użytku w 1906 roku. Od tego czasu swoje mecze na tym obiekcie rozgrywa zespół Championship Birmingham City. Jego pojemność wynosi 30 009 miejsc. Rekordową frekwencję, wynoszącą 66 844 osób, odnotowano w 1939 roku podczas meczu ligowego pomiędzy Birmingham City a Evertonem.

</doc>
<doc id="959209" url="https://pl.wikipedia.org/wiki?curid=959209" title="Wadowice (stacja kolejowa)">
Wadowice (stacja kolejowa)

Wadowice – stacja kolejowa w Wadowicach, w województwie małopolskim, w Polsce.
W roku 2021 stacja obsługiwała 50–99 pasażerów na dobę.
W 2007 przystąpiono do gruntownej przebudowy stacji kolejowej. Przebudowa wynikała z potrzeb eksploatacyjnych oraz aktualnych przepisów i warunków technicznych. W jej ramach wykonano roboty ziemno-torowe z odwodnieniem podtorza, ułożono nowe rozjazdy zwyczajne oraz wyregulowano tory istniejące. Układ geometryczny toru głównego zasadniczego został zaprojektowany z uwzględnieniem największej prędkości pociągów towarowych wynoszącej 60 km/h, a pociągów pasażerskich 70 km/h. Dokonano wymiany nawierzchni tego toru. Przeprowadzono remont mostów kolejowych w km 17,390, obejmujący konserwację konstrukcji stalowej (czyszczenie konstrukcji przez piaskowanie, ochronę antykorozyjną). Dokończono budowę tunelu pasażerskiego w km 17,432. Tunel spełnia rolę dojścia do peronów z placu przed budynkiem dworca. Konstrukcja tunelu została wykonana z prefabrykatów, na których oparto płytę żelbetową z betonu klasy C35/45. Całość zabezpieczono izolacją przeciwwilgociową. Wnętrze tunelu pomalowano i obłożono płytami gresowymi, założono instalacje. Wyjścia są wyposażone w platformy jezdne dla osób niepełnosprawnych. Po przebudowie w świetle tunel ma szerokość 5,00 m i wysokość 2,78–2,84 m, długość części przelotowej wynosi 26,72 m. Wykonano roboty nawierzchniowe na przejeździe kolejowo-drogowym w km 17,943. Przejazd ma szerokość 7,00 m i chodnik szerokości 2,20 m. Ułożono płyty przejazdowe na długości 10,20 m. Przebudowano peron nr 1 (dwukrawędziowy) do długości 250 m, szerokości 7,08–7,43 m i wysokości krawędzi od główki szyny wynoszącej 0,76 m. Zbudowano budynek nastawni dysponującej w km 17,800, mający powierzchnię około 320 m². Przebudowano oświetlenie zewnętrzne i sieć trakcyjną.
Całość prac wykonało Przedsiębiorstwo Robót Komunikacyjnych w Krakowie S.A. w ciągu 12 miesięcy w ramach kontraktu „Modernizacja linii kolejowej Spytkowice – Wadowice – Kalwaria”.
Modernizacja została nagrodzona Dyplomem Uznania w konkursie Polskiego Związku Inżynierów i Techników Budownictwa „Budowa Roku 2008”.
15 stycznia 2011 roku zamknięto kasy biletowe.
PKP postanowiło przekazać dworzec na rzecz gminy na ręce burmistrza Wadowic, planującego modernizację i zagospodarowanie terenu (m.in. otwarcie galerii handlowej).

</doc>
<doc id="959211" url="https://pl.wikipedia.org/wiki?curid=959211" title="Józef Włodek">
Józef Włodek

Józef Jan Włodek (ur. 16 maja 1891 w Lekowie k. Ciechanowa, zm. 2 sierpnia 1944 w Warszawie) – urzędnik samorządowy, długoletni (1920–1939) prezydent Grudziądza, najdłużej urzędujący prezydent miasta w II RP.
Życiorys.
Urodził się w rodzinie Józefa Włodka h. Prawdzic (1848–1921) i Zofii z Wybickich h. Rogala (1855–1891). Miał pięcioro rodzeństwa: Irenę (1876–1956), później żonę Edmunda Fankanowskiego, porucznika 11 Pułku Ułanów, dyrektora gimnazjum w Mławie, Gustawa (1877–1946), inżyniera, specjalistę budowy mostów, Józefę (1881–1957), działaczkę społeczną, pamiętnikarkę, nauczycielkę krawiectwa w szkole dla dziewcząt panny Plater w Warszawie, Bronisławę (1885–1959), nauczycielkę, urzędniczkę, bibliotekarkę i pisarkę, Zofię (ur. ok. 1890), zamężną Garczyńską, następnie Gawrońską. 
Uczestniczył w strajku szkolnym 1905. W 1908 ukończył Szkołę Średnią Zgromadzenia Kupców w Warszawie, następnie studiował na Wydziale Samorządowym Instytutu Politechnicznego w Glons k. Liège. Tam też studiował kierunek cukrownictwo, uzyskując tytuł zawodowy inżyniera przemysłowego. W latach 1912–1914 pracował w cukrowniach na terenie Królestwa Polskiego i Rosji. Podczas I wojny światowej, w latach 1914–1916, internowany przez Niemców na Pomorzu. W 1916, na Uniwersytecie Warszawskim, odbył studia na wyższych kursach administracji państwowej. Pracował w Komisji Rejestracji Strat Wojennych w Warszawie, prowadził w Mławie Biuro Obrony Interesów Ludności Polskiej przed Okupantami. 4 marca 1919 został wybrany przez Radę Miejską Mławy burmistrzem miasta. 28 listopada 1919 roku został mianowany komisarycznym nadburmistrzem miasta Grudziądza, następnie, po przejęciu przez Polaków władzy na Pomorzu i zajęciu Grudziądza przez oddziały generała Stanisława Pruszyńskiego, 4 marca 1922 został pierwszym prezydentem miasta. W 1924 był jednym z założycieli Oddziału Miejskiego w Grudziądzu Pomorskiej Ligi Obrony Powietrznej Państwa, pełniąc funkcję prezesa oraz wiceprezesa. Do 1930 sprawował także funkcję starosty grudziądzkiego. W 1932 był członkiem zarządu Związku Miast Polskich. W Grudziądzu urzędował aż do końca sierpnia 1939, następnie, zgodnie z nakazem wojewody pomorskiego, został ewakuowany do Warszawy. Razem z bratem Gustawem pracował w Towarzystwie Przemysłu Metalowego „Rudzki”. Podczas powstania warszawskiego został zamordowany, wraz z żoną i jedną z córek, w swoim mieszkaniu przy ulicy Wiejskiej przez Ukraińców w służbie niemieckiej. 
Od 8 września 1918 był mężem Wandy z Ossowskich (zm. 1944), z którą miał dwie córki i syna Jerzego.
Upamiętnienie.
W 1996 odsłonięto w Ratuszu w Grudziądzu tablicę poświęconą Józefowi Włodkowi.

</doc>
<doc id="959214" url="https://pl.wikipedia.org/wiki?curid=959214" title="Nowotwory ośrodkowego układu nerwowego">
Nowotwory ośrodkowego układu nerwowego

Nowotwory ośrodkowego układu nerwowego są grupą nowotworów rozwijających się w tkankach mózgowia i rdzenia kręgowego. Mogą to być nowotwory pierwotne i przerzutowe, nowotwory pierwotne dzielą się na łagodne i złośliwe. Inaczej niż w innych lokalizacjach, nowotwory łagodne ośrodkowego układu nerwowego również nierzadko wiążą się z poważnym rokowaniem, ponieważ mogą wywierać objawy uciskowe.
Klasyfikacja WHO nowotworów ośrodkowego układu nerwowego (2007).
Potrzeba międzynarodowej klasyfikacji guzów nowotworowych została podniesiona wprowadzona przez komisję WHO w 1956 i zgromadzenie WHO w 1957. Pierwsza edycja pod redakcją Zülcha ukazała się po ponad dwudziestu latach pracy w 1979 roku. Druga edycja pod redakcją Kleihuesa została przedstawiona w 1993 roku. W trzeciej edycji pod redakcją Kleihuesa i Cavenee z 2000 roku wprowadzono informacje o genetyce guzów nowotworowych. Czwarta edycja (z 2007 roku) pod redakcją Louisa, Ohgakiego, Wiestlera i Cavenee jest efektem konsensusu międzynarodowej grupy roboczej 25 patologów i genetyków oraz 70 ekspertów z całego świata. W klasyfikacji z 2007 roku uwzględniono po raz pierwszy takie jednostki patologiczno-kliniczne, jak glejak angiocentryczny, brodawkowaty nowotwór glioneuronalny, guz glioneuronalny komory czwartej tworzący rozety, pituicytoma, wrzecinokomórkowy onkocytoma przysadki gruczołowej; wariant pilomyksoidny gwiaździaka, rdzeniak anaplastyczny, medulloblastoma with extensive nodularity. 
Etiologia.
Czynniki genetyczne.
Przyczyny nowotworzenia w lokalizacji jaką jest ośrodkowy układ nerwowy nie są dobrze poznane. Poznano wiele chorób genetycznych predysponujących do rozwoju pierwotnych nowotworów mózgu i rdzenia, niektóre z nich to:
Objawy i przebieg.
Objawy kliniczne guzów mózgowia i rdzenia kręgowego zależą od wielu czynników, m.in. od dynamiki wzrostu guza, lokalizacji, wieku pacjenta. Guzy dają niemal zawsze objawy wynikające ze wzmożonego ciśnienia śródczaszkowego, a poza nimi objawy specyficzne wynikające z lokalizacji.
Rozrost i przerzuty.
Wyróżnia się trzy typy rozrostu nowotworów glejowych mózgu:
Rozpoznanie.
Obok badania podmiotowego i przedmiotowego, stanowiących podstawę prawidłowego rozpoznania choroby, konieczne jest wykonanie badań neuroobrazowych i innych badań dodatkowych.

</doc>
<doc id="959215" url="https://pl.wikipedia.org/wiki?curid=959215" title="Glejaki">
Glejaki



</doc>
<doc id="959216" url="https://pl.wikipedia.org/wiki?curid=959216" title="Dekanat Złotów II">
Dekanat Złotów II

Dekanat Złotów II – jeden z dwudziestu jeden dekanatów w rzymskokatolickiej diecezji bydgoskiej.
Parafie.
W skład dekanatu wchodzi 5 parafii (kolejność według dat erygowania parafii):

</doc>
<doc id="959219" url="https://pl.wikipedia.org/wiki?curid=959219" title="Budynek Rejencji w Olsztynie">
Budynek Rejencji w Olsztynie

Budynek Rejencji w Olsztynie przy ulicy Emilii Plater 1, dawnej "Freiherr-vom-Stein-Straße"/"Steinstrasse". Gmach zajmuje niemal cały kwartał ograniczony przez ulice Emilii Plater, Tadeusza Kościuszki, aleję Piłsudskiego i skwer Andrzeja Wakara (przy ulicy Mikołaja Raja).
Historia budynku.
Gmach wybudowano w latach 1908–1911 na potrzeby urzędu Rejencji Olsztyńskiej ("Regierungsbezirk Allenstein") wydzielonej w południowej części Prus Wschodnich w roku 1905 (odpowiednik polskiego województwa). W gmachu urzędował prezydent Rejencji oraz inni jej urzędnicy, znajdowały się taż kasy ubezpieczeń społecznych oraz mieścił się Urząd Powiatów Prus Wschodnich. Główną część budowli oddano do użytku 1 lipca, a poświęcono 15 lipca 1911 roku, w 501 rocznicę bitwy pod Grunwaldem. W latach 20. i 30. XX wieku gmach rozbudowano.
W 1920 roku w gmachu Rejencji pracowała aliancka komisja nadzorująca przebieg plebiscytu na Warmii i Mazurach. W okresie II wojny światowej część pomieszczeń zajmowało Gestapo.
W czasie wojny budynek Rejencji nie uległ wielkiemu zniszczeniu. Budynek przejęły wtedy PKP, które go zajmowały do 2004 roku, m.in. na potrzeby Dyrekcji Okręgowej Kolei Państwowych w Olsztynie (1945–1962) i Dyrekcji Rejonowej Kolei Państwowych (1975–1983). Na placu znajdującym się naprzeciwko wejścia głównego, pod drugiej stronie ul. Emilii Plater stanął w 1954 roku Pomnik Wdzięczności Armii Czerwonej.
Użytkownikami gmachu są Urząd Marszałkowski Województwa Warmińsko-Mazurskiego i Wojewódzki Sąd Administracyjny w Olsztynie.
Dane budynku.
Wejście główne budynku Rejencji znajduje się przy ulicy Emilii Plater, naprzeciwko Pomnika Wyzwolenia Ziemi Warmińsko-Mazurskiej (dawnego Pomnika Wdzięczności Armii Czerwonej) oraz galerii handlowej Aura. Po drugiej stronie al. Piłsudskiego znajduje się gmach Urzędu Wojewódzkiego (wcześniej Prezydium Wojewódzkiej Rady Narodowej) zbudowanego na miejscu zniszczonej w czasie wojny neogotyckiej Wyższej Szkoły Realnej im. Kopernika.

</doc>
<doc id="959224" url="https://pl.wikipedia.org/wiki?curid=959224" title="Wanda Wertenstein">
Wanda Wertenstein

Wanda Wertenstein (ur. 16 października 1917 w Warszawie, zm. 16 września 2003 tamże) – polska krytyczka filmowa, scenarzystka, reżyserka, córka fizyka Ludwika Werteinsteina i jego żony Matyldy, matka socjologa Jerzego Wertensteina-Żuławskiego.
Studiowała chemię na Politechnice Warszawskiej oraz ekonomię w Szkole Nauk Politycznych. Na podstawie jej losów z czasów II wojny światowej Jerzy Andrzejewski napisał opowiadanie "Wielki Tydzień" (zekranizowane przez Andrzeja Wajdę w 1995 roku pod tym samym tytułem – Wielki Tydzień. Po wojnie współpracowała m.in. z PWSF w Łodzi, pracowała w warszawskiej WFD, współredagowała miesięcznik "Kino". Z angielskiego i włoskiego przetłumaczyła kilka podstawowych prac teoretycznych o sztuce i technice filmowej. Była członkinią polskiego PEN Clubu.
Została pochowana na cmentarzu Powązkowskim (kwatera 51-6-10/11).

</doc>
<doc id="959228" url="https://pl.wikipedia.org/wiki?curid=959228" title="Historia kolei w Korei">
Historia kolei w Korei

Mimo późnego pojawienia się kolei na półwyspie koreańskim, w południowej części podzielonego kraju istnieje obecnie jeden z najnowocześniejszych i najefektywniej pracujących systemów szynowych na świecie. Sieć kolejowa Korei Południowej („Hanguk”) liczy 3390 km długości linii. Udział kolei w przewozach stopniowo malał wraz ze wzrostem motoryzacji: w 2002 r. wynosił 11,3% w sektorze towarowym i 21,3% w sektorze pasażerskim. Ten drugi wskaźnik jest bardzo wysoki wśród krajów wysoko rozwiniętych. Koleje południowokoreańskie mają też bardzo wysoki stopień wykorzystania linii kolejowych, jak również dużą intensywność ruchu pociągów pasażerskich. Symbolem nowoczesności kraju stała się w 2004 r. kolej dużych prędkości "KTX", bazująca na technologii francuskiego "TGV". Początkowe niezadowalające wyniki przewozowe "KTX" z biegiem lat się polepszają: w pierwszych miesiącach 2007 r. przewożono dziennie ponad 100 tys. osób, a 56,4% podróży dłuższych niż 300 km w korytarzu Seul – Pusan odbywało się koleją. Wprowadzenie pociągów "KTX", które częściowo jeżdżą klasycznymi liniami, stanowiło bodziec do rozpoczęcia elektryfikacji linii międzyregionalnych (wcześniej trakcję elektryczną wprowadzano głównie na kolejach miejskich i aglomeracyjnych).
Sieć kolejowa Korei Północnej („Dzoson”) liczyła w 1990 r. 5045 km linii. Wskutek braku motoryzacji, kolej utrzymała tam dominującą pozycję w strukturze modalnej przewozów: 90% w sektorze towarowym i 62% w sektorze pasażerskim. Wobec izolacji kraju, informacje o kolejach są szczątkowe i niepewne; można jednak założyć, że jest to system wysoce zdekapitalizowany, funkcjonujący tylko z braku lepszej alternatywy.
Rządy japońskie i wojna koreańska.
W 1907 r. Korea stała się protektoratem Japonii, a w l. 1910-45 formalnie była jej częścią. Nowy rząd przyśpieszył modernizację kraju, czego wyrazem stała się modernizacja zbudowanej kolei (objęła ona m.in. budowę mostu w Kyongsongu – jak się zaczął nazywać Seul) oraz budowa sieci.
Działania wojenne w l. 1950-53, w trakcie których front dwukrotnie przetoczył się przez terytorium Korei, spowodowały ogromne zniszczenia systemu kolejowego. Zakończenie wojny utrwaliło rozcięcie sieci kolejowej na część północną i południową, które odtąd ewoluowały w skrajnie odmienny sposób.

</doc>
<doc id="959231" url="https://pl.wikipedia.org/wiki?curid=959231" title="Pomnik Wyzwolenia Ziemi Warmińskiej i Mazurskiej">
Pomnik Wyzwolenia Ziemi Warmińskiej i Mazurskiej



</doc>
<doc id="959233" url="https://pl.wikipedia.org/wiki?curid=959233" title="Pomnik Wyzwolenia Ziemi Mazursko-Warmińskiej">
Pomnik Wyzwolenia Ziemi Mazursko-Warmińskiej



</doc>
<doc id="959234" url="https://pl.wikipedia.org/wiki?curid=959234" title="Kolonia Maryland">
Kolonia Maryland



</doc>
<doc id="959239" url="https://pl.wikipedia.org/wiki?curid=959239" title="Włókniak młodzieńczy nosogardła">
Włókniak młodzieńczy nosogardła

Włókniak młodzieńczy nosogardła (naczyniakowłókniak młodzieńczy, łac. "fibroma juvenile nasopharyngis", "angiofibroma juvenile", ang. (juvenile) nasopharyngeal angiofibroma) – nowotwór łagodny o miejscowej złośliwości, występujący najczęściej u mężczyzn w 2. dekadzie życia. Nowotwór rozwija się w jamie nosowo-gardłowej. Rośnie agresywnie miejscowo z tendencją do niszczenia kości. Może wnikać do zatok przynosowych, dołu skrzydłowo-podniebiennego, dołu podskroniowego, oczodołu, środkowego lub przedniego dołu czaszki. Ma postać czerwonawosinego polipa. 
Objawy i przebieg.
Guz przebiega z triadą objawów: 
Obraz histologiczny.
W badaniu histologicznym stwierdza się fibroblasty wrzecionowate i gwiazdkowate, grube pasma kolagenu i liczne cienkościenne naczynia krwionośne, równomiernie rozmieszczone w podścielisku. Rozpoznanie guza nie opiera się na badaniu histopatologicznym: podejrzenie naczyniakowłókniaka młodzieńczego jest przeciwwskazaniem do biopsji zmiany.
Leczenie.
Leczenie jest operacyjne, poprzedzone embolizacją guza i podaniem estrogenów. W przypadku wznowy stosuje się radioterapię i chemioterapię. Głównym powikłaniem guza jest, nierzadko śmiertelny w skutkach, krwotok.

</doc>
<doc id="959241" url="https://pl.wikipedia.org/wiki?curid=959241" title="Józef Chrapowicki (1731–1801)">
Józef Chrapowicki (1731–1801)

Józef Chrapowicki herbu Gozdawa (ur. 19 marca 1731, zm. 5 marca 1801) – generał-major wojsk litewskich w 1762 roku, kasztelan mścisławski od 1786 do 1792, marszałek Rady Nieustającej w latach 1784–1786. Był członkiem konfederacji Sejmu Czteroletniego. Na Sejmie Czteroletnim autor projektu reformy sejmików.
Brat Eustachego Józefa, instygatora litewskiego.
Wybrany z Senatu sędzią Sejmu Czteroletniego w 1788 roku.
Zrezygnował z urzędu kasztelańskiego po zwycięstwie konfederacji targowickiej.
Przystąpił do konfederacji targowickiej, konsyliarz Rady Nieustającej w 1793 roku.
W 1791 roku poślubił Helenę Hilarię Suffczyńską, córkę Tomasza, chorążego lwowskiego, i Marianny z Rostworowskich.
W 1785 został kawalerem Orderu Świętego Stanisława. W 1786 roku odznaczony Orderem Orła Białego.

</doc>
<doc id="959242" url="https://pl.wikipedia.org/wiki?curid=959242" title="Synagoga Yusef Abad w Teheranie">
Synagoga Yusef Abad w Teheranie

Synagoga Yusef Abad w Teheranie (pers. "Kenise e Yusef Abad", hebr. בית הכנסת יוסף-עבד) – jedna z największych synagog znajdujących się w Teheranie, stolicy Iranu, w dzielnicy Yusef Abad.
W 1999 roku, Feizollah Mekhoubad, 78. letni kantor synagogi został skazany na karę śmierci za więzi i sympatyzowanie z Izraelem. 8 lutego 2003 roku synagoga została odwiedzona przez prezydenta Iranu, Mohammada Chatamiego. Była to pierwsza wizyta głowy państwa Iranu od czasu rewolucji islamskiej.

</doc>
<doc id="959252" url="https://pl.wikipedia.org/wiki?curid=959252" title="Historia kolei w Turcji">
Historia kolei w Turcji

Imperium Osmańskie.
Do końca Imperium (1922) powstało blisko 10 tys. km kolei, co stawiało Turcję na szarym końcu państw europejskich pod względem rozwoju kolei.
Republika Turecka.
Na terytorium nowo utworzonej w 1923 r. Republiki Tureckiej znalazło się 2282 km linii normalnotorowych i 70 km wąskotorowych kolei prywatnych należących do zagranicznych firm oraz 1378 kolei normalnotorowych znajdujących się w gestii państwa. Odtąd budową sieci kolejowej zajął się rząd: do 1940 otwarto 3208 km nowych linii.

</doc>
<doc id="959253" url="https://pl.wikipedia.org/wiki?curid=959253" title="Francesco Soderini">
Francesco Soderini

Francesco Soderini (ur. 10 czerwca 1453 we Florencji, zm. 17 maja 1524 w Rzymie) – włoski kardynał.
Życiorys.
Pochodził z Florencji. Był profesorem prawa na uniwersytecie w Pizie od 1476. 11 marca 1478 papież Sykstus IV mianował go biskupem Volterra, godność tę pełnił do 23 maja 1509. Kilkakrotnie służył jako ambasador Florencji wobec Stolicy Apostolskiej, królestwa Francji i ks. Mediolanu. Przeciwnik rodu Medyceuszy. Mianowany kardynałem 31 maja 1503 przez Aleksandra VI, dzięki rekomendacji króla Francji Ludwika XII. Od 12 czerwca 1503 kardynał prezbiter S. Susannae, od 15 września 1508 kardynał prezbiter Santi XII Apostoli, od 29 października 1511 kardynał biskup Sabiny, od 27 czerwca 1513 kardynał biskup Tivoli, od 18 lipca 1516 kardynał biskup Palestriny, od 9 grudnia 1523 kardynał biskup Porto e Santa Rufina i od 18 grudnia 1523 kardynał biskup Ostia e Valletri. Biskup Cortona od 6 marca 1504 do 23 maja 1505 i Vicenzy od 12 czerwca 1514 do 14 marca 1524, administrator diecezji Saintes od 27 lipca 1507 do 12 czerwca 1514, Narni od 21 kwietnia 1507 do 18 maja 1517 i Anagni od 1517 do 5 marca 1523. Protektor zakonów cysterskiego i kamedulskiego. W 1517 został oskarżony o współudział w spisku kardynałów Alfonso Petrucci i Bandinello Sauli przeciw Leonowi X, musiał zapłacić 12 500 dukatów grzywny. Udał się wówczas na dobrowolne wygnanie do Fondi w królestwie Neapolu, powrócił z niego do Rzymu po śmierci Leona X w grudniu 1521. W 1523 został ponownie aresztowany na rozkaz papieża Adriana VI z powodu podejrzeń o spiskowanie przeciwko kardynałowi-wicekanclerzowi Giulio Medici i zachęcanie króla Francji do inwazji na Sycylię, która była lennem papieskim. Po śmierci Adriana VI został uwolniony przez Św. Kolegium i dopuszczony do udziału w konklawe 1523. W jego wyniku jego wróg kardynał Medici został papieżem Klemensem VII, udzielił mu jednak przebaczenia. Dziekan kolegium kardynalskiego od grudnia 1523. Zmarł w Rzymie.

</doc>
<doc id="959254" url="https://pl.wikipedia.org/wiki?curid=959254" title="Port lotniczy Detroit">
Port lotniczy Detroit

Port lotniczy Detroit – międzynarodowy port lotniczy położony 31 km na południowy zachód od Detroit, w stanie Michigan. Jest jednym z największych portów lotniczych w regionie. W 2006 obsłużył 35 985 867 pasażerów. Posiada 6 pasów startowych.

</doc>
<doc id="959256" url="https://pl.wikipedia.org/wiki?curid=959256" title="Sfinks (ujednoznacznienie)">
Sfinks (ujednoznacznienie)



</doc>
<doc id="959257" url="https://pl.wikipedia.org/wiki?curid=959257" title="Termograf">
Termograf

Termograf - przyrząd mierzący temperaturę i rejestrujący jej przebieg w funkcji czasu. 
Elementem reagującym na zmiany temperatury jest najczęściej czujnik deformacyjny, zmieniający swój kształt w funkcji zmian temperatury (np. rożek manometryczny wypełniony cieczą rozszerzalną lub element bimetaliczny). 
Zastosowanie tak mało czułych i mających dużą bezwładność cieplną elementów pomiarowych wynika z potrzeby uzyskania dość dużych sił, które zdolne będą pokonać opory tarcia w przekładni, przenoszącej ruch czujnika deformacyjnego na wskazówkę zakończoną pisakiem i tarcia pisaka o papier (termogram). 
Ważnym elementem termografu jest bęben, wewnątrz którego znajduje się mechanizm zegarowy, obracający bęben ruchem jednostajnym. Mechanizmy zegarowe mają napęd sprężynowy lub elektryczny. Na bęben naciąnięty jest termogram, będący paskiem papieru z wydrukowaną skalą czasową i skalą temperatury. Wskazówka, przenosząca ruchy czujnika temperatury zakończona jest pisakiem, który kreśli na termogramie linię, odpowiadającą ciągłemu zapisowi temperatury powietrza. 
Najczęściej stosowany jest termograf tygodniowy, w którym pełny obrót bębna trwa 168 godzin. Dokładność wskazań termografu jest o rząd wielkości niższa niż termometru stacyjnego, w dobrym termografie realna dokładność odczytu temperatury wynosi około 1°C, dokładność odczytu czasu z reguły jest mniejsza od 15 minut.

</doc>
<doc id="959261" url="https://pl.wikipedia.org/wiki?curid=959261" title="Adil Carcani">
Adil Carcani



</doc>
<doc id="959262" url="https://pl.wikipedia.org/wiki?curid=959262" title="Contra Boys">
Contra Boys

Contra Boys – polski zespół muzyczny związany ze sceną Oi!. Zespół został założony przez Adama Bartnikiewicza, znanego z zespołu Konkwista 88. Część utworów pochodzi z początków działalności Konkwisty 88 jak „My kibice”. W 2003 zespół nagrał album „Śląsk to my”, następnie w maju roku 2007 nagrał „Od kołyski aż po grób” dla Olifant Records. Zespół wydał w 2010 trzeci album „Podziemne Miasto”, na płycie znalazł się m.in. cover „Kwiatów” zespołu Cela nr 3.

</doc>
<doc id="959265" url="https://pl.wikipedia.org/wiki?curid=959265" title="Edgar Faure">
Edgar Faure

Edgar Faure (ur. 18 sierpnia 1908 w Béziers, zm. 30 marca 1988 w Paryżu) – francuski polityk, prawnik, pisarz i samorządowiec. Wieloletni parlamentarzysta, minister w różnych gabinetach, w 1952 oraz w latach 1955–1956 premier Francji, w latach 1973–1978 przewodniczący Zgromadzenia Narodowego, członek Akademii Francuskiej.
Życiorys.
Ukończył École nationale des Langues orientales vivantes. W wieku 19 lat został także absolwentem studiów prawniczych, podjął praktykę prawniczą, stając się najmłodszym wykonującym zawód prawnikiem we Francji. W trakcie II wojny światowej z obawy o bezpieczeństwo rodziny w 1942 wyjechał do Tunisu, a następnie do Algieru. Objął kierownictwo służb legislacyjnych Francuskiego Komitetu Wyzwolenia Narodowego, później był zastępcą sekretarza generalnego tymczasowego rządu. Pracował też w gabinecie ministra gospodarki Pierre’a Mendès France. Pełnił funkcję zastępcy francuskiego oskarżyciela przed Międzynarodowym Trybunałem Wojskowym w Norymberdze.
Od połowy lat 40. zaangażowany w działalność polityczną. Działał w Parti radical, w późniejszych latach związany m.in. z ugrupowaniami gaullistów (UDR i RPR). Wybierany do Zgromadzenia Narodowego w okresie IV Republiki w 1946, 1951 i 1955 (na posła I, II i III kadencji). W czasach V Republiki mandat deputowanego uzyskiwał w 1967, 1968, 1973 i 1978 (na III, IV, V i VI kadencję). W latach 1959–1966 i 1980–1988 wchodził w skład Senatu. Zajmował różne stanowiska w administracji samorządowej: był merem miejscowości Port-Lesney (1947–1970, 1983–1980) i Pontarlier (1971–1978), przewodniczącym rady departamentu Jura (1949–1967), radnym departamentu Doubs (1967–1979), a także przewodniczącym komisji rozwoju gospodarczego regionu Franche-Comté (1964–1973) i przewodniczącym rady tego regionu (1974–1981, 1982–1988).
W lutym 1949 po raz pierwszy objął funkcje rządową, mianowano go wówczas sekretarzem stanu przy ministrze finansów. W lipcu przeszedł na urząd ministra budżetu, po czym od sierpnia 1951 do stycznia 1952 był ministrem sprawiedliwości. Stanął następnie na czele francuskiego rządu, którym kierował przez kilka tygodni do marca 1952. Pełnił w swoim gabinecie równocześnie funkcję ministra finansów. W czerwcu 1953 został ministrem finansów i spraw gospodarczych, później od stycznia do lutego 1955 zajmował stanowisko ministra spraw zagranicznych. W lutym 1955 po raz drugi powołany na urząd premiera, funkcję tę pełnił do lutego 1956. Od maja do czerwca 1958 ponownie kierował ministerstwem finansów i spraw gospodarczych.
W 1958 znalazł się wśród zwolenników powrotu Charles'a de Gaulle'a do władzy. Przez pewien czas pozostawał jednak w opozycji. Zajmował się w międzyczasie działalnością naukową i dydaktyczną, był m.in. profesorem na wydziale prawa w Dijon. Po kilku latach powrócił do administracji rządowej. Od stycznia 1966 do maja 1968 (z krótką przerwą w kwietniu 1967) był ministrem rolnictwa, od lipca 1968 do 1969 pełnił funkcję ministra edukacji, a od lipca 1972 do marca 1973 sprawował urzędy ministra stanu oraz ministra spraw społecznych. Od kwietnia 1973 do kwietnia 1978 Edgar Faure był przewodniczącym Zgromadzenia Narodowego.
W 1971 został powołany na stanowisko przewodniczącego Międzynarodowej Komisji do spraw Rozwoju Edukacji przy UNESCO. Od 1976 był prezesem Międzynarodowego Instytutu Praw Człowieka. W 1978 wybrany w skład Akademii Francuskiej (fotel 18).
Był autorem powieści detektywistycznych, książek poświęconych historii prawa i pamiętników.
Życie prywatne.
Zawarł związek małżeński z pisarką Lucie Meyer.

</doc>
<doc id="959269" url="https://pl.wikipedia.org/wiki?curid=959269" title="Pogotowie energetyczne">
Pogotowie energetyczne

Pogotowie energetyczne – służba kontrolująca i naprawiająca infrastrukturę elektryczną. Pogotowie energetyczne zajmuje się także wykonywaniem czynności łączeniowych w sieciach: niskiego, średniego i wysokiego napięcia, mające na celu utrzymanie stałych dostaw energii elektrycznej. Pogotowie energetyczne uczestniczy także w akcjach wraz z jednostkami straży pożarnej przy pożarach infrastruktury, do której doprowadzona jest energia elektryczna. Formacja ta pełni dyżur przez 24 godziny 7 dni w tygodniu. Samochody pogotowia energetycznego są pojazdami uprzywilejowanymi. Pogotowiu energetyczne obsługuje ogólnopolski telefoniczny numer alarmowy 991.

</doc>
<doc id="959271" url="https://pl.wikipedia.org/wiki?curid=959271" title="Estonian Air">
Estonian Air

Estonian Air – byłe estońskie narodowe linie lotnicze z siedzibą w Tallinnie. Oferowały połączenia z 19 krajami Europy. Głównym węzłem był Port lotniczy Tallinn.
Linia ogłosiła zaprzestanie działalności od 8 listopada 2015 r. Od tego samego dnia część połączeń została przejęta przez nowo utworzonego operatora Nordica, którego loty są obsługiwane na podstawie certyfikatu należącego do PLL LOT. Polski przewoźnik jest właścicielem 49% udziałów w Nordice.

</doc>
<doc id="959272" url="https://pl.wikipedia.org/wiki?curid=959272" title="Prorem">
Prorem



</doc>
<doc id="959273" url="https://pl.wikipedia.org/wiki?curid=959273" title="Tamaryna srokata">
Tamaryna srokata

Tamaryna srokata, tamaryna dwubarwna, marykina ("Saguinus bicolor") – gatunek ssaka z rodziny pazurkowcowatych.
Występowanie.
Lasy tropikalne Brazylii.
Wygląd.
Długość ciała 23–33 cm, długość ogona 34–42 cm; masa ciała 480–600 g. Długa sierść, pierś i przednie łapy białe, reszta brunatna lub żółtawobrązowa. Część twarzowa głowy pozbawiona włosów, głowa i uszy czarne. 
Tryb życia.
Prowadzi dzienny tryb życia. Żyje w małych grupach rodzinnych, wszystkożerna, zjada owoce, owady, jaja ptaków i małe kręgowce. Po pięciomiesięcznej ciąży samica rodzi jedno, rzadziej dwa młode.

</doc>
<doc id="959275" url="https://pl.wikipedia.org/wiki?curid=959275" title="Simple Minds">
Simple Minds

Simple Minds – szkocka grupa rockowa, założona w 1977 w Glasgow. Grupę założyli Jim Kerr (wokalista) i Charlie Burchill (gitarzysta). Obecnie, oprócz założycieli, w skład grupy wchodzą: Cherisse Osei (perkusistka), Ged Grimes (basista), Gordy Goudie (gitarzysta), Sarah Brown (wokalistka) oraz Catherine AD (keyboard). Jej największym przebojem jest utwór „Don’t You (Forget About Me)”, skomponowany przez Keitha Forseya ze ścieżki dźwiękowej filmu „Klub winowajców”, w reżyserii Johna Hughesa. Później wykorzystany także w reklamie Fiata.
Twórczość.
Zespół wyłonił się z formacji punkowej Johnny And The Self-Abusers. Na początku lat 80. stali się jedną z największych europejskich gwiazd nowo powstałego gatunku New Romantic, a utworami "Promised you a miracle", "Glittering prize" oraz "Someone, somewhere in summer time" zapewnili sobie wysokie miejsca na listach przebojów. Niedługo potem nagrali kolejne jak "Speed your love to me" czy "Waterfront", a w 1985 roku uzyskali światową sławę dzięki ich najbardziej rozpoznawalnej piosence "Don’t you (forget about me)" nagranej do filmu dla młodzieży "Klub Winowajców" (ang. "The Breakfast Club").
Brzmienie utworów zespołu charakteryzowało się używaniem syntezatora oraz wykorzystywaniem linii gitary elektrycznej bardziej do ozdoby niż prowadzenia utworów, przy skąpej ilości solówek. Teksty utworów dotyczyły głównie marzeń, rzadko mówiły o złych uczuciach.
W drugiej połowie lat 80. Simple Minds zmienili brzmienie przechodząc z New Romantic w Pop-rock, a tekstami na płycie "Street Fighting Years" podjęli kwestie społeczne i polityczne. Na początku lat 90. zespół był nadal chętnie słuchany w Europie, dużą popularnością cieszyły się utwory typowo pop-rockowe "Hypnotized" oraz "She’s a river". Mimo nagrywania kolejnych płyt, zespołowi nie udało się odzyskać dawnej popularności.

</doc>
<doc id="959277" url="https://pl.wikipedia.org/wiki?curid=959277" title="Saguinus bicolor">
Saguinus bicolor



</doc>
<doc id="959279" url="https://pl.wikipedia.org/wiki?curid=959279" title="Marykina">
Marykina



</doc>
<doc id="959280" url="https://pl.wikipedia.org/wiki?curid=959280" title="Gus Hansen">
Gus Hansen

Gus Hansen, właśc. Gustav Hansen (ur. 13 lutego 1974 w Kopenhadze) – duński profesjonalny pokerzysta mieszkający w Monako.
Zanim rozpoczął pokerową karierę, był światowej klasy graczem w tryktraka i młodzieżowym mistrzem w tenisa.
Grę w pokera rozpoczął w 1993 roku, gdy przebywał na wymianie studenckiej na uniwersytecie w Santa Cruz w stanie Kalifornia. Profesjonalnie zaczął zajmować się pokerem od 1997 roku.
Hansen jest jedynym pokerzystą, który wygrał trzy turnieje z serii World Poker Tour. We wrześniu 2005 roku dotarł do finałowego stołu European Poker Tour w Barcelonie, zajmując 5. miejsce i wygrywając 78 000 euro. W World Series of Poker Hansen nie odnosił większych sukcesów – w 2004 roku zajął 150. miejsce, a w 2007 61. W styczniu 2007 wygrał rozgrywany w Melbourne w Australii turniej Aussie Millions, inkasując wygraną w wysokości 1 500 000 AUD.
Hansen znany jest ze swojej agresywnej gry i częstego blefu, czym prowokuje przeciwników do chętniejszego sprawdzania i podbijania. Jest to element jego strategii.

</doc>
<doc id="959281" url="https://pl.wikipedia.org/wiki?curid=959281" title="Echinokaktus">
Echinokaktus

Echinokaktus ("Echinocactus" Link &amp; Otto) – rodzaj roślin z rodziny kaktusowatych, obejmujący 16 gatunków. Gatunkiem typowym jest ": E. platyacanthus" Link et Otto. Nazwa pochodzi od starogreckiego słowa „ἐχῖνος” (echinos), oznaczającego jeża.
Systematyka.
"Brittonrosea" Speg., "Echinofossulocactus" Lawr., "Homalocephala" Britton &amp; Rose
Jeden z wielu rodzajów plemienia "Cactaeae" z podrodziny "Cactoideae" z rodziny kaktusowatych ("Cactaceae") z rzędu goździkowców ("Caryophyllales"), należących do kladu dwuliściennych właściwych (eudicots). 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Cactineae" Bessey in C.K. Adams, rodzina kaktusowate ("Cactaceae" Juss.), plemię "Echinocacteae" Salm-Dyck, rodzaj echinokaktus ("Echinocactus" Link &amp; Otto).
Zastosowanie.
W Polsce niektóre gatunki są uprawiane jako rośliny doniczkowe. "Echinocactus ingens" ma także znaczenie religijne dla Indian.

</doc>
<doc id="959282" url="https://pl.wikipedia.org/wiki?curid=959282" title="Maria Susana Azzi">
Maria Susana Azzi

Maria Susana Azzi (ur. 12 października 1952) – argentyńsko-włoska autorka książek; historyk i antropolog tanga argentyńskiego.
Skończyła wydział antropologii na Uniwersytecie w Buenos Aires w 1987 roku. Jest członkiem zarządu (2007) Fundación Astor Piazzolla, Academia Nacional del Tango. Uczy o antropologii tanga w Liceo Superior de la Academia Nacional del Tango. Opublikowała wiele artykułów na temat tanga argentyńskiego i jest autorem książek o historii tanga. Razem z Simonem Collier napisała biografię Astora Piazzoli.

</doc>
<doc id="959283" url="https://pl.wikipedia.org/wiki?curid=959283" title="Deepdale">
Deepdale

Deepdale – stadion piłkarski, położony w mieście Preston, Wielka Brytania. 
Oddany został do użytku w 1878 roku. Od tego czasu swoje mecze na tym obiekcie rozgrywa zespół piłkarski Preston North End F.C. Jego pojemność wynosi 23 304 miejsc. Rekordową frekwencję, wynoszącą 42 684 osób, odnotowano w 1938 roku podczas meczu pomiędzy Preston North End F.C. a Arsenalem.

</doc>
<doc id="959288" url="https://pl.wikipedia.org/wiki?curid=959288" title="Podwójne uderzenie (szachy)">
Podwójne uderzenie (szachy)



</doc>
<doc id="959291" url="https://pl.wikipedia.org/wiki?curid=959291" title="Synagoga Magain Szalome w Karaczi">
Synagoga Magain Szalome w Karaczi

Synagoga Magain Szalome w Karaczi (hebr. בית הכנסת מגן שלום) – nieistniejąca synagoga znajdująca się w Karaczi w Pakistanie, przy ulicy Cornera Jamili.
Synagoga została zbudowana w 1893 roku, z inicjatywy i funduszy Szaloma Solomona Umerdekara i jego syna Gerszona Solomona. Synagoga wkrótce stała się centrum małej, ale bardzo dobrze prosperującej gminy żydowskiej, na czele której stał Abraham Reuben.
W latach 80. XX wieku przez środek miejsca, gdzie stała synagoga przeprowadzono drogę prowadzącą do lokalnego centrum handlowego.

</doc>
<doc id="959294" url="https://pl.wikipedia.org/wiki?curid=959294" title="Loftus Road">
Loftus Road

Loftus Road – stadion piłkarski znajdujący się w Londynie, w Wielkiej Brytanii. Został oddany do użytku w 1904. Od tego czasu swoje mecze na tym obiekcie rozgrywa zespół piłkarski Queens Park Rangers F.C. Jego obecna pojemność wynosi 18 439 miejsc. Rekordową frekwencję, wynoszącą 35 353 osób, odnotowano w 1974 podczas meczu pomiędzy drużyną gospodarzy a Leeds United A.F.C.

</doc>
<doc id="959296" url="https://pl.wikipedia.org/wiki?curid=959296" title="Ryszard Siczek">
Ryszard Siczek

Ryszard Siczek (ur. 28 marca 1949 w Żukowie koło Lublina) – polski polityk.
W wyborach samorządowych w 2002 został wybrany na burmistrza miasta Piaski.
Jesienią 2006 ponownie wybrany na burmistrza miasta Piaski z listy Komitetu Wyborczego Polskiego Stronnictwa Ludowego. W wyborach samorządowych w 2006 otrzymał 57,66% głosów, dzięki czemu wygrał już w I turze. Zastępcą burmistrza został Michał Cholewa.

</doc>
<doc id="959297" url="https://pl.wikipedia.org/wiki?curid=959297" title="Lee Ritenour">
Lee Ritenour

Lee Mack "Captain Fingers" Ritenour (ur. 11 stycznia 1952 roku w Los Angeles) – amerykański gitarzysta jazzowy. Zdobył dużą popularność współtworząc grupę Fourplay. Wziął udział w nagrywaniu albumu The Wall zespołu Pink Floyd.
Linki zewnętrzne.
Oficjalna strona Lee Ritenour

</doc>
<doc id="959299" url="https://pl.wikipedia.org/wiki?curid=959299" title="Simon Collier">
Simon Collier

Simon Daniel White Collier (ur. 6 czerwca 1938 w Harpenden, Hertfordshire, zm. 20 lutego 2003) – historyk i antropolog tanga argentyńskiego.
Życiorys.
Badał historię polityczną Chile i był ko-edytorem Cambridge Encyclopaedia of Latin America and The Caribbean (1985). Jego pasją była historia tanga argentyńskiego. Napisał książkę o życiu Carlosa Gardela (1986). Razem z Marią Azzi napisał książki na temat Astora Piazzoli (2000) i na temat historii tanga. Uczył historii w Essex University (1965–1991).

</doc>
<doc id="959304" url="https://pl.wikipedia.org/wiki?curid=959304" title="Linzer Stadion">
Linzer Stadion

Linzer Stadion – wielofunkcyjny stadion, położony w Linzu, Austria. Oddany został do użytku w 1952 roku. Od tego czasu swoje mecze na tym obiekcie rozgrywa zespół piłkarski LASK Linz. Jego pojemność wynosi 21 328 miejsc. Potocznie nazywany jest również "Auf der Gugl". Nazwa ta wzięła się od wzgórza na którym został on usytuowany.

</doc>
<doc id="959306" url="https://pl.wikipedia.org/wiki?curid=959306" title="Ochrona owadów">
Ochrona owadów

Owady są zwierzętami, które odniosły największy sukces ewolucyjny. Stanowią one około 75% wszystkich znanych gatunków zwierząt. Szacuje się, że na jednym kilometrze kwadratowym lądu żyje około 10 mld owadów.
Szacunkowa liczba gatunków owadów, które mogą żyć na kuli ziemskiej, jest wyliczona na podstawie danych pochodzących z badań nad fauną tropikalnych lasów deszczowych. W dziewiczych puszczach naukowcy, posługując się insektycydami, pobierają próbki bezkręgowców z wybranych powierzchni badawczych. Stosując specjalne urządzenia, spryskują oni korony drzew środkami owadobójczymi, po czym zbierają uśmiercone owady i starają się ocenić ich liczbę, przynależność gatunkową lub opisać naukowo nieznane dotąd gatunki.
Niszczenie lasów deszczowych.
Według najnowszych badań ocenia się, że od 70 do 90 procent wszystkich gatunków zwierząt żyje w koronach drzew lasów deszczowych. Najliczniejszą grupą są tam owady. Ocenia się, że żyje ich tam około 30 milionów gatunków. W takiej sytuacji niszczenie dziewiczych lasów równikowych powoduje, że codziennie ginie tam kilkadziesiąt gatunków.
Owady, jako zwierzęta zmiennocieplne, wolą żyć w cieplejszym klimacie i dlatego są tak liczne w strefie równikowej. Bezkręgowce te występują jednak nieomal we wszystkich środowiskach na kuli ziemskiej i znajdują dla siebie miejsce wszędzie, nawet na pokrytych lodem biegunach.
W rejonach stref umiarkowanych, głównie w północno-zachodniej Europie i Ameryce Północnej, kładzie się szczególny nacisk na ochronę wybranych gatunków. Są to zwykle te owady, które stały się rzadkie w wyniku działalności człowieka. Ujemny wpływ na ich liczebność mógł mieć rozwój rolnictwa, leśnictwo, rozwój przemysłu i powstawanie miast.
Grupą owadów, które uważa się za najbardziej warte ochrony, są motyle. W wielu państwach rzadkie gatunki motyli zostały wpisane na listę zwierząt objętych całkowitą ochroną i zakazem handlu. chronią je także umowy międzynarodowe. Sytuacja większości innych owadów jest gorsza.
Przepisy prawne stanowią jednak tylko część nowocześnie rozumianej ochrony przyrody. Najlepszym sposobem ochrony gatunku jest ochrona jego środowiska życia. Stanowi ona najważniejszą część działań ekologów. Dlatego w pierwotnych równikowych lasach deszczowych, lasach naturalnych strefy umiarkowanej, a także na łąkach i innych środowiskach, w których licznie występują owady zakłada się rezerwaty chroniące również innych przedstawicieli lokalnej fauny i flory.
W ostatnich latach wśród biologów wzrasta świadomość znaczenia różnorodności biologicznej i w wielu krajach czyni się wielkie wysiłki, aby ocenić stan liczebny rzadkich gatunków oraz liczbę gatunków zwierząt i roślin, które żyją w rezerwatach przyrodniczych.
Różnorodność.
Celem działań ekologów jest zachowanie różnorodności gatunkowej owadów, całych unikatowych zespołów entomofauny (fauny owadów), a także ochrona wybranych gatunków. Największym ogólnym problemem w ochronie owadów jest to, że entomolodzy (naukowcy zajmujący się owadami) zdołali opisać i skatalogować tylko niewielką część gatunków, które obecnie żyją na Ziemi. Do tej pory opisano naukowo i nazwano od 750 tys. do miliona gatunków owadów. Oznacza to, że w miarę jak zanikają naturalne środowiska, wiele owadów bez wątpienia wyginie, zanim zostaną odkryte i naukowo opisane. Ponieważ w tropikach żyje najwięcej owadów, a środowiska naturalne w tamtych rejonach giną w zastraszającym tempie, zanikanie gatunków jeszcze nie opisanych i nie odkrytych trwa nieprzerwanie.
Gromadę owadów dzieli się na 28 różnych rzędów, lecz nie wszystkie z nich cieszą się takim samym zainteresowaniem ludzi zajmujących się ochroną zwierząt. Niektóre przyciągają większą uwagę niż inne, gdyż po prostu atrakcyjniej wyglądają, osiągają imponujące rozmiary, mają niezwykłe, jaskrawe ubarwienie lub zachowują się w ciekawy sposób.
Mniej atrakcyjne rzędy małych owadów cieszą się o wiele mniejszym zainteresowaniem. Na przykład nie zwraca się wcale uwagi na pchły i wszy, które są przedstawicielami osobnych rzędów.
Nawet drobniutkie bezskrzydłe skoczogonki, które są czasami dominującymi składnikami fauny ściółki lasów deszczowych, mają niewielu obrońców. Natomiast gdy tylko jakiś gatunek z bardziej „atrakcyjnych” rzędów staje się zagrożony, szybko podejmuje się działania mające na celu jego ochronę.
Owady i człowiek.
Liczne gatunki owadów mają wielkie znaczenie dla ludzi, gdyż odgrywają zasadniczą rolę w zapylaniu roślin uprawnych. Przykładami mogą być pszczoła miodna i ryjkowiec palmowy, który został sprowadzony z ojczystego Kamerunu w Afryce na plantacje palmy olejowej do Malezji. Owad ten, zapylając kwiaty palmy, pozwala na zaoszczędzenie co roku 140 milionów dolarów amerykańskich, które musiałyby być wydane, gdyby rośliny trzeba było zapylać sztucznie.
Wskaźniki środowiskowe.
Dwie grupy owadów uważa się za grupy wskaźnikowe stanu środowiska. Obecność ich przedstawicieli w środowisku jest zwykle wskaźnikiem tego, czy środowisko nie jest zanieczyszczone lub zdewastowane przez człowieka. Owadami tymi są motyle (Lepidoptera) i ważki (Odonata). Motyle i ważki są dużymi, efektownie wyglądającymi owadami. Zmiany ich liczebności można łatwo śledzić. Są one też stosunkowo wrażliwe na zmiany w ich naturalnym środowisku, więc spadek liczebności tych owadów jest związany ze stopniem jego degradacji.
Chrząszcze (Coleoptera] są najliczniejszym w gatunki rzędem owadów (jedna czwarta wszystkich opisanych owadów to chrząszcze) i na nich też w dużym stopniu skupia się uwaga działaczy ochrony przyrody. Chrząszcze są dobrymi gatunkami wskaźnikowymi, a ponieważ ich cykl rozwojowy jest związany ze starymi drzewostanami i martwym, butwiejącym drewnem, występują głównie w środowiskach reliktowych lub w bardzo starych, kilkusetletnich biocenozach. Jelonki rogacze, których larwy żyją w drewnie starych drzew, są owadami namiętnie poszukiwanymi przez kolekcjonerów. Jeszcze w roku 1993 ukazywały się ogłoszenia o sprzedaży rzadkich okazów chrząszczy "Colophon" z rodziny jelonkowatych pochodzących z południowej Afryki. Ceny za jeden okaz wynosiły od 5000 do 11000 dolarów amerykańskich. Chrząszcze te występują tylko na niewielkim obszarze i chociaż ich chwytanie jest uważane przez działaczy ochrony przyrody za odrażający proceder, nie sposób jednak go ograniczyć.
Z drugiej strony istnieje pewien gatunek owada, który wyginął w dzikiej przyrodzie, a który mimowolnie został uchroniony przed całkowitą zagładą przez człowieka. Jest nim udomowiony jedwabnik morwowy ("Bombyx mori") z Chin. Owadowi temu nie zagraża wyginięcie tak długo, jak długo w wielu krajach świata będzie utrzymywał się popyt na naturalny jedwab.
Niestety nie istnieje żadna międzynarodowa konwencja o ochronie owadów. Jest natomiast wiele gatunków, które są uważane za szkodniki upraw i są zwalczane na całym świecie. W większości parków narodowych świata obowiązuje zakaz zabierania stamtąd zwierząt i roślin do celów nie związanych z badaniami naukowymi. Niestety często nie przestrzega się tej zasady i czasami są tam chwytane owady należące do gatunków zagrożonych wyginięciem. Większość opisanych gatunków owadów na świecie nie jest w ogóle objęta jakąkolwiek formą ochrony, a handel owadami reguluje tylko Konwencja o Międzynarodowym Handlu Gatunkami Zagrożonymi Dzikiej Fauny i Flory (CITES), która została podpisana przez 79 państw, a obecnie uznawana przez 150.
Wymieniane gatunki.
Jedynymi gatunkami wymienianymi w Dodatku II Konwencji są motyle z południowo-wschodniej Azji i północnej Australii, które należą do rodzajów "Ornithoptera", "Trogonoptera" i "Troides". Oprócz nich jest wymieniany także niepylak apollo ("Parnassius apollo"}, który występuje w rejonach górskich od Europy po Japonię. Tymi gatunkami owadów można handlować, jednak na ich eksport muszą się zgodzić władze kraju, z którego one pochodzą. W Dodatku I, zawierającym listę gatunków fauny i flory, których handel podlega ścisłej kontroli, nie został wymieniony żaden gatunek owadów.
Gatunki nie wymieniane.
Przedstawmy te problemy na przykładach, omawiając sytuację związaną z ochroną owadów w USA i Wielkiej Brytanii. W krajach tych jest o wiele więcej gatunków owadów wartych ochrony, niż jest chronionych obecnie. Spośród 22500 gatunków owadów zaobserwowanych w Wielkiej Brytanii ochroną gatunkową jest objętych tylko 12, a w USA chroni się jedynie 13 gatunków, które zostały wymienione w wydanej w 1973 roku Ustawie o Zagrożonych Gatunkach Stanów Zjednoczonych. Znajdujący się na tej liście motyl atala ("Eumaeus atala") jest rzadkością w miejskich parkach, które powstały na obszarze dawnych środowisk naturalnych tego gatunku owadów. Organizacja English Nature w Wielkiej Brytanii rozpoczęła w 1991 roku program ochrony czterech gatunków owadów, którymi są między innymi motyl modraszek arion ("Maculinea arion") i świerszcz polny ("Gryllus campestris").
W Polsce rozporządzenie Ministra Ochrony Środowiska, Zasobów Naturalnych i Leśnictwa z dnia 6 stycznia 1995 roku bierze pod ochronę wiele gatunków owadów, w tym całe rodzaje. Pod ochroną jest na przykład cały rodzaj biegaczy ("Carabus"), tęczników ("Calosoma") i trzmieli ("Bombus").
Motyle.
Na całym świecie jest wiele stowarzyszeń skupiających miłośników motyli. W Wielkiej Brytanii Towarzystwo Ochrony Motyli skupia ponad 10000 członków. Organizacja ta posiada na terenie Zjednoczonego Królestwa ponad 50 „motylich farm” i wystaw motyli. Ochroną motyli w Stanach Zjednoczonych zajmuje się Xerces Society.
W krajach tych miłośnicy motyli zakładają specjalne rezerwaty i hodowle, w których hodują rzadkie gatunki motyli tropikalnych i próbują je rozmnażać. Na specjalnych poletkach sadzą wybrane gatunki roślin, na których żerują gąsienice motyli. Część wyhodowanych motyli jest w sposób legalny sprzedawana. Zaspokaja to popyt wśród kolekcjonerów i powoduje, że ginie mniej motyli dzikich.
Przykładem takich działań może być hodowla największego znanego gatunku motyla na świecie – królowej Aleksandry ("Ornithoptera alexandrae"). Owad ten znacznie zmniejszył swą liczebność w Papui-Nowej Gwinei w wyniku wyrąbywania naturalnych lasów i zakładania plantacji palmy olejowej. W celu jego ochrony stworzono specjalne obszary, gdzie posadzono pnącze "Aristolochia schleechteri", na którym żerują larwy motyla. Rośliną tą żywi się także inny gatunek z tego rodzaju "Ornithoptera meridionalis". Międzynarodowa Unia Ochrony Przyrody (IUCN) wymienia w Czerwonej Księdze 70 gatunków bezkręgowców należących do 14 rzędów. W tym spisie poszczególnym gatunkom, w zależności od stopnia ich wyniszczenia, nadano status gatunku rzadkiego, zagrożonego lub ginącego. Te kilkadziesiąt gatunków stanowi niewielką część wszystkich żyjących owadów, a samo wymienienie ich w Czerwonej Księdze nie zapewnia im prawnej ochrony. Chociaż niektóre z nich objęte są ochroną, ich liczebność jest bardzo mała. W Czerwonej Księdze spośród owadów wymienia się najwięcej motyli (24 gatunki) i mrówek (11 gatunków). Wiele gatunków z Czerwonej Księgi to owady o dużych rozmiarach ciała lub atrakcyjne dla kolekcjonerów. Są nimi na przykład chrząszcz herkules z Małych Antyli i nowozelandzkie wety – 4 gatunki olbrzymich pasikoników, które osiągają długość do 85 milimetrów i masę 71 gramów.
Bardzo zagrożone są także gatunki owadów żyjących na wyspach. Ich populacje są małe i izolowane, toteż wszelkie zmiany w środowisku wyspy, na której one występują, mogą doprowadzić do szybkiego zaniku gatunków już rzadkich. Do takich gatunków należą skorek z wyspy św. Heleny, tasmańska muszka potokowa, amerykański motyl atala, motyl drzewny z Sulawesi i reliktowa mrówka ze Sri Lanki.
Pięć europejskich gatunków mrówek z rodzaju "Formica", zwanych popularnie mrówkami leśnymi, to gatunki zagrożone wyginięciem. Ich udział w utrzymaniu równowagi w biocenozach leśnych jest powszechnie znany, jednak ich liczebność ciągle zmniejsza się wskutek zanieczyszczenia i dewastacji środowiska.
Izolacja i stopień zagrożenia.
Obszar występowania wielu gatunków owadów staje się coraz mniejszy i coraz bardziej rozproszony, a ich populacje – odizolowane. Odbija się to na ich liczebności. Podstawową przyczyną jest kurczenie się powierzchni środowiska naturalnego odpowiedniego do zasiedlenia i dlatego coraz większej liczbie owadów grozi całkowite wyginięcie. Takie przyczyny powodują zmniejszanie się liczby niepylaków apollo, które występują w wysokich górach Europy i modraszków arionów zasiedlających zadrzewienia śródpolne. Ponieważ motyle te są zwierzętami bardzo rzadkimi, są one wymieniane w Czerwonej Księdze.
IUCN opublikowała także osobną listę motyli należących do rodziny Papilionidae, w której wymienia 
70 gatunków, nad którymi należałoby roztoczyć ochronę.
W 1987 roku brytyjska organizacja Nature Conservancy Council (Rada Ochrony Przyrody) opublikowała listę 1800 gatunków owadów, które proponuje wpisać w Czerwonej Księdze na listę gatunków zagrożonych.

</doc>
<doc id="959307" url="https://pl.wikipedia.org/wiki?curid=959307" title="Mix Electronics">
Mix Electronics

Mix Electronics – polska sieć hurtowni oraz sklepów "RTV mix AGD", oferujących artykuły elektroniki użytkowej i gospodarstwa domowego. Firma powstała w 1991 roku i prężnie się rozwijała. W 2006 roku „Rzeczpospolita” sklasyfikowała Mix Electronics na 299. pozycji największych polskich podmiotów gospodarczych. W 2008 roku, tym razem w rankingu „Polityki”, sieć znalazła się na 190. miejscu. W 2009 roku za symboliczną kwotę 1 euro firma przejęła konkurencję – osiem hipermarketów firmy Electro World Polska. W okresie świetności do Mix Electronics należało ponad 200 sklepów na terenie całej Polski. Jeszcze w 2012 roku firma miała plany rozszerzenia wpływów na polskim rynku. By uniknąć rywalizacji z grupą Metro (Media Markt, Saturn), która skupiała się głównie na dużych miastach, Mix Electronics lokalizował swoje sklepy w mniejszych miejscowościach. 30 października 2013 roku Sąd ogłosił upadłość układową sieci sklepów Mix Electronics.

</doc>
<doc id="959309" url="https://pl.wikipedia.org/wiki?curid=959309" title="Samowolka">
Samowolka



</doc>
<doc id="959311" url="https://pl.wikipedia.org/wiki?curid=959311" title="Fourplay">
Fourplay

Fourplay – zespół grający muzykę z gatunku smoothjazzu, powstały w USA. Pierwszy album został wydany w 1991 roku. Zespół od samego początku wzbudził wielkie zainteresowanie. Członkami zespołu są: Bob James (instr. klawiszowe), Lee Ritenour (gitary do 1997 r.), Nathan East (gitara basowa), Harvey Mason (perkusja), Larry Carlton (gitary od 1997 r.), Chuck Loeb (gitary od 2010 r. do śmierci w 2017 r.). 

</doc>
<doc id="959312" url="https://pl.wikipedia.org/wiki?curid=959312" title="Hohe Warte Stadion">
Hohe Warte Stadion

Hohe Warte Stadium – wielofunkcyjny stadion, położony w Wiedniu, Austria. Oddany został do użytku w 1921 roku. Od tego czasu swoje mecze na tym obiekcie rozgrywa zespół piłkarski First Vienna FC. Jego pojemność wynosi 5 500 miejsc.

</doc>
<doc id="959313" url="https://pl.wikipedia.org/wiki?curid=959313" title="Iskander Mirza">
Iskander Mirza

Iskander Ali Mirza (urdu اسکندر مرزا) (ur. 13 listopada 1899 w Bombaju, zm. 12 listopada 1969 w Londynie) – pierwszy prezydent Pakistanu w latach 1956–1958. Był również czwartym, ostatnim gubernatorem generalnym Pakistanu w latach 1955–1956. Został obalony przez pucz wojskowy.

</doc>
<doc id="959316" url="https://pl.wikipedia.org/wiki?curid=959316" title="Emanuel Ortega">
Emanuel Ortega

Emanuel Ortega (ur. 18 października 1977 roku w Buenos Aires) – argentyński piosenkarz pop i aktor. 
Życiorys.
Urodził się jako jedno z pięciorga dzieci pieśniarza i kompozytora Palito Ortegi i aktorki Evangeliny Salazar. Ma dwie siostry: Julietę i Luis, dwóch braci: Martína i Sebastiána oraz brata przyrodniego Ivána Noble. Kiedy miał sześć lat, rodzina przeniosła się do Stanów Zjednoczonych i osiedliła się w Miami.
Karierę muzyczną rozpoczął w 1989, lansując piosenkę „Para siempre amigos”. Dwa lata później wrócił do Argentyny i występował z grupą Ladrones De Ladrones. Mając 17 lat, nagrał solowy album pt. "Conociéndonos" (1994), który najpierw zdobyła certyfikat platynowej płyty za wysoką sprzedaż w Argentynie. W Opera Theatre w Buenos Aires zaśpiewał swój hit "Timidez".
Kolejne albumy "Soñé" (1995), "Emanuel Ortega" (1997) i "A escondidas" (2000) również odniosły sukces komercyjny i zdobyły status platynowej płyty.
W wieku 20 lat zagrał samego siebie w muzycznej operze mydlanej "Maleńkie aniołki" ("Chiquititas", 1997). Największą popularność jako aktor zdobył dzięki roli Santiago Miguensa w telenoweli Televisión Federal (Telefe) "Młodzieńcza miłość" ("Enamorarte", 2001), w której zaśpiewał piosenkę tytułową oraz kilka utworów ze ścieżki dźwiękowej. 
Życie prywatne.
Był w związku małżeńskim z argentyńską modelką Ana Paula Dutil, a powodem rozwodu pary była jej niewierność. Spotykał się z Celeste Cid, swoją partnerką z telenoweli "Młodzieńcza miłość". Ma syna Bautista Santino (ur. 2000) i córkę Indię (2005).

</doc>
<doc id="959317" url="https://pl.wikipedia.org/wiki?curid=959317" title="Neonet">
Neonet

Neonet (zapisywany jako: NEONET) – polska sieć detaliczna z Wrocławia mająca w ofercie sprzęt komputerowy i konsole, RTV i AGD, telefony komórkowe, tablety, sprzęt i akcesoria fotograficzne, zmechanizowany sprzęt gospodarstwa domowego oraz usługi towarzyszące. Posiada około 256 sklepów rozlokowanych na terenie całej Polski.
Historia.
Powstanie sieci detalicznej Neonet wiąże z osobą Marka Majewskiego, który po ukończeniu studiów ekonomicznych, w roku 1990 roku otworzył na Dolnym Śląsku jednoosobową hurtownię RTV AGD. Cztery lata później kupił spółkę D and D, którą jeszcze w 1994 roku przemianował na Firmę Handlową M and M.
W 2003 roku Marek Majewski założył Neonet, osiągając w tym samym roku obrót w wysokości 170 mln zł. Szybki rozwój sieci spowodował, że już w 2005 roku zatrudniała ona około 800 osób, a obroty wzrosły do 450 mln zł. W tym samym roku spółka planowała wejść na warszawską Giełdę Papierów Wartościowych. Na koniec roku 2006 obroty spółki osiągnęły wartość 634 mln zł, w czym zysk netto wyniósł 7,3 mln zł. W roku 2007 Neonet posiadał sieć 120 placówek własnych i 220 jednostek franczyzowych.
W 2009 roku Neonet uruchomił wizerunkową kampanię telewizyjną oraz billboardową z hasłem „U nas najdroższy jest Klient”.
W 2012 roku Neonet posiadał w swojej sieci 401 sklepów, w tym 153 sklepy franczyzowe.
Przychody grupy Neonet w zakończonym 31 marca 2013 roku wyniosły 2,6 mld zł.
W 2016 roku pojawiły się informacje o zakupie klubu piłkarskiego Śląsk Wrocław przez założyciela i właściciela grupy Neonet, Marka Majewskiego.
Działalność charytatywna.
Grupa Neonet oprócz działalności zarobkowej angażuje się także w działania charytatywne oraz kampanie społeczne. Wśród beneficjentów działalności charytatywnej Neonet znajdują się m.in. Fundacja Rozwoju Kardiochirurgii im. Zbigniewa Religi w Zabrzu oraz ogólnopolski projekt Szlachetna Paczka.
W 2010 roku sieć wsparła sprzedaż płyty CD z utworami nagranymi przez popularnych w Polsce artystów, takich jak:  Stanisława Celińska, Krzysztof Kiljański, Małgorzata Kożuchowska, Zbigniew Kurtycz, Maciej Maleńczuk, Andrzej Piaseczny, Marek Piekarczyk, Janusz Radek, Stanisław Sojka, Mietek Szcześniak, Małgorzata Walewska, Kasia Wilk i Łukasz Zagrobelny. Całkowity dochód ze sprzedaży płyty przeznaczono na budowę sztucznej komory serca dla dzieci.
Ponadto grupa Neonet finansuje i wspiera lokalne inicjatywy.

</doc>
<doc id="959320" url="https://pl.wikipedia.org/wiki?curid=959320" title="Mariano Martín">
Mariano Martín

Mariano Martín (ur. 20 października 1919 w Palencii, zm. 9 września 1998 w Barcelonie) – hiszpański piłkarz, który występował na pozycji napastnika. Przez większość okresu kariery był związany z klubem FC Barcelona. Grał tam od 1939 roku do 1946. Rozegrał 168 spotkań i strzelił w nich 188 goli, co daje średnio 1,12 goli na mecz.
W sezonie 1942/1943 został królem strzelców ligi hiszpańskiej strzelając 32 bramki.
W 2005 roku, przez władze katalońskiego klubu został wybrany pośmiertnie na jednego z najlepszych strzelców na mecz.

</doc>
<doc id="959321" url="https://pl.wikipedia.org/wiki?curid=959321" title="Karl Mai">
Karl Mai

Karl Mai (ur. 27 lipca 1928 w Fürth, zm. 15 marca 1993), niemiecki piłkarz, pomocnik. Mistrz świata z roku 1954.
W reprezentacji Niemiec debiutował 11 października 1953 w meczu z Krajem Saary. Do 1959 w kadrze rozegrał 21 spotkań i strzelił jedną bramkę. W czasie MŚ 54 wystąpił w pięciu meczach, w tym w finale. Większość kariery spędził w SpVgg Greuther Fürth, był także piłkarzem Bayernu Monachium (1958-1961).

</doc>
<doc id="959322" url="https://pl.wikipedia.org/wiki?curid=959322" title="Diekman Stadion">
Diekman Stadion

Diekman Stadion – dawny stadion wielofunkcyjny, położony w mieście Enschede, Holandia. Najczęściej używany był jako stadion piłkarski. Od 1965 do 1998 roku swoje mecze rozgrywała na nim drużyna FC Twente. Jego pojemność wynosiła 26 500 miejsc. 
W 1998 roku klub Twente przeniósł się na nowy obiekt, Arke Stadion (obecnie: "Grolsch Veste").

</doc>
<doc id="959327" url="https://pl.wikipedia.org/wiki?curid=959327" title="Emilio Sagi Barba">
Emilio Sagi Barba

Emilio Sagi Barba (ur. w Mataró, Hiszpania, 1876, zm. w Alicante, 1949) – śpiewak kataloński.

</doc>
<doc id="959328" url="https://pl.wikipedia.org/wiki?curid=959328" title="The Rippingtons">
The Rippingtons

The Rippingtons - grupa muzyczna grająca fussion jazz, często określana również jako smooth jazz. Utworzona w 1986 roku przez gitarzystę i lidera Russa Freemana. W pierwszej połowie lat 90., grupa tworzyła muzykę zaliczaną do instrumentalnego jazz-rocka. Po roku 1999 tworzona muzyka posiada duże wpływy gatunku smooth jazz. Wiele z utworów grupy jest odtwarzanych jako tło muzyczne prognoz pogody.
Aktualny skład grupy.
W latach wcześniejszych w grupie występowali między innymi : Eric Marienthal, Brandon Fields, David Benoit, Gregg Karukas, Tony Morales, Mark Portman, Kenny G, Steve Reid, Kim Stone, Scott Bredman, Paul Taylor.

</doc>
<doc id="959337" url="https://pl.wikipedia.org/wiki?curid=959337" title="Hynčice">
Hynčice



</doc>
<doc id="959338" url="https://pl.wikipedia.org/wiki?curid=959338" title="Hashim Thaçi">
Hashim Thaçi

Hashim Thaçi (wym. ; ur. 24 kwietnia 1968 w Buroje, Srbica w Jugosławii) – kosowski polityk i przywódca, przewodniczący Demokratycznej Partii Kosowa, jeden z byłych politycznych liderów Armii Wyzwolenia Kosowa (UÇK), premier Kosowa od 9 stycznia 2008 do 9 grudnia 2014 i prezydent Kosowa w latach 2016–2020.
Życiorys.
Thaçi studiował filozofię i historię na Uniwersytecie w Prisztinie. Po zakończeniu nauki wyemigrował do Szwajcarii. Rozpoczął studia podyplomowe w zakresie historii Europy Południowej na Uniwersytecie w Zurychu. Był tam również jednym z założycieli nowej partii politycznej, Ludowego Ruchu Kosowa. Jego ideologia nawiązywała do albańskiego nacjonalizmu i idei Wielkiej Albanii. W 1993 Thaçi opuścił Szwajcarię i wyjechał do Albanii. Został członkiem wewnętrznego dowództwa UÇK, odpowiedzialnym za środki finansowe, szkolenie i uzbrojenie rekrutów. Szkolił ich pod skrzydłami sprzyjającego Kosowu rządu albańskiego, z celem ostatecznego ich wysłania na tereny kosowskie. Jego partyzancki przydomek brzmiał „Gjarpëri” ("wąż").
W lipcu 1997 serbski sąd w Prisztinie skazał zaocznie Thaçiego na 10 lat więzienia, oskarżając go o popełnienie wrogich aktów terroru. Z tego powodu Thaçi wraz ze swym oddziałem wojskowym musiał ukrywać się w lasach w okolicach Drenicy.
Thaçi zorganizował też syndykat przestępczy, zwany „Grupą Drenicką”. Grupa ta była odpowiedzialna za 10–15% ogólnej przestępczości w Kosowie. Głównym źródłem zarobku był przemyt broni, handel kradzionymi samochodami, handel ropą i papierosami, oraz handel żywym towarem i organizacja prostytucji. „Grupa Drenicka” była też odpowiedzialna za utrzymywanie kontaktów z mafią albańską, czeską i macedońską. Kolejnym ważnym faktem zasługującym na uwagę to jest siostra Thaçiego, która wyszła za mąż za Sejdija Bajrush, jednego z szefów mafii albańskiej.
W marcu 1999 Hashim Thaçi został politycznym przywódcą Armii Wyzwolenia Kosowa. Następnie wziął udział w negocjacjach w Rambouillet jako lider reprezentacji albańskiej społeczności Kosowa. Obecnie Thaçi przewodzi Partii Demokratycznej Kosowa ("Partia Demokratike e Kosovës"). Jest także członkiem kosowskiego przedstawicielstwa w międzynarodowym procesie negocjacji w sprawie ustalenia ostatecznego statusu prowincji.
Wybory 2007.
17 listopada 2007 jego Demokratyczna Partia Kosowa wygrała wybory parlamentarne w prowincji, zdobywając 34% głosów poparcia i 37 miejsc w 100-osobowym parlamencie. W czasie kampanii wyborczej Thaci zapowiadał jak najszybsze ogłoszenie niepodległości Kosowa. Początkowo zamierzał to uczynić zaraz po 10 grudnia 2007, dacie zakończenia międzynarodowych rokowań na temat statusu prowincji. Jednak 19 listopada 2007, na spotkaniu w Londynie, ministrowie spraw zagranicznych UE przestrzegli Thaçiego przed ogłaszaniem jednostronnej deklaracji niepodległości bez wcześniejszych konsultacji i poparcia choćby części społeczności międzynarodowej.
11 grudnia 2007 Hashim Thaçi został desygnowany przez prezydenta Fatmira Sejdiu na nowego szefa rządu. Jego partia rozpoczęła rozmowy koalicyjne z Demokratyczną Ligą Kosowa, drugą co do wielkości partią w parlamencie. 9 stycznia 2008 Thaçi został wybrany przez parlament premierem Kosowa, głosami 85 za i 22 przeciw. Przy tej okazji zadeklarował osiągnięcie niepodległości przez Kosowo w pierwszej połowie 2008. 17 lutego 2008 parlament Kosowa jednogłośnie proklamował powstanie niepodległej Republiki Kosowa. W dniu 9 grudnia 2014 roku stracił stanowisko premiera. Nowym szefem rządu został Isa Mustafa, przywódca Demokratycznej Ligi Kosowa.
Według projektu raportu powstałego na zlecenie Rady Europy, stworzonego przez szwajcarskiego senatora Dicka Marty’ego i opublikowanego w grudniu 2010, Hashim Thaçi jako lider UÇK miał być zaangażowany w przemyt narkotyków i nielegalny handel organami ludzkimi przeznaczonymi na przeszczepy. Thaçi zaprzeczył tym zarzutom.
Oskarżenie o zbrodnie przeciwko ludzkości.
24 czerwca 2020 roku Prokuratura Specjalnej Izby Sądowej Kosowa w Hadze (Thaçi i Veseli przeciwko tej instytucji prowadzili spisek) podała, że Hashim Thaçi i dziewięć osób (wśród nich Kadri Veseli) zostało oskarżonych o zbrodnie przeciwko ludzkości i zbrodnie wojenne, w tym prawie 100 zabójstw, popełnione na Serbach i Cyganach przez UÇK w czasie wojny w Kosowie w latach 1998–1999. 5 listopada 2020 zrezygnował z urzędu.

</doc>
<doc id="959341" url="https://pl.wikipedia.org/wiki?curid=959341" title="Spironolakton">
Spironolakton

Spironolakton () – organiczny związek chemiczny, syntetyczny steroid, konkurencyjny antagonista aldosteronu w kanaliku dalszym nefronu. Należy do diuretyków oszczędzających potas. Blokery receptora aldosteronowego, takie jak spironolakton i eplerenon, pozwalają zmniejszyć stężenie aldosteronu we krwi i ograniczyć niekorzystne działania aldosteronu u chorych z nadciśnieniem i nadmiernie aktywowanym układem RAA.
Działanie.
Spironolakton zwiększa ilość wydalanego moczu, jonów sodu i chlorków, wyraźnie zmniejsza ilość wydalanego potasu i jonów wodorowych.
Farmakokinetyka.
Wchłania się z przewodu pokarmowego, ulega biotransformacji do czynnego metabolitu – kanrenonu. Działanie spironolaktonu trwa do 2–3 dni po odstawieniu. Lek indukuje enzymy mikrosomalne wątroby.

</doc>
<doc id="959343" url="https://pl.wikipedia.org/wiki?curid=959343" title="VIII Korpus Wielkiej Armii">
VIII Korpus Wielkiej Armii

VIII Korpus Wielkiej Armii – jeden z korpusów Wielkiej Armii I Cesarstwa Francuskiego, nazywany czasem w literaturze „"Korpusem wirtemberskim"”.
Korpus wirtemberski.
Po kapitulacji Austriaków pod Ulm siły francuskie posuwały się w kierunku Wiednia. Wielka Armia miała problemy z zaopatrzeniem, tym bardziej że Rosjanie zostawiali za sobą spaloną ziemię. Napoleon I Bonaparte postanowił więc z części wojsk stworzyć korpus operujący na lewym brzegu Dunaju, powierzając dowództwo marszałkowi Édouardowi Mortier. Tak powstał VIII Korpus Wielkiej Armii.
Marszałek Mortier stanął na czele związku składającego się z czterech jednostek pochodzących z różnych korpusów:
Skład w listopadzie 1805.
Razem: ok. 6000 ludzi, 3 działa
Razem: ok. 4000 ludzi, 8 dział
oddziały batawskie, ok. 5000 ludzi (nie wzięła udziału w bitwie pod Dürrenstein, przybyła na pole walki pod wieczór 11 listopada).
Wojna z Rosją 1812- orde de bataille 22 VI 1812.
Razem: 19 000 ludzi i 34 armaty
Odtworzenie korpusu w 1813.
Mimo totalnej klęski Napoleona w wyprawie moskiewskiej książę Poniatowski przystąpił do odtwarzania armii. Stosując metody kościuszkowskie: intensywny pobór dymowy i wcielając bataliony gwardii narodowej do pułków liniowych uzyskał doskonałe efekty. Stary żołnierz tworzył doskonałe kadry, a rekrut prędko stawał się doświadczonym żołnierzem.
Powołany przez Napoleona dekretem z marca 1813, w czerwcu przejęty na żołd francuski.
Dowódcą korpusu mianowano księcia Józefa Poniatowskiego a szefem sztabu gen. Aleksandra Rożnieckiego.
Artylerią korpusu dowodził płk Jakub Redel, wojskami inżynieryjnymi płk Jean-Baptiste Mallet de Grandville. Wraz ze służbami korpus liczył ok. 10 000 ludzi i 36 dział.
Uczestniczył w walkach do 19 października, kiedy na skutek przeważających strat ludzkich i śmierci dowódcy przestał istnieć.

</doc>
<doc id="959344" url="https://pl.wikipedia.org/wiki?curid=959344" title="Osiedle Sportowców">
Osiedle Sportowców



</doc>
<doc id="959346" url="https://pl.wikipedia.org/wiki?curid=959346" title="Witten (ujednoznacznienie)">
Witten (ujednoznacznienie)



</doc>
<doc id="959349" url="https://pl.wikipedia.org/wiki?curid=959349" title="José Francisco Sanfilippo">
José Francisco Sanfilippo



</doc>
<doc id="959354" url="https://pl.wikipedia.org/wiki?curid=959354" title="Kodeks Atlantycki">
Kodeks Atlantycki

Kodeks Atlantycki – największy zbiór notatek Leonarda da Vinci, który powstał w latach 1489-92. Kodeks znajduje się w Bibliotece Ambrosiana w Mediolanie. Zbiór został zestawiony pod koniec XVI w. przez rzeźbiarza i bibliofila Pompea Leoni. Kodeks zawiera informacje z różnych dziedzin nauki, m.in.: matematyki, geometrii, astronomii, botaniki, zoologii. Wiele części i rysunków Leonarda Codex Atlanticus jest poświęconych jego badaniom podczas jego pobytów nad jeziorem Como w Liernie, w tym Fiumelatte i górskich jaskiń.
Pierwsza wersja woluminu była oprawiona w skórę, miała 60 cm wysokości i składała się w 481 kart o formacie "folio". Większość kart była rękopisami Leonarda. Niektóre z nich jednak powstały z mniejszych 5-6 kartek, niekiedy przyklejonych, a czasem wmontowanych w okienka, tak, by były widoczne z obu stron. Nazwa kodeksu odnosi się do jego dużego formatu - "wielkości atlasu". Nadał ją bibliotekarz Baldassare Oltrocchi, który w 1780 r. wymienił kodeks w spisie jako: "kodeks w formie atlasu". W latach 60. XX w. kodeks wraz z wklejkami rozłożono i uporządkowano, oprawiając jego oddzielne części. Obecna wersja kodeksu zawiera 1750 rysunków mistrza. 20 października 2005 r. w Sali Federiciana w Bibliotece Ambrosiana miała miejsce wystawa związana z Kodeksem Atlantyckim. Wówczas po raz pierwszy zaprezentowano drewniany prototyp samochodu skonstruowanego przez Leonarda da Vinci.

</doc>
<doc id="959365" url="https://pl.wikipedia.org/wiki?curid=959365" title="Dynastia Franków">
Dynastia Franków



</doc>
<doc id="959366" url="https://pl.wikipedia.org/wiki?curid=959366" title="Państwowa stadnina koni w Mezőhegyes">
Państwowa stadnina koni w Mezőhegyes

Państwowa stadnina koni w Mezőhegyes – stadnina koni w mieście Mezőhegyes na Węgrzech, została założona w 1784 roku przez cesarza Józefa II Habsburga, stając się jednym z najważniejszych ośrodków hodowli koni. Hodowano tu m.in. rasy Nonius i Gidran. W tej stadninie wskutek licznych krzyżowań powstała rasa koni Furioso. Do dziś zachowały się stajnie i zabudowania z XVIII w.

</doc>
<doc id="959367" url="https://pl.wikipedia.org/wiki?curid=959367" title="Państwo Franków">
Państwo Franków



</doc>
<doc id="959368" url="https://pl.wikipedia.org/wiki?curid=959368" title="Kodeks Arundel">
Kodeks Arundel

Kodeks Arundel - zbiór notatek Leonarda da Vinci. Wolumin składa się z 283 kart i jest przechowywany w British Library (Arundel 263). 
Zawiera notatki Leonarda powstałe na przestrzeni 40 lat, m.in. zapiski na temat geometrii. Jego nazwa pochodzi od earla z Arundel, który nabył go w Hiszpanii w latach 30. XVII w.

</doc>
<doc id="959369" url="https://pl.wikipedia.org/wiki?curid=959369" title="Mielecki Klub Piłki Siatkowej Stal Mielec">
Mielecki Klub Piłki Siatkowej Stal Mielec

Mielecki Klub Piłki Siatkowej Stal Mielec – klub siatkówki mężczyzn powstały w 2003 w Mielcu. Uważany za kontynuatora tradycji sekcji siatkówki mężczyzn Stali Mielec, wielosekcyjnego klubu rozwiązanego w 1997 roku.
Jako sekcja drużyna zdobyła Puchar Polski w 1976 roku oraz zakwalifikowała się do finału Pucharu w 1971 roku. Jako samodzielny klub zespół występuje w III lidze podkarpackiej. Oprócz drużyny seniorskiej, złożonej głównie z wychowanków FKS Stal Mielec oraz MKPS Stal Mielec, funkcjonują drużyny młodzieżowe.
W latach 60. reprezentantem klubu był Andrzej Niemczyk, który w 1965 roku, jako 21-latek, objął stanowisko trenera mieleckich juniorów.
W drużynie karierę rozpoczynał Tomasz Kamuda i Jacek Wiśniewski (ur. 1976).

</doc>
<doc id="959375" url="https://pl.wikipedia.org/wiki?curid=959375" title="Thomas Luther">
Thomas Luther

Thomas Luther (ur. 4 listopada 1969 w Erfurcie) – niemiecki szachista i trener szachowy ("FIDE Senior Trainer" od 2014), arcymistrz od 1994 roku.
Kariera szachowa.
W szachy gra od 4. roku życia. W latach 1980, 1981 oraz 1984 trzykrotnie zdobył tytuły mistrza Niemieckiej Republiki Demokratycznej juniorów w różnych kategoriach wiekowych. Od końca lat 90. należy do czołówki niemieckich szachistów. Dwukrotnie zdobył medale w mistrzostwach NRD (1989 Zittau – srebrny i 1990 Bad Blankenburg – brązowy) oraz czterokrotnie – w mistrzostwach Niemiec (1993 Bad Wildbad – złoty, 2002 Saarbrücken – złoty, 2004 Höckendorf – brązowy, 2006 Osterburg – złoty). Pomiędzy 1998 a 2006 rokiem czterokrotnie wystąpił w szachowych olimpiadach, największy sukces odnosząc w roku 2000 w Stambule, gdzie szachiści niemieccy zdobyli srebrne medale. W 2010 r. wystąpił w kolejnym turnieju olimpijskim, w barwach reprezentacji Międzynarodowego Szachowego Stowarzyszenia Osób Niepełnosprawnych Narządu Ruchu (ang. IPCA). Oprócz tego w roku 2001 reprezentował narodowe barwy w drużynowych mistrzostwach świata w Erywaniu (zdobywając brązowy medal za indywidualny wynik na IV szachownicy), natomiast w 2003 – w drużynowych mistrzostwach Europy rozegranych w Płowdiwie. Dwukrotnie startował w mistrzostwach świata systemem pucharowym, w obu przypadkach awansując do II rundy: w roku 1997 w Groningen uległ na tym etapie rywalizacji Władimirowi Akopjanowi, natomiast w 2001 – Ilji Smirinowi.
Wystąpił w wielu międzynarodowych turniejach, odnosząc liczne sukcesy, m.in. w Lenk (1993, dz. I m.), Hamburgu (1993, dz. I m. wraz z Igorem Glekiem, Ľubomírem Ftáčnikiem i Olegiem Korniejewem), Lippstadt (1994, I m.), Hastings (1994/95, I m. przed Johnem Nunnem), Ptuju (1995, turniej strefowy, dz. II m. za Stefanem Kindermannem, a wraz z Wiktorem Korcznojem), Bissen (1995, I m.), Koszalinie (1996, dz. I m.), Lippstadt (1996, dz. I m.), Turynie (1996, I m.), Asti (1997, I m. przed Igorem Glekiem), Cienfuegos (1997, I m.), Bad Zwesten (1998, I m. m.in. przed Władimirem Bakłanem i Aleksandrem Wojtkiewiczem), Neubrandenburgu (1998, dz. I m.), Cali (2000, dz. I m. m.in. wraz z Lázaro Bruzónem), Böblingen (2000, dz. I m. m.in. wraz z Suatem Atalıkiem), Cappelle-la-Grande (2002, dz. I m. m.in. wraz z Liviu-Dieterem Nisipieanu i Władimirem Bakłanem), Bad Zwesten (2004, dz. I m. wraz z Robertem Kempińskim), Arco (2004, dz. I m. wraz z Milanem Draško i Jacobem Aagaardem), Oberwart (2005, dz. I m. wraz z Suatem Atalıkiem), Schwarzach (2005, dz. I m.), Böblingen (2005, I m.), Arvier (2007, mistrzostwa Unii Europejskiej w szachach, III m.), Ditzingen (2008, I m.) i Bad Homburg (2008, I m.).
"Uwaga: Lista sukcesów niekompletna (do uzupełnienia od 2009 roku)."
Najwyższy ranking w karierze osiągnął 1 lipca 2001 r., z wynikiem 2604 punktów zajmował wówczas 82. miejsce na świecie.
Poza występami w turniejach zajmuje się również szachową publicystyką, jest stałym współpracownikiem firmy "ChessBase".

</doc>
<doc id="959376" url="https://pl.wikipedia.org/wiki?curid=959376" title="Hashim Thaci">
Hashim Thaci



</doc>
<doc id="959379" url="https://pl.wikipedia.org/wiki?curid=959379" title="Andy Schleck">
Andy Schleck

Andy Schleck (ur. 10 czerwca 1985 w Luksemburgu) – luksemburski kolarz szosowy, olimpijczyk. Młodszy brat Fränka Schlecka, także kolarza. Jego ojciec Johnny Schleck również był kolarzem, ścigał się w latach 1965–1974 i występował w takich wyścigach jak Tour de France czy Vuelta a España.
Andy wyróżnia się świetną jazdą w górach. Na podjazdach jest kolarzem dynamicznym i bardzo wytrzymałym. Jego słabą stroną są zjazdy oraz jazda indywidualna na czas.
Kariera zawodowa.
Andy Schleck przygodę ze ściganiem rozpoczynał w klubie VC Roubaix, do którego dołączył w 2004 r. Tam zwrócił na siebie uwagę Cirilla Guimarda, słynnego dyrektora sportowego, który pracował z takimi sławami jak Bernard Hinault, Laurent Fignon, Lucien van Impe czy Greg LeMond. Guimard miał nawet porównać Schlecka do Fignona.
W wieku 18 lat, będąc jeszcze amatorem, Andy wygrał wyścig etapowy Flèche du Sud. Ten sukces sprawił, że zawodnikiem zainteresowała się duńska ekipa Team CSC, w której jeździł już starszy brat Andy’ego – Fränk. Dyrektor sportowy drużyny Bjarne Riis uznał, że Luksemburczyk ma potencjał i w 2005 roku, po okresie testów, podpisał z nim profesjonalny kontrakt.
Kariera Andy’ego nabrał tempa. Pierwszy wielki sukces odniósł w 2007 roku zajmując 2. miejsce w Giro d’Italia oraz zdobywając koszulkę najlepszego zawodnika w kategorii do 25 lat. W tym samym roku ukończył na 4. miejscu prestiżowy wyścig Giro di Lombardia.
W 2008 wystartował w Tour de France, gdzie zdobył maillot blanc, pomógł liderowi CSC Carlosowi Sastre w odniesieniu zwycięstwa końcowego, a sam uplasował się ostatecznie na 12. miejscu.
2009
Sezon ten Andy Schleck rozpoczął od kwietniowego zwycięstwa w wyścigu zaliczanym do tzw. "ardeńskiego tryptyku" – Liège-Bastogne-Liège. Było to pierwsze zwycięstwo Luksemburczyka w tym wyścigu od 1954 r., kiedy to triumfował Marcel Ernzer.
Dobrą passę kontynuował w lipcu, zajmując 2. pozycję w Tour de France, ustępując jedynie Alberto Contadorowi, a wyprzedzając trzeciego Lance’a Armstronga. Zdobył tym samym drugi raz z rzędu maillot blanc.
2010
Po tak dobrym sezonie, jasne stało się, że w Tour de France 2010 Andy powalczy o zwycięstwo z Alberto Contadorem. Tak też było. Etap 8 padł jego łupem, a po następnym założył on żółtą koszulkę lidera, mając przewagę 41 sekund nad drugim Contadorem. Przewaga ta zmniejszyła się po 12. etapie do 31 sekund. Na 15. etapie Andy ruszył do ataku, ale spadł mu łańcuch. Czołówka z Contadorem odjechała, a Schleck po uporaniu się z defektem zaczął gonić uciekających. Straty na tym etapie spowodowały, że Luksemburczyk w klasyfikacji generalnej spadł na 2. miejsce, zaledwie 8 sekund za Contadorem. Część komentatorów uznała incydent z łańcuchem za zachowanie niesportowe ze strony Hiszpana. Na etapie 17. Andy podjął atak na podjeździe Col du Tourmalet, jednak nie zdołał odjechać Contadorowi. Wygrał za to etap. „Księgowy” powiększył jeszcze swoją przewagę do 39 sekund i Schleck po raz kolejny musiał się zadowolić 2. pozycją i maillot blanc. Zdobywając ją po raz trzeci z rzędu wyrównał rekord Jana Ullricha.
6 lutego 2012, po skazaniu Alberto Contadora na dwa lata dyskwalifikacji, Schleck został uznany za zwycięzcę Tour de France. Jednak jak sam przyznał, nie daje mu to satysfakcji, a ewentualny triumf w 2011 roku potraktuje jako swoje pierwsze zwycięstwo
2011
Rok 2011 Andy Schleck rozpoczął z nastawieniem na zwycięstwo w Tour de France. Już w poprzednim roku, w lipcu, razem z bratem, ogłosił, że zakończy współpracę z drużyną Team Saxo Bank (do 2009 roku Team CSC Saxo Bank). Wraz z Kimem Andersenem (byłym dyrektorem sportowym Team Saxo Bank) i bratem sformował grupę kolarską Leopard-Trek, do której przeszło kilku zawodników jeżdżących wcześniej z braćmi Schleck.
W jej barwach, w kwietniu próbował powtórzyć swój sukces z Liège-Bastogne-Liège. Nie udało mu się to, ale zajął trzecie miejsce.
Do Wielkiej Pętli przystępował w roli jednego z głównych faworytów. Jego szanse zwiększał fakt, że główny faworyt – Alberto Contador w maju 2011 roku wygrał wyjątkowo trudny i męczący Wyścig Dookoła Włoch.
W czasie wyścigu doszło do nieprzewidzianych zdarzeń, które wykluczyły z rywalizacji znaczną część faworytów. Wskutek upadków i kontuzji wycofali się m.in. Bradley Wiggins, Jurgen Van Den Broeck, Chris Horner, Andreas Klöden, Janez Brajkovič. Duża liczba kraks pozbawiła szans na dalszą walkę innych zawodników, jak np. Roberta Gesinka czy Samuela Sáncheza, którzy w ich wyniku stracili sporo czasu do prowadzących. Kraksa nie ominęła też Alberto Contadora, jednak największym problemem Hiszpana było zmęczenie po Giro d’Italia 2011 i problemy z kolanem.
W tej sytuacji głównymi kandydatami do triumfu w Paryżu stali się Andy i Fränk Schleckowie oraz Cadel Evans. Kluczowe różnice czasowe między tymi zawodnikami powstały na 16. etapie, podczas którego Australijczyk na zjeździe do Gap, na mokrej nawierzchni uzyskał 21 sekund przewagi nad Fränkiem i 1:09 nad Andym. Młodszy z braci kontratakował na 18. etapie, prowadzącym na Col du Galibier. Udało mu się wygrać etap po 60-kilometrowej ucieczce, podczas której jego przewaga nad kapitanem zespołu BMC sięgała nawet 4 minut. Ostatecznie Andy Schleck zyskał nieco ponad 2 minuty nad Australijczykiem. Następnego dnia, na etapie zakończonym legendarnym wzniesieniem L’Alpe d’Huez zdobył maillot jaune. Do następnego etapu (jazda indywidualna na czas) przystąpił z przewagą 57 sekund nad Cadelem Evansem. Na 42.5 km nie był jednak w stanie utrzymać prowadzenia, przegrał o 2:31 z Australijczykiem i w klasyfikacji generalnej musiał się ponownie zadowolić 2. miejscem.
2014
W październiku 2014 Andy Schleck ogłosił zakończenie kariery. Stało się to na skutek nawarstwiających się kontuzji, w tym kontuzji kolana, która uniemożliwiała kolarzowi kontynuowanie profesjonalnej kariery.

</doc>
<doc id="959380" url="https://pl.wikipedia.org/wiki?curid=959380" title="Równikowa bruzda niskiego ciśnienia">
Równikowa bruzda niskiego ciśnienia

Równikowa bruzda niskiego ciśnienia – pas obniżonego ciśnienia atmosferycznego opasający całą Ziemię w pobliżu równika. Jest ona elementem globalnej cyrkulacji atmosfery i stanowi strefę konwergencji mas powietrza przynoszonych z północnego wschodu na półkuli północnej i z południowego wschodu na półkuli południowej przez pasaty.
W równikowej bruździe niskiego ciśnienia wiatr jest bardzo słaby, występuje intensywna konwekcja i duże opady atmosferyczne w formie ulewnych krótkotrwałych deszczy z towarzyszącymi burzami. Sezonowo ulega przemieszczeniu w kierunku północnym i południowym w ślad za zmieniającym się położeniem Słońca na nieboskłonie, ruch jest ten mniejszy nad oceanami (w granicach kilku stopni szerokości geograficznej) i znacznie wyraźniejszy nad kontynentami (np. w Afryce jego amplituda przekracza 30°).

</doc>
<doc id="959381" url="https://pl.wikipedia.org/wiki?curid=959381" title="Hagnon z Tarsos">
Hagnon z Tarsos

Hagnon z Tarsos (II wiek p.n.e.) – grecki filozof, uczeń Karneadesa, opowiadał się za Nową Akademią ukierunkowaną na sceptycyzm. W swych niezachowanych pismach, Hagnon z Tarsos atakował niemającą oparcia w filozofii retorykę.

</doc>
<doc id="959383" url="https://pl.wikipedia.org/wiki?curid=959383" title="Conrad Reventlow">
Conrad Reventlow

Conrad Reventlow (ur. 21 kwietnia 1644 w Kopenhadze, zm. 21 lipca 1708 w ) – duński dworzanin i polityk. 
Pochodził z bogatego i wpływowego rodu Reventlow. Od roku 1665 na dworze Fryderyka III. Od 1682 był członkiem Tajnej Rady Królewskiej ("Geheimekoseiler") oraz szefem Kancelarii Duńskiej i Niemieckiej ("Danske og Tyske Kancelli"). W 1699 otrzymał tytuł wielkiego kanclerza ("storkansler"), praktycznie pełniąc funkcję pierwszego ministra (premiera) Danii od 1682 do śmierci w 1708. 
Jego córka, Anne Sophie von Reventlow, była żoną Fryderyka IV. Odznaczony Orderem Słonia w 1707 roku.

</doc>
<doc id="959384" url="https://pl.wikipedia.org/wiki?curid=959384" title="Hohenfriedberger Marsch">
Hohenfriedberger Marsch

Hohenfriedberger Marsch - marsz wojskowy, skomponowany przez Fryderyka II Wielkiego dla uczczenia zwycięstwa w bitwie pod Dobromierzem, dedykowany później 5 Regimentowi Dragonów Bayreuth. Jeden z bardziej znanych niemieckich marszów wojskowych.
Podobno Fryderyk II, skomponował utwór następnego dnia po bitwie. Początkowo był on wykonywany na werblach i flecie lub podczas uroczystości na instrumentach dętych. Potwierdzeniem genezy utworu jest korespondencja Fryderyka II.
Pierwszy zapis wersji fortepianowej pochodzi z roku 1795. W roku 1845, w setną rocznicę bitwy pod Dobromierzem, został do marszu dodany tekst "Auf Ansbach-Dragoner, Auf Ansbach-Bayreuth...", opiewający Fryderyka II i 5 Regiment Dragonów.

</doc>
<doc id="959387" url="https://pl.wikipedia.org/wiki?curid=959387" title="Równikowa strefa wiatrów zachodnich">
Równikowa strefa wiatrów zachodnich

Równikowa strefa wiatrów zachodnich - określenie stosowane do opisu sezonowo przeważających wiatrów zachodnich w miejscach, gdzie równikowa bruzda niskiego ciśnienia oddala się na znaczną odległość od równika, co powoduje, że pasat wiejący z przeciwnej półkuli przekracza równik i skręca pod wpływem zmienionej siły Coriolisa, uzyskując wyraźną składową zachodnią. Zjawisko występuje przede wszystkim w lecie nad kontynentami oraz nad północną częścią Oceanu Indyjskiego.

</doc>
<doc id="959393" url="https://pl.wikipedia.org/wiki?curid=959393" title="Koń karabachski">
Koń karabachski

Koń karabachski – mały, ognisty koń gorącokrwisty (wysokość w kłębie od 145 cm do 156 cm) jest hodowany na Kaukazie od prawie 2000 lat.
Do jego powstania przyczyniły się konie arabskie, perskie i turkmeńskie.
Rzuca się w oczy z powodu swojej sierści, o charakterystycznym złotym połysku.
Koń karabachski przyczynił się do uszlachetnienia innych rosyjskich ras, np. konia dońskiego. Mimo że rasę tę prezentuje się na całym świecie od XVIII wieku, w Europie Zachodniej rzadko można spotkać tego wierzchowca i konia wyścigowego.

</doc>
<doc id="959394" url="https://pl.wikipedia.org/wiki?curid=959394" title="Staniątki (przystanek kolejowy)">
Staniątki (przystanek kolejowy)

Staniątki – przystanek kolejowy w Staniątkach, w województwie małopolskim, w Polsce.
W roku 2021 przystanek obsługiwał 200–299 pasażerów na dobę.

</doc>
<doc id="959398" url="https://pl.wikipedia.org/wiki?curid=959398" title="Rafał Darżynkiewicz">
Rafał Darżynkiewicz

Rafał Darżynkiewicz (ur. 4 kwietnia 1970 w Kędzierzynie-Koźlu) – polski dziennikarz i komentator sportowy.
Życiorys.
Absolwent VII Liceum Ogólnokształcącego im. Jarosława Dąbrowskiego w Zielonej Górze. Studiował w Instytucie Historii Wydziału Humanistycznego Wyższej Szkoły Pedagogicznej w Zielonej Górze.
Pracę zawodową rozpoczął w 1992 r. w zielonogórskiej telewizji regionalnej ZTP, jako komentator zawodów żużlowych. Od 1997 r. do końca 2000 r. był korespondentem Przeglądu Sportowego. W sezonie 2000/01 pełnił funkcję prezesa Autonomicznej Sekcji Piłki Nożnej „Zryw” Zielona Góra. W październiku 2000 r. wziął udział w castingu na korespondenta sportowego TVP. Po jego wygraniu od stycznia 2001 r. rozpoczął pracę w Redakcji Sportowej Telewizji Polskiej. Od 2007 r. jest komentatorem żużlowym na antenie TVP Sport. Od 2013 r. szef redakcji informacji TVP Sport.
Życie prywatne.
Do 2018 r. wieloletni partner życiowy Sylwii Dekiert, z którą ma dwóch synów: Doriana (ur. 2009) i Igora (ur. 2015).

</doc>
<doc id="959399" url="https://pl.wikipedia.org/wiki?curid=959399" title="Anioł biznesu">
Anioł biznesu

Anioł biznesu (ang. "business angel", "angel investor") – inwestor prywatny, zazwyczaj posiadający bogate doświadczenie w działalności gospodarczej, który inwestuje w przedsiębiorstwa będące we wczesnych fazach rozwoju w zamian za objęcie części ich akcji lub udziałów. 
W przeciwieństwie do funduszy "venture capital", które zarządzają pulą środków finansowych powierzonych przez inne podmioty lub osoby, anioły biznesu inwestują swoje własne środki i angażują się osobiście wspierając rozwój startupu.
Opis.
Środki oferowane przez aniołów biznesu wypełniają lukę kapitałową pomiędzy finansowaniem pozyskiwanym od przyjaciół, rodziny i z własnych oszczędności a funduszami "venture capital". Jest to jedna z najważniejszych form finansowania rozwoju i wzrostu startupów.
Aniołem biznesu jest często zamożny przedsiębiorca lub manager wysokiego szczebla. Może być on zainteresowany wspieraniem młodych spółek z innych pobudek niż zysk (mogą kierować nim również chęć rozwoju zawodowego i inspirowania się od startupów, nawiązania kontaktów biznesowych, możliwość przekazywania swoich doświadczeń i wiedzy, chęć wsparcia rozwoju lokalnej gospodarki, itp). Aniołowie biznesu z reguły oferują środki finansowe w formule tzw. "smart money", czyli połączone m.in. ze wsparciem menedżerskim, udostępnieniem swoich kontaktów, specjalistycznej wiedzy, "know-how" i pomocą w pozyskaniu do wspieranej spółki wartościowych pracowników. 
Zaangażowanie anioła biznesu w przedsięwzięcie trwa zazwyczaj kilka lat. Po tym okresie inwestor odsprzedaje posiadane akcje lub udziały.
Przy wsparciu aniołów biznesu w początkowej fazie rozwoju powstały m.in. takie przedsiębiorstwa jak: Amazon.com, Apple, Google, Starbucks, Dell czy Cisco.
Anioły biznesu często skupiają się w sieciach aniołów biznesu lub nieformalnych klubach, które umożliwiają im zachowanie dyskrecji, pomagają we wstępnej selekcji projektów i procesie inwestycyjym, a także wspierają przedsiębiorców poszukujących finansowania w zakresie szkoleń oraz przygotowania projektów. W Unii Europejskiej największą organizacją aniołów biznesu, zrzeszającą sieci aniołów biznesu i krajowe organizacje jest European Business Angels Network (EBAN). Obecnie Polskę w EBAN reprezentuje Robert Ługowski, Partner zarządzający Cobin Angels. 
Aniołowie biznesu w Polsce.
W Polsce pierwszą siecią aniołów jest utworzony w 2003 r. Business Angels Club (PolBAN), założony przez Wojciecha Dołkowskiego.
Jednymi z najbardziej aktywnych sieci aniołów biznesu są Lewiatan Business Angels oraz Cobin Angels, w obszarze inwestycji impaktowych klub ImpactAngels.pl 
Dla osób poszukujących wiedzy o inwestowaniu jako anioł biznesu stworzono platformę edukacyjną PolishAngels.pl. 
Konkurs Business Angel of the Year.
Od 2017 roku środowisko inwestorów i startupów przyznaje nagrodę dla Anioła Biznesu za szczególne osiągnięcia w danym roku. Celem konkursu jest propagowanie tej formy wspierania startupów oraz dzielenie się najlepszymi praktykami. Laureatami w kolejnych latach byli: Dawid Urban, Maciej Filipkowski, Wojciech Kostrzewa, Paweł Kastory i Piotr Romanowski. 

</doc>
<doc id="959401" url="https://pl.wikipedia.org/wiki?curid=959401" title="Kostulin">
Kostulin

Kostulin – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość administracyjnie należała do województwa włocławskiego.

</doc>
<doc id="959404" url="https://pl.wikipedia.org/wiki?curid=959404" title="Konwergencja (meteorologia)">
Konwergencja (meteorologia)

Konwergencja (zbieżność) – zbliżanie się ku sobie linii prądu powietrza na określonym obszarze lub wzdłuż pewnej linii. Może ona powstawać pod wpływem lokalnej rzeźby terenu (np. w zwężeniach między pasmami górskimi) albo w samych układach barycznych (szczególnie na frontach atmosferycznych i w centralnych częściach niżów). Najważniejszym rezultatem konwergencji jest unoszenie powietrza ku górze, co łączy się z ochładzaniem, wzrostem wilgotności, rozwojem zachmurzenia i występowaniem opadów atmosferycznych.

</doc>
<doc id="959406" url="https://pl.wikipedia.org/wiki?curid=959406" title="Hegesippos z Sunion">
Hegesippos z Sunion

Hegesippos z Sunion (IV wiek p.n.e.) – ateński mówca, któremu przypisuje się autorstwo mowy "Peri Halonesu" (W sprawie Halonezu), która zachowała się pod imieniem Demostenesa. Hegesippos z Sunion nosił przydomek "Krobylos".

</doc>
<doc id="959408" url="https://pl.wikipedia.org/wiki?curid=959408" title="Synagoga Kohanim HaDintreisa w Haumat as-Suk">
Synagoga Kohanim HaDintreisa w Haumat as-Suk

Synagoga Kohanim HaDintreisa w Haumat as-Suk () – synagoga znajdująca się w Haumat as-Suk, na tunezyjskiej wyspie Dżerba, w dzielnicy Hara Kabira (pol. "Duże getto").
Synagoga została nazwana imieniem antycznego żydowskiego miasteczka Djirt, obecnie zwanego Ar-Rijad, które znajduje się na południe od Haumat as-Suk. Obecnie synagoga jest cały czas czynna i służy lokalnej społeczności żydowskiej.

</doc>
<doc id="959409" url="https://pl.wikipedia.org/wiki?curid=959409" title="Synagoga Kohanim HaDintreisa w Dżerbie">
Synagoga Kohanim HaDintreisa w Dżerbie



</doc>
