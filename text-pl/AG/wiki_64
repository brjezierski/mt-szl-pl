<doc id="964121" url="https://pl.wikipedia.org/wiki?curid=964121" title="Śluza (powiat chojnicki)">
Śluza (powiat chojnicki)

Śluza – osada w Polsce położona w województwie pomorskim, w powiecie chojnickim, w gminie Chojnice. 
Niewielka osada położona na obszarze Zaborskiegp Parku Krajobrazowego, nad wypływającą z jeziora Śluza rzeką Zbrzycą. Osada wchodzi w skład sołectwa Swornegacie.
W latach 1975–1998 miejscowość administracyjnie należała do województwa bydgoskiego

</doc>
<doc id="964122" url="https://pl.wikipedia.org/wiki?curid=964122" title="Bani Suwajf (muhafaza)">
Bani Suwajf (muhafaza)

Bani Suwajf (arab. بني سويف) – prowincja gubernatorska (muhafaza) w Egipcie, około 120 km od Kairu, położona po obu stronach Nilu. Zajmuje powierzchnię 10 954 km2. Stolicą administracyjną jest Bani Suwajf. Według spisu powszechnego w listopadzie 2006 roku populacja muhafazy liczyła 2 291 618 mieszkańców, natomiast według szacunków 1 stycznia 2015 roku zamieszkiwało ją 2 856 812 osób.

</doc>
<doc id="964124" url="https://pl.wikipedia.org/wiki?curid=964124" title="Peter Leo Gerety">
Peter Leo Gerety

Peter Leo Gerety (ur. 19 lipca 1912 w Shelton, Connecticut, zm. 20 września 2016 w Passaic, New Jersey) – amerykański duchowny katolicki, arcybiskup Newark (1974–1986).
Życiorys.
Urodził się w wielodzietnej, katolickiej rodzinie, jako najstarszy z dziewięciu synów Petera Leo i Charlotte Ursuli z domu Daly. W 1929 ukończył szkołę średnią Shelton High School; w czasie nauki szkolnej był aktywnym sportowcem, kapitanem reprezentacji futbolowej. Przez pewien czas pracował w administracji rządowej i stanowej, by w 1932 wstąpić do seminarium św. Tomasza w Bloomfield (Connecticut). W 1934 został wysłany na dalsze studia do seminarium św. Sulpicjusza w Paryżu. Święcenia kapłańskie przyjął w paryskiej katedrze Notre-Dame 29 czerwca 1939.
Pracował jako duszpasterz w diecezji Hartford, m.in. w środowisku Afroamerykanów w New Haven. W marcu 1966 został mianowany koadiutorem biskupa Portland Daniela Feeneya, z prawem następstwa i stolicą tytularną Crepedula. Sakry biskupiej udzielił mu 1 czerwca 1966 w katedrze św. Józefa w Hartford tamtejszy arcybiskup Henry Joseph O’Brien. Ze względu na zły stan zdrowia biskupa Feeneya Gerety od lutego 1967 pełnił funkcję administratora apostolskiego Portland. Wraz ze śmiercią Feeneya we wrześniu 1969 został nowym zwierzchnikiem diecezji. 2 kwietnia 1974 papież Paweł VI przeniósł Gerety'ego na stolicę arcybiskupią Newark, gdzie odbył on ingres 28 czerwca tegoż roku, zostając następcą Thomasa Bolanda.
Cieszący się opinią biskupa-reformatora i obrońcy praw mniejszości Gerety przeprowadził w archidiecezji Newark reformę administracyjną, tworząc nowe parafie i zwiększając rolę rad parafialnych i dekanalnych, doprowadził również do zmniejszenia zadłużenia archidiecezji. We wrześniu 1977 zorganizował „dzień dialogu” z udziałem przedstawicieli duchownych, zakonników i świeckich, na którym opracowano raport z aktualnego stanu archidiecezji. We wrześniu 1975 Gerety przewodniczył pielgrzymce z Newark do Rzymu i koncelebrował mszę kanonizacyjną Elżbiety Seton.
W czerwcu 1986 złożył rezygnację z dalszego pełnienia funkcji zwierzchnika archidiecezji Newark. Papież Jan Paweł II wyznaczył na jego następcę Theodore McCarricka, późniejszego arcybiskupa Waszyngtonu i kardynała.
Peter Leo Gerety jest autorem prac z historii Kościoła katolickiego, szczególnie w USA. W Seton Hall University w South Orange (New Jersey) powołał fundację historii Kościoła, która opłaca m.in. doroczne wykłady poświęcone tej tematyce, nagrody i publikacje książkowe.
W 2009 obchodził jubileusz siedemdziesięciolecia święceń kapłańskich. Od śmierci Mariona Forsta, emerytowanego biskupa pomocniczego Kansas City (w czerwcu 2007), był najstarszym żyjącym hierarchą Kościoła katolickiego w USA oraz od 1 stycznia 2015 również na świecie.

</doc>
<doc id="964129" url="https://pl.wikipedia.org/wiki?curid=964129" title="Józefowo (powiat chojnicki)">
Józefowo (powiat chojnicki)

Józefowo – osada w Polsce na obszarze Parku Narodowego Bory Tucholskie położona w województwie pomorskim, w powiecie chojnickim, w gminie Chojnice w pobliżu zachodniego brzegu jeziora Ostrowite.
W latach 1975–1998 miejscowość administracyjnie należała do województwa bydgoskiego

</doc>
<doc id="964130" url="https://pl.wikipedia.org/wiki?curid=964130" title="Qutub">
Qutub



</doc>
<doc id="964134" url="https://pl.wikipedia.org/wiki?curid=964134" title="Jezdimir Dangić">
Jezdimir Dangić

Jezdimir Dangić (; ur. 4 maja 1897 w Srebrenicy, zm. 1947 w Sarajewie) – bośniacki Serb, oficer żandarmerii, dowódca czetnicki w Bośni podczas II wojny światowej, kolaborant z marionetkowym rządem Nedicia, uczestnik walk z ustaszami, zbrodniarz wojenny (brał udział w zabiciu około 8000 bośniackich mieszkańców Fočy). W okupowanej Polsce przebywał od 1942; wziął udział w powstaniu warszawskim.
Życiorys.
Był synem Savo Dangicia i Milicy z d. Popović. Uczęszczał do gimnazjum w Tuzli w Bośni. Jako członek organizacji Młoda Bośnia został skazany na 3,5 roku więzienia pod zarzutem zdrady stanu Monarchii Austro-Węgierskiej. Odbywał karę w więzieniach w Tuzli i Zenicy w okresie I wojny światowej. Po wyjściu na wolność studiował prawo na uniwersytecie w Tuzli. Następnie wstąpił do armii jugosłowiańskiej, a 3 stycznia 1928 przeniósł się do żandarmerii w stopniu podporucznika.
Podczas agresji Niemiec i Włoch na Jugosławię w kwietniu 1941 służył w armii jako major. Dowodził oddziałem żandarmerii, który eskortował króla Piotra II z Belgradu do Nikšića. Następnie uniknął niemieckiej niewoli i spotkał się w Belgradzie z generałem Milanem Nediciem, który wówczas prowadził z Niemcami rozmowy w sprawie utworzenia marionetkowego rządu serbskiego. Jednocześnie nawiązał kontakt z pułkownikiem Dragoljubem Mihailoviciem, który w rejonie Ravnej Gory organizował czetnicką partyzantkę. Został wysłany do Bośni z zadaniem zorganizowania czetnickich struktur i sformowania oddziałów na tamtejszym obszarze. Po uznaniu w 1942 przez zachodnich aliantów sił czetnickich za tak zwane Królewskie Wojska Jugosłowiańskie w Ojczyźnie został mianowany przez pułkownika Mihailovicia dowódcą wszystkich oddziałów czetnickich we wschodniej Bośni. Liczyły one około tysiąca ludzi z obszarem działania pomiędzy Wiszegradem i Bijeljiną.
W październiku 1941 zawarł porozumienie z NOVJ przewidujące wspólną walkę przeciwko chorwackim ustaszom, napadającym na serbskie wioski. Nie trwało ono jednak długo. Oddziały czetników zajęły rejon miejscowości Bratunac, Srebrenica, Vlasenica, Olovo, Rogatica, Foča, Goražde i Čajniče zanim wkroczyły tam wojska chorwackie. Towarzyszyły temu masakry ludności bośniackiej i niszczenie ich domów. 1 grudnia 1941 włoskie władze okupacyjne nakazały ustaszom opuszczenie Fočy, co doprowadziło do zabicia około 8 tysięcy mieszkańców miasta przez czetników Dangicia, w tym też katolików (nazwanych później "drinske mučenice" – drińskie męczennice).
W lutym 1942 rozpoczął rozmowy z przedstawicielem niemieckiego dowództwa w Serbii w sprawie zawarcia rozejmu. Był on też gotowy nawiązać współpracę przy zwalczaniu komunistycznej partyzantki. Niemcy zastanawiali się nawet nad przekazaniem czetnikom administrowania obszarem Bośni leżącym pomiędzy rzekami Sawa, Drina i Bosna. Jednakże władze NDH zdecydowanie odmówiły, a same odpowiedziały kontrofensywą przeciwko oddziałom czetnickim, podczas której główną rolę odgrywał Czarny Legion. Serbowie ponieśli duże straty, a przed ostateczną porażką uratowała ich interwencja Niemców, którzy wstrzymali chorwacką operację.
Sam Dangić został jednak schwytany i aresztowany przez niemieckich żołnierzy w nocy z 10 na 11 kwietnia 1942 we wsi Rogačica koło miejscowości Bajina Bašta. Wysłano go do obozu w Generalnym Gubernatorstwie, w którym przebywał aż do wybuchu powstania warszawskiego 1 sierpnia 1944. Uczestniczył w walkach powstańczych w szeregach Armii Krajowej. Po zakończeniu działań zbrojnych został aresztowany przez Sowietów i osadzony w więzieniu na Łubiance. W 1947 przekazano go władzom SFR Jugosławii. W lutym 1947 sąd w Sarajewie skazał Dangicia na karę śmierci za zbrodnie wojenne oraz kolaborację z Niemcami, Włochami i rządem generała Nedicia. Wkrótce po procesie został rozstrzelany.

</doc>
<doc id="964137" url="https://pl.wikipedia.org/wiki?curid=964137" title="Grzampki">
Grzampki

Grzampki – nieoficjalny przysiółek wsi Swornegacie kaszubska w Polsce położona w województwie pomorskim, w powiecie chojnickim, w gminie Chojnice.
Miejscowość leży na obszarze Zaborskiego Parku Krajobrazowego.
Miejscowość jest częścią sołectwa Swornegacie.
W latach 1975–1998 miejscowość administracyjnie należała do województwa bydgoskiego

</doc>
<doc id="964139" url="https://pl.wikipedia.org/wiki?curid=964139" title="Tyranozaury">
Tyranozaury

Tyranozaury (Tyrannosauridae) – rodzina dużych drapieżnych dinozaurów (teropodów) z grupy celurozaurów.
Żyły w Ameryce Północnej i Azji w późnej kredzie. Ich kończyny przednie były zredukowane (2 lub 3 zachowane palce), zaś czaszka osiągała znaczne rozmiary (do 1,5 m długości), a szczęki uzbrojone były w masywne piłkowane zęby o prawie okrągłym przekroju poprzecznym. W połączeniu z rozbudowaną tylną częścią czaszki mieszczącą silne mięśnie szczęk zapewniało to możliwość miażdżenia kości ofiar z siłą niespotykaną u większości współczesnych drapieżników. Duża głowa, potężne szczęki i nożowate zęby zdają się wskazywać, że nie potrzebowały do pomocy kończyn przednich, a ich głównymi ofiarami były zapewne niewyposażone w żaden oręż obronny hadrozaury.
Według alternatywnej hipotezy, tyranozaury były raczej padlinożercami niż aktywnymi drapieżnikami, tym bardziej że miały stosunkowo małe kończyny przednie i nie były zdolne do rozwijania tak wysokich prędkości, jak np. ornitomimozaury.
Rodzina Tyrannosauridae składa się z dwóch podrodzin:

</doc>
<doc id="964141" url="https://pl.wikipedia.org/wiki?curid=964141" title="155 mm armata mle 1917 GPF">
155 mm armata mle 1917 GPF

Canon de 155 mm Grande Puissance Filloux (GPF) mle 1917 – francuska armata polowa skonstruowana przez Louisa Filloux, używana podczas I wojny światowej przez armię francuską i amerykańską (pod oznaczeniem "155 mm Gun M1917").
Armata miała lufę kalibru 155 milimetrów (po zużyciu przewiercaną do kalibru 164 milimetry), rozstawne łoże dwuogonowe, opornik hydrauliczny i powrotnik sprężynowy. Nabój składany, pocisk burzący, ładunek miotający zmienny. W czasie transportu łoże i lufę przewożono osobno.
Podczas II wojny światowej po klęsce Francji w czerwcu 1940 duża liczba tych armat dostała się w ręce Wehrmachtu. Armata otrzymała niemieckie oznaczenie "15,5 cm K 418(f)" i była wykorzystywana między innymi jako artyleria nadbrzeżna na Wale Atlantyckim. 
W czasie lądowania aliantów w Normandii, w dniach 6–7 czerwca 1944 odbyła się amerykańsko-niemiecka bitwa o Pointe du Hoc. Zadaniem amerykańskich Rangersów było unieszkodliwienie 155-milimetrowych armat GPF, których zasięg pozwalał ostrzeliwać zaplanowane miejsca lądowań i poważnie zagrażać amerykańskim oddziałom.

</doc>
<doc id="964142" url="https://pl.wikipedia.org/wiki?curid=964142" title="155 mm Gun M1917">
155 mm Gun M1917



</doc>
<doc id="964143" url="https://pl.wikipedia.org/wiki?curid=964143" title="15.5 cm K 418(f)">
15.5 cm K 418(f)



</doc>
<doc id="964145" url="https://pl.wikipedia.org/wiki?curid=964145" title="Budynek Poczty w Goleniowie">
Budynek Poczty w Goleniowie

Budynek Poczty – budynek z końca XIX w. znajdujący się w Goleniowie, zbudowany z czerwonej cegły 
Historia.
Budynek został zbudowany w latach 1896–1898 przez administrację pruską. Przed I wojną światową znajdowała się tutaj Poczta Cesarska. Do dzisiaj nie zmienił swojego przeznaczenia. Na parterze budynku przy skrzyżowaniu ul. Konstytucji 3 Maja i Pocztowej znajdują się pomieszczenia Poczty Polskiej, na pierwszym piętrze urządzenia Telekomunikacji Polskiej, na drugim – mieszkania służbowe. Na przyległym do budynku terenie znajduje się również wieża telekomunikacyjna.

</doc>
<doc id="964150" url="https://pl.wikipedia.org/wiki?curid=964150" title="Małe Zanie">
Małe Zanie

Małe Zanie (kaszb. "Môłé Zanie") – kolonia w Polsce położona w województwie pomorskim, w powiecie chojnickim, w gminie Chojnice.
Niewielka kolonia kaszubska na obszarze Zaborskiego Parku Krajobrazowego, jest częścią składową sołectwa Swornegacie. 
W latach 1975–1998 miejscowość administracyjnie należała do województwa bydgoskiego.

</doc>
<doc id="964151" url="https://pl.wikipedia.org/wiki?curid=964151" title="Tyrannosauridae">
Tyrannosauridae



</doc>
<doc id="964154" url="https://pl.wikipedia.org/wiki?curid=964154" title="Agnieszka Maciąg">
Agnieszka Maciąg

Agnieszka Maciąg-Wolańska z domu Kozak (ur. 9 maja 1969 w Białymstoku) – polska pisarka, blogerka, modelka, aktorka i dziennikarka.
Życiorys.
Ukończyła Liceum Sztuk Plastycznych w Supraślu. Studiowała dziennikarstwo na Uniwersytecie Warszawskim oraz psychologię i kulturoznawstwo na SWPS w Warszawie.
Karierę modelki rozpoczęła w 1989, zostając laureatką konkursu dla modelek, organizowanego przez nowojorską agencję Wilhelmina. Występowała na największych światowych pokazach mody, począwszy od Nowego Jorku poprzez Mediolan i Paryż oraz pracowała dla znanych projektantów, takich jak: Karl Lagerfeld, Nino Cerruti, Laura Biagiotti, Claude Montana, Pierre Cardin, Louis Féraud czy Escada, jak również dla Teresy Rosati czy Macieja Zienia. Pracując jako modelka w USA, była gościem programów "Good Morning America", "Rich &amp; Famous" oraz "Saturday Night with Chani Chang".
Będąc u szczytu międzynarodowej kariery, w 1992 zaszła w ciążę i wróciła do kraju, by urodzić syna. Po dwóch latach przerwy wróciła na krótko do pracy międzynarodowej. W latach 1994–1996 sporadycznie pojawiała się na wybiegach w Paryżu, Mediolanie oraz Berlinie. Odbywała sesje zdjęciowe dla międzynarodowych magazynów mody, takich jak „Hampton” i „Sybille”. W 1996 zakończyła międzynarodową karierę, lecz nie zrezygnowała z pracy w kraju. Od czasu do czasu prezentuje na wybiegu kolekcje polskich projektantów mody.
W 1996 nagrała solowy album studyjny pt. "Marakesz 5:30", który promowała singlami „Zatrzymaj czas” i tytułowym „Marakesz 5:30”.
Wystąpiła z zespołem De Mono na festiwalu sopockim, jak również zagrała w teledyskach do sześciu piosenek grupy: „Światła i kamery”, „Ostatni pocałunek”, „Znów jesteś ze mną”, „Kamień i aksamit”, „Druga w nocy” i „Wszystko jest na sprzedaż”. Pojawiła się też wideoklipie do utworu zespołu Formacja Nieżywych Schabuff „Lato”.
W latach 1996–1998 prowadziła program "Siedem pokus" dla RTL 7. Prowadziła wywiady z gwiazdami świata filmu, muzyki, sztuki i sportu w Polsce (m.in. Urszula Dudziak, Kayah, Tomasz Stańko, Robert Korzeniowski, Katarzyna Figura, Franciszek Starowieyski, Jan Peszek, Michał Urbaniak, Rafał Olbiński) i za granicą (m.in. Neneh Cherry, Eros Ramazotti, Zucchero, Vanessa-Mae, M People, Chumbawamba, John Mayall). Prowadziła prezentacje artystyczne i promocyjne, m.in. galę rozdania nagród literackich Angelus 2007 w TVP1, Elite Model Look dla telewizji Polsat, pokaz mody „Noc z Arkadiusem” dla TVP1. Prowadziła program "Metamorfozy Fashion Café" w telewizji Polsat Café i współprowadziła program "Mała Czarna" w TV4.
W latach 2002–2005 pracowała na stanowisku dyrektora artystycznego przedsiębiorstwa Vistula. Z sukcesem zmieniła wizerunek marki, tworzyła i realizowała kampanie reklamowe oraz pokazy mody.
Wspomaga organizacje i wydarzenia charytatywne (m.in. Hospicjum Dziecięce w Białymstoku, Fundację Dziecięcą Fantazja, Synapsis). W roku 2008 została ambasadorem Światowego Programu Żywnościowego agencji ONZ, która zajmuje się walką z głodem w krajach trzeciego świata.
W 2007 i 2008 zasiadała w jury konkursu „Ogrody Integracji”, który jest przeglądem twórczości artystycznej osób niepełnosprawnych. Była przewodniczącą jury w finale konkursu „Obycie umila życie”, który odbył się 24 listopada 2009 w Domu Kultury we Włochach.
Była gwiazdą międzynarodowej, telewizyjnej kampanii reklamowej perfum First oraz Tsar francuskiej marki Van Cleef &amp; Arpels. W magazynie „Viva!” publikowała wywiady z polskimi modelkami oraz reportaże z podróży (m.in. Alaska, Meksyk, Ibiza). Współpracowała przy sesjach zdjęciowych, m.in. z udziałem Grażyny Szapołowskiej, Michała Żebrowskiego, Agnieszki Sitek („Viva!”, „Film”).
Jest wegetarianką. Od 2011 jest ambasadorką marki „Sante”. Od września 2013 ambasadorka kampanii społecznej "Po prostu położna" organizowanej portal i Fundację „Siostra Ania”, gdzie uświadamia Polki o należnym im prawie do korzystania z bezpłatnej edukacji przedporodowej oraz przybliża zawód i znaczenie położnej.
Życie prywatne.
Ze związku z Pawłem Maciągiem – synem aktorki Barbary Wrzesińskiej – ma syna Michała. Od 1996 jest związana z fotografem Robertem Wolańskim, którego poślubiła w 2011. Mają córkę, Helenę (ur. 20 kwietnia 2012).

</doc>
<doc id="964162" url="https://pl.wikipedia.org/wiki?curid=964162" title="Jezioro Ostrowite (Równina Charzykowska)">
Jezioro Ostrowite (Równina Charzykowska)

Ostrowite (kaszb. "Jezoro Òstrowité") – przepływowe jezioro rynnowe na Równinie Charzykowskiej w kompleksie leśnym Parku Narodowego Bory Tucholskie, w powiecie chojnickim województwa pomorskiego na wysokości 124,2 m n.p.m. 
Akwen jeziora jest połączony poprzez "Ostrowicką Strugę" z jeziorem Zielonym. Niska linia brzegowa jest zróżnicowana i całkowicie porośnięta lasem sosnowym. Cechą charakterystyczną jeziora jest rozdzielający od południa półwysep o długości 1,4 kilometra.
Powierzchnia całkowita: 280,7 ha; maksymalna głębokość: 43 m; średnia głębokość: 6,1 m.

</doc>
<doc id="964168" url="https://pl.wikipedia.org/wiki?curid=964168" title="Jezioro Ostrowite">
Jezioro Ostrowite

14 jezior w Polsce:

</doc>
<doc id="964172" url="https://pl.wikipedia.org/wiki?curid=964172" title="Nie Wierzcie Elektrykom">
Nie Wierzcie Elektrykom



</doc>
<doc id="964174" url="https://pl.wikipedia.org/wiki?curid=964174" title="Susan George (politolog)">
Susan George (politolog)

Susan George (ur. 1934 w Akron) – amerykańska politolog. Od ponad 30 lat mieszka w Paryżu.
Życiorys.
Jest zastępcą dyrektora Transnational Institute (TNI) w Amsterdamie. Pełniła funkcję doradcy wielu komisji ONZ. Do 1996 była członkiem zarządu Greenpeace International.
Przez dłuższy czas była wiceprzewodniczącą ATTAC Francja. Obecnie jest prezydentem honorowym tego stowarzyszenia.
Jej książki – "Jak umierają inni" (1976), "Umierają za nasze pieniądze" (1988) i "Bumerang długów" (1993) – poruszające związek między rynkiem światowym a głodem i nędzą w krajach Trzeciego Świata, stały się klasyką polityki rozwojowej.

</doc>
<doc id="964175" url="https://pl.wikipedia.org/wiki?curid=964175" title="Kair (muhafaza)">
Kair (muhafaza)

Kair (arab. القاهرة) – prowincja gubernatorska (muhafaza) w Egipcie, w północnej części. Zajmuje powierzchnię 3085,12 km2. Stolicą administracyjną jest Kair będący jednocześnie stolicą kraju.
Według spisu powszechnego w listopadzie 2006 roku populacja muhafazy liczyła 7 902 085 mieszkańców, natomiast według szacunków 1 stycznia 2015 roku zamieszkiwało ją 9 278 441 osób.

</doc>
<doc id="964177" url="https://pl.wikipedia.org/wiki?curid=964177" title="Pentaceratops">
Pentaceratops

Pentaceratops – rodzaj dinozaura należącego do grupy ceratopsów.
Nazwa rodzajowa "Pentaceratops" oznacza „twarz o pięciu rogach”.
Morfologia.
Określenie całkowitych rozmiarów "Pentaceratops" jest trudne ze względu na to, że większość znanych okazów znanych jest jedynie z kości czaszki. Zachował się szkielet pozaczaszkowy okazu oznaczonego PMU R268, ale przynależność tego okazu do gatunku "P. stenbergii" bywa kwestionowana; Lehman (1998) i Longrich (2011) zakładają jednak, że reprezentuje on właśnie ten gatunek. Pierwotnie zaliczono do tego rodzaju odkryty w Nowym Meksyku niekompletny szkielet oznaczony OMNH 10165, należący do wielkiego ceratopsa o masie ok. 6550 kg; jednak Longrich (2011) zaliczył ten okaz do odrębnego rodzaju "Titanoceratops". Lehman, który oszacował całkowitą długość OMNH 10165 na 6,8 m, zaznaczył też, że kości kończyn i obręczy kończyn tego okazu są o 14-29% (średnio o 18%) większe od odpowiadających im kości PMU R268; natomiast większość wymiarów czaszki OMNH 10165 (np. długość podstawy czaszki, wysokość twarzoczaszki przed oczodołami, wysokość dzioba) jest o 17-25% większych niż odpowiadające im wymiary znanych czaszek pentaceratopsów (AMNH 6325, AMNH 1624, PMU R200). Z szacunków innych autorów wynika, że "P. sternbergii" mierzył około 7,5 m długości. Longrich (2011) oszacował masę "P. sternbergii" na nie przekraczającą 2500 kg.
Pentaceratops miał trzy rogi i dwie duże kości policzkowe. Początkowo kości policzkowe uważano za rogi, stąd też wzięła się nazwa tego dinozaura. Jeden róg był osadzony na nosie a pozostałe dwa, dużo większe, nad oczodołami. Z tyłu czaszki wystawała wielka rozłożysta kryza, która sięgała aż do połowy grzbietu. Po bokach kryzy znajdowały się małe guzki. "Pentaceratops" miał mocny dziób, który służył mu do ścinania roślin.
Występowanie.
"Pentaceratops" występował w okresie późnej kredy, około 75–73 mln lat temu, na obszarze Ameryki Północnej. Jego kości zostały znalezione w USA na terenie stanów: Nowy Meksyk i Kolorado. 
Paleobiologia.
Pentaceratops żywił się roślinami: niskopiennymi drzewami oraz krzewami.
Historia odkryć.
Pierwsze kości należące do pentaceratopsa zostały odnalezione w formacji Fruitland, która znajduje się w północno-zachodniej części Nowego Meksyku. Odkrycia tego dokonał w 1922 Charles Hazelius Sternberg, które opisane zostało w 1923 przez Henry'ego Fairfielda Osborna. Inny okaz, który został znaleziony w 1921 w formacji Kirtland sprzedano Uniwersytetowi Uppsala w Szwecji. Okaz ten został opisany przez Carla Wimana.

</doc>
<doc id="964178" url="https://pl.wikipedia.org/wiki?curid=964178" title="Mrowiszczak mrówkomiłek">
Mrowiszczak mrówkomiłek



</doc>
<doc id="964180" url="https://pl.wikipedia.org/wiki?curid=964180" title="Chanos">
Chanos

Chanos ("Chanos chanos") – gatunek dwuśrodowiskowej ryby promieniopłetwej, nazywanej "rybą mleczną" z powodu białego koloru i delikatnej konsystencji mięsa. Jedyny współcześnie żyjący przedstawiciel rodziny chanosowatych (Chanidae) i rodzaju "Chanos". Największy gatunek z rzędu piaskolcokształtnych (Gonorynchiformes). 
Zasięg występowania.
Morze Czerwone, Ocean Indyjski i Ocean Spokojny. Występuje głównie w otwartych wodach oceanicznych o temperaturze powyżej 20 °C, wpływa do estuariów, rzek i jezior, dobrze znosi wodę słodką.
Cechy charakterystyczne.
Ciało wydłużone, wrzecionowate. Płetwa ogonowa głęboko wcięta. Mały otwór gębowy, brak zębów szczękowych. Trzy kręgi przekształcone w aparat Webera. Osiąga do około 1,7 m długości i 14 kg masy ciała. Żywi się glonami i bezkręgowcami. 
Chanosy pływają blisko powierzchni, w stadach złożonych z kilkudziesięciu osobników. Tarło odbywają bliżej brzegu, często w pobliżu raf koralowych. Samice składają kilka milionów ziarenek pelagicznej ikry.
Znaczenie gospodarcze.
Larwy chanosa są masowo poławiane i chowane w stawach. Narybek rozwija się bardzo szybko, zapewniając dużą wydajność w gospodarstwach rybackich. 
Taksonomia.
Synonimy nazwy rodzajowej "Chanos": 

</doc>
<doc id="964182" url="https://pl.wikipedia.org/wiki?curid=964182" title="Chanos chanos">
Chanos chanos



</doc>
<doc id="964183" url="https://pl.wikipedia.org/wiki?curid=964183" title="Ad-Dakahlijja">
Ad-Dakahlijja

Ad-Dakahlijja (arab. الدقهلية) – prowincja gubernatorska (muhafaza) w Egipcie, w północnej części. Zajmuje powierzchnię 3538,23 km2. Stolicą administracyjną jest Al-Mansura.
Według spisu powszechnego w listopadzie 2006 roku populacja muhafazy liczyła 4 989 997 mieszkańców, natomiast według szacunków 1 stycznia 2015 roku zamieszkiwało ją 5 949 001 osób.

</doc>
<doc id="964184" url="https://pl.wikipedia.org/wiki?curid=964184" title="Chanowate">
Chanowate



</doc>
<doc id="964185" url="https://pl.wikipedia.org/wiki?curid=964185" title="Chanidae">
Chanidae



</doc>
<doc id="964190" url="https://pl.wikipedia.org/wiki?curid=964190" title="Damietta (muhafaza)">
Damietta (muhafaza)

Damietta (arab. دمياط) – prowincja gubernatorska (muhafaza) w północnej części Egiptu, nad Morzem Śródziemnym. Zajmuje powierzchnię 910,26 km2. Stolicą administracyjną jest Damietta.
Według spisu powszechnego w listopadzie 2006 roku populacja muhafazy liczyła 1 097 339 mieszkańców, natomiast według szacunków 1 stycznia 2015 roku zamieszkiwały ją 1 330 843 osoby.

</doc>
<doc id="964191" url="https://pl.wikipedia.org/wiki?curid=964191" title="Shinobi-to">
Shinobi-to



</doc>
<doc id="964193" url="https://pl.wikipedia.org/wiki?curid=964193" title="Bosra">
Bosra

Bosra, Bostra (arab. بصرى الشام, "Busra asz-Szam") – miasto w południowej Syrii, 140 km na południe od Damaszku.
Historia.
Miasto założone przez Nabatejczyków przed I wiekiem p.n.e. Było głównym ośrodkiem kultu ich głównego bóstwa Duszary – do III wieku organizowano tam co cztery lata igrzyska zwane "Actia Dusaria". W 106 r. Rzymianie wcielając nabatejskie królestwo do imperium, zajęli Bosrę przemianowując ją na cześć ówczesnego cesarza na "Nova Traiana Bostra" (Νεα Τραιανης Βοστρας). Za czasów rzymskich miasto rozkwitało dzięki uzyskaniu statusu stolicy prowincji Arabia – zbudowano wówczas wiele monumentalnych budowli, w tym okazały teatr. Było miejscem stacjonowania III legionu z Cyrenajki. Jest prawdopodobne, że ok. 200 r. odwiedził je cesarz Septymiusz Sewer wraz z małżonką.
Aleksander Sewer podniósł Bostrę do rangi kolonii z oficjalną nazwą "Colonia Bostra Nea Traiana Alexandrianae"; Filip Arab nadał jej tytuł "metropolii", tj. najważniejszego miasta regionu. Znaczenie jego podkreślało również prawo bicia własnej monety rozmiennej (od panowania Trajana aż do 251 r.)
W okresie wczesnego chrześcijaństwa Bosra była stolicą biskupstwa, a później także siedzibą metropolity.
Po przejściu pod władzę muzułmanów nadal pełniła funkcję centrum administracyjnego i była ważnym punktem postojowym na trasie karawan z Damaszku do Mekki. W 1147 i 1151 miasto było oblegane przez wojska władcy Królestwa Jerozolimskiego Baldwina III, nie zostało jednak zdobyte. W 1260 zdobyli je i spustoszyli Mongołowie. Od XV wieku, już w granicach państwa Osmanów, miasto zaczęło pustoszeć. Ponownie zasiedlone zostało w XIX wieku przez uchodzących z Libanu druzów.
Zabytki.
Najważniejsze zabytki Bosry pochodzą zarówno z okresu rzymskiego, jak i chrześcijańskiego oraz islamskiego. Jedyną konstrukcją z czasów nabatejskich jest brama na osi głównej ulicy, zdobiona kapitelami pseudokorynckimi, typowymi dla ówczesnej sztuki Nabatejczyków.
Teatr.
Najważniejszą z antycznych budowli jest jeden z największych i najlepiej zachowanych teatrów rzymskich pochodzący z II wieku n.e. i obliczony na 15 tys. widzów. W jego wielkiej półokrągłej widowni ("cavea") zachowało się 35 stopni (rzędów) podzielonych przejściami poziomymi i pionowymi, i wzniesionych w całości na sklepionych podwalinach piętrowych. Dwupiętrowa scena tworzy fasadę zbliżoną do kompozycji znanych ze skał Petry, ale od nich późniejszą. Choć imponujący wyglądem, teatr ten nie różni się od innych z epoki cesarstwa, stanowiąc kopię już ukształtowanego typu.
Za czasów Omajjadów i Abbasydów otoczono go umocnieniami, a później za Fatymidów w 1089 roku został zamieniony w twierdzę, po której pozostała m.in. najstarsza zachowana średniowieczna wieża. Odrestaurowany i przystosowany do współczesnych inscenizacji.
Inne.
Dawną arterię miasta prezentuje odsłonięta na całej długości monumentalna ulica kolumnowa z nienaruszonym brukiem oraz z dobrze zachowanymi podziemnymi galeriami i magazynami. Trójprzelotowy łuk otwiera ciąg innej ulicy, prowadzącej do teatru. Jedno ze skrzyżowań zdobi narożna eksedra z fontanną, gdzie przetrwały 14-metrowe kolumny. Naprzeciw usytuowana jest szczególna budowla (zwana „kalybe”), stanowiąca rozległe otwarte podium z absydą, przeznaczone najpewniej na posągi.
Inne zachowane zabytki to bramy oraz rzymskie łaźnie. Z czasów chrześcijaństwa zachowały się pozostałości katedry i bazyliki nazywanej „kościołem Bahiry” (był to nestoriański mnich, który spotkał proroka Mahometa, gdy ten miał 12 lat, i przepowiedział mu przyszłość).
Na północ od twierdzy położone jest miasto wzniesione na ruinach i wokół fragmentów dawnych rzymskich budowli (podstawowym budulcem są czarne bloki bazaltowe). W Bosrze znajduje się również XII-wieczny meczet Omara (wykorzystywany obecnie).

</doc>
<doc id="964194" url="https://pl.wikipedia.org/wiki?curid=964194" title="Fajum (muhafaza)">
Fajum (muhafaza)

Fajum (także m.in.: "Al-Fajum", "Al-Fajjum", arab.: محافظة الفيوم) – prowincja gubernatorska (muhafaza) w Egipcie, w północnej części. Zajmuje powierzchnię 6068 km². Stolicą administracyjną jest miasto Fajum.
Według spisu powszechnego w listopadzie 2006 roku populacja muhafazy liczyła 2 511 027 mieszkańców, natomiast według szacunków 1 stycznia 2015 roku zamieszkiwało ją 3 170 150 osób.

</doc>
<doc id="964195" url="https://pl.wikipedia.org/wiki?curid=964195" title="Reprezentacja Szwajcarii w hokeju na lodzie mężczyzn">
Reprezentacja Szwajcarii w hokeju na lodzie mężczyzn

Reprezentacja Szwajcarii w hokeju na lodzie mężczyzn – kadra Szwajcarii w hokeju na lodzie mężczyzn.
Historia.
Szwajcaria jest członkiem międzynarodowej federacji hokeja na lodzie (IIHF). Od 1953 nie zdobyła żadnego medalu rangi mistrzowskiej. Dopiero w 2013 roku sensacyjnie została wicemistrzem świata ulegając w finale reprezentacji Szwecji.
Szwajcarzy odnieśli dwa nieoczekiwane zwycięstwa podczas igrzysk olimpijskich w Turynie pokonując 16 lutego Czechy 3-2 i dwa dni później Kanadę 2-0. Szwajcarzy ostatecznie przegrali pierwszy mecz w play-off ze Szwecją.
W Szwajcarii jest zarejestrowanych łącznie 26 166 zawodników.

</doc>
<doc id="964197" url="https://pl.wikipedia.org/wiki?curid=964197" title="Ruda (powiat kielecki)">
Ruda (powiat kielecki)

Ruda – część wsi Melonek w Polsce w województwie świętokrzyskim, w powiecie kieleckim, w gminie Łagów.
W latach 1975–1998 miejscowość administracyjnie należała do województwa kieleckiego.
Historia.
Pierwotna nazwa wsi: "Ruda Łagowska", związana z wydobywaniem na tym terenie rudy żelaza.
W 1510 r. wymieniono kuźnię, zwaną "Ruda Łagowska". W 1578 r. prowadził ją Andrzej Kozłowski.
Na mapie Galicji zachodniej wieś oszacowano na 10 domów, 7 mężczyzn i 3 konie.
W 1827 r. miejscowość liczyła 18 domów i 115 mieszkańców. Pod koniec XIX w. wieś w powiecie opatowskim, gmina Gęsice, parafia "Zbilutka". W 1888 r. było tu 17 domów, 96 mieszkańców, dwie morgi ziemi dworskiej, 289 mórg włościańskich.
W roku 1921 naliczono tu 20 budynków z przeznaczeniem mieszkalnym oraz 118 mieszkańców (55 mężczyzn i 63 kobiety). Wszyscy podali narodowość polską.
Współcześnie.
W 1992 r. było tu 14 zagród oraz drewniany młyn wybudowany przed 1939 r., współcześnie o napędzie elektrycznym.
Ruda wchodzi w skład sołectwa Melonek-Ruda. Spis powszechny z czerwca 2011 r. wykazał w sołectwie 167 mieszkańców (Melonek 102. osoby, Ruda 65).

</doc>
<doc id="964198" url="https://pl.wikipedia.org/wiki?curid=964198" title="Prowincja Zachodnia (Egipt)">
Prowincja Zachodnia (Egipt)

Prowincja Zachodnia (arab. الغربية, trl. "Al-Gharbiyyah", trb. "Al-Gharbijja") – prowincja gubernatorska (muhafaza) w Egipcie, w północnej części, w Delcie Nilu. Zajmuje powierzchnię 1942,34 km2. Stolicą administracyjną jest Tanta.
Według spisu powszechnego w listopadzie 2006 roku populacja muhafazy liczyła 4 011 320 mieszkańców, natomiast według szacunków 1 stycznia 2015 roku zamieszkiwało ją 4 751 865 osób.

</doc>
<doc id="964199" url="https://pl.wikipedia.org/wiki?curid=964199" title="Auriga z Delf">
Auriga z Delf

Woźnica z Delf, Auriga Delficki lub Auriga z Delf (gr. Ηνίοχος, dosł. "Dzierży-lejc") – nazwa starożytnego brązowego greckiego posągu złożonego z fragmentów odkrytych w roku 1896 w świątyni Apollina w Delfach w czasie wykopalisk archeologicznych i datowanego na wczesny okres klasyczny. Odkryto również niektóre pozostałe fragmenty zaprzęgu.
Posąg przedstawia młodego mężczyznę odzianego w szatę (xystis) i trzymającego w zachowanej prawej ręce zrekonstruowane części lejc. 
Według rekonstrukcji posąg to dar wotywny dla Apollina od Polyzalosa, władcy miasta Gela na Sycylii. W pracy Gianfranco Adornato jest sugestia, że dwie z inskrypcji na kamiennej podstawie posągu ułożono (Gelas anasson, Polyzalos) w świątyni, jeszcze jedna jest anonimowego autora, prawdopodobnie osoby reprezentowanej przez posąg. Jedna z rekonstrukcji inskrypcji z kamiennej bazy: « [Νικάσας ἵπποισι Π]ολύζαλός μ’ἀνέθηκ[εν] / ὑιος Δεινομένεος, τ]όν ἄεξ’, εὐόνυμ’ Ἄπολλ[ον] » którą dalej rekonstruuje się jako: "Polyzalos poświęcił mnie. ... Bądź mu przychylny, czcigodny Apollo".
Pierwotnie posąg był częścią grupy składającej się z następujących elementów:
Grupa ta została wyrzeźbiona po zawodach, które odbyły się w roku 478 lub 474 p.n.e., prawdopodobnie m.in. jako dar za zwycięstwo.
Sam auriga (woźnica) wykonany jest z brązu i mierzy 1,8 m wysokości. Jego szata, tuż powyżej pępka przewiązana paskiem i kończąca się tuż powyżej kostek, ma równomiernie rozłożone fałdy, przypominające kanelury na kolumnie. Przedstawiony woźnica ma nisko sklepioną czaszkę, włosy przewiązane przepaską, zdobioną motywem meandra i inkrustowaną srebrem. Oczy wykonane za pomocą białej pasty i szkła. Na zachowanym przedramieniu starannie oddano nabrzmiałe żyły.
Posąg woźnicy z Delf doskonale odzwierciedla przejście od stylu archaicznego do klasycznego w sztuce greckiej. Mimo lekkiego zwrotu w prawo, mężczyzna nadal sprawia wrażenie nieruchomego. Historycy sztuki i archeolodzy podkreślają fakt "rozciągnięcia" rzeźby. Był to zabieg celowy, mający stworzyć efekt złudzenia optycznego dla osób oglądających posąg posadowiony na postumencie, a więc od dołu.
Autorstwo rzeźby wiąże się z działalnością Pitagorasa z Region, samego artysty, bądź którejś z osób działających w jego kręgu.

</doc>
<doc id="964202" url="https://pl.wikipedia.org/wiki?curid=964202" title="Giza (muhafaza)">
Giza (muhafaza)

Giza (arab. الجيزة) – prowincja gubernatorska (muhafaza) w Egipcie, w centralnej i północnej części. Zajmuje powierzchnię 13 184 km2, z czego tylko 1191 km2 to tereny zamieszkane. Stolicą administracyjną jest Giza.
Demografia.
Według spisu powszechnego w listopadzie 2006 roku populacja muhafazy liczyła 6 294 319 mieszkańców, natomiast według szacunków 1 stycznia 2015 roku zamieszkiwało ją 7 585 115 osób.

</doc>
<doc id="964203" url="https://pl.wikipedia.org/wiki?curid=964203" title="Woźnica z Delf">
Woźnica z Delf



</doc>
<doc id="964204" url="https://pl.wikipedia.org/wiki?curid=964204" title="Ismailia (muhafaza)">
Ismailia (muhafaza)

Ismailia (arab. الإسماعيلية) – prowincja gubernatorska (muhafaza) w Egipcie, w północnej części. Zajmuje powierzchnię 5066,97 km2. Przez środek muhafazy przebiega Kanał Sueski. Stolicą administracyjną jest Ismailia.
Według spisu powszechnego w listopadzie 2006 roku populacja muhafazy liczyła 953 006 mieszkańców, natomiast według szacunków 1 stycznia 2015 roku zamieszkiwało ją 1 178 641 osób.

</doc>
<doc id="964205" url="https://pl.wikipedia.org/wiki?curid=964205" title="Jeziorki (województwo pomorskie)">
Jeziorki (województwo pomorskie)

Jeziorki (niem. Jesiorken) – wieś w Polsce położona w województwie pomorskim, w powiecie chojnickim, w gminie Chojnice przy trasie drogi krajowej nr 22. Miejscowość jest częścią składową sołectwa Kruszka.
W latach 1975–1998 miejscowość administracyjnie należała do województwa bydgoskiego.
Historia.
Pierwsza wzmianka o wsi pochodzi z 22 listopada 1362 r. 
Jeziorki były gniazdem dla rodzin Jeziorkowskich nieznanego herbu oraz Jezierskich herbu Rogala z przydomkiem Lewalt. Stąd też pochodzi nazwisko Jezierski.
Co najmniej od II poł. XVI w. Jeziorki należały do parafii w Nowej Cerkwi.
W 1570 r. wieś była własnością Jerzego Lewalda h. Rogala z Niemiec. W 1648 r. właścicielem wsi był P. Dorengowski. W 1662 roku dobra w miejscowości miał Melchior Kalkstein Stoliński sędzia ziemski Człuchowski W 1682 r. Jeziorki należały do zamieszkującego je Michała Kleista. Rodzina Kleistów utrzymała własność wsi do I poł. XVIII w. Do 1763 r. właścicielem wsi był Franciszek Karol Ernest Wejhert.
W 1654 r. Jeziorki zamieszkiwał jeden gospodarz. Znajdował się tam też młyn. Stan ten nie uległ zmianie przynajmniej do 1695 r.
W 1744 r. do wsi należały dobra znajdujące się w Młynkach, Przyżarczmie (Spierewniku) oraz Techowej Karczmie (miejscowość zaginiona). 
4 marca 1774 r. Jeziorki zamieszkiwało 11 gospodarzy. Byli nimi: Wawrzyniec Kroning, Jan Henning, Georg Leszczinski, Ertmann Dulek, Ertman Henning, Jan Gunsz, Jan Papel, Georg Gielk, Wawrzyniec Bucholtz, Zemke, Konarsk.
W 1869 r. stacja pocztowa dla Jeziorek znajdowała się w Rytlu. W I poł. XX w. w Nowej Cerkwi. 
W 1869 r. Jeziorki obsługiwała stacja kolejowa w Rytlu.
W 1869 r. do wsi należały dobra znajdujące się w Jasnowie ("vel" Jasno, niem. Jasnow).
W 1869 r. dzieci uczęszczały do szkoły posadowionej w Nowej Cerkwi. 
W 1869 r. w Jeziorkach stało 19 budynków gospodarczych oraz 9 mieszkalnych zamieszkiwanych przez 67 katolików i 70 ewangelików. W 1928 r. Jeziorki liczyły 100 mieszkańców. 
Zobacz też: Jeziorki

</doc>
<doc id="964207" url="https://pl.wikipedia.org/wiki?curid=964207" title="Kafr asz-Szajch (muhafaza)">
Kafr asz-Szajch (muhafaza)

Kafr asz-Szajch (arab. كفر الشيخ) – prowincja gubernatorska (muhafaza) w Egipcie, w północnej części. Leży w Delcie Nilu, przylega do Morza Śródziemnego. Zajmuje powierzchnię 3466,69 km2. Stolicą administracyjną jest Kafr asz-Szajch.
Według spisu powszechnego w listopadzie 2006 roku populacja muhafazy liczyła 2 620 208 mieszkańców, natomiast według szacunków 1 stycznia 2015 roku zamieszkiwały ją 3 172 753 osoby.

</doc>
<doc id="964208" url="https://pl.wikipedia.org/wiki?curid=964208" title="Lnica bluszczykowata">
Lnica bluszczykowata



</doc>
<doc id="964211" url="https://pl.wikipedia.org/wiki?curid=964211" title="Matruh (muhafaza)">
Matruh (muhafaza)

Matruh (arab. مطروح) – prowincja gubernatorska (muhafaza) w Egipcie, w północno-zachodniej części. Zajmuje powierzchnię 166 563 km2. Stolicą administracyjną jest Matruh.
Według spisu powszechnego w listopadzie 2006 roku populacja muhafazy liczyła 323 381 mieszkańców, natomiast według szacunków 1 stycznia 2015 roku zamieszkiwało ją 447 846 osób.
Na terenie muhafazy rozciąga się depresja Kattara.

</doc>
<doc id="964213" url="https://pl.wikipedia.org/wiki?curid=964213" title="Hildegard Knef">
Hildegard Knef

Hildegard Frieda Albertine Knef (ur. 28 grudnia 1925 w Ulm, zm. 1 lutego 2002 w Berlinie) – niemiecka piosenkarka, aktorka teatralna i filmowa, autorka tekstów piosenek, pisarka. W krajach anglojęzycznych używała nazwiska Neff.
Życiorys.
Hildegard Knef urodziła się w Ulm w 1925 roku jako córka flamandzkiego handlarza tytoniem i autoryzowanego sygnatariusza Hansa Theodora Knefa i jego żony Friedy Auguste Gröhn. W 1926 roku jej ojciec zmarł, a matka przeniosła się z córką do Berlina, gdzie Hildegard uczęszczała do szkoły średniej w dzielnicy Schöneberg.
W kwietniu 1945 roku brała udział w obronie Berlina.
W latach 40. XX wieku uczyła się w Berlinie aktorstwa. Debiutowała w 1944 równocześnie w filmie ("Träumerei") i teatrze ("Der kleine Herr Niemand", Deutsches Theater Berlin).
Pierwszą główną rolę filmową zagrała w obrazie "Fahrt ins Glück". Odważna obyczajowo rola Kneff w filmie "Grzesznica" (1951) wywołała skandal w Niemczech i ataki Kościoła katolickiego; w związku z tym aktorka wyjechała do USA, gdzie rozpoczęła udaną karierę filmową ("Śniegi Kilimandżaro"). W 1955 odniosła sukces na Broadwayu, występując w roli Ninotchki w musicalu Cole’a Portera "Silk Stockings".
Po powrocie do Niemiec, w latach 60. i 70. XX wieku, święciła triumfy jako piosenkarka i autorka wielu piosenek, cieszących się dużą popularnością. W roku 1970 zadebiutowała jako pisarka autobiograficzną powieścią "Der Geschenkte Gaul". W 1992 roku niemiecki zespół Extrabreit nagrał jej przebój z lat 60. – „Für mich soll’s rote Rosen regnen” w wersji rockowej. Piosenkę nagrali także razem z Hildegard Knef jako gościem w duecie wokalnym.
W 1948 roku jej fotografia znalazła się na okładce pierwszego numeru tygodnika "Stern".
Hildegard Knef była trzykrotnie zamężna. Jej pierwszym mężem był od 1947 do 1953 roku Kurtem Hirsch. Od 1962 do 1976 roku z brytyjskim aktorem Davidem Palastangem, z tego związku urodziła się córka Christina Antonia (ur. 1968). Jej trzecim mężem był Paulem von Scheel (ur. 1940).
Knef zmarła w Berlinie, wskutek powikłań zapalenia płuc. Została pochowana na Waldfriedhof Zehlendorf w Berlinie.

</doc>
<doc id="964215" url="https://pl.wikipedia.org/wiki?curid=964215" title="Cory w Białym Domu">
Cory w Białym Domu

Cory w Białym Domu (ang. "Cory in the House") – amerykański serial komediowy nadawany przez telewizję Disney Channel. Jest bezpośrednią kontynuacją innego disneyowskiego serialu komediowego Świat Raven, tylko że tu główną postacią jest Cory, młodszy brat Raven, który wraz z ojcem przeprowadził się do Waszyngtonu. Raven wyjechała na studia projektanckie (od zawsze chciała zostać projektantką mody). Tanya już pod koniec 3 sezonu wyjechała na studia prawnicze do Londynu. Premiera w Polsce odbyła się 13 kwietnia 2007 roku. Na początku roku 2013 zapadła decyzja o ponownej emisji serialu od marca.
Fabuła.
Prezydent Stanów Zjednoczonych decyduje się na wynajęcie szefa kuchni. Wybór pada na Victora Baxtera, który przyjmuje propozycję i wyjeżdża z synem Corym do Waszyngtonu (obaj bohaterowie znani są z serialu komediowego „Świat Raven”). Cory poznaje tam różne osobistości: samolubną, ośmioletnią córkę prezydenta, jego wredną sekretarkę, Samanthę – doradczynię prezydenta, Menne Pakore, córkę ambasadora Middle East, Newt'a Livingstona syna senatora oraz oczywiście samego prezydenta.
Wersja polska.
Wersja polska na zlecenie Disney Channel − Start International Polska
Tekst polski: Magdalena Wybieralska
Czytał: Marek Lelek

</doc>
<doc id="964217" url="https://pl.wikipedia.org/wiki?curid=964217" title="Al-Minja (prowincja)">
Al-Minja (prowincja)

Al-Minja (arab. محافظة المنيا) − prowincja gubernatorska (muhafaza) w Egipcie, w centralnej części kraju, w Górnym Egipcie. Zajmuje powierzchnię 32 279 km2. Stolicą administracyjną jest Al-Minja. Według spisu powszechnego w listopadzie 2006 roku populacja muhafazy liczyła 4 166 299 mieszkańców, natomiast według szacunków 1 stycznia 2015 roku zamieszkiwały ją 5 156 702 osoby.
Flaga prowincji jest zielona z emblematem prowincji w białym okręgu pośrodku. Emblematem prowincji jest popiersie królowej Nefertiti, żony Echnatona, faraona z XVIII dynastii. Popiersie królowej zostało odnalezione w 1912 roku w Tell el-Amarna, na terenie gubernatorstwa.

</doc>
<doc id="964223" url="https://pl.wikipedia.org/wiki?curid=964223" title="Al-Minufijja">
Al-Minufijja

Al-Minufijja (arab. المنوفية) – prowincja gubernatorska (muhafaza) w Egipcie, w północnej części kraju, w Delcie Nilu. Zajmuje powierzchnię 2499,0 km2. Stolicą administracyjną jest Szibin al-Kaum. Według spisu powszechnego w listopadzie 2006 roku populacja muhafazy liczyła 3 270 431 mieszkańców (gęstość zaludnienia: 1309 osób/1 km²), natomiast według szacunków 1 stycznia 2015 roku zamieszkiwały ją 3 941 293 osoby (gęstość zaludnienia: 1577 osób/1 km²).

</doc>
<doc id="964225" url="https://pl.wikipedia.org/wiki?curid=964225" title="Zygmunt Hohenzollern (arcybiskup magdeburski)">
Zygmunt Hohenzollern (arcybiskup magdeburski)

Zygmunt Hohenzollern (ur. 2 grudnia 1538 w Berlinie, zm. 14 września 1566) – arcybiskup Magdeburga od 1552 roku i biskup Halberstadt od 1557 roku.
Był synem Joachima II, elektora brandenburskiego, i jego drugiej żony Jadwigi Jagiellonki, córki polskiego króla Zygmunta I Starego.
26 października 1552 roku został wybrany arcybiskupem Magdeburga; jako taki był następcą swojego przyrodniego brata Fryderyka. W 1554 roku otrzymał od papieża Juliusza III zgodę na objęcie arcybiskupstwa w tak młodym wieku.
W 1557 roku został biskupem Halberstadt.
Jego wuj Zygmunt II August, król Polski i wielki książę litewski, rozważał możliwość powierzenia mu korony po swojej śmierci. Zygmunt Hohenzollern zmarł jednak przed swoim wujem, przez co osadzenie go na polskim tronie pozostało jedynie w sferze planów.

</doc>
<doc id="964226" url="https://pl.wikipedia.org/wiki?curid=964226" title="Stanisław Narajewski">
Stanisław Narajewski

Stanisław Narajewski (ur. 17 stycznia 1860 w Kurowicach, zm. 23 lutego 1943 we Lwowie) – polski prezbiter katolicki, etyk, teolog, profesor i rektor Uniwersytetu Lwowskiego, encyklopedysta.
Życiorys.
Był synem Jana i Aleksandry z Karasińskich. W latach 1872–1879 uczęszczał do C. K. Gimnazjum w Brzeżanach, następnie podjął studia na Uniwersytecie Lwowskim - w latach 1879–1883 z prawa, 1884–1888 z teologii. 22 lipca 1888 przyjął święcenia kapłańskie. Studia teologiczne kontynuował w latach 1889–1892 na Uniwersytecie w Innsbrucku i uwieńczył je dyplomem doktorskim z zakresu teologii. Po powrocie do Lwowa pełnił w miejscowym seminarium funkcję prefekta kleryków, był również nauczycielem religii w żeńskiej Szkole Ludowej Miejskiej św. Antoniego (1892–1897). Ponadto podjął wykłady z katechetyki i metodologii naukowej na Wydziale Teologicznym Uniwersytetu Lwowskiego (1892–1897), a w 1895–1919 prowadził wykłady z "kwestii socjalnej" (socjologia). W 1894 habilitował się z teologii moralnej (rozprawa pt. "De iurisdictione et eius reservatione dissertatio") i przez trzy lata był adiunktem, od 1897 zastępcą profesora, od 1899 profesorem nadzwyczajnym, wreszcie od 1902 profesorem zwyczajnym teologii moralnej. Wykłady z teologii moralnej oparte były głównie na podręczniku Hieronymusa Noldina "Summa theologiae moralis". Po 1920 prowadził również wykłady z prawa kanonicznego i historii Kościoła.
Był trzykrotnie był dziekanem Wydziału Teologicznego (1903/1904, 1904/1905, 1911/1912). W roku akademickim 1922/1923 pełnił funkcję rektora Uniwersytetu Jana Kazimierza we Lwowie, rok później - prorektora. Przeszedł na emeryturę w roku akademickim 1932/1933. 15 grudnia 1936 otrzymał tytuł profesora honorowego Wydziału Teologicznego Uniwersytetu Jana Kazimierza we Lwowie.
Poza uczelnią wykonywał obowiązki w kurii metropolitalnej, gdzie był obrońcą węzła małżeńskiego, referentem konsystorza, egzaminatorem prosynodalnym i cenzorem ksiąg. Nosił godność kanonika honorowego kapituły lwowskiej. Zmarł 23 lutego 1943 w wieku 83 lat i został pochowany na Cmentarzu Łyczakowskim we Lwowie (kwatera 12-117).
Twórczość.
Był redaktorem i wydawcą miesięcznika "„"Adoracja” oraz encyklopedystą i edytorem Encyklopedii zbiór wiadomości z wszystkich gałęzi wiedzy - polskiej encyklopedii wydanej w latach 1898–1907 przez społeczną organizację edukacyjną Macierz Polska, która działała w Galicji w okresie zaboru austriackiego. Opisał w niej zagadnienia z zakresu historii religii i kościoła. 
W swych pracach filozoficznych podejmował zagadnienia z teologii moralnej: problem zła i dobra moralnego, altruizmu i egoizmu, prawa natury. Bronił chrześcijańskiej antropologii, zgodnie z którą człowiek jest osobą wyposażoną w nieśmiertelną duszę, wolną wolę. Krytykował determinizm biologiczny, relatywizm moralny oraz ewolucjonizm w religioznawstwie. 

</doc>
<doc id="964227" url="https://pl.wikipedia.org/wiki?curid=964227" title="Nowa Dolina (Egipt)">
Nowa Dolina (Egipt)

Nowa Dolina (arab. محافظة الوادي الجديد, wym. egip. ) – prowincja gubernatorska (muhafaza) w Egipcie, w południowo-zachodniej części kraju. Zajmuje powierzchnię 440 098 km2 i jest to największa muhafaza Egiptu, jednak tereny zamieszkane zajmują tylko 1082 km2. Stolicą administracyjną jest Charga.
Według spisu powszechnego w listopadzie 2006 roku populacja muhafazy liczyła 187 263 mieszkańców, natomiast według szacunków 1 stycznia 2015 roku zamieszkiwało ją 225 416 osób.

</doc>
<doc id="964228" url="https://pl.wikipedia.org/wiki?curid=964228" title="Ekstraliga słowacka w hokeju na lodzie">
Ekstraliga słowacka w hokeju na lodzie

Extraliga – najwyższy poziom rozgrywkowy w hokeju na lodzie na Słowacji.
Historia.
Liga powstała po rozpadzie Czechosłowacji w 1993 roku. Własną ligę posiadają od tego czasu również Czechy. Rozgrywki należą do międzynarodowego stowarzyszenia Hockey Europe. Od 2011 rozgrywki funkcjonowały pod nazwą sponsorską Tipsport Extraliga (identyczną nazwę przyjęto dla czeskiej ekstraligi hokejowej). W połowie 2015 rozgrywki zostały przemianowane na Tipsport Liga, a ich dyrektorem został Richard Lintner.
Liga zmieniała kilkakrotnie nazwę w związku z rotacją sponsorów tytularnych rozgrywek.
Organizacja.
Do sezonu 2009/2010 w lidze grało 13 zespołów zawodowych, w tym juniorska reprezentacja Słowacji U-20 (w ekstralidze występuje od sezonu 2007/2008), która w rozgrywkach ma status specjalny - nie może uczestniczyć w fazie play-off). W tej fazie bierze udział pierwszych 8 zespołów po sezonie zasadniczym). Po sezonie zdegradowano do 1. ligi dwa kluby (Liptowski Mikułasz i Spiska Nowa Wieś).
Od sezonu 2010/2011 liczba drużyn została pomniejszona do 11 klubów - 10 zawodowych oraz Słowacja U-20. Po sezonie 2011/2012 ligę opuścił Slovan Bratysława, który złożył akces do międzynarodowych rozgrywek KHL. W jego miejsce przyjęto ŠHK 37 Piešťany z 1. ligi. Przed sezonem 2017/2018 licencji nie otrzymał dotychczasowy uczestnik ekstraligi, MHC Martin.
W czerwcu 2018 do Tipsport Ligi przyjęto dwa zespoły węgierskie: DVTK Jegesmedvék i MAC Budapeszt. Drugi z nich występował do sezonu 2019/2020.
Pod koniec maja 2019 Slovan Bratysława został ponownie przyjęty przez słowacką federację hokeja na lodzie (SZĽH) do rodzimych rozgrywek Tiposport Ligi.

</doc>
<doc id="964229" url="https://pl.wikipedia.org/wiki?curid=964229" title="Ruff Ryders First Lady">
Ruff Ryders First Lady



</doc>
<doc id="964230" url="https://pl.wikipedia.org/wiki?curid=964230" title="Pan i Pani Iyer">
Pan i Pani Iyer

Pan i Pani Iyer (ang.: "Mr. and Mrs. Iyer") - indyjski dramat wyreżyserowany przez Aparna Sen w 2002, nagrodzony wieloma nagrodami indyjskimi i międzynarodowymi. 
W rolach głównych wystąpili córka reżyserki Konkona Sen Sharma i aktor kina artystycznego Rahul Bose. Tematem filmu jest uczucie rodzące się między dwojgiem ludzi z obcych sobie światów: młodej hinduskiej mężatki i muzułmanina, fotografa. Tłem dla tej relacji jest sytuacja zagrożenia pasażerów autobusu, terror stosowany przez hinduistów wobec muzułmanów i przemoc jako odpowiedź muzułmanów. Temu światu śmierci dwoje ludzi różnych wyznań przeciwstawia rodzącą się wbrew wszelkim uprzedzeniom miłość, za którą film nagrodzono jako utwór przyczyniający się do budowania jedności Indii Nagrodą Nargis Dutt.
Fabuła.
Autobus w drodze do Kalkuty. Każdy z jego pasażerów jest światem samym w sobie. Grupka rozbawionych nastolatków. Dwóch Sikhów. Silnie związana ze sobą stara para muzułmańska. Kobieta troskliwie zajmująca się swoim upośledzonym synkiem. I siedzący obok siebie Raja (Rahul Bose) i p. Iyer z niemowlęciem (Meenakshi – Konkona Sen Sharma). Nie znają się, ale traktują siebie życzliwie, chociaż z dystansem. Dystans pogłębia się, gdy p. Iyer, młoda ortodoksyjna braminka tamilska dowiaduje się, że Raja, otwarty na świat fotograf, jest muzułmaninem. Autobus zostaje zatrzymany z powodu rozruchów hinduistyczno-muzułmańskich. Terroryści ze skrajnego ugrupowania hinduistycznego wywlekają z autobusu parę muzułmanów. Szukają kolejnych ofiar wyznania muzułmańskiego. Meenakshi ratuje życie Raja podając go jako swojego męża.
Nagrody.
2002 Międzynarodowy Festiwal Filmowy Locarno (Szwajcaria)
2002 Hawaii International Film Festival (USA)
2003 Philadelphia Film Festival (USA)
2003 National Film Nagroda (Indie)
2003 Cinemanila International Film Festival (Filipiny)

</doc>
<doc id="964232" url="https://pl.wikipedia.org/wiki?curid=964232" title="Knef">
Knef



</doc>
<doc id="964236" url="https://pl.wikipedia.org/wiki?curid=964236" title="Port Said (muhafaza)">
Port Said (muhafaza)

Port Said (arab. محافظة بور سعيد) – prowincja gubernatorska (muhafaza) w Egipcie, w północno-wschodniej części kraju. Zajmuje powierzchnię 1344,96 km2 i jest to jedna z najmniejszych muhafaz Egiptu. Stolicą administracyjną jest Port Said.
Według spisu powszechnego w listopadzie 2006 roku populacja muhafazy liczyła 570 603 mieszkańców, natomiast według szacunków 1 stycznia 2015 roku zamieszkiwało ją 666 599 osób.

</doc>
<doc id="964238" url="https://pl.wikipedia.org/wiki?curid=964238" title="R.L. Stine">
R.L. Stine

R.L. Stine, znany również jako Jovial Bob Stine lub Eric Affabee, właśc. Robert Lawrence Stine, (ur. 8 października 1943 w Columbus) – amerykański powieściopisarz, piszący głównie dla młodzieży, uznawany za Stephena Kinga literatury dziecięcej. Autor kilku horrorów science-fiction. Jego książki rozeszły się w nakładzie przekraczającym 400 milionów egzemplarzy. Największą sławę przyniosły mu liczące po kilkadziesiąt części serie "Gęsia skórka" i "Ulica strachu", poza nimi napisał również cykle "Rotten School" i "Mostly Ghostly".
W latach 1995–1998 na podstawie jego serii pod tym samym tytułem realizowany był serial "Gęsia skórka", z kolei w 2015 roku cykl doczekał się adaptacji filmowej. Na motywach "Ulicy strachu" w zrealizowana została trylogia horrorów mająca premierę w 2021, a na motywach "Mostly Ghastl"y w latach 2008–2016 zrealizowano trzy filmy telewizyjne. W latach 2010–2014 realizowany był serial "The Haunting Hour", bazujący na opowiadaniach Stine’a. 
Życiorys.
Urodził się 8 października 1943 w Columbus w stanie Ohio jako syn Lewisa Stine’a oraz Anne Feinstein. Dorastał w Bexley. Pochodził z żydowskiej rodziny. Zaczął pisać w wieku dziewięciu lat, gdy na strychu znalazł maszynę do pisania. Tworzył opowiadania i komedie. Ukończył Ohio State University w 1965 roku z tytułem Bachelor of Arts in English. Podczas pracy na OSU redagował czasopismo humorystyczne „The Sundial” przez trzy z czterech lat spędzonych w firmie. Następnie przeniósł się do Nowego Jorku, gdzie kontynuował karierę pisarską.
Życie prywatne.
22 czerwca 1969 Stine poślubił Jane Waldhorn, redaktorkę i pisarkę, która w 1983 założyła Parachute Press. Jedyne dziecko pary, Matthew (ur. 7 czerwca 1980), pracuje w przemyśle muzycznym.

</doc>
<doc id="964239" url="https://pl.wikipedia.org/wiki?curid=964239" title="Kosobudki (Kosobudz)">
Kosobudki (Kosobudz)

Kosobudki (niem. "Neu Kunersdorf") – przysiółek wsi Kosobudz w Polsce, położony w województwie lubuskim, w powiecie świebodzińskim, w gminie Łagów, nad rzeką Pliszka.
W latach 1975–1998 przysiółek administracyjnie należał do województwa zielonogórskiego.

</doc>
<doc id="964240" url="https://pl.wikipedia.org/wiki?curid=964240" title="Troszki">
Troszki



</doc>
<doc id="964241" url="https://pl.wikipedia.org/wiki?curid=964241" title="Al-Kaljubijja">
Al-Kaljubijja

Al-Kaljubijja (arab. القليوبية wym. egip. ) – prowincja gubernatorska (muhafaza) w Egipcie, w północnej części kraju. Zajmuje powierzchnię 1124 km². Stolicą muhafazy jest Banha.
Według spisu powszechnego w listopadzie 2006 roku jej populacja liczyła 4 251 672 mieszkańców, natomiast według szacunków 1 stycznia 2016 roku zamieszkiwało ją 5 215 446 osób na powierzchni 1124 km².
Inne miasta w prowincji: Banha, Al-Chanka, Kaha, Kaljub, Szibin al-Kanatir, Szubra al-Chajma, Tuch, Al-Kanatir al-Chajrijja, Kafr Szukr.

</doc>
<doc id="964243" url="https://pl.wikipedia.org/wiki?curid=964243" title="Kina (muhafaza)">
Kina (muhafaza)

Kina (arab. قنا) – prowincja gubernatorska (muhafaza) w Egipcie, w centralnej części kraju. Zajmuje powierzchnię 10 798 km2, z czego 1740,63 km2 to tereny zamieszkane. Stolicą muhafazy jest Kina.
Według spisu powszechnego w listopadzie 2006 roku populacja muhafazy liczyła 2 499 964 mieszkańców, natomiast według szacunków 1 stycznia 2015 roku zamieszkiwały ją 3 045 504 osoby.

</doc>
<doc id="964247" url="https://pl.wikipedia.org/wiki?curid=964247" title="Nissan Fairlady Z">
Nissan Fairlady Z

Nissan/Datsun Z – seria samochodów sportowych produkowanych przez japońskie przedsiębiorstwo Nissan Motors. Pierwszym modelem należącym do serii był Datsun 240Z. Na rynku japońskim samochody pochodzące od serii Z sprzedawane są pod nazwą Nissan Fairlady Z.
240Z.
Jako pierwszy z serii wyszedł model 240Z (HS30), który jak na swoje lata był bardzo zaawansowany technicznie i miał wiele wyścigowych rozwiązań. Nie posiadał on systemu ABS, klimatyzacji ani zabezpieczenia w postaci poduszki powietrznej. Produkcję zaczęto w październiku 1969 roku, z trzema oddzielnymi wersjami: jedna na rynek japoński, a druga na amerykański. Japońska wersja (HS30) była wyposażona w 6-cylindrowy silnik SOHC (jeden wałek rozrządu) o pojemności 1998 cm³ (kod L20E); rozwijał moc 130 KM przy 6000 obr./min i moment obrotowy 175 Nm przy 4400 obr./min. Samochód ważył zaledwie 995 kg, dzięki czemu był bardzo dynamiczny.
Druga wersja, czyli ta na rynek amerykański (HLS30), była wyposażona w 6-cylindrowy silnik SOHC o pojemności 2389 cm³ (kod L24E). Dzięki rozwiązaniu takiemu jak podwójny gaźnik typu SU, silnik ten osiągał moc 151 KM przy 5600 obr./min i moment obrotowy 198 Nm przy 4400 obr./min.
Japończycy skonstruowali trzecią, najmocniejszą wersję 240Z (PS30), nazwali ją "432Z". Model ten zaczęto produkować w 1971 roku. Pod maską umieścili 6-cylindrowy motor DOHC (dwa wałki rozrządu) z modelu "HAKOSUKA" (kod S20) o pojemności 1989 cm³, mocy 160 KM przy 7000 obr./min i momencie obrotowym 180 Nm przy 5600 obr./min. Silnik ten miał trzy dwugardzielowe gaźniki, dzięki czemu osiągał taką moc oraz wysokie obroty. Była wersją 240Z, osiągającą największą moc.
260Z.
W 1974 roku, poprzez zwiększenie pojemności silnika do 2593 cm³, model ten zyskał nazwę 260Z. Oprócz wersji 2-door coupe (dwumiejscowy) wprowadzono wtedy do produkcji wersję 2-door 2+2 coupe (dwa siedzenia z przodu i dwa z tyłu). Amerykańska wersja silnikowa była osłabiona poprzez zastosowanie innego wałka rozrządu i regulacji gaźników, aby uzyskać zgodne w USA normy spalin. Przez te modyfikacje, 6-cylindrowy silnik miał tylko 139 KM. W innych regionach świata moc tego silnika dochodziła do 162 KM.
280Z.
Ostatni model z pierwszej serii "Z" to model 280Z, którego produkcję rozpoczęto w 1975 roku. Pojemność silnika została powiększona do 2753 cm³. Silnik (L28E) zachował tę samą konstrukcję (OHC), lecz główną zmianą był wtrysk paliwa Bosch L-Jetronic firmy Bosch, który zastępował gaźniki typu SU. Silnik ten uzyskiwał moc 149 KM przy 5600 obr./min i 221 Nm przy 4400 obr./min. Masa pojazdu nie przekraczała 1193 kg.
Model ten był wyposażony w 5-biegową manualną przekładnię, wcześniejsze wersje miały czterobiegową skrzynię. Była też limitowana wersja nadwozia pomalowana na "Black Pearl" (czarna perła z białymi pasami i żaluzją na tylnej szybie), wyprodukowano ich tylko 1000 sztuk. Model wyposażono w dyfuzor dociskowy, który widać poniżej chromowanego zderzaka, dzięki temu samochód lepiej zachowywał się przy wysokich prędkościach.
280ZX.
Był to pierwszy z dwóch modeli tej generacji. Model był po całkowitym faceliftingu, został tylko silnik L28E. Samochód miał z przodu kolumny McPherson, a z tyłu wahacz wleczony (wahacz przyczepiony jest do ramy przed mostem). Konkurencją dla tego modelu było Porsche 924 z lepszym wyposażeniem, jednak w latach 70. w USA panował kryzys paliwowy, a 280ZX był oszczędniejszy, szybszy i tańszy niż konkurencja. Nadwozie było bardziej aerodynamiczne niż nadwozia poprzedników, miał też niżej umieszczony środek ciężkości. Posiadał 80-litrowy zbiornik paliwa. Dzięki niezawodności, dobrym osiągom, przyczepności i ekonomice, Datsun znajdywał coraz więcej nabywców.
280ZX Turbo.
W 1981 roku została stworzona wersja turbodoładowana. Wersja ta została wypuszczona tylko na rynek japoński. Posiadała ona silnik 1998 cm³ – turbo. Deklarował się mocą 145 KM przy 5600 obr./min i 210 Nm przy 3200 obr./min. Był to lżejszy model niż w wersji amerykańskiej, poprzez zastosowanie 2.0-litrowego silnika. Dzięki temu samochód lepiej trzymał się w zakrętach. W Japonii była też oferowana wolnossąca jednostka L28E, lecz wersje różniły się nieznacznie nadwoziami, japońska wersja miała lusterka przy masce i inne felgi w standardzie. Istniała również mało znana jednostka wolnossąca o pojemności 1998 cm³ i mocy zaledwie 125 KM. Produkcję zakończono w 1983 roku.
300ZR (ZX).
Produkcję rozpoczęto w 1983 roku, zależnie od regionu nazywano go też "300ZX". Było to rok przed ogłoszeniem zmiany światowej nazwy z Datsun na Nissan. Model ten miał kod Z31. W 300ZR stosowano już silniki V6 i całkowicie zmieniono wygląd. Na początku stosowano następujące rodzaje silników:
Silniki produkowane od 1984 roku:
Oferowano także silnik RB20DET w modelu, o zmienionej nazwie na 200ZR-II. Był to silnik rzędowy 6-cylindrowy o pojemności 1998 cm³ Twin Cam DOHC turbodoładowany, który osiągał moc 180 KM przy 6400 obr./min i 240 Nm przy 3600 obr./min z intercoolerem.
Występowały dwie wersje nadwoziowe:
Produkowano także specjalną wersję Z31, dla uczczenia 50 lat Nissana. W 1988 roku, turbodoładowana wersja "Shiro Special" dostała biały perłowy lakier, sztywniejsze sprężyny i amortyzatory, inny wlot powietrza w zderzaku, felgi pomalowane w kolorze nadwozia, siedzenia sportowe Recaro, LSD (limited slip differential). Wyposażona była w silnik VG30ET, a produkowana od stycznia do marca 1988 roku. Liczba wyprodukowanych samochodów wyniosła 1002 sztuk.
W 1987 wprowadzono lepiej wyposażone wersje, np. w światła przeciwmgielne z przodu, bardziej aerodynamiczne zderzaki. Ze względów bezpieczeństwa i wymogów zamontowano trzecie, diodowe światło stopu pod tylną szybą, tylne światła zostały zmienione z szerokich na wąskie w kształcie paska. Model ten miał zamontowaną blokadę prędkości do 250 km/h. W tych wersjach były dwutłoczkowe hamulce tarczowe z przodu i z tyłu.
300ZX.
W 1989 roku Nissan zaprezentował następcę Z31, model Z32. Z32 było nazywane 300ZX ze względu na tę samą pojemność silnika co Z31. Odkąd silnik miał dwa wałki rozrządu w głowicy, jego nazwa zmieniła się z VG30E na VG30DE. Silnik ten miał wielopunktowy wtrysk, co podniosło moc do 230 KM przy 6400 obr./min i moment 278 Nm przy 4800 obr./min. Był też silnik Twin-Turbo, oznaczony kodem VG30DETT, silnik ten osiągał moc 280 KM przy 6400 obr./min i 396 Nm przy 3600 obr./min i był wyposażony w dwa intercoolery. Z32 ważył 1470 kg w wersji 2 miejscowej i 1610 kg w wersji 2+2. Posiadał w wyposażeniu reflektory soczewkowe, ABS, pasy z blokadą, wspomaganie kierownicy, elektroniczna klimatyzacja.
Wersje nadwoziowe to: Hard Top (Slicktop) i Targa (T-Roof) oraz w małych liczbach Cabrio. Były również wersje 2+2 i 2+0 osobowe ta ostatnia o 15 cm krótsza.
W 1993 roku ulepszono smarowanie turbiny. W silnikach zastosowano głowicę ze zmiennymi fazami rozrządu (NVTC – Nissan Variable Timing Cam), dzięki temu silnik seryjnie osiągał moc 300 KM według SAE (USA) i 285 na Europę, ale w rzeczywistości moc była identyczna. Różnice były spowodowane zastosowaniem odmiennych metod pomiaru. W 1996 r. zrezygnowano z NVTC na rzecz czystości spalin.
350Z.
Produkcję kolejnej generacji, Z33, rozpoczęto w 2003 roku. Dostępne były dwie wersje nadwozia: Roadster i Coupé. Yutaka Katayama w 1998 roku. został nagrodzony tytułem "Father of the Z" (ojciec "Z"). Wtedy bowiem zaczęły się projekty i został zbudowany konceptowy model Z33. Model ten posiada silniki o pojemności 3498 cm³ w różnych wariantach mocy. VQ35HR 6-cylindrowy V6 DOHC wolnossący z bezpośrednim wtryskiem benzyny.
Silniki:
Posiada on 6-biegową przekładnię manualną lub 5-biegową automatyczną. Koła to 18-calowe felgi firmy Rays, na które założono opony: z tyłu 245/45R18, z przodu 225/45R18. Hamulce firmy Brembo: z przodu wentylowane tarcze i 4-tłoczkowe zaciski, z tyłu wentylowane tarcze 2-tłoczkowe zaciski.
350Z S-Tune GT NISMO.
Nismo nadworny tuner Nissana, który produkuje ulepszone części do silnika, podwozia i wnętrza takie jak np. hamulce, zawieszenia, kute tłoki, wałki rozrządu, koła pasowe, kolektory wydechowe, sportowe wydechy do wszystkich modeli marki Nissan. S-Tune GT, ulepszona wersja Nissana 350Z (Z33), została wyprodukowana dla uczczenia osiągnięć w sporcie motorowym. Model ten ma bardziej wydłużony nos na wzór Xanavi, zmodyfikowaną wersję silnika VQ35DE, silnik ten nazwano S1, osiągał on moc 300 KM i obroty maksymalne do 7200 obr./min. Taka modyfikacja oraz zmiany aerodynamiki pojazdu pozwoliły na poprawę osiągów modelu.

</doc>
<doc id="964248" url="https://pl.wikipedia.org/wiki?curid=964248" title="Luc Leblanc">
Luc Leblanc

Luc Leblanc (ur. 4 sierpnia 1966 w Limoges) – francuski kolarz szosowy mistrz świata.
Kariera.
Największy sukces w karierze Luc Leblanc osiągnął w 1994 roku, kiedy zdobył złoty medal w wyścigu ze startu wspólnego podczas mistrzostw świata w Agrigento. W zawodach tych wyprzedził bezpośrednio Włocha Claudio Chiappucciego oraz swego rodaka Richarda Virenque. Był to jednak jedyny medal wywalczony przez niego na międzynarodowej imprezie tej rangi. Na rozgrywanych dwa lata wcześniej mistrzostwach świata w Benidorm w tej samej konkurencji był ósmy. Ponadto wygrał między innymi GP Ouest-France w 1988 roku, Grand Prix de Wallonie i Tour du Haut-Var w 1990 roku, Grand Prix du Midi libre w 1992 roku, a pięć lat później był najlepszy w Giro del Trentino. Kilkakrotnie startował w Tour de France, wygrywając po jednym etapie w latach 1994 i 1996. W klasyfikacji generalnej zajął między innymi czwarte miejsce w 1994 roku, piąte w 1991 roku i szóste w 1996 roku. W 1994 roku był też szósty w klasyfikacji generalnej i najlepszy w klasyfikacji górskiej Vuelta a España, a cztery lata później zajął 34. miejsce w Giro d’Italia. Nigdy nie wystąpił na igrzyskach olimpijskich. W 1998 roku zakończył karierę.
W 2000 roku przyznał się do stosowania dopingu w formie EPO.

</doc>
<doc id="964249" url="https://pl.wikipedia.org/wiki?curid=964249" title="Prowincja Morza Czerwonego (Egipt)">
Prowincja Morza Czerwonego (Egipt)

Prowincja Morza Czerwonego (arab. البحر الأحمر, "Al-Baḩr al-Aḩmar") – jedna z 27 prowincji gubernatorskich (muhafaza) w Egipcie, w południowo-wschodniej części kraju, pomiędzy Nilem a Morzem Czerwonym. Zajmuje powierzchnię 119 099,13 km2, z czego zaledwie 71,13 km2 to tereny zamieszkane. Stolicą muhafazy jest Hurghada.
Według spisu powszechnego w listopadzie 2006 roku populacja muhafazy liczyła 288 661 mieszkańców, natomiast według szacunków 1 stycznia 2015 roku zamieszkiwało ją 345 775 osób.

</doc>
<doc id="964250" url="https://pl.wikipedia.org/wiki?curid=964250" title="Zamęt">
Zamęt

Zamęt (niem. "Neumühl") – osada leśna w Polsce położona w województwie lubuskim, w powiecie świebodzińskim, w gminie Łagów.
W latach 1975–1998 miejscowość administracyjnie należała do województwa zielonogórskiego.

</doc>
<doc id="964251" url="https://pl.wikipedia.org/wiki?curid=964251" title="Jadwiga Hohenzollern (1540–1602)">
Jadwiga Hohenzollern (1540–1602)

Jadwiga Hohenzollern (niem. "Hedwig von Brandenburg", ur. 23 lutego 1540, zm. 21 października 1602) - elektorówna brandenburska, księżna brunszwicka.
Była córką Joachima II Hektora, elektora brandenburskiego, i jego drugiej żony, Jadwigi Jagiellonki, córki Zygmunta I Starego, króla Polski i wielkiego księcia litewskiego.
Poślubiła 25 lutego 1560 roku Juliusza, Juliusza, księcia brunszwickiego na Wolfenbüttel, gorliwego luteranina.
Jadwiga została opisana jako pobożna i skromna osoba, poświęcona preferencji działań krajowych. 
Potomstwo.
Drugą żoną jej teścia była jej ciotka - Zofia Jagiellonka z którą utrzymywała dobre stosunki - połączył je wyznawany wspólnie luteranizm.

</doc>
<doc id="964254" url="https://pl.wikipedia.org/wiki?curid=964254" title="Pasałka">
Pasałka

Pasałka (d. "Toporek") – osada wsi Toporów w Polsce, położona w województwie lubuskim, w powiecie świebodzińskim, w gminie Łagów.
W latach 1975–1998 osada położona była w województwie zielonogórskim.

</doc>
<doc id="964255" url="https://pl.wikipedia.org/wiki?curid=964255" title="Radford (Wirginia)">
Radford (Wirginia)

Radford – niezależne miasto ("city") w zachodniej części stanu Wirginia, w Stanach Zjednoczonych, położone u podnóża Pasma Błękitnego, nad rzeką New. Według spisu w 2020 roku liczy 16,1 tys. mieszkańców. Jest częścią obszaru metropolitalnego Blacksburga.
Początki osadnictwa na tym obszarze sięgają 1762 roku, gdy William Ingles otworzył w tym miejscu przeprawę promową przez rzekę New, dając początek osadzie nazwanej Ingles' Ferry. W 1854 roku dotarła tutaj linia kolejowa Virginia and Tennessee Railroad. W 1885 roku nastąpiło oficjalne założenie miasta Central City (nazwanego tak ze względu na położenie w połowie drogi z Lynchburga do Bristolu). Dwa lata później przemianowane zostało na Radford.
W mieście swoją siedzibę ma uczelnia Radford University.
Demografia.
Według spisu z 2000 roku miasto zamieszkuje 15 859 osób skupionych w 5809 gospodarstwach domowych, tworzących 2643 rodzin. Gęstość zaludnienia wynosi 623,5 osoby/km². W mieście znajdują się 6137 budynki mieszkalne, a ich gęstość występowania wynosi 241,3 mieszkania/km². Miasto zamieszkuje 88,21% stanowią osoby rasy białej, 8,10% Afroamerykanie, 0,25% rdzenni Amerykanie, 1,51% ludność wywodząca się z dwóch lub więcej ras. Hiszpanie lub Latynosi stanowią 1,16%.
W mieście jest 5809 gospodarstwa domowe, w których 18,8% stanowią dzieci poniżej 18 roku życia żyjących z rodzicami, 33,9% stanowią małżeństwa, 8,9% stanowią kobiety nie posiadające męża oraz 54,5% stanowią osoby samotne. 32,0% wszystkich gospodarstw domowych składa się z jednej osoby oraz 8,7% żyjących samotnie ma powyżej 65 roku życia. Średnia wielkość gospodarstwa domowego wynosi 2,25 osoby, natomiast rodziny 2,78 osoby.
Przedział wiekowy kształtuje się następująco: 12,9% stanowią osoby poniżej 18 roku życia, 44,0% stanowią osoby pomiędzy 18 a 24 rokiem życia, 19,6% stanowią osoby pomiędzy 25 a 44 rokiem życia, 14,3% stanowią osoby pomiędzy 45 a 64 rokiem życia oraz 9,2% stanowią osoby powyżej 65 roku życia. Średni wiek wynosi 23 lata. Na każde 100 kobiet przypada 83,5 mężczyzny. Na każde 100 kobiet powyżej 18 roku życia przypada 81,6 mężczyzn.
Średni dochód dla gospodarstwa domowego wynosi 24 654 dolarów, a dla rodziny wynosi 46 332 dolarów. Dochody mężczyzn wynoszą średnio 33 045 dolarów, a kobiet 22 298 dolarów. Średni dochód na osobę w mieście wynosi 14 289 dolarów. Około 6,9% rodzin i 31,4% populacji miasta żyje poniżej minimum socjalnego, z czego 10,8% jest poniżej 18 roku życia i 9,4% powyżej 65 roku życia.

</doc>
<doc id="964256" url="https://pl.wikipedia.org/wiki?curid=964256" title="Prowincja Wschodnia (Egipt)">
Prowincja Wschodnia (Egipt)

Prowincja Wschodnia (arab. الشرقيّة, trl. "Ash-Sharqiyyah", trb. "Asz-Szarkijja") – prowincja gubernatorska (muhafaza) w Egipcie, w północnej części kraju. Zajmuje powierzchnię 4911 km2. Stolicą muhafazy jest Az-Zakazik.
Według spisu powszechnego w listopadzie 2006 roku populacja muhafazy liczyła 5 354 041 mieszkańców, natomiast według szacunków 1 stycznia 2015 roku zamieszkiwało ją 6 485 412 osób.

</doc>
<doc id="964260" url="https://pl.wikipedia.org/wiki?curid=964260" title="Jan Hohenzollern">
Jan Hohenzollern



</doc>
<doc id="964261" url="https://pl.wikipedia.org/wiki?curid=964261" title="Sauhadż (muhafaza)">
Sauhadż (muhafaza)

Sauhadż (arab. محافظة سوهاج, trl. "Sawhāj") – prowincja gubernatorska (muhafaza) w Egipcie, w centralnej części kraju w Górnym Egipcie. Zajmuje powierzchnię 11 022 km2. Stolicą muhafazy jest Sauhadż.
Według spisu powszechnego w listopadzie 2006 roku populacja muhafazy liczyła 3 747 289 mieszkańców, natomiast według szacunków 1 stycznia 2015 roku zamieszkiwało ją 4 603 861 osób.

</doc>
<doc id="964267" url="https://pl.wikipedia.org/wiki?curid=964267" title="Suez (muhafaza)">
Suez (muhafaza)

Suez (arab. محافظة السويس) – prowincja gubernatorska (muhafaza) w Egipcie, w północno-wschodniej części kraju. Zajmuje powierzchnię 9002,21 km2. Stolicą muhafazy jest Suez.
Według spisu powszechnego w listopadzie 2006 roku populacja muhafazy liczyła 512 135 mieszkańców, natomiast według szacunków 1 stycznia 2015 roku zamieszkiwało ją 622 859 osób.

</doc>
<doc id="964269" url="https://pl.wikipedia.org/wiki?curid=964269" title="Luksor (muhafaza)">
Luksor (muhafaza)

Luksor (arab. الأقص) – prowincja gubernatorska (muhafaza) w Egipcie, w centralnej części kraju w Górnym Egipcie, nad Nilem. Zajmuje powierzchnię 2409,68 km2 i jest to jedna z najmniejszych muhafaz Egiptu. Stolicą muhafazy jest Luksor.
Według spisu powszechnego w listopadzie 2006 roku populacja muhafazy liczyła 959 003 mieszkańców, natomiast według szacunków 1 stycznia 2015 roku zamieszkiwało ją 1 147 058 osób.

</doc>
<doc id="964272" url="https://pl.wikipedia.org/wiki?curid=964272" title="Kości nadgarstka">
Kości nadgarstka



</doc>
<doc id="964275" url="https://pl.wikipedia.org/wiki?curid=964275" title="Baloise Belgium Tour">
Baloise Belgium Tour

Baloise Belgium Tour, do 2012 Ronde van België – wieloetapowy wyścig kolarski rozgrywany od 1908 w Belgii.
Pierwsza edycja imprezy odbyła się w 1908. Do końca lat 70. XX wieku wyścig organizowano corocznie z wyjątkiem przerw związanych z działaniami wojennymi (1915–1918 oraz 1940–1944). W latach 80. XX wieku trzykrotnie nie doszedł on do skutku (1982–1983 i 1987), a następnie w latach 1991–2001 zawieszono go całkowicie, by w 2002 powrócić do corocznej organizacji wyścigu (z wyjątkiem edycji z 2020, która została odwołana).
Reaktywowany w 2002 wyścig został włączony do kalendarza UCI z kategorią 2.3, a w 2004 otrzymał kategorię 2.2. W 2005 dołączył do cyklu UCI Europe Tour z kategorią 2.1, a od 2009 otrzymał kategorię 2.HC. Od 2020 Baloise Belgium Tour znalazł się w cyklu UCI ProSeries z kategorią 2.Pro.
Wyścig do 2012 nosił nazwę Ronde van België, od 2013 przemianowano go na Baloise Belgium Tour.
Zwycięzcy.
Opracowano na podstawie:

</doc>
<doc id="964277" url="https://pl.wikipedia.org/wiki?curid=964277" title="Procesor Fouriera">
Procesor Fouriera

Procesor Fouriera – urządzenie elektroniczne realizujące transformację Fouriera sygnałów. Procesory Fouriera zwykle dzieli się na analogowe, przetwarzające sygnały ciągłe, i cyfrowe – przetwarzające sygnały dyskretne.
Analogowe wersje w odróżnieniu od cyfrowych obliczają transformaty Fouriera w czasie rzeczywistym i w dużo szerszym paśmie, a ponadto charakteryzują się niższym poborem mocy, dużo większą niezawodnością oraz miniaturowymi rozmiarami. Wadą analogowych procesorów Fouriera jest dość niska dokładność (~1%) oraz ograniczony szumem zakres dynamiczny (60–70 dB). 
Analogowy procesor Fouriera można zrealizować wykorzystując linie dyspersyjne z AFP oraz konwolutory z AFP.

</doc>
<doc id="964281" url="https://pl.wikipedia.org/wiki?curid=964281" title="Sri Jayewardenepura">
Sri Jayewardenepura



</doc>
<doc id="964284" url="https://pl.wikipedia.org/wiki?curid=964284" title="Dactylorhiza baltica">
Dactylorhiza baltica



</doc>
<doc id="964285" url="https://pl.wikipedia.org/wiki?curid=964285" title="Manchete Futebol Clube do Recife">
Manchete Futebol Clube do Recife



</doc>
<doc id="964288" url="https://pl.wikipedia.org/wiki?curid=964288" title="Chamorchis alpina">
Chamorchis alpina



</doc>
<doc id="964291" url="https://pl.wikipedia.org/wiki?curid=964291" title="Anacamptis pyramidalis">
Anacamptis pyramidalis



</doc>
<doc id="964293" url="https://pl.wikipedia.org/wiki?curid=964293" title="Vovozinhas Recife">
Vovozinhas Recife



</doc>
<doc id="964294" url="https://pl.wikipedia.org/wiki?curid=964294" title="Giovanni Girolamo Morone">
Giovanni Girolamo Morone

Giovanni Girolamo Morone (ur. 25 stycznia 1509 w Mediolanie, zm. 1 grudnia 1580 w Rzymie) – włoski duchowny, kardynał.
Życiorys.
Pochodził z Mediolanu, był synem wielkiego kanclerza księstwa Mediolanu Girolamo Morone. Biskup Modeny 1531–50 i 1564–71. W latach 1536–1542 kilkakrotnie przebywał w Niemczech jako papieski wysłannik, z zadaniem promowania idei soboru powszechnego. W 1542 papież Paweł III mianował go kardynałem prezbiterem S. Vitale, a następnie powierzył mu oraz dwóm innym kardynałom prowadzenie obrad Soboru Trydenckiego. Legat w Bolonii 1544–48. W 1550 papież Juliusz III mianował go członkiem 10-osobowej komisji kardynalskiej ds. reformy Kościoła. Biskup Novary 1552–60. Był przyjacielem i protektorem św. Ignacego Loyoli, założyciela zakonu jezuitów. W 1552 współtworzył "Collegium Germanicum". W styczniu 1555 mianowany legatem i nuncjuszem papieskim w Niemczech, w marcu jednak musiał wracać do Rzymu na konklawe.
Umiarkowanie kardynała wobec reformacji naraziło go na podejrzenia o sprzyjanie heretykom. Nowy (od 23 maja 1555) papież Paweł IV, poprzednio Wielki Inkwizytor, oskarżył kardynała Morone o herezję luterańską i w maju 1557 wtrącił go do więzienia. Prowadzenie procesu powierzono kardynałowi Ghisleri (późniejszy papież Pius V), który po drobiazgowych przesłuchaniach uznał go za niewinnego. Mimo to pozostał w więzieniu aż do śmierci Pawła IV w 1559. Bulla Pawła IV "Cum ex Apostolatus Officio", uznająca za nieważny wybór heretyka na papieża, został wydana właśnie z myślą o kardynale Morone, był on bowiem uważany za papabile.
Następca Pawła IV, Pius IV, na konsystorzu w marcu 1560 ostatecznie oczyścił Morone z wszelkich zarzutów i mianował go kardynałem biskupem, najpierw Albano (1560–61), potem Sabiny (1561–62), Palestriny (1562–64), Frascati (1564–65) i Porto (1565–70). Legat na Soborze Trydenckim 1563 i w Niemczech 1564 Uczestniczył w Konklawe 1565–1566 jako subdziekan św. Kolegium, był bliski wybrania na papieża. Biskup Ostia e Velletri i dziekan Kolegium Kardynalskiego od 1570 roku. Legat papieski w Genui 1575 i na Sejmie Rzeszy w Ratyzbonie w 1576. Pełnił funkcje protektora Austrii, Anglii, Irlandii, Abisyńczyków (od 1560) i zakonu cystersów wobec Stolicy Apostolskiej.
Zmarł w Rzymie w wieku 71 lat. Pochowano go w kościele Santa Maria sopra Minerva. Był jednym z wybitniejszych przedstawicieli Kościoła w okresie reformacji.

</doc>
<doc id="964296" url="https://pl.wikipedia.org/wiki?curid=964296" title="Associação Atlética das Vovozinhas">
Associação Atlética das Vovozinhas



</doc>
<doc id="964298" url="https://pl.wikipedia.org/wiki?curid=964298" title="Oligosacharyd">
Oligosacharyd



</doc>
<doc id="964301" url="https://pl.wikipedia.org/wiki?curid=964301" title="Giżynek (Stargard)">
Giżynek (Stargard)

Giżynek (niem. "Giesenfelde") - osiedle Stargardu, położone w zachodniej części miasta. Do 1991 na Giżynku istniał PGR. Na terenie Giżynka w 2002 otwarto Nowy Cmentarz. W jego południowej części znajduje się zabytkowy XIX-wieczny pałac, zaś pozostała zabudowa pochodzi z pocz. XX wieku i z lat 70.

</doc>
<doc id="964302" url="https://pl.wikipedia.org/wiki?curid=964302" title="Santo Amaro Recife">
Santo Amaro Recife



</doc>
<doc id="964303" url="https://pl.wikipedia.org/wiki?curid=964303" title="Associação Atlética Santo Amaro">
Associação Atlética Santo Amaro



</doc>
<doc id="964304" url="https://pl.wikipedia.org/wiki?curid=964304" title="Baragund">
Baragund



</doc>
<doc id="964305" url="https://pl.wikipedia.org/wiki?curid=964305" title="Casa Caiada Recife">
Casa Caiada Recife



</doc>
<doc id="964308" url="https://pl.wikipedia.org/wiki?curid=964308" title="Associação Atlética Casa Caiada">
Associação Atlética Casa Caiada



</doc>
<doc id="964310" url="https://pl.wikipedia.org/wiki?curid=964310" title="Grzegorz Piotrowski (wokalista)">
Grzegorz Piotrowski (wokalista)

Grzegorz Piotrowski (ur. 1975) – polski piosenkarz, muzykolog, kulturoznawca, profesor Uniwersytetu Gdańskiego.
Życiorys.
Ukończył muzykologię na Uniwersytecie im. Adama Mickiewicza w Poznaniu i filologię polską na Uniwersytecie Gdańskim, studiował także historię filmu. W 2004 doktoryzował się z muzykologii pod kierunkiem prof. Jana Stęszewskiego. Śpiewu uczył się u Barbary Bajon i jako autodydakta, studiował również emisję głosu, interpretację i grę aktorską u Bożeny Borowskiej-Kropielnickiej, a w 2011 zdał egzamin eksternistyczny Związku Artystów Scen Polskich, uzyskując tytuł piosenkarza. W 2019 habilitował się z nauk o sztuce.
Jako śpiewający aktor debiutował w 1993 w Teatrze Miejskim w Gdyni. Występował m.in. w Studiu Polskiego Radia im. Agnieszki Osieckiej w Warszawie, Centrum Impart we Wrocławiu, Nadbałtyckim Centrum Kultury w Gdańsku, z recitalami w całej Polsce. W latach 2001-2005 był wokalistą grupy Mercury Project, z którą odbył trasy koncertowe po Wielkopolsce i Lubuskiem; odniósł duży sukces jako Freddie Mercury w widowisku muzycznym osnutym wokół biografii lidera grupy Queen (prem. 2001). Zagrał główne role w kilku spektaklach muzycznych i dramatycznych, m.in. "Zmowa mężczyzn" (2010), "Weill, Gershwin i inni... lata 30., lata 40." (2008), "Don Giovanni" Mozarta (2006), "Trzy siostry" Czechowa (2004), "Stachuriada" według Stachury (1994). Jest laureatem festiwali piosenki (m.in. Grand Prix Dni Łazarza w Poznaniu) i członkiem Polskiego Stowarzyszenia Pedagogów Śpiewu. Wykonuje utwory z pogranicza jazzu, musicalu, popu i piosenki aktorskiej, a także repertuar klasyczny.
Specjalizuje się w muzyce popularnej i jazzie, twórczości Jarosława Iwaszkiewicza i Kurta Weilla, performatyce muzycznej, operze, aktorstwie filmowym i szkle huty Niemen. 
Jest dyrektorem Instytutu Badań nad Kulturą Uniwersytetu Gdańskiego, wykłada także na Akademii Muzycznej im. Stanisława Moniuszki w Gdańsku i w Collegium Civitas w Warszawie. Współpracuje m.in. z Polskim Wydawnictwem Muzycznym w Krakowie, Teatrem Wielkim - Operą Narodową w Warszawie, Filmoteką Narodową - Instytutem Audiowizualnym, Kurt Weill Foundation for Music w Nowym Jorku oraz Deutsche Kinemathek w Berlinie.
Jest autorem książek:

</doc>
<doc id="964311" url="https://pl.wikipedia.org/wiki?curid=964311" title="Recife FC">
Recife FC



</doc>
<doc id="964312" url="https://pl.wikipedia.org/wiki?curid=964312" title="Hedera nepalensis">
Hedera nepalensis



</doc>
<doc id="964313" url="https://pl.wikipedia.org/wiki?curid=964313" title="Śiwaizm tamilski">
Śiwaizm tamilski

Śiwaizm tamilski – jedna z sześciu głównych szkół indyjskiego śiwaizmu (trzech do dziś istniejących). Była silnie dewocyjnym systemem religijnym (bhakti), klasyfikującą się jako monoteizm. Głosiła filozofię dualistyczną, twierdząc, że realne są trzy odrębne rodzaje bytu: Brahman, dusze i materia.
Śiwaizm tamilski powstał w rejonie rzeki Kaweri ok. VII wieku. Rozpoczął się od tradycji dewocyjnych hymnów do Śiwy głoszonej przez najanmarów (świętych śpiewaków), w języku tamilskim.

</doc>
<doc id="964315" url="https://pl.wikipedia.org/wiki?curid=964315" title="Linia dyspersyjna">
Linia dyspersyjna

Linia dyspersyjna – przyrząd elektroniczny lub algorytm komputerowy opóźniający sygnał w obwodzie zależnie od częstotliwości tegoż sygnału. 
Efektem działania linii dyspersyjnej jest rozdzielenie w dziedzinie czasu składowych sygnału o różnych częstotliwościach.

</doc>
<doc id="964316" url="https://pl.wikipedia.org/wiki?curid=964316" title="Recife Futebol Clube">
Recife Futebol Clube



</doc>
<doc id="964317" url="https://pl.wikipedia.org/wiki?curid=964317" title="François de Tournon">
François de Tournon

François de Tournon (ur. 1489 – zm. 22 kwietnia 1562) – francuski kardynał i dyplomata.
Życiorys.
W wieku 12 lat wstąpił do zakonu antonianów, począwszy od 1519 był opatem wielu klasztorów tego zakonu. Arcybiskup Embrun 1518-26 i Bourges 1526-37. W 1525/26 negocjował zwolnienie króla Francji Franciszka I z hiszpańskiej niewoli, podpisał traktat madrycki o odstąpieniu Burgundii Hiszpanom. Kilka lat później brał udział z ramienia Francji w negocjacjach dotyczących modyfikacji postanowień tego traktatu oraz małżeństwa Franciszka I z siostrą Karola V, księżną Eleonorą.
W 1530 został mianowany przez Klemensa VII kardynałem prezbiterem SS. Marcellino e Pietro. Próbował mediować w sporze między tym papieżem a królem Anglii Henrykiem VIII. W 1536 Franciszek I Walezjusz powierzył mu kierowanie operacjami wojskowymi przeciw wojskom cesarskim w rejonie Sabaudii i Prowansji. Kardynał doprowadził przy tym do odnowienia sojuszu Francji z włoskimi księstwami. Reprezentował króla Francji na konferencji w Nicei z udziałem papieża Pawła III i cesarza Karola V (1538). Administrator archidiecezji Auch 1538-51. W 1542 wybrano go przełożonym generalnym zakonu antonianów (pełnił ten urząd do 1555). Kardynał biskup Sabiny 1550-60 i arcybiskup Lyonu od 1551. Na konklawe 1559 był poważnym kandydatem do tronu papieskiego. Rok później objął funkcję dziekana św. Kolegium Kardynałów, przechodząc do diecezji podmiejskiej Ostia e Velletri. Zmarł w Saint-Germain Laye.
Kardynał Tournon był jednym z wybitniejszych francuskich hierarchów okresu reformacji. W 1536 ufundował Collège de Tournon, Zwalczał protestantyzm we Francji. Sprowadził do Francji zakon jezuitów. Był także protektorem uczonych i intelektualistów.

</doc>
<doc id="964318" url="https://pl.wikipedia.org/wiki?curid=964318" title="Siwaizm tamilski">
Siwaizm tamilski



</doc>
<doc id="964321" url="https://pl.wikipedia.org/wiki?curid=964321" title="Teyon">
Teyon

Teyon – polski producent i wydawca gier komputerowych. Przedsiębiorstwo zostało założone w 2006 roku w Krakowie i tworzy gry komputerowe na wszystkie wiodące platformy. 
W ciągu kilkunastu miesięcy współpracowała ze studiem Destan Entertainment nad linią małych gier PC, opartych na technologii rendera 2D i 3D. Aktualnie Destan Entertainment jest częścią Teyon. Przedsiębiorstwo posiada siedzibę w Krakowie oraz oddział w Łodzi i Tokyo. Jako deweloper Teyon posiada własną, nowoczesną technologię i tworzy gry komputerowe na wszystkie wiodące platofrmy a także współpracuje z międzynarodowymi wydawcami (Mastiff, Selectsoft). Przedsiębiorstwo zdobyło popularność dzięki świetnie sprzedającej się serii "Heavy Fire" (WiiWare) a także grom takim jak: "Castle Clout" (top 100 App Store) czy "Blind Shot" (2009). Od 2012 roku realizuje w konsorcjum z AGH projekt Raytracer audio i video (RAYAV) ukierunkowany na zrealizowanie silnika audio i video nowej generacji. 

</doc>
<doc id="964325" url="https://pl.wikipedia.org/wiki?curid=964325" title="Remo Belem">
Remo Belem



</doc>
<doc id="964330" url="https://pl.wikipedia.org/wiki?curid=964330" title="Nautico Recife">
Nautico Recife



</doc>
<doc id="964334" url="https://pl.wikipedia.org/wiki?curid=964334" title="Chór Katedralny Carmen">
Chór Katedralny Carmen

Historia.
Katedralny Chór "CARMEN" powstał przy białostockiej prokatedrze we wrześniu 1988 r. Jego założycielem był ks. Jan Wierzbicki, a opiekunem pozostaje do dzisiaj proboszcz katedry ks. Antoni Lićwinko.Od początku istnienia zespół włączał się aktywnie w uświetnianie uroczystości kościelnych i patriotycznych w Białymstoku i okolicach. W latach 1992–1996 chór koncertował na Litwie, Białorusi, w Rosji, Włoszech i na Sycylii, Austrii, Niemczech. 
Od 1996 roku dyrygentem i kierownikiem artystycznym jest Bożena Bojaryn – Przybyła.
W 1997 roku zespół ponownie odwiedził Białoruś, w listopadzie 1999 wziął udział w VII Międzynarodowym Festiwalu Muzyki Sakralnej G. P. da Palestrina w Rzymie oraz wykonał kilka koncertów na terenie Włoch, a w październiku 2001 r. był uczestnikiem XIII Międzynarodowego Festiwalu Muzyki Religijnej w Rumi.
Chór towarzyszył wielu uroczystościom odbywającym się w Białymstoku i całym kraju, brał udział w cyklicznych imprezach kulturalnych, takich jak Katedralne Koncerty Organowe czy Moniuszkowski Festiwal Podlasia; współpracował w Radiem Białystok, a także z Teatrem Dramatycznym im. A.Węgierki w Białymstoku biorąc udział w spektaklu „Mały Książę”. W marcu 2002 roku pod batutą dyrekcją wybitnego organisty i klawesynisty Marka Toporowskiego wykonał operę-oratorium Acis i Galatea G.F. Haendla. Obecnie chór tworzą głównie studenci białostockich uczelni, uczniowie starszych klas szkół średnich oraz osoby pracujące.
Od 2019 roku dyrygentem Chóru jest Magdalena Gładkowska.
Repertuar.
W repertuarze zespołu znajdują się utwory sakralne, świeckie, patriotyczne, ludowe. Chór wykonuje polifonię renesansową, utwory barokowe wokalne i wokalno-instrumentalne, romantyczne dzieła religijne i świeckie, kompozycje współczesne. Stałym punktem repertuarowym są kościelne pieśni na cały rok liturgiczny. 

</doc>
<doc id="964335" url="https://pl.wikipedia.org/wiki?curid=964335" title="Willem Buys">
Willem Buys

Willem Buys (ur. 27 maja 1661 w Amsterdamie, zm. 18 lutego 1749) – holenderski polityk.
Od roku 1745 do 1746 wielki pensjonariusz Holandii – (niderl: "Raadpensionaris van Holland"). Pensjonariuszem miasta Amsterdam był już w latach 1693–1725. Był także sekretarzem na zebraniach Stanów Prowincjonalnych Holandii w latach 1726–1749).
Zasłużył się także jako dyplomata i negocjator. W latach 1705 i 1706 doprowadził do polepszenia holendersko-brytyjskich stosunków. Reprezentował Republikę Zjednoczonych Prowincji na spotkaniach pokojowych w Geertruidenbergu (1707) i Utrechcie (1713).
Był posłem nadzwyczajnym w Londynie w latach 1706-1711 i w Paryżu w latach 1714–1715, a w latach 1700-1726 dyrektorem kolonialnego towarzystwa "Sociëteit van Suriname".

</doc>
<doc id="964336" url="https://pl.wikipedia.org/wiki?curid=964336" title="Antonio Cardinal Correr">
Antonio Cardinal Correr



</doc>
<doc id="964337" url="https://pl.wikipedia.org/wiki?curid=964337" title="Serdar Tasci">
Serdar Tasci

Serdar Tasci (ur. 24 kwietnia 1987 w Esslingen am Neckar) – niemiecki piłkarz tureckiego pochodzenia występujący na pozycji obrońcy. Były reprezentant Niemiec. Brązowy medalista Mistrzostw Świata 2010.
Kariera klubowa.
Tasci jest wychowankiem małego klubu SC Altbach. Następnie grał w juniorach Stuttgarter Kickers, a w lutym 1999 roku trafił do młodzieżowego zespołu VfB Stuttgart. W sezonie 2005/2006 awansował do amatorskiej drużyny grającej w Regionallidze Południowej. Na szczeblu trzeciej ligi Serdar wystąpił w 30 meczach i strzelił 3 gole. Grał na tyle dobrze, że szkoleniowiec pierwszej drużyny VfB, Armin Veh, latem 2006 przeniósł go do kadry pierwszoligowej. W Bundeslidze Tasci zadebiutował 20 sierpnia w wygranym 3:2 wyjazdowym meczu z Arminią Bielefeld. Tydzień późnej w przegranym 1:3 meczu z Borussią Dortmund zdobył swojego pierwszego gola w lidze. Tasci spisywał się na tyle dobrze, że do końca sezonu był jednym z podstawowych zawodników klubu ze Stuttgartu. W całym sezonie Serdar wystąpił łącznie w 26 ligowych meczach, zdobył 2 gole i przyczynił się do wywalczenia mistrzostwa Niemiec oraz awansu do finału Pucharu Niemiec (porażka 2:3 z 1. FC Nürnberg).
Kariera reprezentacyjna.
Tasci miał do wyboru występy w reprezentacji Turcji oraz reprezentacji Niemiec i ostatecznie wybrał kraj, w którym się urodził i wychował. Występował w młodzieżowych drużynach U-16, U-17, U-18 i U-19. Natomiast 6 lutego zadebiutował w kadrze U-21 w wygranym 2:0 meczu ze Szkocją.
20 sierpnia 2008 zadebiutował w pierwszej reprezentacji Niemiec. Wraz z reprezentacją zdobył brązowy medal na Mistrzostwach Świata 2010, występując w meczu o 3. miejsce

</doc>
<doc id="964338" url="https://pl.wikipedia.org/wiki?curid=964338" title="Wielki pensjonariusz Holandii">
Wielki pensjonariusz Holandii

Wielki pensjonariusz Holandii (niderl. "raadpensionaris van Holland") – najważniejszy po namiestniku (stadhouderze) urzędnik w Republice Zjednoczonych Prowincji. 
Teoretycznie wpływy pensjonariusza ograniczały się do Holandii, czyli jednej z siedmiu prowincji tworzących tę republikę. W praktyce jednak były znacznie większe, gdyż prowincja ta była najsilniejsza. Władza wielkiego pensjonariusza Holandii wzrastała jeszcze bardziej w okresach bez stadhoudera (kiedy to nie było urzędującego namiestnika).

</doc>
<doc id="964342" url="https://pl.wikipedia.org/wiki?curid=964342" title="Thrice">
Thrice

Thrice - zespół muzyczny grający post-hardcorową i eksperymentalną, alternatywną muzykę. Thrice założony został w miejscowości Irvine w stanie Kalifornia w 1998 roku przez wokalistę/gitarzystę Dustin Kensrue i gitarzystę Teppei Teranishi.

</doc>
<doc id="964343" url="https://pl.wikipedia.org/wiki?curid=964343" title="Goias Goiania">
Goias Goiania



</doc>
<doc id="964345" url="https://pl.wikipedia.org/wiki?curid=964345" title="Ctenosaura similis">
Ctenosaura similis



</doc>
<doc id="964347" url="https://pl.wikipedia.org/wiki?curid=964347" title="Atlético Goianiense">
Atlético Goianiense

Atlético Clube Goianiense – brazylijski klub piłkarski z siedzibą w mieście Goiânia leżącym w stanie Goiás.
Historia.
Klub 2 kwietnia 1937 roku założyli Nicanor Gordo i Joaquim Vega. Atlético Goianiense był pierwszym klubem piłkarskim w mieście. W następnym roku jednak, zarówno Nicanor Gordo, jak i Joaquim Veiga, opuścili założony przez siebie klub, by kilka lat później dołączyć do klubu Goiás EC.
W roku 1944 zorganizowano pierwsze mistrzostwa stanu Goiás (Campeonato Goiano), w których wzięło udział 5 klubów z miasta Goiânia, a wśród nich Atlético Goianiense. Pozostałymi klubami były Goiânia, Vila Nova, Goiás oraz Campinas. Pierwszym w historii mistrzem stanu został klub Atlético Goianiense.
W roku 1957 Atlético Goianiense wygrał mistrzostwa stanu nie ponosząc żadnej porażki, a ponadto zwyciężył w turnieju Torneio dos Invictos.
W 1971 roku klub wygrał turniej Torneio da Integração Nacional, pokonując w finale Ponte Preta.
W roku 1990 Atlético Goianiense zdobył mistrzostwo trzeciej ligi brazylijskiej (Campeonato Brasileiro Série C) po wygraniu konkursu rzutów karnych z klubem América Mineiro.
W roku 2003 Atlético Goianiense zajął ostatnie miejsce w pierwszej lidze stanu Goiás i spadł do drugiej ligi stanowej. W roku 2005 klub wygrał drugą ligę i wrócił do pierwszej ligi, gdzie w roku 2006 spisywał się bardzo dobrze i został wicemistrzem stanu.
Aktualny skład.
"Stan na 1 grudnia 2010".

</doc>
<doc id="964350" url="https://pl.wikipedia.org/wiki?curid=964350" title="Goianiense Goiania">
Goianiense Goiania



</doc>
<doc id="964351" url="https://pl.wikipedia.org/wiki?curid=964351" title="Najstarsza Synagoga w Nowym Sączu">
Najstarsza Synagoga w Nowym Sączu

Najstarsza Synagoga w Nowym Sączu – pierwsza, drewniana synagoga znajdująca się w Nowym Sączu, na obszarze należącym do zamku starościńskiego.
Synagoga została zbudowana najprawdopodobniej w XVII wieku. Niewątpliwie to do niej odnosi się wzmianka z 1657 roku o Jakubie Wolfowiczu, który składał przysięgę "atque sui rhabbim in foribus Sinagogae suae in Castro Sandecensi existentis". W 1769 roku synagoga spłonęła podczas pożaru i już nie została odbudowana.
Mimo kilku oficjalnych dokumentów, w tym "Brevis descriptio", stuprocentowe istnienie synagogi nie zostało do końca potwierdzone.

</doc>
<doc id="964354" url="https://pl.wikipedia.org/wiki?curid=964354" title="Bryndza podhalańska">
Bryndza podhalańska

Bryndza podhalańska ("owczy twaróg") – miękki ser podpuszczkowy z mleka owczego; tradycyjny wyrób spożywczy wyrabiany na Podhalu. Ma intensywny, słony smak, biały kolor i zazwyczaj konsystencją przypomina pastę. 
Bryndza podhalańska jest pierwszym polskim produktem spożywczym, który został zarejestrowany jako regionalny przez Komisję Europejską. W Unii Europejskiej może być wytwarzany tylko w określonym regionie Polski.

</doc>
<doc id="964356" url="https://pl.wikipedia.org/wiki?curid=964356" title="Stany Prowincjonalne Holandii">
Stany Prowincjonalne Holandii

Stany Prowincjonalne Holandii i Zachodniej Fryzji (niderlandzki: "Staten van Holland en Westfriesland") były organem reprezentującym interesy trzech stanów: ("standen"): szlachty, kleru i mieszczan (gminu). Gdy została utworzona Republika Zjednoczonych Prowincji, nie było już księcia panującego, a jedynie namiestnik (stadhouder) Niderlandów, który mógł być także jednocześnie stadhouderem kilku lub wszystkich z 7 prowincji niderlandzkich. Stadhouder zazwyczaj uczestniczył w holenderskich stanach prowincjonalnych, ponieważ prowincja Holandia miała dominującą pozycję w Republice. 
Szlachcie zazwyczaj przewodził landsadvocaat, po 1619 roku urząd ten zwał się "wielki pensjonariusz Holandii" (tak jak pensjonariusze w innych prowincjach). Pensjonariusz wraz ze swymi ludźmi rozporządzał 10 głosami (głosy "rycerstwa" – "ridderschap"), przedstawiciele miast, czyli gmin, rozporządzali razem 18 głosami.
Decyzje podejmowano większością głosów.

</doc>
<doc id="964357" url="https://pl.wikipedia.org/wiki?curid=964357" title="Nuwajbi">
Nuwajbi

Nuwajbi (arab. نويبع, ang. "Nuweiba") („bąbelkowe źródła”) – miasteczko we wschodniej części muhafazy Synaj Południowy w Egipcie. Ten nadmorski kurort zlokalizowany jest na wybrzeżu Morza Czerwonego nad Zatoką Akaba (Riwiera Morza Czerwonego).
Położenie.
Obszar Nuwajbi to ok. 40 km². Miasteczko znajduje się u wylotu uedu Wadi Watir, ok. 150 km na północ od Szarm el-Szejk, 465 km na południowy wschód od stolicy kraju Kairu i 70 km na południe od granicy egipsko-izraelskiej i przejścia granicznego Taba-Ejlat.
Miasto dzieli się na trzy części, rozciągnięte na 10-kilometrowym odcinku:
Historia.
Historycznie teren ten należał początkowo do beduińskich plemion i ich osad "Tarabin" oraz "Majzena". W czasie "wojny sześciodniowej" Izrael miał tu swój obóz wojskowy, potem przekształcił ten teren w moszaw (spółdzielnię wiejską) i nazwał osadę "Newjot". Żydzi wybudowali 7 km na południe od osady port morski (pasażerski i cargo; obecnie wypływa z niego prom do Akaby w Jordanii). Po odzyskaniu tych ziem przez Egipt powstały kompleksy turystyczne oraz centrum administracyjno-handlowe (na bazie izraelskiego "moszawu"). 7 października 2004 roku w Nuwajbi został przeprowadzony zamach bombowy. W tym samym czasie wybuchły także bomby w Tabie oraz w Ras asz-Szitan.
Turystyka.
W Nuwajbi jest kilka płytkich raf koralowych blisko brzegu, najsłynniejsza z nich to "Stone House".
Ponad 20 km na północny zachód od Nuwajbi leży tzw. "Kolorowy Kanion". W mieście znajduje się ok. 15 ośrodków nurkowych.

</doc>
<doc id="964360" url="https://pl.wikipedia.org/wiki?curid=964360" title="Magnolia kobus">
Magnolia kobus



</doc>
<doc id="964362" url="https://pl.wikipedia.org/wiki?curid=964362" title="Jakub Michał Frey">
Jakub Michał Frey

Jakub Michał Frey (ur. 3 września 1801 w Puławach, zm. 23 kwietnia 1865 w Warszawie) – polski lekarz położnik. Syn malarza Jana Zachariasza Freya i Marianny de Pedron.
Wykształcenie średnie uzyskał w konwikcie oo. pijarów w Warszawie, w którym jego ojciec uczył rysunku. Studiował na Królewskim Uniwersytecie Warszawskim, gdzie w 1824 r. uzyskał stopień magistra medycyny i chirurgii, po czym został mianowany lekarzem batalionowym 3 pułku ułanów i otrzymał przydział do szpitala Ujazdowskiego w Warszawie. Awansowany w 1827 r. na lekarza sztabowego 8 pułku piechoty objął kierownictwo szpitala wojskowego w Pułtusku. W 1830 uzyskał stopień doktora medycyny na Wydziale Lekarskim Uniwersytetu Fryderyka Wilhelma w Berlinie. Brał udział w powstaniu listopadowym. W powstaniu sztabslekarz, kierował szpitalem wojskowym w Pułtusku. 2 czerwca 1831 otrzymał krzyż złoty Virtuti Militari nr 1333, jako lekarz 3. dywizji piechoty. Po upadku powstania osiadł w Pułtusku, a następnie w Raciążu, zajmując się praktyką prywatną. W 1834 wrócił do Warszawy, gdzie najpierw objął posadę lekarza w Głównym Seminarium Duchownym, a trzy lata później posadę akuszera m. Warszawy i lekarza miejskiego.
W 1846 powołano go na dyrektora Instytutu Położniczego. Od 1851 Ogłaszał w "Pamiętniku Towarzystwa Lekarskiego Warszawskiego" coroczne sprawozdania z działalności Instytutu. W 1855 r. wybrano go na Członka Cesarskiego Towarzystwa Lekarskiego Wileńskiego. Opublikował w "Pamiętniku..." ok. 10 prac z dziedziny położnictwa. Prace publikował również w "Tygodniku Lekarskim". W 1851 wydał nakładem własnym podręcznik "Zasady położnictwa czyli Wykład nauki i sztuki położniczej, mianowicie dla niewiast temu zawodowi poświęcających się". Był członkiem egzaminatorem, a następnie członkiem honorowym Rady Lekarskiej Królestwa Polskiego. 
W 1862 otrzymał przyznanie szlachectwa w Królestwie Polskim z racji posiadanego urzędu. 
I żona: Zofia Józefa Joanna Hoffman (ok. 1805-1837) dzieci z tego małżeństwa: Zygmunt (1829-?), Amelia (1833-1845).
II żona: Maria Gertruda Szpecht (1820-1894), pochodziła z rodziny piekarzy warszawskich, dzieci z tego małżeństwa: Władysław Henryk (1839-1840), Helena Weronika (ok. 1841-?), Czesław Józef (1846-?), Bronisław (1848-1915), Maria Teodora (1857-1909), Jadwiga Józefa (1859-?) 
Zmarł 23 kwietnia 1865 w Warszawie. 
Został pochowany na cmentarzu Powązkowskim w Warszawie (kw. 6/II/10) – pogrzeb z kościoła Św. Krzyża.

</doc>
<doc id="964365" url="https://pl.wikipedia.org/wiki?curid=964365" title="Magnolia liliiflora">
Magnolia liliiflora



</doc>
<doc id="964366" url="https://pl.wikipedia.org/wiki?curid=964366" title="Landsadvocaat">
Landsadvocaat

Landsadvocaat – urząd wywodzący się z XIV wieku. Tytuł ten nosił przedstawiciel szlachty w prowincjach, na jakie podzielona była Republika Zjednoczonych Prowincji. Po 1619, w którym ścięto ostatniego Landsadvocaata, Johana van Oldenbarnevelta, nazwę urzędu przemianowano na wielkiego pensjonariusza Holandii.

</doc>
<doc id="964368" url="https://pl.wikipedia.org/wiki?curid=964368" title="Óscar Míguez">
Óscar Míguez

Omar Óscar Míguez (ur. 5 grudnia 1927, zm. 19 sierpnia 2006), urugwajski piłkarz, środkowy napastnik. Mistrz świata z roku 1950.
W reprezentacji Urugwaju w latach 1950-1958 rozegrał 39 spotkań. Był świetnym strzelcem, dla kadry zdobył 27 bramek. Podczas MŚ 50 zagrał we wszystkich czterech meczach Urugwaju (5 goli). Cztery lata później z powodu kontuzji na boisko wybiegł jedynie w trzech spotkaniach. Na dwóch turniejach finałowych strzelił łącznie 8 goli. Przez wiele lat był piłkarzem CA Peñarol, w 1948 i 1949 był najlepszym strzelcem rozgrywek ligowych w swoim kraju.

</doc>
<doc id="964370" url="https://pl.wikipedia.org/wiki?curid=964370" title="Oscar Miguez">
Oscar Miguez



</doc>
<doc id="964376" url="https://pl.wikipedia.org/wiki?curid=964376" title="Dyplomacja pingpongowa">
Dyplomacja pingpongowa

Dyplomacja pingpongowa – termin politologiczny oznaczający podejmowanie wstępnych kroków, niekiedy odległych od meritum sprawy, do nawiązania lub wznowienia stosunków dyplomatycznych między państwami. Źródłem tego terminu jest wydarzenie z 1971 roku, gdy po mistrzostwach świata w tenisie stołowym w Japonii władze chińskie zaprosiły do siebie drużynę graczy amerykańskich na turniej tenisa stołowego („pingponga”). Drużyna z USA wraz z dziennikarzami i towarzyszącymi im osobami byli pierwszymi Amerykanami, którzy oficjalnie pojawili się w komunistycznych Chinach od 1949 roku, kiedy władzę objął Mao Zedong. Obie strony wykorzystały to wydarzenie jako pretekst do nawiązania dalszych kontaktów dyplomatycznych i politycznych.
Nawiązanie do tamtego wydarzenia znalazło się w powieści Forrest Gump: autor książki, Winston Groom, umieścił swego tytułowego bohatera w składzie ekipy tenisistów stołowych wysłanych do Chin. W nakręconym przez Roberta Zemeckisa w 1994 filmie fabularnym "Forrest Gump" wątek ten był również ukazany.

</doc>
<doc id="964380" url="https://pl.wikipedia.org/wiki?curid=964380" title="Cory w białym domu">
Cory w białym domu



</doc>
<doc id="964384" url="https://pl.wikipedia.org/wiki?curid=964384" title="Lnica bluszczykolistna">
Lnica bluszczykolistna



</doc>
<doc id="964386" url="https://pl.wikipedia.org/wiki?curid=964386" title="Jacob Gilles">
Jacob Gilles

Jacob Gilles (ur. w 1695, zm. 10 września 1765 w Hadze) - polityk holenderski z XVIII wieku. Wielki Pensjonariusz Holandii 23 września 1746 do 18 czerwca 1749.
Wcześniej był Pensjonariuszem miasta Haarlem ("pensionaris van Haarlem"); miał nastawienie anty-oranżystowskie. Próbował przeciągnąć okres bez stadhoudera maksymalnie w czasie. W roku 1747 Stadhouderem został Wilhelm IV Orański, w dodatku został namiestnikiem nie tylko kilku (jak dotąd bywało) lecz wszystkich prowincji niderlandzkich i Gilles musiał się z tym pogodzić.
Linki zewnętrzne.
Regeringsleiders van de Nederlanden

</doc>
<doc id="964396" url="https://pl.wikipedia.org/wiki?curid=964396" title="Like Water for Chocolate">
Like Water for Chocolate

Like Water For Chocolate – czwarty album amerykańskiego rapera o pseudonimie Common (Common Sense), wydany w marcu 2000 roku.

</doc>
<doc id="964399" url="https://pl.wikipedia.org/wiki?curid=964399" title="Electric Circus">
Electric Circus

Electric Circus – piąty album amerykańskiego rapera o pseudonimie Common wydany w grudniu 2002 roku. Album powstał w Electric Lady Studios. Utwór "Jimi Was A Rock Star" został nagrany w hołdzie Jimiemu Hendriksowi.

</doc>
<doc id="964406" url="https://pl.wikipedia.org/wiki?curid=964406" title="Pieter Steyn">
Pieter Steyn

Pieter Steyn (ur. 6 października 1706 w Haarlemie, zm. 5 listopada 1772 w Hadze) - polityk holenderski.
Pieter Steyn był synem burmistrza Haarlemu Adriaana Steyan i Johanny Patijn. W latach 1724-1726 studiował prawo na Uniwersytecie w Lejdzie. Piastował przez 24 lata najważniejszy urząd w prowincji Holandii: wielki pensjonariusz Holandii (18.06.1749 - 05.11.1772). Przed tym okresem był pensjonariuszem w Haarlemie. Jako WPH zreformował system podatkowy i utrzymał kraj z dala od krwawego konfliktu jakim była wojna siedmioletnia (1756-1763). Żenił się dwukrotnie. Oba związki były bezdzietne.
Linki zewnętrzne.
Regeringsleiders van de Nederlanden

</doc>
<doc id="964416" url="https://pl.wikipedia.org/wiki?curid=964416" title="Mieczysław Kozar-Słobódzki">
Mieczysław Kozar-Słobódzki

Mieczysław Kozar-Słobódzki (ur. 1 stycznia 1884 w Chocinie koło Kałusza, zm. 3 stycznia 1965 w Świdnicy) – nauczyciel, kompozytor.
Uczył się w Kołomyi i Stanisławowie, studiował we Lwowie. Podczas I wojny w armii austriackiej, potem w I Brygadzie. Organizował pierwszą polską szkołę w Świdnicy (obecnie I Liceum) w latach 1945–1946, usunięty ze stanowiska za legionową przeszłość.
W Świdnicy kręcony był film o Kozarze-Słobódzkim pt. "Kozar".

</doc>
<doc id="964420" url="https://pl.wikipedia.org/wiki?curid=964420" title="Kościół św. Jakuba w Lubece">
Kościół św. Jakuba w Lubece

Kościół św. Jakuba w Lubece (niem. "St. Jakobi zu Lübeck") – jeden z pięciu głównych kościołów na lubeckim Starym Mieście. Powstał jako świątynia ludzi morza. Poświęcony w 1334, jest jedną ze stacji Drogi św. Jakuba (his. "Camino de Santiago") z Europy północnej do Santiago de Compostela. Jest jednym z głównych zabytków lubeckiego hanzeatyckiego Starego Miasta, które w 1987 zostało wpisane na listę dziedzictwa kulturowego UNESCO.
Architektura.
Świątynia to trójnawowy gotycki kościół halowy z 1300, zbudowany w miejscu zniszczonego wielkim pożarem (1276) kościoła romańskiego, o którym wspominano już w 1227. Przypuszcza się, że fryz na wieży kościelnej oraz mur nawy bocznej są pozostałościami po poprzednim budynku romańskim. XIII-wieczne plany nadania kościołowi formy bazyliki nie zostały nigdy zrealizowane.
Wystrój wnętrza.
Ołtarz główny.
W 1287 kościół otrzymał znaczną darowiznę na budowę nowego ołtarza. Stół ołtarzowy (mensę) wraz z prezbiterium poświęcił w 1334 biskup Heinrich II. Bochholt. W 1435 zainstalowano ołtarz główny autorstwa nieznanego artysty, nazywanego mistrzem ołtarza św. Jakuba. Obecne ołtarz ten znajduje się w zbiorach Państwowego Muzeum w Schwerinie.
Aktualny ołtarz główny to dzieło Hieronymusa Hassenberga z 1717.
Kaplice.
Kościół posiada wiele kaplic ufundowanych przez bogate kupieckie rodziny lubeckie. Do najbardziej znanych należy "Brömsen-Kapelle", gdzie znajduje się słynny ołtarz "Brömbsen-Altar" (1500), którego środkowa część pochodzi z pracowni Heinricha Brabandera, oraz "Wittenkapelle" (zwana też "Sargträgerkapelle") poświęcona tym, co zostali na morzu. W "Wittenkapelle" znajduje się wrak łodzi ratunkowej z czteromasztowca "Pamir", który zatonął w 1957, ciągnąc za sobą na dno 80 marynarzy z 86 osób załogi.
Organy.
Kościół św. Jakuba jako jeden z nielicznych kościołów lubeckich nie ucierpiał w czasie brytyjskiego ataku powietrznego w 1942. Dlatego też, jako jedyna świątynia w Lubece, posiada parę oryginalnych organów, z 1504 oraz z 1637.
Dzwony.
Na wieży kościoła zawieszone są cztery zabytkowe dzwony:

</doc>
<doc id="964426" url="https://pl.wikipedia.org/wiki?curid=964426" title="Pieter van Bleiswijk">
Pieter van Bleiswijk

Pieter van Bleiswijk (ur. w 1724 w Delfcie, zm. 29 października 1790 w Hadze) – polityk holenderski, najpierw pensjonariusz w Delfcie, potem Wielki Pensjonariusz Holandii od 1 grudnia 1772 do listopada 1787.
Życiorys.
Należał do tak zwanej partii "Patriotów", zwolenników reform w oparciu o wzory rewolucji amerykańskiej. Głównym przeciwnikiem Bleiswijka był książę Ludwig Ernst z Brunszwiku-Lüneburga-Bevern, znany jako książę Brunszwiku-Wolffenbüttel, główny doradca Wilhelma V. Bleiswijk został zdjęty z urzędu po inwazji pruskich wojsk na Republikę w roku 1787.
W roku 1784 działający z inicjatywy Bleiswijka Jan Carel van der Borch negocjował ze Szwedami układ, na mocy którego Republika Zjednoczonych Prowincji miałaby wypłacać subsydia Gustawowi III, w zamian za 6000 żołnierzy szwedzkich potrzebnych holenderskiemu rządowi. Pieter van Bleiswijk zachorował jednak wtedy, co spowodowało zawieszenie rozmów.

</doc>
<doc id="964433" url="https://pl.wikipedia.org/wiki?curid=964433" title="D-Link">
D-Link

D-Link Corporation – tajwański producent komputerowego sprzętu sieciowego: przewodowego Ethernet i bezprzewodowego Wi-Fi, przeznaczonego zarówno dla firm, jak i użytkowników domowych.
Powstanie.
Przedsiębiorstwo zostało założone w 1986 roku przez Kena Kao, byłego dyrektora generalnego i prezesa. Główna siedziba firmy znajduje się w Tajpej na Tajwanie. Obecnie D-Link posiada biura w ponad 90 krajach na całym świecie i jest jednym z głównych dostawców urządzeń dla sieci bezprzewodowych w Europie. 
Aktualnie funkcję prezesa oraz dyrektora generalnego pełni Tony Tsao.

</doc>
<doc id="964437" url="https://pl.wikipedia.org/wiki?curid=964437" title="Port lotniczy Lubeka">
Port lotniczy Lubeka

Lubeka ("Flughafen Lübeck-Blankensee") – port lotniczy położony 8 km na południe od Lubeki. Jest drugim portem lotniczy obsługującym metropolię Hamburg, po porcie lotniczym w Hamburgu. 23 kwietnia 2014 port lotniczy ogłosił bankructwo.

</doc>
<doc id="964439" url="https://pl.wikipedia.org/wiki?curid=964439" title="Kotków (Wielowieś)">
Kotków (Wielowieś)

Kotków – część wsi Wielowieś w Polsce, położona w województwie śląskim, w powiecie gliwickim, w gminie Wielowieś, na północny wschód od drogi Wielowieś-Wojska..
W latach 1975–1998 Kotków administracyjnie należał do województwa katowickiego.

</doc>
<doc id="964441" url="https://pl.wikipedia.org/wiki?curid=964441" title="Norbert Lammert">
Norbert Lammert

Norbert Lammert (ur. 16 listopada 1948 w Bochum) – niemiecki polityk i nauczyciel akademicki, działacz Unii Chrześcijańsko-Demokratycznej (CDU), deputowany do Bundestagu i od 2005 do 2017 jego przewodniczący.
Życiorys.
Maturę zdał w 1967, po czym do 1969 odbywał służbę wojskową. W latach 1969–1975 studiował nauki polityczne, socjologię, historię najnowszą i ekonomię społeczną na uniwersytetach w Bochum oraz w Oksfordzie, doktoryzując się w zakresie nauk społecznych. Udzielał się zawodowo jako wykładowca i szkoleniowiec w różnych akademiach, fundacjach, stowarzyszeniach i przedsiębiorstwach. W 2001 objął stanowisko wiceprzewodniczącego Fundacji Konrada Adenauera. W 2004 został wykładowcą, a w 2008 profesorem honorowym Ruhr-Universität Bochum.
W 1964 rozpoczął działalność w chadeckiej młodzieżówce Junge Union, w 1966 dołączył do CDU. W latach 1975–1980 był członkiem rady miasta Bochum. Od 1977 do 1985 był wiceprzewodniczącym swojej partii w Bochum, a od 1986 do 2008 przewodniczącym organizacji CDU w Zagłębiu Ruhry (w 2008 został honorowym przewodniczącym tej struktury). W 2002 dołączył do zarządu federalnego Unii Chrześcijańsko-Demokratycznej.
W 1980 po raz pierwszy wybrany na deputowanego do Bundestagu. Z powodzeniem ubiegał się o poselską reelekcję w wyborach w 1983, 1987, 1990, 1994, 1998, 2002, 2005, 2009 i 2013.
W latach 1989–1994 był parlamentarnym sekretarzem stanu w resorcie oświaty i nauki, następnie zajmował tożsame stanowisko w ministerstwie gospodarki (1994–1997) oraz ministerstwie transportu (1997–1998). W latach 2002–2005 pełnił funkcję wiceprzewodniczącego niższej izby niemieckiego parlamentu. 18 października 2005 został przewodniczącym Bundestagu XVI kadencji. Pozostał na tej funkcji także po wyborach w 2009 i 2013 w okresie XVII i XVIII kadencji, kończąc urzędowanie 24 października 2017.
W 2012 i 2016 wymieniany w mediach jako potencjalny następca prezydentów Christiana Wulffa i Joachima Gaucka, nigdy jednak nie ubiegał się o tę funkcję. W 2016 ogłosił swoją rezygnację z kandydowania w kolejnych wyborach do Bundestagu w 2017.
Żonaty, ma czwórkę dzieci.

</doc>
<doc id="964443" url="https://pl.wikipedia.org/wiki?curid=964443" title="Inozyna">
Inozyna

Inozyna (łac. "Inosinum") – organiczny związek chemiczny, nukleozyd purynowy zawierający hipoksantynę jako zasadę azotową. Stanowi prekursor w biosyntezie AMP i GMP. 
W dużym stężeniu naturalnie występuje w mięsie ryb. W organizmie człowieka powstaje jako metabolit pośredni puryn, rozkładając się dalej głównie do kwasu moczowego.
Wpływa na aktywność limfocytów, zwiększając ich aktywność przeciwwirusową. W postaci kompleksu z kwasem 4-acetamidobenzoesowym i 1-dimetyloamino-2-propanolem (tzw. "pranobeks inozyny") stosowana jest jako lek przeciwwirusowy, np. przeciw wirusom "Herpes simplex" typu I lub II i "Varicella zoster".
W badaniach klinicznych wykazuje również działanie antydepresyjne i neurostymulujące.

</doc>
<doc id="964444" url="https://pl.wikipedia.org/wiki?curid=964444" title="Dżazirat Firaun">
Dżazirat Firaun

Dżazirat Firaun (arab. جزيرة فرعون) – wyspa na Morzu Czerwonym w północnej części Zatoki Akaba (Riwiera Morza Czerwonego) w muhafazie Synaj Południowy w Egipcie.
Oddalona jest 7 km na południe od miasta Taba, 250 m od brzegu półwyspu Synaj.
Dżazirat Firaun otaczają rafy koralowe, dlatego cieszy się popularnością wśród nurków (szczególnie przy północno-wschodnim krańcu wyspy). Połączona jest regularnymi liniami rejsowymi małych promów z Taby i Akaby z Jordanii.

</doc>
<doc id="964447" url="https://pl.wikipedia.org/wiki?curid=964447" title="Ludwig Ernst z Brunszwiku-Lüneburga-Bevern">
Ludwig Ernst z Brunszwiku-Lüneburga-Bevern

Ludwig Ernst z Brunszwiku-Lüneburga-Bevern (ur. 25 września 1718 w Wolfenbüttel, zm. 12 maja 1788 w Eisenach) – niemiecki arystokrata oraz austriacki, holenderski i niemiecki marszałek polny.
Życiorys.
Urodził się w rodzinie Ferdynanda Albrechta II, książę Brunszwiku. Od 1737 roku w służbie austriackiej. Walczył w wojnie przeciw Turkom do pokoju belgradzkiego (1739). Dzięki wpływom brata, Antoniego Ulryka na dworze rosyjskim został wybrany w 1741 roku księciem Kurlandii, gdy stracił tam władzę Ernest Jan Biron. Cesarzowa Rosji Elżbieta Romanowa nie uznała jednak tego wyboru. W 1742 roku powrócił do Niemiec. Walczył w drugiej wojnie śląskiej, po jej zakończeniu pokojem w Akwizgranie w 1748 roku Wilhelm IV Orański zaprosił go do Holandii.
19 marca 1750 roku został mianowany na stopień marszałka polnego.
Mimo dowodzenia oddziałami holenderskimi książę zachował swe stanowiska jako feldmarszałka austriackiego i cesarskiego. Po śmierci Wilhelma IV w 1751 roku został kapitanem generalnym wojsk w Holandii i pełnił tę funkcję do 1766 roku. Od 1779 roku książę stał się celem pamfletów, pisanych przez tzw. frakcję patriotów, w tym:
W 1784 roku książę musiał opuścić sprawowany urząd. W 1787 roku wojska pruskie wkroczyły do Holandii i obaliły wielkiego pensjonariusza Pietera van Bleiswijka, największego wroga księcia brunszwickiego.

</doc>
<doc id="964448" url="https://pl.wikipedia.org/wiki?curid=964448" title="Uretan">
Uretan



</doc>
<doc id="964450" url="https://pl.wikipedia.org/wiki?curid=964450" title="Sutton Hoo">
Sutton Hoo

Sutton Hoo (anglosaskie "sutton" „osiedle”, "hoo" „wzgórze”) – stanowisko archeologiczne we wschodniej Anglii, na południe od Woodbridge w Suffolk, w którym znajduje się anglosaski grób królewski w formie kurhanu (pierwotnie uznawanego za symboliczny cenotaf) odnaleziony w 1939 r. przez archeologa samouka Basila Browna, działającego na zlecenie właścicielki ziemskiej, Edith Pretty.
Była to łódź (90 stóp długości, tj. 27,432 m), na której znajdował się ogromny skarb, będący obecnie w Muzeum Brytyjskim. Prawdopodobnie grobowiec był przeznaczony dla Raedwalda, ostatniego wielkiego króla Anglii Wschodniej (East Anglia) z rodu Waffina, zmarłego ok. 625 r. Ustalono to na podstawie analizy ornamentu na dwóch srebrnych łyżkach. Badania wykazały, że grób należał do króla, który ochrzcił się, ale później powrócił do pogaństwa (co też sam Raedwald uczynił). Kolejnym dowodem było znalezione w sakwie 37 złotych monet merowińskich. W grobowcu nie odnaleziono ciała króla – dlatego pierwotnie przypuszczano, że zaginęło ono na morzu lub w bitwie. Późniejsze badania wykryły jednak w glebie fosforany – wskaźnik, że zostało tam złożone ludzkie ciało, które uległo jednak całkowitemu rozkładowi w kwaśnej glebie.

</doc>
<doc id="964451" url="https://pl.wikipedia.org/wiki?curid=964451" title="Linia prądu">
Linia prądu

Linia prądu – w mechanice płynów linia styczna w każdym punkcie do kierunku prędkości cząstki płynu. Linie prądu są liniami wektorowego pola prędkości płynu. W przepływie stacjonarnym linie prądu pokrywają się z trajektoriami cząstek płynu.
Wektory prędkości płynu są zawsze styczne linii prądu. Wyraża to tzw. równanie linii prądu:
gdzie:
Linie prądu stanowią zazwyczaj spójną wiązkę nieprzecinających się linii otwartych. W przepływach wirowych linie prądu mogą być liniami zamkniętymi. Wyjątkiem od tego mogą być punkty źródłowe (źródła i upusty), a także linie i powierzchnie osobliwe (np. powierzchnia oderwania, powierzchnia nieciągłości).
Linie prądu służą najczęściej do przedstawiania przepływu w postaci graficznej, przedstawienie takie jest szczególnie przydatne w przypadku przepływu dwuwymiarowego. Każdej linii prądu odpowiada wówczas tzw. funkcja prądu, oznaczana tradycyjnie literą formula_4
Przepływ płynu odbywa się zawsze wzdłuż linii prądu lub stycznie do nich, a nigdy w poprzek nich. W przepływie płaskim funkcja prądu interpretację fizykalną: natężenie przepływu formula_5 między dwiema liniami prądu równe jest różnicy wartości odpowiadających im funkcji prądu:
Spójny pęk sąsiadujących ze sobą linii prądu nosi nazwę strugi.

</doc>
<doc id="964453" url="https://pl.wikipedia.org/wiki?curid=964453" title="Andreas Hakenberger">
Andreas Hakenberger



</doc>
<doc id="964454" url="https://pl.wikipedia.org/wiki?curid=964454" title="Motorola L7 SLVR">
Motorola L7 SLVR



</doc>
<doc id="964455" url="https://pl.wikipedia.org/wiki?curid=964455" title="Patrioci (Republika Zjednoczonych Prowincji)">
Patrioci (Republika Zjednoczonych Prowincji)

Patrioci holenderscy - frakcja polityczna w Holandii aktywna od roku 1778 aż do najazdu francuskiego w 1795. "Patrioci" byli zainspirowani ideami, które stały za amerykańskim buntem przeciw metropolii (1776). Domagali się reform na wzór amerykański. Za założyciela tej "partii" uchodzi Joan Derk van der Capellen tot den Pol (1741-1784). Należał do niej też Wielki pensjonariusz Holandii w latach 1772-1787 Pieter van Bleiswijk.

</doc>
<doc id="964456" url="https://pl.wikipedia.org/wiki?curid=964456" title="Andreas Hackenberger">
Andreas Hackenberger



</doc>
<doc id="964457" url="https://pl.wikipedia.org/wiki?curid=964457" title="Andrzej Hackenberger">
Andrzej Hackenberger



</doc>
<doc id="964459" url="https://pl.wikipedia.org/wiki?curid=964459" title="Erster Fussball-Club Kattowitz">
Erster Fussball-Club Kattowitz



</doc>
<doc id="964462" url="https://pl.wikipedia.org/wiki?curid=964462" title="Omri Afek">
Omri Afek

Omri Afek (heb. עמרי אפק, ur. 31 marca 1979 w Kirjat Ono) – izraelski piłkarz grający na pozycji prawego obrońcy lub pomocnika.
Kariera klubowa.
Afek rozpoczynał piłkarską karierę w klubie Hapoel Kirjat Ono, wywodzącym się z jego rodzinnego miasta. W Hapoelu grał w drużynie młodzieżowej, a w 1998 roku przeszedł do Hapoelu Tel Awiw. Początkowo nie grał jednak w pierwszej drużynie i na sezon 1998/1999 został wypożyczony do Maccabi Jafa, w którym zadebiutował w pierwszej lidze, ale na koniec sezonu zespół ten został zdegradowany. Latem 1999 Afek wrócił do Hapoelu i zaczął w nim grać w wyjściowej jedenastce. W 2000 roku został mistrzem kraju a także zdobywcą Pucharu Izraela. W sezonie 2000/2001 wywalczył wicemistrzostwo kraju, a w sezonie 2001/2002 dobrą formą przyczynił się do awansu Hapoelu do ćwierćfinału Pucharu UEFA – Hapoel wyeliminował po drodze takie kluby jak Chelsea F.C., Lokomotiw Moskwa, AC Parma, a w pierwszym ćwierćfinałowym meczu pokonał 1:0 A.C. Milan. W tym samym sezonie Hapoel z Afekiem w składzie został znów wicemistrzem kraju, a rok później zajął 3. miejsce w lidze.
Latem 2003 Afek przeszedł do hiszpańskiego Racingu Santander, w którym spotkał dwóch rodaków, Dudu Aouate oraz Josiego Benajuna. W Primera División zadebiutował 25 października w przegranym 1:3 wyjazdowym meczu z Realem Madryt. W Racingu był jednak rezerwowym i wystąpił w 25 meczach, zdobywając 2 gole. Na sezon 2004/2005 został wypożyczony do drugoligowej Salamanki.
Latem 2005 Afek wrócił do kraju i został zawodnikiem Beitaru Jerozolima. Gdy w Beitarze menedżerem był Luis Fernández Afek grał mniej z powodu kłótni ze szkoleniowcem, a do składu wrócił dopiero za czasów trenera Osvaldo Ardilesa. W sezonie 2006/2007 Omri był jednym z filarów obrony Beitaru, a klub wywalczył mistrzostwo Izraela. Latem 2007 przeszedł do Maccabi Hajfa. Z kolei w 2009 roku został piłkarzem Bene Jehuda Tel Awiw.
Kariera reprezentacyjna.
W reprezentacji Izraela Afek zadebiutował 21 sierpnia 2002 w wygranym 4:2 towarzyskim meczu z Litwą. Z reprezentacją występował w nieudanych kwalifikacjach do Euro 2004 oraz MŚ 2006 i Euro 2008.

</doc>
<doc id="964469" url="https://pl.wikipedia.org/wiki?curid=964469" title="Yemenia">
Yemenia

Yemenia – jemeńskie narodowe linie lotnicze z siedzibą w Sanie. Ma połączenia z Afryką, Azją i Europą. Należy do sojuszu Arab Air Carriers Organization. Głównym hubem jest Port lotniczy Sana.
Połączenia codeshare.
Yemenia ma codeshare z następującymi liniami:

</doc>
<doc id="964482" url="https://pl.wikipedia.org/wiki?curid=964482" title="Clube Esportivo de Futebol">
Clube Esportivo de Futebol



</doc>
<doc id="964484" url="https://pl.wikipedia.org/wiki?curid=964484" title="Piaggio">
Piaggio

Piaggio &amp; Co. SpA – włoski koncern zajmujący się produkcją motocykli, skuterów, samochodów i samolotów. Siedzibą główną Piaggio Group jest miasto Pontedera.
Koncern Piaggio jest obok przedsiębiorstw japońskich jednym z największych producentów motocykli na świecie. Głównym udziałowcem w przedsiębiorstwie jest holding Immsi S.p.A.
Historia.
Przedsiębiorstwo Piaggio założył w 1884 roku przemysłowiec Rinaldo Piaggio, który produkował: lokomotywy, wagony kolejowe, a także wyroby z drewna i statki.
W czasie I wojny światowej przedsiębiorstwo zaczęło działać w branży lotniczej. W okresie międzywojennym stało się potentatem w produkcji śmigieł. W czasie II wojny światowej główny trzon produkcji stanowiły samoloty wojskowe. Po wojnie zniszczone zakłady zostały reaktywowane i odbudowane. Po 1946 roku Piaggio nastawiło się na branżę motoryzacyjną, w której w szybkim tempie odniosło spektakularny sukces dzięki produkcji skutera Vespa, motoroweru Ciao i małego pojazdu dostawczego APE.

</doc>
<doc id="964489" url="https://pl.wikipedia.org/wiki?curid=964489" title="SharpDevelop">
SharpDevelop

SharpDevelop (#develop) – darmowe i otwarte zintegrowane środowisko programistyczne dla platformy .NET. Obsługuje takie języki programowania jak: C#, Visual Basic .NET oraz Boo.
Jest przeważnie używany przez osoby niepreferujące produktu Microsoftu – Visual Studio .NET. Interfejs programu jest wzorowany na jego komercyjnym odpowiedniku. Może również otwierać i edytować projekty stworzone w Visual Studio .NET.
SharpDevelop potrafi również przetłumaczyć cały projekt z VB.NET na C# i odwrotnie. Program można uruchamiać bez uprzedniej instalacji, np. z klucza USB lub karty pamięci.
SharpDevelop, oprócz .NET 4.0, jest w stanie korzystać z innych kompilatorów: .NET 1.0, .NET 1.1 oraz kompilatora MONO.
Istnieje również port na MONO/Gtk# – MonoDevelop, który działa m.in. na systemach operacyjnych Linux i OS X.

</doc>
<doc id="964492" url="https://pl.wikipedia.org/wiki?curid=964492" title="Sharpdevelop">
Sharpdevelop



</doc>
<doc id="964493" url="https://pl.wikipedia.org/wiki?curid=964493" title="Corry Brokken">
Corry Brokken

Corry Brokken, właśc. Cornelia Maria Meijerink-Brokken (ur. 3 grudnia 1932 w Bredzie, zm. 31 maja 2016 w Laren) – holenderska wokalistka, zwyciężczyni Konkursu Piosenki Eurowizji w 1957 roku, uczestniczka konkursów w 1956, 1957 i 1958 roku.
Wraz z Jetty Pearl reprezentowała Holandię podczas 1. Konkursu Piosenki Eurowizji w 1956 roku. Z powodu niezachowania się oficjalnych wyników finału konkursu, nieznany jest końcowy rezultat jej piosenki „Voorgoed voorbij” w ogólnej klasyfikacji finałowej. Wokalistka odniosła sukces w konkursie rok później, wygrywając finał imprezy z kompozycją „Net als toen”. W 1958 roku ponownie reprezentowała Holandię podczas Konkursu Piosenki Eurowizji, tym razem śpiewając utwór „Heel de wereld”, z którym zajęła przedostatnie, dziewiąte miejsce na dziesięć reprezentacji, remisując z reprezentantką Luksemburga Solange Berry i jej piosenką „Un grand amour”.
W 1976 roku Brokken, prowadziła koncert finałowy 21. Konkursu Piosenki Eurowizji, który odbył się w Hadze, dzięki zwycięstwu holenderskiej grupy Teach-In podczas konkursu w roku poprzednim. W tym samym roku porzuciła karierę muzyczną i dwanaście lat później rozpoczęła pracę jako sędzia. W 1997 roku została sekretarzem Holandii podającym punkty przyznane przez kraj podczas 42. Konkursu Piosenki Eurowizji.

</doc>
<doc id="964496" url="https://pl.wikipedia.org/wiki?curid=964496" title="Fluminense de Feira FC">
Fluminense de Feira FC

Fluminense de Feira Futebol Clube – brazylijski klub piłkarski z siedzibą w mieście Feira de Santana leżącym w stanie Bahia.
Historia.
Klub Fluminense de Feira Futebol Clube założony został 1 stycznia 1941 roku. W roku 1954 klub stał się klubem zawodowym, a dwa lata później zdobył wicemistrzostwo stanu Bahia (Campeonato Baiano).
W roku 1963 Fluminense pierwszy raz w swej historii został mistrzem stanu Bahia, a pięć lat później drugi raz został wicemistrzem stanu. W roku 1969 klub drugi raz wygrał Campeonato Baiano.
W roku 1992 Fluminense został wicemistrzem trzeciej ligi brazylijskiej (Campeonato Brasileiro Série C – w finale przegrał z klubem Tuna Luso). Jednak ani mistrz trzeciej ligi, ani wicemistrz nie awansowały wyżej, gdyż w roku 1993 nie przeprowadzono rozgrywek zarówno drugiej (Campeonato Brasileiro Série B), jak i trzeciej ligi.
Rok 1998 był wyjątkowo mizerny, gdyż Fluminense zajął 10 miejsce w 12-zespołowej lidze i spadł do drugiej ligi stanu Bahia.
W roku 1999 klub grał w drugiej lidze stanu Bahi, kończąc rozgrywki jako wicemistrz po remisie 1:1 u siebie i 0:0 na wyjeźdize z klubem Colo Colo z miasta Ilhéus. Jako wicemistrz drugiej ligi Fluminense zdobył awans do pierwszej ligi Campeonato Baiano.

</doc>
<doc id="964503" url="https://pl.wikipedia.org/wiki?curid=964503" title="Meligethes aeneus">
Meligethes aeneus



</doc>
<doc id="964508" url="https://pl.wikipedia.org/wiki?curid=964508" title="Zdzisław Jan Ryn">
Zdzisław Jan Ryn

Zdzisław Jan Ryn (ur. 21 października 1938 w Szczyrku, zm. 6 lutego 2022 w Krakowie) – polski dyplomata, lekarz psychiatra, profesor nauk medycznych Collegium Medicum Uniwersytetu Jagiellońskiego, publicysta, były ambasador Rzeczypospolitej Polskiej w Chile i Argentynie, alpinista, podróżnik, członek The Explorers Club, znawca i eksplorator Andów. Od 2011 do 2014 roku prezes, a od 2014 roku członek honorowy Polskiego Towarzystwa Medycyny i Ratownictwa Górskiego.
Życiorys.
W 1957 ukończył naukę w Liceum Ogólnokształcącym im. Adama Asnyka w Bielsku-Białej, a w 1963 ukończył studia na Wydziale Lekarskim Akademii Medycznej im. Mikołaja Kopernika w Krakowie. Odbył również specjalistyczne studia z dziedziny psychiatrii I i II stopnia (odpowiednio w 1967 i 1969). W 1971 uzyskał stopień doktora (praca "Zaburzenia psychiczne u alpinistów w warunkach stresu wysokogórskiego"; promotor: Antoni Kępiński), a w 1979 habilitował się na podstawie pracy "Układ nerwowy a wysokość. Zespół astenii wysokogórskiej". 20 października 1994 otrzymał tytuł naukowy profesora.
W latach 1961–1965 pracował w Szpitalu Miejskim Nr l w Bielsku-Białej, a od 1965 do 1967 i od 1972 do 1973 w Akademii Medycznej w Krakowie (Państwowym Szpitalu Klinicznym). Od 1970 do 1971 był też zatrudniony w Miejskim Ośrodku Matki i Dziecka w Krakowie. W 1971 został asystentem, a następnie starszym asystentem Katedry Psychiatrii AM. Od 1975 do 1979 był adiunktem, od 1979 do 1983 adiunktem habilitowanym. W 1983 został docentem.
Od 1981 do 1984 był prodziekanem Wydziału Lekarskiego, w latach 1984–1988 członkiem Kolegium Dziekańskiego Wydziału Lekarskiego, a od 1984 do 2009 kierownikiem Zakładu Patologii Społecznej w Katedrze Psychiatrii Collegium Medicum UJ. Był kierownikiem Zakładu Psychologii Klinicznej Instytutu Psychologii Uniwersytetu Jagiellońskiego. Od 1976 do 1981 pełnił obowiązki specjalisty wojewódzkiego w zakresie psychiatrii w Tarnowie. Od 1996 zatrudniony w Zakładzie Rehabilitacji w Neurologii i Psychiatrii Akademii Wychowania Fizycznego w Krakowie.
Na początku lat 90. rozpoczął karierę dyplomatyczną. Od 1991 do 1996 pełnił misję jako ambasador nadzwyczajny i pełnomocny RP w Chile, akredytowany jednocześnie w Boliwii. Od 1997 do 2000 był także konsulem honorowym Republiki Chile w Krakowie. Od 2007 do 2008 był ambasadorem RP w Argentynie, akredytowanym równocześnie na Paragwaj.
Był promotorem kilkudziesięciu prac magisterskich i trzech prac doktorskich. Jest autorem przeszło 450 publikacji naukowych, głównie w czasopismach zagranicznych na temat psychiatrii klinicznej, sądowej i społecznej, patologii obozów koncentracyjnych, medycyny górskiej, psychologii alpinizmu, antropologii i medycyny Indian Ameryki Południowej, a także o etyce medycznej i cierpieniu. Autor kilkuset publikacji popularnonaukowych, reportaży i esejów o tematyce górskiej, psychologicznej, biograficznej i historycznej. Autor lub konsultant kilku filmów popularnonaukowych. Brał udział w kilkuset audycjach radiowych i telewizyjnych.
Odznaczenia i wyróżnienia.
Odznaczony m.in. Krzyżem Wielkim Orderu Zasługi Chile (1996), "Bene Meritus" Polskiego Towarzystwa Lekarskiego (1999); Medalem Medicina Cracoviensis (2000); Medalem Cruz del III Milenio (2004, Chile). Doktor honoris causa Universidad Cientifica del Sur (Lima - Peru). Obywatel honorowy miast: La Serena (1996, Chile) i Coquimbo (2004, Chile) oraz 7 miast w Argentynie (2007–2008).
W 2001 r. otrzymał (wraz z Wojciechem Wiltosem i Władysławem Vermessym) nagrodę "Kolosa 2000" w kategorii "podróże", "za wyprawę "Atacama 2000" w rejon Gór Domeyki w północnym Chile". W 2018 otrzymał Odznakę Honorową „Bene Merito”.

</doc>
<doc id="964513" url="https://pl.wikipedia.org/wiki?curid=964513" title="The Great Depression (album)">
The Great Depression (album)

The Great Depression – czwarty album amerykańskiego rapera DMX-a. Wydany 23 października 2001 roku. Promowany singlami "Who We Be", "We Right Here", "I Miss You" (utwór poświęcony zmarłej babci DMX-a; B-Side: "Number 11"). Wydany też w ocenzurowanej wersji.
"The Great Depression" zadebiutował na pierwszym miejscu listy Billboard 200, w pierwszym tygodniu od wydania sprzedany nakładem 439,000 egzemplarzy. 14 grudnia album uzyskał status platynowej płyty.
Ostatnia piosenka, "A Minute For Your Son", zawiera trzy dodatkowe utwory: "Next Out The Kennel" (freestyle na podkładach: "Ready To Meet Him", "Bring Your Whole Crew", "D-X-L" i "Make a Move", gośc. DJ Kayslay, Jinx, Loose Cannon, Big Stan i Kashmir), "Problem Child" (remiks utworu Billy'ego Raya, gośc. Mysonne i Drag-On) oraz "Shit's Still Real" (gośc. Mic Geronimo i Big Stan).
Utwór "Ima Bang" został zawarty na ścieżce dźwiękowej filmu "W pół do śmierci".
Lista utworów.
' * ' - dodatkowy utwór
Notowania.
Plakat promujący album

</doc>
<doc id="964518" url="https://pl.wikipedia.org/wiki?curid=964518" title="Julio Pérez">
Julio Pérez

Julio Gervasio Pérez Gutiérrez (ur. 19 czerwca 1926 w Montevideo, zm. 22 września 2002 tamże), urugwajski piłkarz, napastnik. Mistrz świata z roku 1950.
W reprezentacji Urugwaju w latach 1950-1956 rozegrał 22 spotkania i strzelił 9 bramek. Podczas MŚ 50 zagrał we wszystkich czterech meczach Urugwaju. Znajdował się w kadrze na MŚ 54.
Najlepsze lata kariery spędził w Nacional. W klubie tym występował w latach 1950-1957 i czterokrotnie zdobywał tytuł mistrza kraju (1950, 1952, 1955 i 1956).

</doc>
<doc id="964520" url="https://pl.wikipedia.org/wiki?curid=964520" title="Julio Perez">
Julio Perez



</doc>
<doc id="964531" url="https://pl.wikipedia.org/wiki?curid=964531" title="Diana (Świbie)">
Diana (Świbie)

Diana – nieoficjalny przysiółek wsi Świbie w Polsce położony w województwie śląskim, w powiecie gliwickim, w gminie Wielowieś.
Położenie.
Przysiółek jest położony w lesie na północny zachód od Świbia, na północny wschód od Szlaku Stulecia Turystyki.

</doc>
<doc id="964538" url="https://pl.wikipedia.org/wiki?curid=964538" title="Laktam">
Laktam



</doc>
<doc id="964539" url="https://pl.wikipedia.org/wiki?curid=964539" title="Tehzeeb">
Tehzeeb

Tehzeeb – bollywoodzki dramat rodzinny wyreżyserowany w 2003 roku przez Khalid Mohameda. Film jest dedykowany Ingmarowi Bergmanowi, którego "Jesienna sonata" zainspirowała reżysera filmu. W rolach głównych wystąpili indyjscy aktorzy: Shabana Azmi, Urmila Matondkar i Arjun Rampal. Muzykę do filmu skomponował A.R. Rahman. Autorem zdjęć jest Santosh Sivan. Tematem filmu są dramatyczne pełne miłości i nienawiści relacje między sławną matką a rozżaloną brakiem uwagi z jej strony córką.
Muzyka i piosenki.
Autorem muzyki jest A.R. Rahman

</doc>
<doc id="964542" url="https://pl.wikipedia.org/wiki?curid=964542" title="Gralinowate">
Gralinowate

Gralinowate, graliny (Grallinidae) – wyróżniana dawniej rodzina ptaków z rzędu wróblowych, obejmująca cztery gatunki małych ptaków występujących w Australii, na Nowej Gwinei i Timorze. Są wszystkożerne.
Badania DNA wykazały, że ptaki te dotychczas uważane za jedną rodzinę nie są ze sobą blisko spokrewnione. W systematyce uwzględniającej te badania dwa gatunki z podrodziny gralin (Grallininae) zostały umieszczone w rodzinie monarkowatych, a dwa pozostałe gatunki z podrodziny skałowronów (Corcoracinae) wyodrębnione w osobną rodzinę Corcoracidae.
Systematyka.
Do rodziny zaliczano następujące podrodziny, rodzaje i gatunki:

</doc>
<doc id="964543" url="https://pl.wikipedia.org/wiki?curid=964543" title="Gogol">
Gogol

Gogol – nieoficjalny przysiółek wsi Zacharzowice w Polsce położony w województwie śląskim, w powiecie gliwickim, w gminie Wielowieś.
Położenie.
Przysiółek jest położony na wschód od drogi wojewódzkiej 901, na północ od skrzyżowania drogi wojewódzkiej 901 z drogą Zacharzowice-Kopienice.

</doc>
<doc id="964545" url="https://pl.wikipedia.org/wiki?curid=964545" title="Cezar de Vendôme">
Cezar de Vendôme

Cezar de Bourbon-Vendôme, fr. César de Bourbon-Vendôme (ur. 3 czerwca 1594 w Château de Coucy, zm. 22 października 1665 w Paryżu) – nieślubny syn króla Francji Henryka IV i jego metresy Gabrielle d’Estrées. Książę de Vendôme, de Beaufort i d'Étampes.
W 1595 został oficjalnie uznany przez swojego ojca. W 1598 otrzymał tytuł księcia de Vendôme, a rok później – po śmierci swojej matki został również księciem de Beaufort i Étampes. 16 lipca 1608 w zamku Fontainebleau poślubił bogatą dziedziczkę Franciszkę Lotaryńską, księżną de Mercoeur i de Penthièvre (1592–1669). Para miała razem 3 dzieci:
Cezar spędził większość życia, intrygując przeciwko Marii Medycejskiej, prawowitej żonie ojca, oraz swojemu bratu przyrodniemu Ludwikowi XIII. Był wplątany w spisek Chalais przeciwko kardynałowi Armandowi Richelieu, przez co razem ze swoim bratem Aleksandrem, kawalerem de Vendôme, został uwięziony w zamku Vincennes w 1626. W 1630 został wypuszczony i skazany na wygnanie z Francji do Holandii. W 1632 powrócił do Francji i razem ze swoim drugim synem Franciszkiem wziął udział w spisku przeciwko kardynałowi Jules'owi Mazarinowi. Tym razem został wygnany do Anglii i do ojczyzny nie powrócił aż do 1642. Małżeństwo zawarte między jego pierwszym synem Ludwikiem a Laurą Mancini, siostrzenicą Mazarina, przyniosło znaczną poprawę stosunków między Cezarem a kardynałem. Cezar nawet wsparł regentkę Annę Austriaczkę w czasie Frondy. W 1651 został mianowany admirałem Francji, a w 1655 – Wielkim Mistrzem Nawigacji.
Pochowany jest w kościele Saint Roch w Paryżu.

</doc>
<doc id="964551" url="https://pl.wikipedia.org/wiki?curid=964551" title="Amidek">
Amidek



</doc>
<doc id="964552" url="https://pl.wikipedia.org/wiki?curid=964552" title="Zjednoczony Ruch Narodowy">
Zjednoczony Ruch Narodowy

Zjednoczony Ruch Narodowy (gruz. ერთიანი ნაციონალური მოძრაობა, "Ertiani Nacionaluri Modzraoba", ENM) – niegdyś największe gruzińskie ugrupowanie polityczne, obecnie partia opozycyjna. Przewodniczącym ugrupowania jest od 2008 Dawit Bakradze.
ENM została założona w październiku 2001 roku przez Micheila Saakaszwiliego. Jest postrzegana jako partia centroprawicowa, która dąży do integracji Gruzji z NATO i Unią Europejską. W sprawach wewnętrznych opowiada się za kontrolowaniem przez Tbilisi Abchazji i Południowej Osetii.
W listopadzie 2003 roku członkowie Zjednoczonego Ruchu Narodowego doprowadzili do bezkrwawej rewolucji, zwanej rewolucją róż, w wyniku której doszło w Gruzji do zmiany ekipy rządzącej. W latach 2004-2012 była partią rządzącą.

</doc>
<doc id="964553" url="https://pl.wikipedia.org/wiki?curid=964553" title="Grallinidae">
Grallinidae



</doc>
<doc id="964557" url="https://pl.wikipedia.org/wiki?curid=964557" title="Herb gminy Tarnów">
Herb gminy Tarnów

Herb gminy Tarnów nawiązuje do rodowego herbu książąt Sanguszków znanego jako Pogoń Litewska, a także herbu Tarnowa.
Opis herbu.
W polu błękitnym jeździec w srebrnej zbroi i hełmie, z uniesioną srebrną szablą ze złotym kabłąkiem w prawej ręce, lewą trzymający wodze, dosiadający srebrnego, wspiętego konia ze złotym rzędem, na złotym półksiężycu.

</doc>
<doc id="964558" url="https://pl.wikipedia.org/wiki?curid=964558" title="Laurens Pieter van de Spiegel">
Laurens Pieter van de Spiegel

Laurens Pieter van de Spiegel (ur. 19 stycznia 1736 w Middelburgu, zm. 7 maja 1800 w Lingen) – polityk holenderski, wielki pensjonariusz Zelandii, a od 9 listopada 1787 do 4 lutego 1795 wielki pensjonariusz Holandii. Był oranżystą – stronnikiem Wilhelma V Orańskiego. Objął urząd wielkiego pensjonariusza Holandii, gdy pruska armia przywróciła władzę Wilhelma interweniując w roku 1787. Gdy francuska armia rewolucyjna pokonała armię holenderską i wkroczyła do kraju (Republika Batawska) w roku 1795 van de Spiegel uciekł z kraju. Osiadł w Lingen (Królestwo Prus), gdzie zmarł w roku 1800.
Był znakomicie wykształcony w prawie i historii prawa. Holenderski znawca nauki o administracji publicznej Gerrit Abraham van Poelje uznawał van de Spiegela założyciela holenderskiej szkoły w tej dziedzinie.
Linki zewnętrzne.
Regeringsleiders van de Nederlanden 

</doc>
<doc id="964562" url="https://pl.wikipedia.org/wiki?curid=964562" title="Graliny">
Graliny



</doc>
<doc id="964564" url="https://pl.wikipedia.org/wiki?curid=964564" title="10 cm haubica vz. 14 Škoda">
10 cm haubica vz. 14 Škoda

10 cm houfnice vz. 14 – haubica holowana produkowana przez firmę Skoda.
Houfnice vz. 14 miała łoże jednoogonowe, lufę stalową, zamek klinowy i było zasilane amunicją scaloną. Pocisk burzący miał masę 16 kg. W czasie I wojny światowej haubice tego typu były używane przez armię włoską (Obice da 100/17 modello 14) i austro-węgierską (10 cm Feldhaubitze M.14). W 1919 roku Skoda zakończyła produkcję tego działa zastępując je ulepszoną houfnice vz. 14/19.
Po I wojnie światowej houfnice vz. 14 pozostała na uzbrojeniu armii włoskiej, znalazła się także na uzbrojeniu armii austriackiej, węgierskiej (10 cm Škoda 14 M.), rumuńskiej, czechosłowackiej i polskiej (100 mm haubica wz. 1914). Po anschlussie Austrii uzbrojenie tego kraju zostało przejęte przez siły zbrojnie III Rzeszy. Feldhaubitze M.14 otrzymała niemiecką desygnatę 10 cm leFH 14(ö).
W czasie II wojny światowej haubice tego typu były używane przez armie Węgier, Włoch i Niemiec. Po kapitulacji Włoch w 1943 armia niemiecka przejęła włoskie Obice da 100/17 modello 14 i nadała im desygnatę 10 cm leFH 315(i). Przejęte działa były używane przez drugoliniowe oddziały niemieckie do końca wojny.

</doc>
<doc id="964566" url="https://pl.wikipedia.org/wiki?curid=964566" title="Obice da 100/17 modello 14">
Obice da 100/17 modello 14



</doc>
<doc id="964570" url="https://pl.wikipedia.org/wiki?curid=964570" title="10 cm Škoda 14 M.">
10 cm Škoda 14 M.



</doc>
<doc id="964572" url="https://pl.wikipedia.org/wiki?curid=964572" title="100 mm haubica wz. 1914">
100 mm haubica wz. 1914



</doc>
<doc id="964574" url="https://pl.wikipedia.org/wiki?curid=964574" title="Anastas Beszkow">
Anastas Beszkow

Anastas Beszkow (1896–1964) – geograf bułgarski, profesor uniwersytecki w Sofii w latach 1948–1958, członek Bułgarskiej Akademii Nauk i przewodniczący Bułgarskiego Towarzystwa Geograficznego od 1948. Tworzył prace z zakresu regionalizacji geograficzno-ekonomicznej, geografii transportu, historii geografii i odkryć geograficznych oraz kartografii, a także podręczniki geografii ekonomicznej Bułgarii.

</doc>
<doc id="964575" url="https://pl.wikipedia.org/wiki?curid=964575" title="10 cm leFH 14(ö)">
10 cm leFH 14(ö)



</doc>
<doc id="964577" url="https://pl.wikipedia.org/wiki?curid=964577" title="10 cm leFH 315(i)">
10 cm leFH 315(i)



</doc>
<doc id="964580" url="https://pl.wikipedia.org/wiki?curid=964580" title="Zofia Wilhelmina von Holstein-Gottorp">
Zofia Wilhelmina von Holstein-Gottorp

Zofia Wilhelmina Holstein-Gottorp (ur. 21 maja 1801 w Sztokholmie, zm. 6 lipca 1865 w Karlsruhe) – wielka księżna Badenii.
Życiorys.
Była córką Gustawa IV Adolfa, króla Szwecji, i Fryderyki Badeńskiej. 25 lipca 1819 roku wyszła za mąż za Leopolda Badeńskiego, wielkiego księcia Badenii. Zofia i Leopold byli dziadkami ze strony ojca przyszłej szwedzkiej królowej Wiktorii Badeńskiej.
Zofia miała ośmioro dzieci:

</doc>
<doc id="964582" url="https://pl.wikipedia.org/wiki?curid=964582" title="Gaj (Wiśnicze)">
Gaj (Wiśnicze)

Gaj, Goj – część wsi Wiśnicze w Polsce, położona w województwie śląskim, w powiecie gliwickim, w gminie Wielowieś, na południowy zachód od wsi Wiśnicze, północny zachód od drogi wojewódzkiej 907 i północny wschód od wsi Kotliszowice.
Jedynym obiektem znajdującym się w Gaju jest kapliczka wyznania rzymskokatolickiego pw. Matki Boskiej Bolesnej, która jest miejscem kultu miejscowej ludności. W czasie świąt przypadających w letnim okresie są organizowane procesje spod kościoła pw. Trójcy Przenajświętszej w Wiśniczu do kapliczki w Gaju.

</doc>
<doc id="964584" url="https://pl.wikipedia.org/wiki?curid=964584" title="Budy Stare">
Budy Stare

Budy Stare – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość należała administracyjnie do województwa płockiego.
Zobacz też: Stare Budy

</doc>
<doc id="964588" url="https://pl.wikipedia.org/wiki?curid=964588" title="Browar Lwówek">
Browar Lwówek

Browar Lwówek – browar w Lwówku Śląskim w województwie dolnośląskim.
Historia.
Browar Hohbergów.
Historia piwowarstwa w Lwówku Ślaskim sięga średniowiecza. Najstarsza wzmianka o cechu piwowarów w mieście pochodzi z zapisu w "Księdze Miejskiej Wrocławia" z 1209 roku.
Obecnie istniejący browar przemysłowy w Lwówku Śląskim powstał w XIX wieku. Założył go Julius Hohberg. W 1861 roku kupił on od magistratu miasta browar obywatelski utworzony w 1850 roku przez "Bractwo Browarne" na terenie dawnego zamku. Nowy właściciel rozbudował to przedsiębiorstwo i uczynił z niego jedno z największych tego typu na Dolnym Śląsku. Po śmierci Juliusza Hohberga w 1907 roku właścicielami browaru zostali jego synowie Edwin i Paul. Współwłaściciele kontynuowali rozbudowę zakładu. Ich staraniem powiększono teren browaru, wzniesiono nowy budynek administracyjny oraz suszarnię.
W 1921 roku browar przekształcono w spółkę akcyjną "J. Hohberg, Bierbrauerei und Malzfabrik Aktiengesellschaft". Oprócz produkcji piwa w zakładzie produkowano również: słód, lemoniadę i wody mineralne. W 1936 roku przedsiębiorstwo zostało przejęte przez browar z Görlitz. Zmieniono nazwę firmy na "Hohberg Brauerei A.G.". W czasie II wojny światowej browar nie zaprzestał produkcji. W latach 1939–1945 produkowane w Lwówku Śląskim piwo trafiało zarówno do lokalnych odbiorców jak i na potrzeby wojska.
Produkcję w browarze wstrzymano na krótko w 1945 roku w związku z zajęciem go przez Armię Czerwoną. Wznowiono ją jednak już kilka miesięcy później. Zakład został znacjonalizowany i podporządkowany Oddziałowi Centralnego Zarządu Przemysłu Fermentacyjnego we Wrocławiu.
Browar w okresie PRL.
Po II Wojnie Światowej piwo zaczęto wytwarzać już w 1945 r. Produkowano piwa "Mocne" i "Krzepkie" w ilości 18 tysięcy hektolitrów. W 1950 roku zarządcą browaru zostały Jeleniogórskie Zakłady Piwowarsko-Słodownicze. Rozpoczęto gruntowna modernizację zakładu. Zdemontowano wiele przedwojennych urządzeń. W ich miejsce zainstalowano nowe o większej wydajności. W 1958 roku unowocześniono fermentownię, w latach 1960-1961 wymieniono układy chłodnicze, w 1971 roku zamontowano nową rozlewnię, w 1974 roku zmodernizowano warzelnię. W 1975 roku lwówecki browar został włączony w skład Legnickich Zakładów Piwowarskich. W 1983 roku przeprowadzono kolejną rozbudowę zakładu. W 1974 r. browar otrzymał nową warzelnię, a w 1983 r. leżakownię. W 1984 r. produkcja wynosiła 80 tysięcy hektolitrów. Produkowano piwa "Basztowe" i "Książęce". W latach 1989–1992 zbudowano nową rozlewnię piwa.
Browar w okresie III RP.
w 1994 roku zakład został przekształcony w jednoosobową spółkę Skarbu Państwa pod nazwą "Browary Karkonoskie S.A." Podjął się współpracy z czeskim Browarem Vratislavice, od którego kupił licencję na produkcję piwa "Premier". Jednocześnie promował na rynku lokalnym własne marki: "Książęce Extra", "Górnicze", "Mocne Dobre", "Studenckie" i "Murzynek". Pomimo wdrożenia programu naprawczego browar nie mógł sobie poradzić z zadłużeniem. W 1998 roku w związku z kłopotami finansowymi ogłoszono jego upadłość.
W 1999 roku browar lwówecki został zakupiony przez niemieckiego przedsiębiorcę Wolfganga Bauera, który przeprowadził w nim restrukturyzacje i powołał nową spółkę "Browar Śląski 1209 Sp. z o.o.". Pomimo odniesionego na rynku regionalnym sukcesu w sprzedaży piwa marki "Książęce" i "Mocne Dobre" kłopoty właściciela z Urzędem Celnym spowodowały, że zakład zaprzestał produkcji w 2007 roku. We wrześniu 2007 roku ogłoszono jego upadłość.
Nieczynny zakład wystawiono na sprzedaż. W 2008 roku jego zakupem na cele muzealne zainteresowały się władze województwa dolnośląskiego, a wznowieniem produkcji spółka Browar Ciechan Sp. z o.o.. W styczniu 2009 roku zawarte zostało porozumienie, na mocy którego spółka Browar Ciechan zobowiązała się wznowić produkcję piwa w Lwówku Śląskim, a Urząd Marszałkowski utworzyć przy zakładzie piwowarskim Muzeum Dolnośląskiego Browarnictwa.
W marcu 2009 roku właściciel spółki Browar Ciechan Sp. z o.o. zakupił browar w Lwówku Śląskim. W zakładzie zostały przeprowadzone gruntowne prace remontowe oraz modernizacja i wymiana urządzeń browarniczych. W maju 2010 browar wznowił produkcję piwa.
W związku z wycofaniem się Urzędu Marszałkowskiego Województwa Dolnośląskiego z otwarcia muzeum piwowarstwa w Lwówku Śląskim, realizacji tego pomysłu podjął się właściciel zakładu – Marek Jakubiak. W czerwcu 2010 roku z własnych środków powołał przybrowarnianą izbę pamiątek, której zwiedzanie połączone jest z wycieczkami po browarze.
W latach 2016–2017 w browarze zainstalowano nową warzelnię. W październiku 2018 r. browar został wydzierżawiony wrocławskiemu browarowi kontraktowemu – Doctor Brew, który zgodnie z umową przez okres 2 lat posiada prawo pierwokupu browaru. Doctor Brew przeprowadził rozbudowę browaru i warzy w nim zarówno piwa pod marką "Lwówek" jak i własne piwa pod marką "Doctor Brew". Browar nie posiada rozlewni więc wszystkie piwa rozlewane są w Bielawie w Bielawskiej Wytwórni Napojów, która jest też właścicielem Browaru Sowie (nazwa od Gór Sowich).

</doc>
<doc id="964589" url="https://pl.wikipedia.org/wiki?curid=964589" title="Poirot prowadzi śledztwo">
Poirot prowadzi śledztwo

Poirot prowadzi śledztwo (ang. "Poirot Investigates") – zbiór jedenastu opowiadań angielskiej pisarki Agathy Christie wydany w roku 1924. Hastings występuje w nim jako narrator.
Opowiadania.
Do Poirota zgłasza się panna Mary Marvell, amerykańska gwiazda kina, otrzymująca anonimy, w których nadawca żąda zwrotu będącego w jej posiadaniu diamentu – „Gwiazdy Zachodu”. W przypadku niedostosowania się do polecenia, klejnot zostanie jej skradziony podczas przypadającej za kilka dni pełni Księżyca.
Na prośbę firmy ubezpieczeniowej Poirot podejmuje się rozwiązania zagadki śmierci pana Maltraversa, właściciela posiadłości Marsdon Manor, który kilka tygodni wcześniej wykupił u nich polisę na życie wartą 50 tysięcy funtów. W opowiadaniu występuje inspektor Japp.
Hastings opowiada Poirotowi o pani Robinson, której udało się wynająć mieszkanie w eleganckiej dzielnicy po niespotykanie atrakcyjnej cenie. Jej wyjątkowe szczęście wzbudza u detektywa podejrzenia i postanawia on przypatrzeć się bliżej sprawie zaniżonego czynszu. W opowiadaniu występuje inspektor Japp. 
Do złożonego grypą Poirota przybywa pan Roger Havering i prosi o pomoc w sprawie zamordowanego pod jego nieobecność wuja. Wobec niedyspozycji przyjaciela do Hunter’s Lodge udaje się tylko Hastings. W opowiadaniu występuje inspektor Japp.
Podczas rejsu z Liverpoolu do Nowego Jorku skradzione zostają obligacje warte milion dolarów. Panna Esmée Farquhar, której narzeczony był odpowiedzialny za bezpieczeństwo przesyłki, prosi Poirota o pomoc w rozwikłaniu zagadki.
W trakcie prac wykopaliskowych w Egipcie umiera nagle sir John Willard, archeolog badający odkryty właśnie grobowiec faraona Men-her-Ra. Dwa tygodnie później ofiarą sepsy pada pan Bleibner, majętny współpracownik sir Willarda. Niedługo po tym samobójstwo popełnia Rupert, bratanek Bleibnera. Prasa i opinia publiczna są przekonane, że zadziałała klątwa egipskiego króla, ale lady Willard nie jest tego pewna i o wszczęcie śledztwa prosi Poirota.
Znajoma Hastingsa i wielbicielka drogiej biżuterii, pani Opalsen, chce pochwalić się Poirotowi wyjątkowej piękności naszyjnikiem z pereł. Okazuje się, że został skradziony z jej pokoju hotelowego. W opowiadaniu występuje inspektor Japp.
We Francji porwany zostaje udający się na ważny szczyt aliantów premier Wielkiej Brytanii. Poirot ma dobę, by odnaleźć polityka i zapobiec międzynarodowemu skandalowi. W opowiadaniu występuje inspektor Japp.
Poirot zakłada się z inspektorem Jappem, że rozwiąże zagadkę zniknięcia znanego londyńskiego bankiera, pana Davenheima, nie wychodząc z domu.
Przebywający z wizytą u Poirota doktor Hawker otrzymuje wiadomość, że jeden z jego pacjentów, książę Foscatini, padł ofiarą brutalnego ataku i prosi o natychmiastową pomoc. Po przybyciu do domu arystokraty Poirot, Hastings i doktor znajdują go martwego. W opowiadaniu wspomniany jest inspektor Japp.
U Poirota zjawia się panna Violet Marsh i prosi o pomoc w sprawie niecodziennego testamentu, który zostawił jej zmarły stryj - jeśli bratanica udowodni, że jest inteligentniejsza od niego, otrzyma w spadku cały jego pokaźny majątek. Detektyw przypuszcza, że zadanie jego klientki ma polegać na odnalezieniu właściwego testamentu.
Wydanie amerykańskie.
Amerykańska edycja z 1925 roku zawiera dodatkowo trzy opowiadania (Bombonierka, Dama z woalką, Zaginiona kopalnia), które ukazały się później w zbiorze Wczesne sprawy Poirota.

</doc>
<doc id="964592" url="https://pl.wikipedia.org/wiki?curid=964592" title="Przemysław Tytoń">
Przemysław Tytoń

Przemysław Tytoń (ur. 4 stycznia 1987 w Zamościu) – polski piłkarz występujący na pozycji bramkarza w holenderskim klubie FC Twente. W latach 2010–2016 reprezentant Polski. Uczestnik Mistrzostw Europy 2012.
Życiorys.
Kariera klubowa.
Przemysław Tytoń rozpoczynał piłkarską karierę w Hetmanie Zamość. W sezonie 2004/2005 przeszedł do I-ligowego Górnika Łęczna, gdzie przez dwa sezony rozegrał 20 spotkań w ekstraklasie. Debiut zaliczył dnia 28 sierpnia 2005 w wyjazdowym meczu z Groclinem Dyskobolią Grodzisk Wielkopolski (1:1). Od rundy jesiennej sezonu 2007/2008 był zawodnikiem holenderskiej Rody JC Kerkrade. W Eredivisie zadebiutował 29 marca 2008 w bezbramkowo zremisowanym meczu z Heraclesem Almelo, a od sezonu 2009/2010 był podstawowym bramkarzem drużyny.
16 sierpnia 2011 podpisał pięcioletni kontrakt z PSV Eindhoven. Nieoficjalne podano, że kwota transferu wyniosła ok. 2,5 mln euro. 18 września 2011 podczas meczu Eredivisie z Ajaksem Amsterdam doznał silnego wstrząśnienia mózgu, jednak prześwietlenia nie wykazały żadnych pęknięć ani uszkodzeń szyi i czaszki. W sezonie 2011/2012 zdobył z drużyną z Eindhoven Puchar Holandii, a na początku sezonu 2012/2013 sięgnął z nią również po Superpuchar Holandii. 4 lipca 2014 został wypożyczony na rok do hiszpańskiego klubu Elche CF. W Primera Division zadebiutował dnia 24 sierpnia 2014 w meczu z FC Barcelona (0:3). W sezonie 2014/2015 pomimo 13. miejsca w tabeli gwarantującego utrzymanie w Primera Division, klub z powodu zadłużeń został zdegradowany do Segunda División.
24 czerwca 2015 został zawodnikiem niemieckiego klubu VfB Stuttgart. W Bundeslidze zadebiutował 16 sierpnia 2015 w meczu z 1. FC Köln. W sezonie 2015/2016 rozegrał 30 meczów ligowych i spadł ze swoim zespołem z Bundesligi.
30 czerwca 2016 powrócił do Hiszpanii i podpisał 3-letni kontrakt z Deportivo La Coruña. W nowym zespole zadebiutował 31 października 2016 w meczu 10. kolejki La Liga przeciwko Valencii, który zakończył się wynikiem 1:1.
1 stycznia 2019 podpisał kontrakt z amerykańskim klubem FC Cincinnati. W 2022 podpisał kontrakt z AFC Ajax.
Kariera reprezentacyjna.
9 maja 2010 Przemysław Tytoń został powołany przez Franciszka Smudę do reprezentacji Polski na mecz towarzyski z reprezentacją Finlandii, który odbył się 29 maja 2010 w Kielcach, w którym wystąpił od pierwszych minut.
W 2012 roku został powołany przez trenera Smudę na odbywające się w Polsce i na Ukrainie mistrzostwa Europy. 8 czerwca 2012 roku w meczu inauguracyjnym turnieju przeciwko reprezentacji Grecji zmienił Macieja Rybusa, po czerwonej kartce Wojciecha Szczęsnego. Bezpośrednio po wejściu na boisko w 71. minucie obronił rzut karny wykonywany przez Jorgosa Karangunisa, co było pierwszym takim przypadkiem w historii mistrzostw Europy. 12 czerwca 2012 w meczu przeciwko reprezentacji Rosji wystąpił przez 90 minut oraz w tym meczu przepuścił jeden strzał głową po rzucie wolnym. 16 czerwca 2012 rozegrał cały mecz przeciwko reprezentacji Czech, która pokonała reprezentację Polski 1:0. 26 marca 2016 rozegrał swój ostatni mecz w reprezentacji Polski, a był to mecz przeciwko reprezentacji Finlandii.
W 2016 roku znalazł się w szerokiej kadrze reprezentacji Polski przygotowującej się do mistrzostw Europy, lecz ostatecznie nie pojechał na turniej.
Życie prywatne.
Jest synem Grażyny Tytoń. Jego żoną jest Sylwia, para ma córkę Majkę.

</doc>
<doc id="964595" url="https://pl.wikipedia.org/wiki?curid=964595" title="Franciszków (powiat kutnowski)">
Franciszków (powiat kutnowski)

Franciszków – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość należała administracyjnie do województwa płockiego.
W 2009 roku w zabytkowym dworku należącym do 1945 roku do rodziny Wyganowskich, w miejsce Domu Pomocy Społecznej, utworzono Placówkę Opiekuńczo-Wychowawczą.

</doc>
<doc id="964598" url="https://pl.wikipedia.org/wiki?curid=964598" title="Ryszardów">
Ryszardów



</doc>
<doc id="964601" url="https://pl.wikipedia.org/wiki?curid=964601" title="Osiedle Cegielnia (Zielona Góra)">
Osiedle Cegielnia (Zielona Góra)

Osiedle Cegielnia - osiedle Zielonej Góry, położone w zachodniej części miasta. 
Otoczone lasem, ma zwartą zabudowę. W pobliżu znajduje się niewielkie jezioro, tzw. Glinianka. Łączy się ulicą Ceramiczną z Osiedlem Malarzy, a z Osiedla Przyjaźni prowadzi przedłużenie ulicy Xawerego Dunikowskiego w formie leśnej alei.
Specyfiką tej dzielnicy jest jednolita substancja architektoniczna. Niewielkie domy z mansardowymi dachami otaczają XIX-wieczny Piec Hoffmanna, zaadaptowany na wielorodzinny budynek mieszkalny z szachulcowym murem i ceglanym przyziemiem.

</doc>
<doc id="964604" url="https://pl.wikipedia.org/wiki?curid=964604" title="Ryszardów (powiat kutnowski)">
Ryszardów (powiat kutnowski)

Ryszardów – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość należała administracyjnie do województwa płockiego.
Zobacz też: Ryszardów

</doc>
<doc id="964605" url="https://pl.wikipedia.org/wiki?curid=964605" title="Bosch L-Jetronic">
Bosch L-Jetronic

L-Jetronic – pośredni wielopunktowy wtrysk paliwa firmy Bosch używany w wielu silnikach benzynowych z lat 80.
Podstawą działania są trzy następujące elementy:
Paliwo jest podawane do wtryskiwacza poprzez pompę paliwa, która jest napędzana elektrycznie. Dawka paliwa obliczana jest kilka razy na sekundę przez komputer sterujący, który pobiera dane o ilości zasysanego powietrza, tak aby mieszanka paliwowo-powietrzna osiągała skład najbliższy proporcji stechiometrycznej. Dzięki lepszemu spalaniu paliwa silnik ma wyższe osiągi i niższe spalanie w porównaniu z silnikami gaźnikowymi. Cechą jest zastosowanie przepływomierza z ruchomą klapą.

</doc>
<doc id="964606" url="https://pl.wikipedia.org/wiki?curid=964606" title="Posejdon z Artemizjon">
Posejdon z Artemizjon

Posejdon z Artemizjon znany też jako Zeus z Artemizjon – nazwa starożytnej greckiej rzeźby mężczyzny znalezionej w Morzu Egejskim niedaleko przylądka Artemizjon w 1927 roku, pochodzącej z wczesnego okresu klasycznego.
Posąg przedstawia nagiego brodatego mężczyznę w dojrzałym wieku. Stoi on w szerokim rozkroku. Głowa zwrócona w stronę wyciągniętej przed siebie lewej ręki. Prawa ręka odchylona do tyłu. Mężczyzna trzymał w niej niezachowany przedmiot. 
Posąg jest wykonany z brązu. Mierzy 2,09 m wysokości. Brwi i usta inkrustowane były miedzią. Oczy, pierwotnie zapewne wykonane ze szkła, wstawiono osobno. Datuje się go na lata ok. 460-450 p.n.e. Obecnie eksponowany jest w Narodowym Muzeum Archeologicznym w Atenach.
Wśród historyków sztuki i archeologów trwa debata, kogo przedstawia posąg. Najczęściej wyobrażony mężczyzna utożsamiany jest z Posejdonem, ale niektórzy (np. John Boardman) przychylają się do opinii, że jest to Zeus. W literaturze spotyka się też unikanie imienia boga w obliczu niemożliwości ostatecznego rozstrzygnięcia, kim był. Kwestia zostałaby rozwiązana, gdyby było wiadomo, co mężczyzna trzymał w prawej ręce, gdyż prawdopodobnie był to jego atrybut: trójząb wskazywałby na posąg Posejdona, a piorun – na Zeusa. Pewną wskazówką, że chodzi o Posejdona jest moneta italskiego miasta Posejdonia, gdzie ukazano Posejdona w bardzo podobnej pozie zamierzającego się do rzutu trójzębem.
Nieznany jest autor rzeźby, chociaż część badaczy przypisuje ją Kalamisowi. 

</doc>
<doc id="964607" url="https://pl.wikipedia.org/wiki?curid=964607" title="Alfredo Guzzoni">
Alfredo Guzzoni

Alfredo Guzzoni (ur. 12 kwietnia 1877 w Mantui, zm. 15 kwietnia 1965 w Rzymie) – włoski generał, żołnierz obu wojen światowych.
Życiorys.
W czasie I wojny światowej był szefem sztabu 7 i 11 Dywizji. Od 1918 roku był dowódcą 3 Korpusu Armijnego. W latach 1933–1934 kierował Akademią Wojskową w Modenie. W czasie drugiej wojny włosko-etiopskiej dowodził 21 Dywizją Grenadierów. W latach 1936-1937 był gubernatorem Erytrei, a w 1937 roku – dowódcą 11 Korpusu.
W 1939 roku dowodził włoskim korpusem ekspedycyjnym w Albanii. Po wypowiedzeniu przez Włochy wojny Francji w 1940 roku, został dowódcą 4 Armii na froncie we francuskich Alpach. Od 1942 roku dowodził 6 Korpusem, stacjonującym na Sycylii. W 1943 roku dowodził niemiecko-włoskimi siłami (wraz z feldmarszałkiem Albertem Kesselringiem w czasie alianckiego lądowania na Sycylii (operacja Husky).
Zmarł w Rzymie w 1965 roku.

</doc>
<doc id="964608" url="https://pl.wikipedia.org/wiki?curid=964608" title="Świecinki">
Świecinki

Świecinki – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość należała administracyjnie do województwa płockiego.

</doc>
<doc id="964610" url="https://pl.wikipedia.org/wiki?curid=964610" title="William Beebe">
William Beebe

Charles William Beebe (ur. 29 lipca 1877 w Nowym Jorku, zm. 4 czerwca 1962) – amerykański zoolog, oceanograf, pionier badań głębin morskich. W 1934 roku osiągnął w swojej batysferze razem z jej konstruktorem Otisem Bartonem w okolicy Bermudów rekordową głębokość 923 metrów. Autor książek popularnonaukowych, m.in. "923 metry w głąb oceanu" (1935), "Kraina wód" (1936). Opisał tam m.in. nowe gatunki ryb głębinowych. Obserwacje te nie zostały potwierdzone.

</doc>
<doc id="964612" url="https://pl.wikipedia.org/wiki?curid=964612" title="Jerzmanów (Wielowieś)">
Jerzmanów (Wielowieś)

Jerzmanów – część wsi Wielowieś w Polsce, położona w województwie śląskim, w powiecie gliwickim, w gminie Wielowieś, na północ od wsi Wielowieś, na południe od drogi wojewódzkiej 907 za wsią Kieleczka.
W latach 1975–1998 Jerzmanów należał administracyjnie do województwa katowickiego.

</doc>
<doc id="964613" url="https://pl.wikipedia.org/wiki?curid=964613" title="Charles Beebe">
Charles Beebe



</doc>
<doc id="964616" url="https://pl.wikipedia.org/wiki?curid=964616" title="Bronisławów (powiat kutnowski)">
Bronisławów (powiat kutnowski)

Bronisławów – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość należała administracyjnie do województwa płockiego.

</doc>
<doc id="964617" url="https://pl.wikipedia.org/wiki?curid=964617" title="Tensometria">
Tensometria

Tensometria – punktowa metoda pomiarów odkształceń materiału badanej konstrukcji, pozwalająca na wyznaczenie odkształceń wybranych punktów powierzchni obiektu, za pomocą tensometrów przyklejonych w tych punktach.
Najczęściej stosowanym typem tensometrów są tensometry elektrooporowe, wykorzystujące zjawisko liniowej zależności zmiany oporu od odkształcenia i pozwalające na określenie odkształceń zarówno statycznych jak i dynamicznych. Tensometry elektrooporowe można stosować w miejscach trudno dostępnych i cechują się one dużą dokładnością. Ich wadą jest jednak stosunkowo duża cena w połączeniu z jednorazowością zastosowania, a także możliwość odklejenia od powierzchni obiektu co może sprawić, że odkształcenia mierzone przez niektóre tensometry mogą znacznie odbiegać od wartości rzeczywistych. Jest to wysoce prawdopodobne w przypadku złożonego eksperymentu, w którym wykorzystuje się dużą liczbę tensometrycznych punktów pomiarowych.

</doc>
<doc id="964618" url="https://pl.wikipedia.org/wiki?curid=964618" title="Petrofizyka">
Petrofizyka

Petrofizyka – dział geologii i geofizyki, zajmujący się fizycznymi właściwościami skał.
Są to przede wszystkim:

</doc>
<doc id="964627" url="https://pl.wikipedia.org/wiki?curid=964627" title="A.R. Rahman">
A.R. Rahman

Allah Rakha Rahman (; ur. 6 stycznia 1966 w Madrasie) – indyjski kompozytor muzyki filmowej, instrumentalista, piosenkarz. W 2009 roku zdobył dwie statuetki Oscara – za muzykę i piosenkę do filmu "Slumdog. Milioner z ulicy". W Indiach uznawany jest za wielką gwiazdę. Jego koncerty cieszą się ogromną popularnością. Szczególnie znany jest dzięki piosenkom, które skomponował do tamilskich i bollywoodzkich filmów.
Autor kompozycji do nagradzanych dziesiątkami nagród filmów (np. "Lagaan", "Saathiya", "Taal", "Rang De Basanti", "Mój kraj", "Dil Se", "Guru", "Roja", "The Legend of Bhagat Singh", "Jodhaa Akbar", "Jaane Tu Ya Jaane Na").
Ma żonę i trójkę dzieci.

</doc>
<doc id="964629" url="https://pl.wikipedia.org/wiki?curid=964629" title="Kliny (powiat kutnowski)">
Kliny (powiat kutnowski)

Kliny – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość należała administracyjnie do województwa płockiego.

</doc>
<doc id="964633" url="https://pl.wikipedia.org/wiki?curid=964633" title="Klonowiec Wielki">
Klonowiec Wielki

Klonowiec Wielki – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość należała administracyjnie do województwa płockiego.

</doc>
<doc id="964638" url="https://pl.wikipedia.org/wiki?curid=964638" title="Przedmieście Szczecińskie">
Przedmieście Szczecińskie

Przedmieście Szczecińskie - przedmieście Stargardu, dziś położone w centrum miasta, na zachód od dworca PKP, przy drodze krajowej nr 10. Na terenie przedmieścia znajdują się: dworzec PKS, zabytkowa zabudowa „czerwonych koszar”, Ośrodek Sportu i Rekreacji (z pływalnią i kortami tenisowymi), Dom Kultury Kolejarza oraz Gimnazjum nr 3. 
Obecnie trwają prace rozbiórkowe byłych warsztatów szkolnych ZS nr 1 w rozwidleniu ul. Szczecińskiej i 11 Listopada, gdzie powstanie kompleks handlowo-mieszkaniowy. W najbliższych latach na skrzyżowaniu Bema, Szczecińska, 11 Listopada, Towarowa, Wyszyńskiego ma powstać rondo, będące początkiem budowy centrum przesiadkowego PKP, PKS, MZK i busów.
Główne ulice:

</doc>
<doc id="964641" url="https://pl.wikipedia.org/wiki?curid=964641" title="Lipie (powiat kutnowski)">
Lipie (powiat kutnowski)

Lipie – osada w Polsce położona w województwie łódzkim, w powiecie kutnowskim, w gminie Łanięta.
Wieś szlachecka położona była w drugiej połowie XVI wieku w powiecie gostynińskim ziemi gostynińskiej województwa rawskiego. W latach 1975–1998 miejscowość należała administracyjnie do województwa płockiego.
Zobacz też: Lipie

</doc>
<doc id="964642" url="https://pl.wikipedia.org/wiki?curid=964642" title="Skała zbiornikowa">
Skała zbiornikowa

Skała zbiornikowa – skała posiadająca pory i szczeliny umożliwiające migrację oraz akumulację płynów i gazów złożowych. W skałach takich mogą występować złoża ropy naftowej i gazu ziemnego, ewentualnie mogą być wykorzystane do wtórnego magazynowania tych surowców. Skałami zbiornikowymi są przeważnie piaskowce i niektóre odmiany wapieni.

</doc>
<doc id="964643" url="https://pl.wikipedia.org/wiki?curid=964643" title="Live in London">
Live in London



</doc>
<doc id="964647" url="https://pl.wikipedia.org/wiki?curid=964647" title="Bani Suwajf">
Bani Suwajf

Bani Suwajf, Beni Suef (arab. بني سويف) - miasto w środkowym Egipcie, nad Nilem, ośrodek administracyjny muhafazy Bani Suwajf. Leży około 110 km na południe od centrum Kairu.

</doc>
<doc id="964648" url="https://pl.wikipedia.org/wiki?curid=964648" title="Marianów (Suchodębie)">
Marianów (Suchodębie)

Marianów – część wsi Suchodębie w Polsce, położona w województwie łódzkim, w powiecie kutnowskim, w gminie Łanięta.
W latach 1975–1998 Marianów należał administracyjnie do województwa płockiego.

</doc>
<doc id="964653" url="https://pl.wikipedia.org/wiki?curid=964653" title="Nutowo">
Nutowo

Nutowo – część wsi Pomarzany w Polsce, położona w województwie łódzkim, w powiecie kutnowskim, w gminie Łanięta. 
W latach 1975–1998 Nutowo należało administracyjnie do województwa płockiego.

</doc>
<doc id="964659" url="https://pl.wikipedia.org/wiki?curid=964659" title="Ermengarda z Hesbaye">
Ermengarda z Hesbaye

Ermengarda z Hesbaye, zwana też Irmingardą lub Irmgardą (ur. ok. 778, zm. 3 października 818 w Angers) – córka hrabiego Ingermana i Jadwigi z Bawarii, pierwsza cesarzowa rzymska (Imperium Karolińskie).
Ok. 794/795 r. poślubiła Ludwika Pobożnego (czerwiec 778 - 20 czerwca 840), króla Akwitanii, od 814 r. króla Franków i cesarza rzymskiego, syna cesarza Karola Wielkiego i jego drugiej żony, Hildegardy, córki hrabiego Gerolda z Vinzgouw. Ermengarda i Ludwik mieli razem trzech synów i trzy córki:
Ermengarda zmarła w 818 r. Jej mąż ożenił się ponownie z Judytą Bawarską.

</doc>
<doc id="964668" url="https://pl.wikipedia.org/wiki?curid=964668" title="Pomarzany (gmina Łanięta)">
Pomarzany (gmina Łanięta)

Pomarzany (do 1 stycznia 2008 "Pomorzany") – wieś w Polsce, położona w województwie łódzkim, w powiecie kutnowskim, w gminie Łanięta. Do 2008 roku używano także nazwy Pomorzany.
W latach 1975–1998 wieś należała administracyjnie do województwa płockiego.

</doc>
<doc id="964670" url="https://pl.wikipedia.org/wiki?curid=964670" title="Kolonia (Zacharzowice)">
Kolonia (Zacharzowice)

Kolonia – część wsi Zacharzowice w Polsce, położona w województwie śląskim, w powiecie gliwickim, w gminie Wielowieś, przy drodze wojewódzkiej 901, na południowy wschód od wsi Zacharzowice i na południe od skrzyżowania drogi wojewódzkiej 901 z drogą Zacharzowice-Kopienice.
W latach 1975–1998 Kolonia administracyjnie należała do województwa katowickiego.

</doc>
<doc id="964672" url="https://pl.wikipedia.org/wiki?curid=964672" title="Kafr asz-Szajch">
Kafr asz-Szajch

Kafr asz-Szajch – miasto w północnym Egipcie, ośrodek administracyjny muhafazy Kafr asz-Szajch, w Delcie Nilu.

</doc>
<doc id="964673" url="https://pl.wikipedia.org/wiki?curid=964673" title="Sławomir Rogucki">
Sławomir Rogucki

Sławomir Rogucki (ur. 18 lipca 1965 w Chełmie) – polski polityk, nauczyciel, poseł na Sejm I kadencji.
Życiorys.
Ukończył w 1989 studia na Wydziale Humanistycznym Katolickiego Uniwersytetu Lubelskiego. Pracę magisterską pt. "Chrześcijańska Demokracja i Narodowa Partia Robotnicza w województwie lubelskim w latach 1918-1939" obronił w 2001 na seminarium u Ryszarda Bendera. Krótko pracował jako etatowy związkowiec.
W latach 1991–1993 sprawował mandat posła na Sejm I kadencji z ramienia „Solidarności”. W 1993 wbrew stanowisku związku poparł rząd Hanny Suchockiej, w tym samym roku bez powodzenia ubiegał się o reelekcję z ramienia BBWR.
Później wycofał się z bieżącej polityki. W 1999 zatrudniony jako nauczyciel historii i wiedzy o społeczeństwie w II Liceum Ogólnokształcącym w Chełmie.

</doc>
<doc id="964674" url="https://pl.wikipedia.org/wiki?curid=964674" title="Jan Jaworski">
Jan Jaworski

Jan Godzimir Jaworski ps. "Długosz" (ur. 31 października 1903 w Sannikach koło Gostynina, zginął 19 lutego 1945 w Stargardzie Szczecińskim) – kierownik referatu Dalekiego Wschodu wydziału wschodniego Sekcji Politycznej Departamentu Spraw Zagranicznych Delegatury Rządu na Kraj, sinolog, japonista, historyk.
Był synem Michała, urzędnika cukrowni w Sannikach, i Stefanii z Sobockich. Studiował na Uniwersytecie Warszawskim oraz sinologię i japonistykę w Paryżu. Habilitował się na UW w 1930, w 1936 uzyskał profesurę nadzwyczajną jako pierwszy profesor sinologii w Polsce. Wykładał na UW i w Instytucie Wschodnim w Warszawie, specjalizował się w buddologii. 
W latach 1934–1936 był pracownikiem konsulatu RP w Harbinie. Uczestniczył w walkach w czasie kampanii wrześniowej, a podczas okupacji działał w konspiracji. Walczył w powstaniu warszawskim. Po powstaniu przebywał w obozie i szpitalu w Hammerstein, zginął w transporcie ewakuacyjnym, zbombardowanym przez lotnictwo alianckie na dworcu w Stargardzie.
Opublikował m.in.: "Historię Chin i Historię Japonii" (w: "Wielka historia powszechna", t. 1 1935); "Gospodarcze podłoże konfliktu chińsko-japońskiego" (1932).

</doc>
<doc id="964681" url="https://pl.wikipedia.org/wiki?curid=964681" title="Eduard Brückner">
Eduard Brückner

Eduard Brückner (ur. 29 lipca 1862 w Jenie, zm. 20 maja 1927 w Wiedniu) – niemiecki geograf i klimatolog, od 1888 roku profesor uniwersytecki w Bernie, a od 1906 w Wiedniu, badacz Alp i ich przeszłości dyluwialnej. W klimatologi używane jest wyrażenie cykl brücknerowski.

</doc>
<doc id="964685" url="https://pl.wikipedia.org/wiki?curid=964685" title="Marsa Matruh">
Marsa Matruh

Marsa Matruh ("Osłonięta Przystań") (arab. مرسى مطروح) – miasto w północno-zachodnim Egipcie, ośrodek administracyjny muhafazy Marsa Matruh, port morski nad Morzem Śródziemnym. W 2006 roku liczyło 68 339 mieszkańców.
Historia.
Miasto zostało założone przez Aleksandra Wielkiego, który udawał się do oazy Siwa. Marek Antoniusz i Kleopatra VII schronili się w nim po klęsce pod Akcjum. Stąd też wypłynęła flota Kleopatry, aby po raz ostatni zmierzyć się z wojskiem Oktawiana.
W okresie islamskim był to ruchliwy port handlowy. W mieście kwitł przemyt morski. Od czasów rzymskich po lata osiemdziesiąte XX wieku poławiano na pobliskich wodach gąbki.
W czasie II wojny światowej ważny aliancki port przeładunkowy konwojów dążących do oblężonego Tobruku i na Maltę. W roku 1942 przejściowo zajęty przez oddziały Afrika Korps.
Infrastruktura.
Obecnie miasto składa się z "szachownicy" niskich bloków, rozciągającej się od wybrzeża ku skalnemu grzbietowi, gdzie ustawione są radary wojskowe. W mieście znajduje się budynek gubernatorstwa (muhafazy), szpital wojskowy, kilka banków, dworce kolejowe i autobusowe, port, Muzeum Rommla, biuro paszportowe, kręgielnia, biuro informacji turystycznej, policja (również turystyczna), poczta i urząd telekomunikacyjny.
Turystyka.
W mieście i najbliższej okolicy znajdują się następujące plaże: "Lido", "Agiba", "Kleopatra", "Rommla" "Zakochanych" ("Shahata al-Gharam"), "Ubajjad" i inne, najczęściej prywatne - tutejszych hoteli. Na terenie plaż znajdują się ośrodki nurkowe, które organizują nurkowanie do zatopionych wraków statków.
24 sierpnia rozpoczyna się doroczny "Festiwal Regionalny" z występami tutejszych zespołów folklorystycznych oraz paradami konnymi i wielbłądzimi.
Katastrofa kolejowa pod Marsa Matruh.
16 lipca 2008 w wyniku katastrofy kolejowej zginęło 40 osób, a ponad 80 zostało rannych. Pociąg na przejeździe kolejowo-drogowym rozciął przepełniony pasażerami autobus, mikrobus oraz dwa samochody osobowe. Pociąg miał zepsute hamulce, o czym maszynista nie poinformował, poza tym jechał z maksymalną dozwoloną prędkością, ale zaniedbał obowiązkowego ostrzeżenia sygnałem dźwiękowym przy wjeździe na przejazd.

</doc>
<doc id="964686" url="https://pl.wikipedia.org/wiki?curid=964686" title="Eduard Brueckner">
Eduard Brueckner



</doc>
<doc id="964687" url="https://pl.wikipedia.org/wiki?curid=964687" title="Eduard Bruckner">
Eduard Bruckner



</doc>
<doc id="964689" url="https://pl.wikipedia.org/wiki?curid=964689" title="Kurp">
Kurp



</doc>
<doc id="964695" url="https://pl.wikipedia.org/wiki?curid=964695" title="Janusz Szpak">
Janusz Szpak

Janusz Krzysztof Szpak (ur. 24 lipca 1949 w Krasnymstawie) – polski samorządowiec, były członek zarządu województwa lubelskiego, starosta krasnostawski II, III, IV i V kadencji.
Życiorys.
Z wykształcenia inżynier, ukończył studium z zakresu ekonomiki rolnictwa oraz rachunkowości, a także studium nauczycielskie.
Od 1968 do 1970 był zatrudniony w Szkole Podstawowej w Kluczkowicach, w latach 1970–1972 pracował w Przedsiębiorstwie Zaopatrzenia Szkół CEZAS w Lublinie. Od 1972 do 1990 był sekretarzem i kierownikiem wydziału Zjednoczonego Stronnictwa Ludowego w Krasnymstawie. Potem działacz Polskiego Stronnictwa Ludowego. Na początku lat 90. pełnił funkcję wiceprezesa Stowarzyszenia Współpracy Polska-Wschód w Chełmie. W latach 1995–1998 zajmował stanowisko dyrektora Sejmiku Samorządowego Województwa Chełmskiego.
Od października 1998 do grudnia 2002 zasiadał w zarządzie województwa lubelskiego, był wówczas także radnym sejmiku I kadencji. W 2002 został wybrany na starostę krasnostawskiego, w 2006, 2010 i 2014 ponownie powoływano go na tę funkcję. Uzyskiwał także mandat radnego rady powiatu (2002, 2006, 2010, 2014 i 2018).
W 2001, 2005, 2007, 2011 i 2015 bez powodzenia kandydował do Sejmu, a w 2004 do Parlamentu Europejskiego.
Odznaczony m.in. Krzyżem Kawalerskim Orderu Odrodzenia Polski (1999), Medalem Zasłużony dla województwa chełmskiego oraz Zasłużony dla Ochotniczej Straży Pożarnej.

</doc>
<doc id="964698" url="https://pl.wikipedia.org/wiki?curid=964698" title="Karl Denke">
Karl Denke

Karl Denke (ur. 11 lutego 1860 w Kalinowicach Górnych, zm. 22 grudnia 1924 w Ziębicach) – niemiecki seryjny morderca i kanibal.
Życiorys.
Urodził się w Kalinowicach Górnych. Jego rodzice mieli gospodarstwo rolne. W szkole był jednym z gorszych uczniów, już jako małe dziecko był uznawany za opóźnionego w rozwoju, gdy był dorosły toczyło się postępowanie mające na celu ubezwłasnowolnienie go. Gospodarstwo rodziców przejął jego starszy brat. On sam za pieniądze z ojcowizny kupił własną ziemię. Przeprowadził się do Ziębic (wtedy Münsterberg). Mieszkał w domu przy ul. Stawowej 10 (w późniejszym okresie numer zmieniono na 13). Był jednym z bardziej poważanych mieszkańców miasta. Zarabiał, wynajmując jeden z pokojów swojego domu. Inflacja, która nawiedziła Niemcy po I wojnie światowej, pozbawiła go oszczędności.
Zbrodnie.
Zwabiał do swojego domu włóczęgów, żebraków i prostytutki, aby później ich zabić i przerobić na peklowane mięso, którym handlował na targu we Wrocławiu. Często wypatrywał swoje ofiary na dworcu kolejowym. Niejednokrotnie były to osoby przyjezdne. Jednej z jego potencjalnych ofiar, niejakiemu Vincenzowi Olivierovi, udało się uciec i zgłosić sytuację na policji. Karl Denke został ujęty i jeszcze tego samego dnia wieczorem powiesił się w swojej celi na pętli zrobionej z chustki do nosa. Policjanci, którzy przeszukiwali jego dom, byli w szoku. Starszy funkcjonariusz był blady jak ściana, młodszy podczas oględzin miejsca zbrodni trzykrotnie wybiegał na dwór, aby zwymiotować. Po domu walały się kości, na parapecie znaleziono kilkadziesiąt dowodów tożsamości, a w szafkach stosy zakrwawionych ubrań. W mieszkaniu znaleziono m.in. sznurówki z włosów oraz rzemienie, które wytwarzał z ludzkiej skóry. Szacuje się, że zamordował ponad 40 osób, jednak dokładna liczba jego ofiar nie jest znana. Nieznana jest także jego motywacja.
Skutki.
Po odkryciu morderstw w okolicy wybuchła panika. Splajtowała miejscowa wytwórnia konserw Seidla, gdyż uważano, że kupowała mięso od Denkego. Ludzie przez kilka miesięcy nie jedli wędlin. Miasto musiało też przez jakiś czas korzystać z dostaw wody w beczkowozach, ponieważ mieszkańcy nie chcieli pić miejscowej, sądząc, że miejscowe źródła zostały zanieczyszczone przez zwłoki, które Denke zakopywał w ogródku. W ogródku dawnego domu Karla Denkego jeszcze w latach 70. znajdowano ludzkie szczątki.

</doc>
<doc id="964702" url="https://pl.wikipedia.org/wiki?curid=964702" title="Szibin al-Kaum">
Szibin al-Kaum

Szibin al-Kaum (arab. شبين الكوم, "Shibīn al-Kawm") – miasto w Egipcie, ośrodek administracyjny muhafazy Al-Minufijja, położone w północnej części kraju w Delcie Nilu.
W mieście rozwinął się przemysł włókienniczy oraz tytoniowy.

</doc>
<doc id="964706" url="https://pl.wikipedia.org/wiki?curid=964706" title="Sacharydy">
Sacharydy



</doc>
<doc id="964710" url="https://pl.wikipedia.org/wiki?curid=964710" title="Joan Derk van der Capellen tot den Pol">
Joan Derk van der Capellen tot den Pol

Joan Derk, Baron van der Capellen tot den Pol (ur. 2 listopada 1741 w Tiel, zm. 6 czerwca 1784 w Zwolle) – polityk holenderski, należał do tzw. grupy "patriotów" postulujących reformę ustroju Republiki Zjednoczonych Prowincji. Demokratyczny teoretyk polityczny.
Od 1772 zasiadał w stanach prowincjonalnych prowincji Overijssel. Zwolennik rewolucji amerykańskiej. Dzięki m.in. jego wpływom, Holandia zaakceptowała niepodległość USA.
Van der Capellen był zdania, ze władcy są odpowiedzialni przed ludem i że są jedynie depozytariuszami władzy, tak jak dyrektorzy firm i kompanii (dawał przykład VOC) są odpowiedzialni przed udziałowcami.
We wrześniu 1781 w Ostendzie wydał słynną odezwę „Do ludu holenderskiego” ("Aan het Volk van Nederland").

</doc>
<doc id="964711" url="https://pl.wikipedia.org/wiki?curid=964711" title="Kacper Kobyliński">
Kacper Kobyliński

Kacper Kobyliński (ur. 3 stycznia 1858 w Zagórowie, zm. 12 marca 1913 w Poznaniu) – polski ksiądz katolicki i społecznik, kanonik honorowy kaliskiej kapituły kolegiackiej, proboszcz parafii św. Wawrzyńca w Słupcy, dziekan słupecki.
Życiorys.
Kacper Kobyliński urodził się 3 stycznia 1858 w Zagórowie w Kaliskiem. Miał jedenaścioro rodzeństwa, czterech braci i osiem sióstr. Jego ojciec, Karol Kobyliński, był piekarzem. Matką Kacpra była Marianna z domu Cudkowska. Zamożna mieszczańska rodzina Kobylińskich pochodziła pierwotnie z Wrześni, a w Zagórowie osiedliła się na początku XIX w.
W latach 1873-1876 uczył się, z wyróżnieniem, w prywatnej 6-klasowej Szkole Realnej Edwarda Pawłowicza w Kaliszu, słynącej z wysokiego poziomu nauczania i polskiego charakteru. W 1876 wstąpił do Seminarium Diecezjalnego we Włocławku, które ukończył w 1881. Jeszcze jako diakon sprawował obowiązki wikariusza włocławskiej katedry Wniebowzięcia NMP. Święcenia kapłańskie otrzymał 6 czerwca 1881 we Włocławku z rąk biskupa Wincentego Popiela, ordynariusza diecezji kujawsko kaliskiej. 
Po święceniach został skierowany do pracy jako wikariusz w parafii św. Jana Chrzciciela w Służewie (1881-1884), św. Zygmunta w Częstochowie (1884-1885) i św. Jakuba Apostoła w Piotrkowie Trybunalskim (1885-1888). W tej ostatniej parafii w latach 1886-1888 sprawował dodatkowo obowiązki notariusza przy delegowanym sądzie konsystorza piotrkowskiego, z uposażeniem w wysokości 150 rubli.
Od 1885 był członkiem rzeczywistym Towarzystwa Zachęty Sztuk Pięknych w Warszawie.
W latach 1888-1896 był administratorem parafii Wniebowzięcia NMP w Marzeninie w powiecie łaskim, gdzie m.in. doprowadził do ogrodzenia cmentarza parafialnego. W 1896, żegnany z wielkim żalem przez parafian z Marzenina, został przeniesiony do Brzeźnia w powiecie sieradzkim, gdzie mianowano go administratorem tamtejszej parafii św. Idziego. Podczas posługi w Brzeźniu, korzystając z własnych środków, rozbudował niewielki kościół parafialny o dwie nawy boczne, otoczył balustradą prezbiterium, dach pokrył blachą cynową, wstawił żelazne okna i wykonał terakotową posadzkę, a także uporządkował cmentarz parafialny. Zakupił również do świątyni 14 obrazów przedstawiających Drogę Krzyżową i wprowadził nabożeństwa pasyjne.
W 1902 roku został mianowanym kanonikiem honorowym kaliskim, dziekanem słupeckim oraz proboszczem parafii pw. św. Wawrzyńca w Słupcy, w którym to kościele umieścił nowe neogotyckie witraże i zgromadził parę tysięcy rubli przeznaczonych na budowę domu parafialnego. W Słupcy działał także aktywnie jako społecznik. Był współzałożycielem Słupeckiego Towarzystwa Oszczędnościowo-Pożyczkowego (obecnie Bank Spółdzielczy w Słupcy) oraz pierwszym przewodniczącym jego rady nadzorczej, kilkukrotnie wyborcą gubernialnym do Dumy Państwowej, członkiem zarządu słupeckiego komitetu powiatowego do spraw pomocy powodzianom, wiceprezesem rady nadzorczej szkoły powszechnej w Słupcy, założył także ochronę, której był prezesem. Był ceniony przez parafian za dobre serce i otwarty charakter, gościnność i usłużność.
W 1913 r. zachorował głosząc kazanie w kościele parafialnym św. Jana Chrzciciela w Ciążeniu. Pomimo operacji w poznańskim szpitalu Sióstr św. Elżbiety zmarł po czterotygodniowej rekonwalescencji. Został pochowany na cmentarzu parafialnym w rodzinnym Zagórowie.
Rodzina.
Jego bratankiem i chrześniakiem, synem Jana Kobylińskiego, wójta Zagórowa z małżeństwa z Franciszką z domu Ulatowską, był Michał Kobyliński, kierownik szkoły powszechnej w Golinie, porucznik rezerwy piechoty, a siostrzeńcem, synem Walentego Anasiewicza i Klary z domu Kobylińskiej, kapitan artylerii Jan Anasiewicz, obaj więźniowie obozu w Kozielsku, zamordowani w Katyniu w kwietniu 1940.

</doc>
<doc id="964715" url="https://pl.wikipedia.org/wiki?curid=964715" title="Charga">
Charga

Charga (arab. الخارجة, "Al-Charidża") – miasto w Egipcie, ośrodek administracyjny muhafazy Nowa Dolina, położone w oazie Charga na Pustyni Libijskiej.

</doc>
<doc id="964716" url="https://pl.wikipedia.org/wiki?curid=964716" title="Dziadoszanie (plemię)">
Dziadoszanie (plemię)

Dziadoszanie, Dziadoszyce, Dziadosicze (lat. "Dadosesani", "Diedesisi", "Diedesi", "Diedesa", "Dedosize", "Dedosese") – plemię słowiańskie lokalizowane na obszarze środkowego Bobru, w okolicach Szprotawy oraz Głogowa, gdzie rzekomo miałby znajdować się ich gród centralny. Liczne grodziska plemienne znane z okolic Głogowa świadczą o tym, że osadnictwo dziadoszańskie w IX – X w. miało zdecentralizowany charakter.
Lokalizacja.
Dokładna lokalizacja plemienia Dziadoszan nie jest znana, jednak łączy się ich z obszarem północnej części Dolnego Śląska, umieszczając w szeroko rozumianej okolicy Głogowa. W świetle najnowszych studiów archeologicznych ustalono, że na obszarze zasiedlonym przez Dziadoszan funkcjonowało 31 mniejszych terytoriów osadniczych, w tym 17, w obrębie których występowały grody. Według niektórych źródeł poprzez Bóbr graniczyli na zachodzie z serbołużyckim plemieniem Żarowian.
Z plemieniem Dziadoszan wiąże się grodziska w miejscowościach: Bartodzieje, Bieńków (część Dużej Wólki), Chobienia, Dalków, Dankowice, Dobrzejowice, Gostyń, Grodziec Mały (miejsce grodu głogowskiego w czasach plemiennych), Grodziszcze (część Krzydłowic), Lipowiec, Moszowice, Obiszów, Olszany, Orsk, Popęszyce, Przedmoście, Rudziny i Stara Rudna. Wymieniane również bywa stanowisko w Klenicy.
Wzmianki o plemieniu.
Annały wymieniają plemię Dziadoszan czterokrotnie:
Nazwa plemienia.
Przedrostki "dad", "diad", "ded" językoznawcy tłumaczą jako "dziad", a ten zaś w polskim i litewskim folklorze oznaczał umarłego. Na cześć zmarłych odbywały się wśród Słowian święta zwane właśnie dziadami. Analogia może sugerować kult Flinsa wśród Dziadoszyców, zwłaszcza że jedno ze szprotawskich podań mówi o czczeniu w dawnych czasach bożka Flinsa na wzgórzu, gdzie obecnie stoi kościół św. Andrzeja.

</doc>
<doc id="964717" url="https://pl.wikipedia.org/wiki?curid=964717" title="Lignina (papier)">
Lignina (papier)



</doc>
<doc id="964723" url="https://pl.wikipedia.org/wiki?curid=964723" title="Lukáš Dlouhý">
Lukáš Dlouhý

Lukáš Dlouhý (ur. 9 kwietnia 1983 w Písku) – czeski tenisista, zwycięzca French Open 2009 i US Open 2009 w grze podwójnej, reprezentant w Pucharze Davisa.
Kariera tenisowa.
Lukáš Dlouhý jest zawodnikiem praworęcznym. Treningi tenisowe rozpoczął w wieku 5 lat, jeszcze jako nastolatek łącząc je z hokejowymi. Zawodowym tenisistą był w latach 2001–2016.
W rozgrywkach singlowych pierwszy sukces odniósł w roku 2002 wygrywając turniej rangi ITF Men's Circuit w Czechach (futures F6). Pierwsze singlowe zwycięstwo w rozgrywkach z serii ATP Challenger Tour odniósł w roku 2005 w Ostrawie, a drugie w Trani. Kolejną wygraną w kategorii ATP Challenger Tour odniósł we Wrocławiu w roku 2006, a czwartą i zarazem ostatnią w 2008 roku w Bronx.
W grze podwójnej czeski tenisista wygrał dziesięć turniejów kategorii ATP World Tour, w tym dwie wielkoszlemowe imprezy z 2009 roku, Rolanda Garrosa i US Open. W obu turniejach startował wspólnie z Leanderem Paesem. Ponadto Dlouhý był uczestnikiem szesnastu finałów zawodów ATP World Tour, w tym czterech wielkoszlemowych.
W grze mieszanej w roku 2010 doszedł razem z Jekatieriną Makarową do finału Australian Open. Mecz o zwycięstwo w turnieju przegrali 5:7, 3:6 z parą Cara Black–Leander Paes.
W 2006 roku zadebiutował w reprezentacji Czech w Pucharze Davisa. W tym samym roku przyczynił się do awansu zespołu do grupy światowej, w której gra 16 najlepszych męskich reprezentacji. Największym sukcesem Czecha jest awans z zespołem do finału rozgrywek w 2009 roku, w którym reprezentacja Czech zmierzyła się z Hiszpanią. Konfrontacja zakończyła się wygraną Hiszpanów 5:0, którzy po raz drugi z rzędu wywalczyli trofeum. Dlouhý rozegrał singlowy mecz z Davidem Ferrerem zakończony wynikiem 6:4, 6:2 dla Hiszpana.
W rankingu gry pojedynczej Dlouhý najwyżej był na 73. miejscu (3 kwietnia 2006), a w klasyfikacji gry podwójnej na 5. pozycji (22 czerwca 2009).

</doc>
<doc id="964724" url="https://pl.wikipedia.org/wiki?curid=964724" title="Lukas Dlouhy">
Lukas Dlouhy



</doc>
<doc id="964725" url="https://pl.wikipedia.org/wiki?curid=964725" title="Białoruski Front Ludowy">
Białoruski Front Ludowy

Białoruski Front Ludowy (Partia BNF) (biał. Беларускі Народны Фронт, БНФ, Партыя БНФ) – opozycyjne ugrupowanie polityczne na Białorusi o programie konserwatywnym założone w 1988 r.
Historia.
1988–1993.
Ugrupowanie zostało założone w październiku 1988 jako organizacja społeczna (oficjalnie „ruch społeczno-polityczny”) pod pierwotną nazwą "Białoruski front ludowy na rzecz pieriestrojki „Odrodzenie”" (biał. Беларускі народны фронт за перабудову «Адраджэньне»). Impulsem do powstania ugrupowania było odkrycie przez dwóch archeologów Zianona Paźniaka i Jauhena Szmyhalowa masowych grobów w podstołecznej miejscowości Kuropaty, co zostało przez nich opisane w piśmie „Literatura i Mastactwa”. 19 października 1988 doszło do zjazdu założycielskiego Białoruskiego Towarzystwa Historyczno-Edukacyjnego Pamięci Ofiar Stalinizmu „Martyrolog Białorusi” (tworzonego m.in. przez Związek Pisarzy Białorusi), na którym powołano również komitet organizacyjny Białoruskiego Frontu Ludowego. BFL opowiadał się za demokratyzacją społeczeństwa, odrodzeniem narodu i białoruskiej kultury oraz suwerennością kraju. Zjazd Założycielski BFL odbył się 24 i 25 czerwca 1989 w Wilnie (w związku z zakazem jego przeprowadzenia wydanym przez Sąd Najwyższy Białoruskiej SRR). Przewodniczącym został wybrany Zianon Paźniak. 19 lutego 1989 Front zorganizował pierwsze legalne zgromadzenie opozycyjne na Białorusi, na które miało przybyć 40 tys. osób. Białoruski Front Ludowy aktywnie popierał czołowy białoruski pisarz Wasil Bykau.
W pierwszym okresie swojej działalności Front Ludowy nie głosił oficjalnie hasła niepodległości Białorusi; ugrupowanie opowiadało się za zawarciem nowej umowy związkowej, przekształcającej Związek Radziecki w luźną federację suwerennych republik. Mimo deklarowanego poparcia dla pieriestrojki i „lepszych sił KPZR”, ruch od początku swojego istnienia miał charakter opozycyjny. Postulat dotyczący wyjścia Białorusi ze Związku Radzieckiego ogłoszono w grudniu 1989 w ramach kampanii wyborczej do Rady Najwyższej BSRR.
W wyborach 1990 Front wprowadził do Rady Najwyższej XII kadencji swoich deputowanych (klub BFL liczył 37 osób, do niego należeli m.in. Zianon Paźniak i przyszły przewodniczący Frontu Ludowego Lawon Barszczeuski; nie wszyscy członkowie klubu należeli do Frontu) i konsekwentnie opowiadała się początkowo za niezależnością, a następnie niepodległością Białorusi oraz reformami ustrojowymi i gospodarczymi. Z inicjatywy BFL przyjęto deklarację o suwerenności Białoruskiej SRR, przyznano językowi białoruskiemu status jedynego języka państwowego, a następnie ogłoszono niepodległość kraju. W roku 1991 BFL poparł, zarówno w parlamencie, jak i przez demonstracje uliczne, dymisję ze stanowiska Przewodniczącego Rady Najwyższej komunistycznego działacza Mikałaja Dziemiancieja i obranie na tę posadę reformatora Stanisława Szuszkiewicza. W 1992 Front doznał porażki, gdy mimo zebrania 450 tys. podpisów, zdominowana przez byłych komunistów Rada Najwyższa nie zgodziła się na skrócenie swojej kadencji. W latach 1992–1994 Front konsekwentnie opowiadał się za utrzymaniem na Białorusi republiki parlamentarnej i niewprowadzaniem instytucji prezydenta, widząc w tym zagrożenie w postaci szansy na przejęcie przez dawną nomenklaturę partyjną pełni władzy w państwie.
W początkowym okresie istnienia Frontu rozpowszechniona była koncepcja BFL jako szerokiego ruchu ponadpartyjnego. Na początku lat 1990. Front sprzyjał powstaniu szeregu partii demokratycznych, m.in. założeniu w roku 1991 Białoruskiej Socjaldemokratycznej Hramady oraz Białoruskiego Związku Chrześcijańsko-Demokratycznego.
W 1993 roku na bazie Białoruskiego Frontu Ludowego „Odrodzenie” w celu ułatwienia udziału w wyborach i ogólnie działalności politycznej stworzono partię polityczną (Partia BNF) (jednak dopiero w roku 2002 do statutu Partii BNF wprowadzono zakaz łączenia członkostwa w PBNF z członkostwem w innych partiach politycznych). Po powołaniu partii BFL „Odrodzenie” nadal istnieje, funkcjonując w ścisłej współpracy z Partią BNF i mając wspólnego z nią przewodniczącego; Partia BNF wykonuje funkcje polityczne, natomiast BFL „Odrodzenie” – funkcje kulturowe. Subiektem politycznym i centrum decyzyjnym jest tylko partia. Członkostwo w PBNF nie oznacza automatycznego członkostwa w BFL „Odrodzenie” i vice versa; członkowie BFL „Odrodzenie” mogą należeć do innych partii politycznych. Pierwszym przewodniczącym partii został Zianon Paźniak. Partia BNF od początku pozycjonowała siebie jako siła opozycyjna – wobec rządu Wiaczesława Kiebicza, większości Rady Najwyższej, a nawet głowy państwa Stanisława Szuszkiewicza, którego uważano za bliskiego ideologicznie, ale zbyt umiarkowanego.
Na początku lat 1990. kierownictwo BFL oceniało liczbę członków ruchu na około 150 000.
1994–1998.
Kandydatem partii na prezydenta w wyborach prezydenckich w 1994 roku był Zianon Paźniak, a głównym obiektem krytyki podczas kampanii prezydenckiej – ówczesny premier i kandydat na prezydenta Wiaczesław Kiebicz. Zianon Paźniak nie wszedł do drugiej tury (m.in. w związku z rozbiciem niepodległościowego elektoratu). Żadnemu z kandydatów, którzy weszli do drugiej tury (byli to A. Łukaszenka i W. Kiebicz), BFL nie udzielił poparcia, uważając zarówno jednego, jak i drugiego za polityków prorosyjskich. Po dojściu do władzy Aleksandra Łukaszenki Partia BNF znalazła się w opozycji wobec niego. Reżim Łukaszenki był traktowany przez działaczy partii jako zagrożenie zarówno dla demokracji, jak i dla niepodległości Białorusi, a osobiście Łukaszenka – jako człowiek Moskwy.
W następnych latach popularność Frontu Ludowego zaczęła się zmniejszać. Od roku 1995, w związku z powstaniem Zjednoczonej Partii Obywatelskiej, BFL przestał być jedyną znaczną opozycyjną siłą na Białorusi. W 1995 partia nie uzyskała ani jednego mandatu w wyborach do Rady Najwyższej XIII kadencji. W tymże roku dwóch wiceprzewodniczących BFL, Juryj Chadyka i Wincuk Wiaczorka, zaproponowali bardziej radykalny podział między partią a BFL „Odrodzenie”. Według tej propozycji, BFL „Odrodzenie” miał pozostać ruchem obywatelskim o charakterze narodowym, natomiast partia – siłą polityczną z konserwatywną ideologią, aktywnie współpracującą z innymi partiami demokratycznymi; funkcje przewodniczącego partii i ruchu miały być pełnione przez różne osoby. Propozycje te nie znalazły poparcia ze strony Zianona Paźniaka i zostały odrzucone. Wtedy po raz pierwszy wyraźnie się zarysowała różnica poglądów w kierownictwie BFL, która za kilka lat doprowadziła do rozłamu.
W sierpniu 1996 r. Zianon Paźniak opuścił Białoruś, bo uważał, że istnieje zagrożenie dla jego życia ze strony reżimu. Po wyjeździe Paźniak formalnie zachował stanowisko przewodniczącego Białoruskiego Frontu Ludowego; pełniącym obowiązki przewodniczącego w kraju został Lawon Barszczeuski. Partia aktywnie wystąpiła przeciwko krokom władzy, zmierzającym do ograniczenia demokracji oraz pogłębienia integracji z Rosją, zwłaszcza utworzeniu Związku Białorusi i Rosji oraz reformie konstytucyjnej 1996 roku, organizując masowe akcje protestacyjne.
W połowie lat 1990. liczbę zarejestrowanych członków partii oceniano na ponad 10 000 osób.
Od 1999.
W następnych latach różnica poglądów w kierownictwie PBNF, dotyczących strategii politycznej walki, doprowadziła do głębokiego konfliktu między zwolennikami (Wiaczorka, Barszczeuski, Chadyka) a przeciwnikami (Paźniak, Bieleńki) ścisłej współpracy z innymi opozycyjnymi partiami i stworzenia zjednoczonej opozycji. W maju 1999 r., w piątą rocznicę wyboru Łukaszenki na prezydenta, opozycja zorganizowała „alternatywne wybory prezydenckie”, na których kandydowali Zianon Paźniak i były premier Michaił Czyhir. Była to faktycznie akcja mobilizacyjna i agitacyjna, mająca pokazać, że znaczna część obywateli Białorusi nie uważa reżimu Łukaszenki za prawowity. Rozgałęzione struktury organizacyjne BNF były wykorzystywane do tworzenia lokalnych komisji wyborczych. Wkrótce Zianon Paźniak wycofał swoją kandydaturę pod pretekstem nadużyć i nienależytego wykonania swoich obowiązków ze strony przewodniczącego Centralnej Komisji Wyborczej Wiktara Hanczara, co pozbawiło sensu całą akcję. Decyzja ta została negatywnie odebrana przez część członków i kierownictwa partii.
W roku 1999 IV zjazd BFL wybrał na stanowisko przewodniczącego partii Wincuka Wiaczorkę. W tym samym roku doszło do rozłamu w łonie Frontu i utworzenia Konserwatywno-Chrześcijańskiej Partii Białoruski Front Ludowy pod kierownictwem Paźniaka. BFL na czele z Wiaczorką zaczął aktywną współpracę ze Zjednoczoną Partią Obywatelską oraz innymi partiami opozycyjnymi, stając się częścią zjednoczonej opozycji. BFL i ZPO zostały ugrupowaniami, które najaktywniej działały w Koordynacyjnej Radzie Demokratycznych Sił – organie naczelnym zjednoczonej opozycji.
W roku 2000 partia bojkotowała wybory do Izby Reprezentantów Zgromadzenia Narodowego Białorusi. W wyborach 2001 partia poparła początkowo Siamiona Domasza, a potem kandydata zjednoczonej opozycji Uładzimiera Hanczaryka. W roku 2003 BFL w wyborach lokalnych wprowadził do rad miejskich 19 deputowanych. W wyborach parlamentarnych w roku 2004 BFL brał udział z ramienia koalicji 5+, lecz nie zdobył żadnego mandatu.
Na początku 2005 roku liczba zarejestrowanych członków BFL wynosiła, według władz partii, 1435, nie licząc około 1000 osób nie przypisanych do lokalnych organizacji partyjnych.
W roku 2005 BFL zaproponował Aleksandra Milinkiewicza jako wspólnego kandydata demokratycznej opozycji na prezydenta Białorusi. W październiku 2005 Milinkiewicz został wybrany przez Białoruski Kongres Sił Demokratycznzch na lidera zjednoczonej opozycji i jej kandydata na prezydenta. BFL wziął aktywny udział w kampanii prezydenckiej Milinkiewicza przed wyborami 2006 roku oraz w dalszych wydarzeniach, znanych jako Dżinsowa rewolucja.
Po wyborach 2006 roku partia kontynuowała współpracę z Milinkiewiczem; założony przez Milinkiewicza ruch społeczny „Za Wolność” został głównym sojusznikiem BFL.
Od grudnia 2007 do września 2009 przewodniczącym ugrupowania był Lawon Barszczeuski. 6 września 2009 przewodniczącym partii obrano Alaksieja Janukiewicza. W okresie kierowania partią przez Barszczeuskiego stosunki BFL z ruchem „Za Wolność” pogorszyły się; po obraniu Janukiewicza współpraca tych ugrupowań znowu się zaktywizowała. W październiku 2009 BFL razem z ruchem „Za Wolność” wyszedł ze składu Zjednoczonych Sił Demokratycznych, ówczesnej koalicji zjednoczonej opozycji (po czym zjednoczona opozycja faktycznie przestała istnieć), i wszedł do nowo utworzonej koalicji o charakterze narodowo-demokratycznym pod nazwą Białoruski Blok Niepodległościowy (do której, oprócz BFL i ruchu „Za Wolność”, weszły m.in. Białoruska Chrześcijańska Demokracja i Młody Front). Blok ten de facto rozpadł się jesienią 2010.
W roku 2010 Front opowiadał się za wystawieniem wspólnego kandydata opozycji na prezydenta, ale po niepowodzeniu prób wyłonienia wspólnego kandydata oraz ogłoszeniu decyzji Aleksandra Milinkiewicza o niekandydowaniu na urząd prezydenta kierownictwo partii podjęło decyzję o wystawieniu w wyborach 2010 własnego kandydata – Ryhora Kastusiowa, zastępcy przewodniczącego BFL. Mimo to znaczna część działaczy Frontu poparła kandydaturę Andreja Sannikawa.
W 2010 roku BFL podpisał umowę współpracy z Prawem i Sprawiedliwością.
W lutym 2011 roku ponad 90 członków BFL, w tym Lawon Barszczeuski, Wincuk Wiaczorka, Aleś Chadyka i Wiktar Iwaszkiewicz, opuścili partię (były to osoby, które poparły Sannikawa).
Partia była współzałożycielem utworzonej 9 stycznia 2011 roku Narodowej Koordynacyjnej Rady Opozycji, której zadaniem jest domagać się "uwolnienia ludzi aresztowanych z przyczyn politycznych, informować obywateli Białorusi i wspólnotę międzynarodową, domagać się powrotu Białorusi na drogę prawa i demokracji, a także tworzyć warunki do przeprowadzenia w kraju wolnych i demokratycznych wyborów".
W wyborach parlamentarnych w 2012 roku BFL zastosował taktykę „aktywnego bojkotu” – zarejestrował 30 kandydatów na posłów, a po zakończeniu kampanii wyborczej wycofał zgłoszone kandydatury, protestując przeciwko nieprzestrzeganiu przez władzę standardów demokratycznych (m.in. niedopuszczeniu przedstawicieli opozycji do udziału w większości komisji wyborczych).
W październiku 2012 BFL przyjął deklarację, w której opowiedział się za wystawieniem wspólnego kandydata opozycji na wyborach prezydenckich w 2015 roku. W maju 2013 BFL, ruch „Za Wolność” i kampania społeczna „Mów prawdę!” zawarły koalicję z zamiarem m.in. wystawienia wspólnego kandydata na następnych wyborach prezydenckich.
W kwietniu 2015 BFL podjął decyzję o poparciu w wyborach prezydenckich kandydatury Tacciany Karatkiewicz, działaczki kampanii „Mów prawdę!”.
30 września 2017 XVIII zjazd BFL wybrał wybrał na stanowisko przewodniczącego BFL Ryhora Kastusiowa. Poprzedni przewodniczący Alaksiej Janukiewicz został jednym z zastępców przewodniczącego.
12 kwietnia 2021 przewodniczący Ryhor Kastusiou został aresztowany przez KGB Białorusi i oskarżony, obok Aleksandra Fiaduty i Jurasia Ziankowicza, o próbę zorganizowania zamachu stanu .
Program.
W pierwszym programie Białoruskiego Frontu Ludowego centralne miejsce zajmowała kwestia suwerenności Białorusi, rozumianej w ten sposób, że uprawnienia w wielu aspektach życia gospodarczego i politycznego mają być przekazane z poziomu Związku Radzieckiego na poziom republik związkowych, w tym BSRR, przy czym prawo republik związkowych powinno mieć pierwszeństwo nad prawem ZSRR. W związku z tym BFL opowiadał się za przyjęciem nowej Konstytucji Białorusi i zawarciem nowej umowy związkowej. Znaczna część wymagań Frontu, jak i wielu innych ruchów społecznych czasów pieriestrojki, dotyczyła realnego wprowadzenia w życie szeregu haseł, głoszonych przez władze komunistyczne, lecz nigdy nie zrealizowanych de facto – chodziło m.in. o demokrację i władzę Rad, wolności osobiste (w tym wolność słowa i religii), prawo republik do opuszczenia Związku Radzieckiego lub tak zwaną leninowską politykę narodową. Bardzo dużą uwagę przydzielano odrodzeniu i rozwojowi języka białoruskiego i świadomości narodowej Białorusinów. Proponowano radykalną reformę ekonomiczną, mającą na celu osiągnięcie gospodarczej samodzielności Białorusi, samodzielności podmiotów gospodarczych oraz wprowadzenie „planowo regulowanej gospodarki rynkowej”. Ziemia miała być zarządzana przez lokalne Rady z prawem arendowania, ale bez prawa sprzedaży. Po oficjalnym ogłoszeniu hasła niepodległości Białorusi (1989) BFL opowiadał się za jej neutralnością w stosunkach międzynarodowych.
Obecnie program partii jest oparty na hasłach integracji z NATO i UE, gospodarki wolnorynkowej, demokracji, praw człowieka, sprawiedliwości społecznej i białoruskiego patriotyzmu. BFL opowiada się za ochroną i wzmocnieniem tożsamości białoruskiego narodu jako narodu o tradycji europejskiej i chrześcijańskiej, zakorzenionej w czasach Wielkiego Księstwa Litewskiego. Partia uważa za jedną z najważniejszych wartości niezależność Białorusi i postuluje podjęcie kroków, skierowanych na wyjście Białorusi ze strefy wpływów Rosji, m.in. rezygnację z udziału w rosyjskich projektach geopolitycznych. Front opowiada się za przywróceniem językowi białoruskiemu statusu jedynego języka państwowego i poparciem państwowym dla jego ochrony i rozwoju (m.in. rozwój edukacji w języku białoruskim, ulgi podatkowe dla białoruskojęzycznych wydawnictw i stacji telewizyjnych). W zakresie zagadnień ustrojowych BFL postuluje przejście do systemu parlamentarnego. W kwestiach społecznych BFL prezentuje konserwatywne stanowisko. W kwestiach gospodarczych partia opowiada się za gospodarką wolnorynkową i poszanowaniem prywatnej własności (w tym za wolnym obrotem ziemi), obniżeniem podatków, ale przy tym systemem pomocy socjalnej dla najbardziej potrzebujących. Znaczne miejsce w programie BFL zajmują kwestie ekologiczne, związane m.in. z minimalizacją następstw katastrofy w Czarnobylu.
Struktura.
Najwyższym organem partii jest Zjazd, odbywający się nie rzadziej niż raz na trzy lata. Zjazd podejmuje strategiczne decyzje oraz m.in. wybiera Sejm, który kieruje ugrupowaniem między zjazdami, oraz przewodniczącego partii i jego zastępców. Sejm decyduje o bieżącej działalności politycznej, a także kieruje kampanią wyborczą. Sejm wybiera Zarząd Sejmu, będący organem wykonawczym partii. Przewodniczący Białoruskiego Frontu Ludowego Ryhor Kastusiou ma 5 zastępców, którymi są , Alaksiej Janukiewicz, , oraz Alaksandar Stralcou-Karwacki.
Działacze.
Do najważniejszych działaczy BFL należą lub należeli:
Młodzieżówka.
W latach 1997–2003 funkcję organizacji młodzieżowej przy BFL nieformalnie pełnił Młody Front. W roku 2003 Młody Front usamodzielnił się, a jego przewodniczący Pawieł Siewiaryniec opuścił BFL razem ze znaczną częścią młodych działaczy.
W roku 2005 w Partii BNF utworzono młodzieżówkę – Młodzież BNF (biał. Моладзь БНФ). Jej kierownicy: Aleś Kalita (2006-2008), Franciszak Wiaczorka (2008-2009), Andrej Kreczka (od 2009), Rada Młodzieży BNF (od 2009), Jury Łukaszewicz (od 2015).

</doc>
<doc id="964728" url="https://pl.wikipedia.org/wiki?curid=964728" title="Judyta Bawarska">
Judyta Bawarska

Judyta Bawarska (ur. 805, zm. 19 lub 23 kwietnia 843) – córka hrabiego Welfa I i Jadwigi, kobiety z możnego saskiego rodu.
W 819 r. w Akwizgranie poślubiła cesarza Ludwika I Pobożnego (czerwiec 778 - 20 czerwca 840), syna cesarza Karola Wielkiego i jego drugiej żony, Hildegardy Sabaudzkiej, córki hrabiego Gerolda z Vinzgouw. Ludwik i Judyta mieli razem syna i córkę:
Judyta dążyła do zapewnienia Karolowi jakiejś dzielnicy, co jednak wywołało konflikt z synami Ludwika z jego pierwszego małżeństwa z Ermengardą. W 829 r. jeden z nich, Lotar I, oskarżył macochę o cudzołożny związek z Bernardem z Septymanii, który miał również być ojcem Karola. W 830 r. kolejny z braci, Pepin I Akwitański, obległ ojca i macochę w Compiegne. Para cesarska dostała się do niewoli, a Judytę osadzono w klasztorze św. Krzyża w Poitiers. Władzę przejął najstarszy z rodzeństwa, Lotar I, co nie spodobało się jego młodszym braciom, Pepinowi i Ludwikowi, którzy uwolnili ojca z klasztoru. Po kilkuletniej wojnie Lotar został wyparty do Italii, wcześniej raz jeszcze w latach 833-834 zdobywając władzę (Judyta znalazła się wtedy na wygnaniu w Tortonie). Sprawa apanażu dla Karola rozstrzygnęła się w 838 r., po śmierci Pepina. Ludwik, pomijając prawa swojego wnuka, Pepina II, oddał Akwitanię Karolowi.
Od czasów Judyty zaczyna się kariera rodu Welfów we frankijskim państwie. Obaj jej bracia uzyskali wysokie godności w cesarstwie. Jej siostra Emma poślubiła pasierba Judyty, Ludwika. Judyta zmarła w 843 r., trzy lata po swoim mężu. Została pochowana w kościele św. Marcina w Tours.
W 826 r. w Moguncji uczestniczyła w chrzcie Haralda Klaka.

</doc>
<doc id="964735" url="https://pl.wikipedia.org/wiki?curid=964735" title="Marek Lechki">
Marek Lechki

Marek Lechki (ur. 9 lipca 1975 w Brzegu Dolnym, powiat wołowski) – polski reżyser, scenarzysta, producent filmowy, muzyk i kompozytor.
Życiorys.
Od urodzenia związany z Wołowem w powiecie wołowskim. Ukończył Liceum Ogólnokształcące im. Mikołaja Kopernika w Wołowie. Po maturze dwa lata uczył się we wrocławskim studium kształcenia animatorów kultury i bibliotekarzy, na specjalności filmowej. W trakcie nauki nakręcił kilka etiud i drobne formy dokumentalne, które zostały nagrodzone na festiwalach kina nieprofesjonalnego.
W 1997 roku został studentem Uniwersytetu Śląskiego na Wydziale Radia i Telewizji w Katowicach. W czasie studiów tworzył kolejne małe formy fabularne i dokumentalne, m.in. "Piotrek" i "Astronom".
Twórczość.
Jako reżyser, scenarzysta, kompozytor i montażysta debiutował w lutym 2002 roku etiudą (21 min.) pt. "Astronom", która powstała jeszcze w okresie studiów. W filmie zagrali: Jakub Moll, Dorota Pomykała, Andrzej Pieczyński i Jan Bugdoł. "Astronom" opowiada o małym chłopcu wychowywanym samotnie przez ojca, którego matka zmarła przy porodzie, a także o emocjach rodzących się z potrzeby jej obecności.
W drugiej połowie 2002 roku Marek Lechki zrealizował na podstawie własnego scenariusza swój debiutancki film fabularny pt. "Moje miasto", który powstał w ramach projektu TVP o nazwie projekt "Pokolenie 2000". Zdjęcia do „Mojego miasta” rozpoczęły się w kwietniu 2002 roku i trwały 19 dni. Film miał swoją premierę we wrześniu na 27. Festiwalu Polskich Filmów Fabularnych w Gdyni.
W kwietniu 2010 roku Marek Lechki zakończył realizację na podstawie własnego scenariusza swój debiutancki pełnometrażowy film fabularny pt. "Erratum". Zdjęcia do "Erratum" były kręcone w lipcu 2009 roku i trwały 24 dni. Film miał swój pokaz przedpremierowy 25 maja 2010 roku na 35. Festiwalu Polskich Filmów Fabularnych w Gdyni.
Marek Lechki jest również wykonawcą i kompozytorem muzyki alternatywnej. Grał w grupach Stephans, Kill-Off oraz Art. Obliterans.

</doc>
<doc id="964740" url="https://pl.wikipedia.org/wiki?curid=964740" title="Centrum Kultury Filmowej Awangarda 2 w Olsztynie">
Centrum Kultury Filmowej Awangarda 2 w Olsztynie

Centrum Kultury Filmowej Awangarda 2 - kino w Olsztynie przy ul. Stare Miasto 23.
Kino Awangarda jest najstarszym funkcjonującym kinem stolicy województwa warmińsko-mazurskiego. Jego początki sięgają roku 1910 (jest to trzecie najstarsze kino w Polsce). Po roku 1990 pracą nad nim zajął się Konrad Lenkiewicz. Obecnie jest to jedna z dwóch tego typu placówek działających w Olsztynie, obok multipleksu Helios. Konkurencyjność Awangardy oparta jest na zbliżeniu się do dawnego, artystycznemu typu kina. Repertuar Awangardy przybliża widzom wartościowe, nieraz mniej komercyjne filmy z kraju i zagranicy, nie pomijając jednak produkcji masowych.
Przy kinie, swym wnętrzem stylizowanym na budynek typu retro, działają Filmowa Herbaciarnia oraz Filmowy Bar Kawowy MM.

</doc>
<doc id="964742" url="https://pl.wikipedia.org/wiki?curid=964742" title="Sarkis Howsepian">
Sarkis Howsepian

Sarkis Howsepian, orm. Սարգիս Հովսեփյան (ur. 2 listopada 1972 w Erywaniu) – ormiański piłkarz występujący na pozycji obrońcy, trener piłkarski.
Kariera piłkarska.
Kariera klubowa.
W dorosłej piłce debiutował w 1990 roku w klubie Malatia Erywań. Następnie występował kolejno w: Lori Wanadzor, Homenetmen Erywań, Pjuniku Erywań, Zenicie Petersburg, Torpedo Moskwa i ponownie w Pjuniku Erywań.
Kariera reprezentacyjna.
W reprezentacji Armenii Howsepjan debiutował w 1992 roku i jak dotąd rozegrał w niej ponad 100 meczów, co stanowi najlepszy wynik w historii kadry narodowej Ormian. Premierowego gola dla reprezentacji piłkarz strzelił 2 czerwca 2007 w meczu eliminacyjnym z Kazachstanem.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw w 2013 pomagał trenować rodzimy klub Pjunik Erywań, a 30 grudnia 2013 został mianowany na stanowisko głównego trenera Pjuniku. W kwietniu 2015 został powołany na stanowisko selekcjonera narodowej reprezentacji Armenii.

</doc>
<doc id="964751" url="https://pl.wikipedia.org/wiki?curid=964751" title="Paweł Abramski">
Paweł Abramski

Paweł Stanisław Abramski (ur. 20 lutego 1947 w Warszawie) – polski polityk, prawnik, historyk, poseł na Sejm I kadencji, senator IV kadencji.
Życiorys.
Ukończył w 1979 studia na Wydziale Prawa i Administracji Uniwersytetu Warszawskiego. Pracował na kierowniczych stanowiskach w przedsiębiorstwach. W 2015 uzyskał stopień doktora nauk humanistycznych w zakresie historii na Uniwersytecie Warmińsko-Mazurskim w Olsztynie.
W latach 1991–1993 sprawował mandat posła I kadencji, wybranego z listy Kongresu Liberalno-Demokratycznego w okręgu elbląsko-olsztyńskim. Był następnie dyrektorem Polsko-Niemieckiego Centrum Młodzieży w Olsztynie i radnym rady miasta. Należał do Unii Wolności, z której przeszedł w 1997 do Stronnictwa Konserwatywno-Ludowego. Od 1997 do 2001 ponownie zasiadał w parlamencie jako senator IV kadencji Senatu RP, wybrany z ramienia Akcji Wyborczej Solidarność w województwie olsztyńskim. W 2001 bez powodzenia ubiegał się o reelekcję z własnego komitetu.
W lipcu 2005 Sąd Rejonowy w Olsztynie skazał go na karę 3 lat pozbawienia wolności i karę grzywny, uznając byłego senatora za winnego złożenia obietnicy wręczenia łapówki prezydentowi tego miasta. W 2007 Sąd Najwyższy oddalił jego kasację jako bezzasadną. Po 10 latach od wykonania kary wyrok uległ zatarciu.
W wyborach do Sejmu w 2019 otwierał olsztyńską listę Skutecznych.
Będąc senatorem, w 2001 wygrał 64 tys. zł w teleturnieju "Milionerzy". Kilkukrotnie wziął ponadto udział w teleturnieju "Jeden z dziesięciu", wygrywając jeden z odcinków. Wygrywał także w teleturniejach "Koło Fortuny" i "Najsłabsze ogniwo".

</doc>
<doc id="964757" url="https://pl.wikipedia.org/wiki?curid=964757" title="Jekatierina Byczkowa">
Jekatierina Byczkowa

Jekatierina Andriejewna Byczkowa, ros. Екатерина Андреевна Бычкова (ur. 5 czerwca 1985 w Moskwie) – rosyjska tenisistka.
Praworęczna zawodniczka z oburęcznym bekhendem, posiadająca status zawodowej tenisistki od 2000 roku.
W rozgrywkach cyklu WTA nie odniosła jeszcze znaczących sukcesów (najwyższe miejsce w rankingu WTA – 66, w lutym 2006 r.). Na swoim koncie posiada dziesięć wygranych turniejów singlowych i pięć deblowych cyklu ITF.

</doc>
<doc id="964766" url="https://pl.wikipedia.org/wiki?curid=964766" title="Karl Ernst von Baer">
Karl Ernst von Baer

Karl Ernst von Baer (ur. w Piep, zm. w Dorpacie) – niemiecki przyrodnik, twórca embriologii, od 1826 roku członek Petersburskiej Akademii Nauk. Laureat Medalu Copleya.
Życiorys.
Syn Niemca bałtyckiego, polityka Johanna Magnusa von Baera (1765–1825) i córki rosyjskiego oficera Juliane Louise Baer von Huthorn (1764–1820). Uczył się w szkole katedralnej w Rewlu, następnie studiował medycynę na Uniwersytecie w Dorpacie (1810–1814), gdzie jego nauczycielem był Karl Burdach. Po przedstawieniu pracy doktorskiej w 1814 roku uzupełniał studia w Wiedniu i Würzburgu. W latach 1819–1834 profesor zoologii, a w latach 1826–1834 anatomii na Uniwersytecie Albrechta w Królewcu, zaś od 1841 do 1852 był profesorem Akademii Medyczno-Chirurgicznej w Petersburgu. W 1827 roku odkrył komórkę jajową u ssaków. Wykazał podobieństwo pierwszych stadiów rozwojowych kręgowców i sformułował prawo rozwojowe Baera ("Über Entwickelungsgeschichte der Thiere, Beobachtung und Reflexion", t. 1–3, 1828–1837). Pracował również nad intensyfikacją rybołówstwa w Rosji. Wykrył także zjawisko asymetrii zboczy dolin rzecznych biegnących południkowo.
Von Baer upamiętniony został w nazwie naukowej podgorzałki zielonogłowej: "Aythya baeri".

</doc>
<doc id="964768" url="https://pl.wikipedia.org/wiki?curid=964768" title="Park Kościuszki w Katowicach">
Park Kościuszki w Katowicach



</doc>
<doc id="964771" url="https://pl.wikipedia.org/wiki?curid=964771" title="Zdzisław Żygulski (historyk sztuki)">
Zdzisław Żygulski (historyk sztuki)

Zdzisław Żygulski jun. (ur. 18 sierpnia 1921 w Borysławiu, zm. 14 maja 2015 w Krakowie) – polski historyk sztuki, teoretyk sztuki, profesor nauk humanistycznych (1978); od 1984 profesor Akademii Sztuk Pięknych im. Jana Matejki w Krakowie.
Życiorys.
Syn Zdzisława Żygulskiego seniora (1888–1975). W latach 1927–1931 był uczniem Szkoły Powszechnej i Gimnazjum im. Henryka Jordana we Lwowie, prowadzonej przez wybitnego pedagoga Mieczysława Kistryna, następnie (1931–1939) IIII Gimnazjum im. Króla Stefana Batorego.
Wykładał w Akademii Sztuk Pięknych w Krakowie, a także na uniwersytetach amerykańskich. Był honorowym prezesem Stowarzyszenia Miłośników Dawnej Broni i Barwy. W latach 1975–1981 był prezesem Międzynarodowego Stowarzyszenia Muzeów Broni i Historii Wojskowej. Autor kilkunastu książek i około 200 artykułów.
W 1989 roku w magazynie Muzeum Historycznego we Lwowie odnalazł obraz „Bitwa pod Grunwaldem” autorstwa Tadeusza Popiela i Zygmunta Rozwadowskiego.
19 października 1998 "za wybitne zasługi dla kultury polskiej" został odznaczony Krzyżem Komandorskim Orderu Odrodzenia Polski.
Jego żoną była rzeźbiarka Ewa Żygulska, z którą miał syna plastyka prof. ASP Romana Żygulskiego (1951–2014). Był młodszym bratem prof. Kazimierza Żygulskiego.

</doc>
<doc id="964775" url="https://pl.wikipedia.org/wiki?curid=964775" title="Jean du Bellay">
Jean du Bellay

Jean du Bellay (ur. 1498, zm. 16 lutego 1560 w Rzymie) – francuski kardynał i dyplomata.
Życiorys.
Wybrany biskupem Bajonny 12 lutego 1524, rezydował na dworze królewskim i nigdy nie odwiedził swojej diecezji. 16 września 1532 został przeniesiony do diecezji paryskiej. Godność biskupa Paryża pełnił do 16 marca 1551 roku. Między 1527 a 1534 kilkakrotnie jeździł do Anglii z misjami zleconymi mu przez króla, próbował też mediować w sporze Henryka VIII z papieżem Klemensem VII. 21 maja 1535 na prośbę Franciszka I papież Paweł III mianował go kardynałem. Od 31 maja 1535 roku kardynał prezbiter Santa Cecilia, od 26 października 1547 kardynał prezbiter San Pietro in Vincoli, od 25 lutego 1549 kardynał prezbiter San Crisogono, od 28 lutego 1550 kardynał biskup Albano, od 29 listopada 1551 kardynał biskup Frascati, od 11 grudnia 1553 kardynał biskup Porto e Santa Rufina i od 29 maja 1555 kardynał biskup Ostia e Velletri. Naciskał na papieża by zwołał sobór powszechny, reprezentował nurt ugodowy wobec reformacji. Brał udział w wojnie Francji z cesarzem Karolem V (1536 dowodził obroną Paryża). Administrator diecezji Limoges od 22 sierpnia 1541 do 13 sierpnia 1544, Le Mans od 1 listopada 1542 do 27 lipca 1556) oraz archidiecezji Bordeaux od 17 grudnia 1544 do 3 lipca 1551 i ponownie od 15 lutego 1559 do śmierci, komendatariusz wielu francuskich opactw i klasztorów.
Po śmierci Franciszka I w 1547 jego wpływy na dworze królewskim zmalały. Od 1553 roku rezydował w Rzymie. Uczestniczył w obu konklawe w 1555. Od 11 grudnia 1553 Wicedziekan Świętego Kolegium Kardynalskiego. 29 maja 1555 papież Paweł IV mianował go Dziekanem Świętego Kolegium Kardynalskiego – nominacja ta spotkała się z dezaprobatą ze strony króla Francji Henryka II. Zmarł w Rzymie.
Kardynał du Bellay był człowiekiem otwartego umysłu, protektorem pisarzy, a nawet autorem wierszy. Opowiadał się za tolerancyjną i ugodową postawą wobec protestantów. Wśród jego protegowanych był François Rabelais.

</doc>
<doc id="964778" url="https://pl.wikipedia.org/wiki?curid=964778" title="Łabowice">
Łabowice

Łabowice – nieoficjalny przysiółek wsi Dąbrówka w Polsce położony w województwie śląskim, w powiecie gliwickim, w gminie Wielowieś.
Informacje ogólne.
Przysiółek (uroczysko) Łabowice to polana leśna, na której znajduje się nieczynny mały kamieniołom i jednorodzinny dom mieszkalny tuż obok tego kamieniołomu.
Położenie.
Przysiółek jest położony na północ od leśnej drogi Centawa – Dąbrówka.

</doc>
<doc id="964781" url="https://pl.wikipedia.org/wiki?curid=964781" title="Sklep monopolowy">
Sklep monopolowy

Sklep monopolowy – placówka handlowa zajmująca się wyłącznie sprzedażą napojów alkoholowych.
W większości krajów napoje alkoholowe sprzedawane są razem z innymi towarami. W sklepach mających zezwolenie na sprzedaż detaliczną napojów alkoholowych zazwyczaj wydzielane są specjalne osobne stoiska, w których sprzedawane są wina i wódki, czasem wraz ze słodyczami lub papierosami i innymi wyrobami tytoniowymi.
W Polsce w czasach realnego socjalizmu asortyment towarów w niektórych sklepach był skrajnie ograniczony. Istniała m.in. sieć sklepów, w których sprzedawane były wyłącznie wódki i wina, tzw. sklepy monopolowe. Po transformacji ustrojowej w Polsce w 1989 tak skrajna specjalizacja handlu praktycznie przestała występować, nie istnieją już w praktyce sklepy sprzedające tylko alkohol, a miano sklepów monopolowych przypisywane bywa obecnie tym, w których napoje te są głównym towarem, którym handlują.
W latach osiemdziesiątych obowiązywał zakaz sprzedaży i wyszynku napojów alkoholowych przed godziną 13:00 każdego dnia. Zakaz ten (ograniczona wersja prohibicji) – jak wiele zjawisk z okresu tzw. realnego socjalizmu – przybierał formy karykaturalne, np. sklepy monopolowe otwarte były zazwyczaj – jak większość sklepów w Polsce – już od godziny 10:00, pomimo że przez pierwsze trzy godziny po otwarciu nie wolno było – wobec asortymentu ograniczonego do towarów objętych prohibicją – nic w nich sprzedawać.
Używana w Polsce nazwa tych sklepów (czasem nieprawidłowo skracana do słowa „monopol”) wywodzi się od faktu, że handlują towarami, które podlegają kontroli Państwowego Monopolu Spirytusowego.
Sklepy monopolowe należą do grupy regulowanych działalności gospodarczych. Do ich założenia niezbędne jest zezwolenie na sprzedaż alkoholu wydawane przez gminę.

</doc>
<doc id="964782" url="https://pl.wikipedia.org/wiki?curid=964782" title="Mistrzostwa Polski w pięcioboju nowoczesnym">
Mistrzostwa Polski w pięcioboju nowoczesnym

Mistrzostwa Polski w pięcioboju nowoczesnym po raz pierwszy odbyły się w 1926 roku. W 1956 roku powstał Polski Związek Pięcioboju Nowoczesnego, który odtąd zajmuje się organizacją mistrzostw Polski. W latach 1963-1965 mistrzostw nie rozegrano.

</doc>
<doc id="964785" url="https://pl.wikipedia.org/wiki?curid=964785" title="Don’t Tell Me">
Don’t Tell Me



</doc>
<doc id="964786" url="https://pl.wikipedia.org/wiki?curid=964786" title="Tertius Zongo">
Tertius Zongo

Tertius Zongo (ur. 18 maja 1957 w Koudougou) – burkiński polityk i dyplomata, premier Burkina Faso od 4 czerwca 2007 do 18 kwietnia 2011.
Życiorys.
Tertius Zongo ukończył studia z dziedziny ekonomii i rachunkowości na Uniwersytecie w Dakarze w Senegalu. W późniejszym czasie został absolwentem Institut Administration des Entreprises w Nantes we Francji. Po zakończeniu nauki był profesorem rachunkowości, ekonomii biznesu i finansów na Uniwersytecie w Wagadugu. 
W latach 1988-1992 stał na czele Departamentu Współpracy Wielostronnej w Ministerstwie Finansów. Był również przedstawicielem Burkina Faso w szeregu międzynarodowych organizacji finansowych: w Banku Światowym, Międzynarodowym Funduszu Walutowym, Afrykańskim Banku Rozwoju oraz w Islamskim Banku Rozwoju. 
W latach 1995-1997 zajmował stanowisko ministra budżetu i planowania. Następnie od 1997 do 2001 był ministrem gospodarki i finansów. W styczniu 2001 został ambasadorem w Stanach Zjednoczonych i urząd ten zajmował do 2007.
Po wyborach parlamentarnych z 6 maja 2007 premier Paramanga Ernest Yonli złożył dymisję na ręce prezydenta w dniu 3 czerwca 2007. 4 czerwca 2007 prezydent Blaise Compaoré mianował Tertiusa Zongo nowym szefem rządu.
15 kwietnia 2011 prezydent Compaoré zdymisjonował rząd premiera Zongo. Przyczyną dymisji był wybuch buntu wojskowych protestujących przeciwko niewypłacaniu żołdu, a także demonstracje mieszkańców stolicy przeciwko rosnącym cenom żywności, przestępczości oraz brutalności służb bezpieczeństwa. 18 kwietnia 2011 nowym szefem rządu został mianowany Luc-Adolphe Tiao.

</doc>
<doc id="964787" url="https://pl.wikipedia.org/wiki?curid=964787" title="Teatr studencki „Perpetuum mobile”">
Teatr studencki „Perpetuum mobile”

Teatr studencki „Perpetuum mobile” – amatorski teatr antyczny, istniejący od stycznia 2003 roku w Toruniu.
Lokalizacja.
Teatr znajduje się w budynku Katedry Filologii Klasycznej Wydziału Filologicznego UMK.
Historia.
Teatr tworzą głównie osoby związane z Katedrą Filologii Klasycznej Uniwersytetu Mikołaja Kopernika oraz studenci innych kierunków. Poza działalnością sceniczną, teatr prowadzi także działalność edukacyjną: organizuje spotkania z aktorami, ludźmi teatru, wykłady i seminaria (ich gościem była między innymi Małgorzata Kożuchowska).
Opiekę nad teatrem sprawuje prof. dr hab. Ireneusz Mikołajczyk, pracują na jego rzecz także dr Barbara Bibik oraz dr Bartosz Awianowicz.
Opiekę artystyczną nad teatrem w latach ubiegłych sprawował Tadeusz Pelc, aktor scen toruńskich. Obecnie aktorów Perpetuum Mobile uczy Maria Kierzkowska, aktorka toruńskiego Teatru im. Wilama Horzycy.

</doc>
<doc id="964789" url="https://pl.wikipedia.org/wiki?curid=964789" title="Sieć wodociągowa">
Sieć wodociągowa

Sieć wodociągowa – układ przewodów wodociągowych, rozprowadzających wodę i zaopatrujących w nią wewnętrzne instalacje wodociągowe.
Podział wodociągów.
a) ze względu na zasięg terytorialny:
b) według sposobu wykorzystania dyspozycyjnych zasobów wodnych:
c) ze względu na ciśnienie:
d) według przepustowości (małe, średnie, duże),
e) według kategorii:

</doc>
<doc id="964792" url="https://pl.wikipedia.org/wiki?curid=964792" title="Nedoceratops">
Nedoceratops

Nedoceratops – rodzaj dinozaura z rodziny ceratopsów (Ceratopsidae) żyjącego w późnej kredzie na obszarze dzisiejszej Ameryki Północnej. Jego szczątki odnaleziono w stanie Wyoming w Stanach Zjednoczonych. "Nedoceratops" ma niepewny status. W opinii niektórych naukowców jest ważnym taksonem. Według innych jest młodszym synonimem "Triceratops".
Morfologia.
"Nedoceratops" był dużym przedstawicielem ceratopsów. Autapomorfie to: róg nosowy niemal zupełnie nieodróżnialny od kości nosowej, rogi nadoczne zwrócone do góry (pod kątem prostym do linii zębów) oraz bardzo małe okna w kości ciemieniowej.
Historia odkryć.
"Nedoceratops" jest znany wyłącznie z jednej słabo zachowanej czaszki o długości 1,8 m. Opis nedoceratopsa był zawarty w dotyczącym ceratopsów magnum opus Othniela Charlesa Marsha, jednak Marsh zmarł w 1899, nie ukończywszy dzieła. Pracę nad monografią przejął jego asystent John Bell Hatcher, jednak zmarł na tyfus w 1904, pozostawiając publikację nieukończoną. Richard Swann Lull ostatecznie stwierdził, że czaszka nie należała do przedstawiciela rodzaju "Triceratops" – co zakładali Marsh i Hatcher – i opisał zwierzę pod nazwą "Diceratops hatcheri". Nazwę "Diceratops" („dwurogie oblicze”) nosił już jednak rodzaj owadów z rzędu błonkoskrzydłych, więc dinozaur został przemianowany na "Nedoceratops" przez Ukrainskiego w 2007. Nie wiedząc o tym, Octávio Mateus przemianował "Diceratops" na "Diceratus". Nazwa "Diceratus" jest młodszym synonimem "Nedoceratops". Przyrostek недо- ("niedo-") po rosyjsku oznacza „niewystarczalność”.

</doc>
<doc id="964800" url="https://pl.wikipedia.org/wiki?curid=964800" title="Trossö">
Trossö

Trossö - szwedzka wyspa w regionie Blekinge, na której znajduje się centrum miasta Karlskrona.
Centralną, najwyższą część wyspy zajmuje rynek, będący jednym z większych w Europie Północnej. Na rynku znajduje się ratusz, monumentalny pomnik króla Karola XI oraz dwa kościoły barokowe z XVIII wieku ("Fredrikskyrkan" z dwiema wieżami i "Trefaldighetskyrkan" z charakterystyczną kopułą). Pod rynkiem przechodzi tunel kolejowy, łączący dworzec kolejowy z portem wojennym.

</doc>
<doc id="964801" url="https://pl.wikipedia.org/wiki?curid=964801" title="Trosso">
Trosso



</doc>
<doc id="964803" url="https://pl.wikipedia.org/wiki?curid=964803" title="Víctor Rodríguez Andrade">
Víctor Rodríguez Andrade

Víctor Pablo Rodríguez Andrade (ur. 2 maja 1927 w Montevideo, zm. 19 maja 1985 w Montevideo), urugwajski piłkarz, lewy obrońca. Mistrz świata z roku 1950.
Jego wujem był José Andrade, gwiazda Urugwaju z lat 20. W futbolowym światku był znany właśnie pod jego nazwiskiem. Grał w Central Español, w 1952 został piłkarzem CA Peñarol, gdzie grał do 1957. Dwukrotnie – w 1953 i 1954 – zostawał mistrzem Urugwaju.
W reprezentacji Urugwaju w latach 1947-1957 rozegrał 42 spotkania. Podczas MŚ 50 zagrał we wszystkich czterech meczach Urugwaju. Cztery lata później ponownie był podstawowym zawodnikiem zespołu. Brał udział w kilku turniejach Copa América, w 1956 znajdował się w drużynie mistrzów kontynentu.

</doc>
<doc id="964804" url="https://pl.wikipedia.org/wiki?curid=964804" title="Victor Andrade">
Victor Andrade

Victor Andrade Santos (ur. 30 września 1995 w Aracaju) – brazylijski piłkarz występujący na pozycji napastnika. Wychowanek Santosu FC.

</doc>
<doc id="964806" url="https://pl.wikipedia.org/wiki?curid=964806" title="Antoni Laubitz">
Antoni Laubitz

Antoni Laubitz (ur. 7 czerwca 1861 w Pakości, zm. 17 maja 1939 w Gnieźnie) – polski duchowny rzymskokatolicki, działacz społeczny, biskup pomocniczy gnieźnieński w latach 1925–1939.
Życiorys.
Nauki pobierał w Inowrocławiu, Trzemesznie oraz w Poznaniu, gdzie w Gimnazjum św. Marii Magdaleny zaprzyjaźnił się z Janem Kasprowiczem. Studia teologiczne odbył na Królewskim Bawarskim Uniwersytecie im. Juliusza Maksymiliana w Würzburgu (1884–1887) i w seminarium duchownym w Gnieźnie (1887–1888).
Święcenia kapłańskie przyjął w marcu 1888 w Poznaniu z rąk arcybiskupa Juliusza Dindera. Następnie objął obowiązki wikariusza w parafii farnej św. Mikołaja w Inowrocławiu oraz nauczyciela religii w tamtejszym gimnazjum. W 1895 został administratorem parafii św. Mikołaja, a cztery lata później proboszczem parafii Imienia Panny Maryi, wówczas jedynym w mieście. W Inowrocławiu założył ochronkę parafialną. Jego staraniom przypisuje się też powstanie m.in. przytułku dla starców i kalek oraz żłobka. W 900. rocznicę męczeństwa św. Wojciecha za jego sprawą wzniesiono pomnik patrona Polski. Z jego inicjatywy w Inowrocławiu odbudowano zniszczony przez pożar z 1834 romański kościół Imienia Najświętszej Maryi Panny, wzniesiono kościół Zwiastowania Najświętszej Maryi Panny i kościół Najświętszego Serca Pana Jezusa, a także przebudowano farę.
W 1906 wystąpił w obronie uczestników strajku szkolnego przeciwko polityce germanizacyjnej zaborcy. Wydatnie przyczynił się do powstania i rozwoju ukazującego się w latach 1893–1939 „Dziennika Kujawskiego” pod redakcją Józefa Chociszewskiego. W latach 1906–1909 i 1916–1922 pełnił funkcję prezesa rady nadzorczej Banku Ludowego w Inowrocławiu. Był założycielem, protektorem lub działaczem szeregu stowarzyszeń: Związku Kapłanów „Unitas” (1907), gdzie współpracował z ks. Stanisławem Adamskim, Towarzystwa Młodzieży Katolickiej św. Stanisława Kostki (1898), Towarzystwa Robotników Katolickich, Towarzystwa Rolniczego Inowrocławsko-Strzelińskiego (wraz z ks. Piotrem Wawrzyniakiem), Towarzystwa Upiększania Miasta (organizacji zawodowej pracujących kobiet).
W latach 1910–1913 stał na czele Kółka Rolniczego, zaangażował się także w rozwój chłopskiego ruchu spółdzielczego, m.in. zakładając Spółdzielnię „Rolnik”. Prowadził działalność oświatową wśród włościan. Potępiał prowadzoną przez władze pruskie politykę wysiedleń i wywłaszczania polskiego chłopstwa.
Około 1915 Laubitz zaangażował się w konspirację niepodległościową, zostając członkiem Koła Towarzyskiego, a następnie Tajnego Międzypartyjnego Komitetu Obywatelskiego, który pod nazwą Komitetu Obywatelskiego ujawnił się 10 listopada 1918. Duchowny znalazł się w składzie Powiatowej Rady Ludowej, której pierwsze posiedzenie miało miejsce 27 listopada 1918.
W czasie powstania wielkopolskiego był zwolennikiem pertraktacji z Niemcami w sprawie opuszczenia miasta przez władze i wojska zaborcze. Po ustaniu walk został delegatem Centralnego Komitetu Obywatelskiego do spraw organizacji polskiego szkolnictwa w powiecie inowrocławskim, mogileńskim i strzeleńskim.
Rok 1920 przyniósł nominację na proboszcza parafii archikatedralnej w Gnieźnie i prepozyta kapituły metropolitalnej. W tym samym roku z woli prymasa Edmunda Dalbora Laubitz został wikariuszem generalnym archidiecezji gnieźnieńskiej, którą to funkcję zgodnie z prawem kanonicznym sprawował do momentu objęcia urzędu przez nowego biskupa ordynariusza.
W 1924 papież Pius XI mianował go biskupem pomocniczym archidiecezji gnieźnieńskiej i biskupem tytularnym Jassy. W 1926 wybrano go na wikariusza kapitulnego. W październiku tego roku decyzją prymasa Augusta Hlonda powrócił do obowiązków wikariusza generalnego.
W połowie lat 20. zaangażował się w przedsięwzięcie budowy pomnika Bolesława Chrobrego na Wzgórzu Lecha, który został odsłonięty w 1929 przez prezydenta Ignacego Mościckiego. W pierwszej połowie lat 30. XX w. doprowadził także do renowacji bazyliki prymasowskiej i konserwacji księgozbioru biblioteki katedralnej. Dzięki wysiłkom Laubitza przeprowadzono rozbudowę gmachu seminarium duchownego (1927) oraz prace remontowe w kościele św. Jerzego. W 1933 hierarcha przystąpił do organizacji muzeum archidiecezjalnego, projekt ten ostatecznie zrealizowano w 1939. Kolejne przedsięwzięcia, którym patronował Laubitz, to remont pałacu arcybiskupiego, budowa domu rekolekcyjnego dla świeckich, ośrodka dla księży emerytów, nowego alumnatu w Trzemesznie, konwiktu w Wągrowcu i w Gnieźnie.
Podczas prac na Wzgórzu Lecha Laubitz natknął się na fragmenty wału grodowego, charakterystycznego dla budowli wczesnopolańskich i inne ślady kultury materialnej, m.in. przedchrześcijańskie urny pogrzebowe, co zapoczątkowało intensywne badania archeologiczne w rejonie katedry.
Laubitz, podobnie jak w okresie inowrocławskim, dużą wagę przywiązywał do działalności dobroczynnej. Patronował rozbudowie struktur Caritasu. W 1938 sfinansował powstanie tzw. kolonii tanich mieszkań dla gnieźnieńskich bezrobotnych (osiedle Róża). Władze Gniezna w uznaniu zasług hierarchy w marcu 1939 podjęły decyzję o przemianowaniu ul. Szpitalnej na ul. Laubitza (dziś ul. Jana Pawła II). Laubitz był honorowym obywatelem Inowrocławia i rodzinnej Pakości.
Zmarł wiosną 1939. Został pochowany w kaplicy Potockiego gnieźnieńskiej archikatedry. Wkrótce potem w siedzibie Rady Miejskiej w Gnieźnie została odsłonięta plakieta przedstawiająca biskupa, wykonana tuż przed jego śmiercią.
Odznaczenia.
W 1938 prezydent RP Ignacy Mościcki nadał mu Wielką Wstęgę Orderu Odrodzenia Polski. W 1927 ten sam prezydent przyznał mu Krzyż Komandorski tego samego orderu.

</doc>
<doc id="964810" url="https://pl.wikipedia.org/wiki?curid=964810" title="Material Girl">
Material Girl

Material Girl – utwór muzyczny amerykańskiej piosenkarki Madonny pochodzący z jej drugiego albumu studyjnego "Like a Virgin" (1984) i zarazem drugi promujący go singel.
Utwór odniósł komercyjny sukces, osiągając najwyższe notowania w Australii, Belgii, Kanadzie, Irlandii, Japonii i Wielkiej Brytanii. Zajął też drugie miejsce na liście Billboard Hot 100 w Stanach Zjednoczonych.
Teledysk.
Wideoklip inspirowany był wykonaną przez Marilyn Monroe piosenką "Diamonds Are a Girl’s Best Friend" z filmu "Mężczyźni wolą blondynki" (1953); część scen była bezpośrednim naśladowaniem filmowego występu, podczas gdy reszta ukazywała wątek reżysera usiłującego zdobyć serce popularnej aktorki. U boku Madonny pojawił się m.in. aktor Keith Carradine. Madonna często twierdziła, że żałuje nagrania tego utworu, ponieważ media wykorzystywały jego tytuł jako pseudonim czy też określenie jej samej.

</doc>
<doc id="964811" url="https://pl.wikipedia.org/wiki?curid=964811" title="Baber">
Baber



</doc>
<doc id="964812" url="https://pl.wikipedia.org/wiki?curid=964812" title="Cerapody">
Cerapody

Cerapody () – jedna z dwóch grup (według linneuszowskiego systemu klasyfikacji podrzędów) dinozaurów ptasiomiednicznych i takson siostrzany tyreoforów. Cerapody charakteryzują się posiadaniem grubszej warstwy szkliwa na wewnętrznej stronie dolnych zębów. Wydaje się jakoby mogły one odżywiać się twardszymi roślinami niż pozostałe dinozaury. Nazwa Cerapoda jest połączeniem nazw Ceratopsia i Ornithopoda oraz oznacza tyle co „rogate stopy” .
Termin ten został ukuty przez Paula Sereno w 1986. W 2004 David Weishampel zdefiniował cerapody jako klad obejmujący genuzaury bliżej spokrewnione z triceratopsem niż ankylozaurem . Tej samej definicji użył sześć lat wcześniej Sereno dla utworzonego w 1985 r. przez Coopera taksonu Neornithischia ("nowe dinozaury ptasiomiedniczne"). Z tej przyczyny Cerapoda może być traktowane jako młodszy synonim Neornithischia.
Pojawiły się we wczesnej jurze i dotrwały do końca mezozoiku.

</doc>
<doc id="964814" url="https://pl.wikipedia.org/wiki?curid=964814" title="Reprezentacja Argentyny w piłce siatkowej mężczyzn">
Reprezentacja Argentyny w piłce siatkowej mężczyzn

Reprezentacja Argentyny w piłce siatkowej mężczyzn jest narodową drużyną Argentyny reprezentującą ten kraj w rozgrywkach międzynarodowych i spotkaniach towarzyskich.
Sukcesy.
Igrzyska olimpijskie:
Mistrzostwa Świata:
Mistrzostwa Ameryki Południowej:
Igrzyska Panamerykańskie:
Puchar Panamerykański:
Puchar Ameryki:
Skład na Ligę Światową 2013.
Trener: Javier WeberAsystent: Marcos Milinkovic
Skład na Ligę Światową 2011.
Trener: Javier WeberAsystent: Flavio Leoni

</doc>
<doc id="964815" url="https://pl.wikipedia.org/wiki?curid=964815" title="Cerapoda">
Cerapoda



</doc>
<doc id="964818" url="https://pl.wikipedia.org/wiki?curid=964818" title="Lądolody">
Lądolody



</doc>
<doc id="964819" url="https://pl.wikipedia.org/wiki?curid=964819" title="The Egoist">
The Egoist

The Egoist – miesięczne czasopismo literackie wydawane w latach 1914–1919 w Londynie przez Harriet Shaw Weaver i Dorę Marsden.
Publikowano w nim wczesne prace m.in. Jamesa Joyce’a i T.S. Eliota. Założycielką i redaktorką pisma była Dora Marsden.
W latach 1914–1915 na łamach „The Egoist” powieść "Portret artysty z czasów młodości" (1916) opublikował w odcinkach James Joyce.

</doc>
<doc id="964821" url="https://pl.wikipedia.org/wiki?curid=964821" title="Wrześnica (rzeka)">
Wrześnica (rzeka)

Wrześnica - rzeka, prawy dopływ Warty.
Wypływa na Pojezierzu Wielkopolskim, około 4 km na zachód od Gniezna, na wysokości około 112 m n.p.m. Długość - 49 km, powierzchnia dorzecza - 355 km². Uchodzi koło wsi Samarzewo. 
Miasta nad rzeką: Czerniejewo, Września. We Wrześni na osiedlu Lipówka utworzono na rzece sztuczne Jezioro Wrzesińskie zwane potocznie zalewem Lipówka.

</doc>
<doc id="964825" url="https://pl.wikipedia.org/wiki?curid=964825" title="Sawm">
Sawm



</doc>
<doc id="964829" url="https://pl.wikipedia.org/wiki?curid=964829" title="Kserotermy">
Kserotermy



</doc>
<doc id="964835" url="https://pl.wikipedia.org/wiki?curid=964835" title="Rośliny kserotermiczne">
Rośliny kserotermiczne



</doc>
<doc id="964838" url="https://pl.wikipedia.org/wiki?curid=964838" title="La Fouine">
La Fouine

Laounni Mouhid znany również jako La Fouine (ur. w 1981 roku w Trappes w północnej Francji) – francuski raper. Z pochodzenia jest Marokańczykiem. Do jego najpopularniejszych utworów należy między innymi „Qui peut me stopper?” (Kto może mnie zatrzymać?) z albumu Aller-Retour. Jest żonaty i ma urodzoną w 2003 roku córkę o imieniu Fatima.

</doc>
<doc id="964842" url="https://pl.wikipedia.org/wiki?curid=964842" title="Stanisław Rawicz-Dziewulski">
Stanisław Rawicz-Dziewulski

Stanisław Dziewulski herbu Rawicz (ur. 6 listopada 1869 w Okninach w powiecie łukowskim, zm. 18 października 1939 w Warszawie) – generał brygady Wojska Polskiego, kawaler Orderu Virtuti Militari.
Życiorys.
Ukończył Oficerską Szkołę Kawalerii w Jelizawetgradzie i od 1894 zawodowy oficer rosyjskiej kawalerii. Dowódca szwadronu i rotmistrz (1914). Podczas I wojny światowej walczył na froncie niemieckim na różnych stanowiskach. W grudniu 1916 awansował na pułkownika, a w lipcu 1917 objął dowództwo pułku kawalerii. W okresie od grudnia 1917 do maja 1918 dowódca Legionu Rycerskiego Jazdy w I Korpusie Polskim w Rosji.
Od listopada 1918 w Wojsku Polskim, organizator i dowódca 4 pułku ułanów, dowódca Grupy Zaniemeńskiej i dowódca 2 Brygady Jazdy na froncie bolszewickim. 29 maja 1920 został zatwierdzony z dniem 1 kwietnia 1920 w stopniu pułkownika, w kawalerii, w grupie oficerów byłych Korpusów Wschodnich i byłej armii rosyjskiej. Z dniem 1 maja 1921 został przeniesiony w stan spoczynku, w stopniu pułkownika. Zamieszkał w Warszawie.
26 października 1923 Prezydent RP Stanisław Wojciechowski zatwierdził go w stopniu generała brygady ze starszeństwem z dniem 1 czerwca 1919 w korpusie generałów.
Podczas kampanii wrześniowej zgłosił się do służby, włączył się do walki w obronie stolicy. Zmarł na skutek odniesionych ran. Pochowany na Cmentarzu Wojskowym na Powązkach w Warszawie (kwatera B10-1-15).

</doc>
<doc id="964851" url="https://pl.wikipedia.org/wiki?curid=964851" title="Samuel ze Skrzypny Twardowski">
Samuel ze Skrzypny Twardowski



</doc>
<doc id="964853" url="https://pl.wikipedia.org/wiki?curid=964853" title="Pustkowie (Tanina)">
Pustkowie (Tanina)

Pustkowie – przysiółek wsi Tanina w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="964859" url="https://pl.wikipedia.org/wiki?curid=964859" title="Ad-Daba">
Ad-Daba

Ad-Daba (arab. الضبعة, "Aḍ-Ḍab'ah") – miasto w północno-zachodniej części Egiptu w muhafazie Matruh nad Morzem Śródziemnym, kilka kilometrów od wybrzeża. Miasto ma połączenie drogowe i kolejowe z Aleksandrią i stolicą muhafazy, miastem Marsa Matruh.

</doc>
<doc id="964863" url="https://pl.wikipedia.org/wiki?curid=964863" title="Przymus drożny">
Przymus drożny



</doc>
<doc id="964871" url="https://pl.wikipedia.org/wiki?curid=964871" title="Ermengarda z Tours">
Ermengarda z Tours

Ermengarda z Tours (zm. 20 marca 851) – córka hrabiego Hugona z Tours, który twierdził, że pochodzi od Merowingów.
W październiku 821 r. w Thionville poślubiła króla Italii i późniejszego cesarza Lotara I (795 - 29 września 855), syna cesarza Ludwika I Pobożnego i Ermengardy z Hesbaye, córki hrabiego Ingermana. Lotar i Ermengarda mieli razem czterech synów i pięć córek:
W 849 r., dwa lata przed śmiercią, ufundowała opactwo w Erstein w Alzacji, gdzie została później pochowana.

</doc>
<doc id="964875" url="https://pl.wikipedia.org/wiki?curid=964875" title="Butyrometr">
Butyrometr

Butyrometr (tłuszczomierz) – przyrząd służący do pomiaru zawartości tłuszczu w mleku oraz mięsie oraz w przetworach mlecznych i mięsnych.
Z uwagi na przeznaczenie wyróżnia się:

</doc>
<doc id="964876" url="https://pl.wikipedia.org/wiki?curid=964876" title="Tłuszczomierz">
Tłuszczomierz



</doc>
<doc id="964885" url="https://pl.wikipedia.org/wiki?curid=964885" title="Lingajaci">
Lingajaci

Lingajaci – jedna z sześciu głównych szkół śiwaizmu (trzech istniejących do dziś). Lingajaci przywiązują bardzo dużo wagi do postaci Boga (nazywanego przez nich Śiwą) jako lingam. Jest to system dualistyczny.
Przedstawiciele.
Ruch lingajatów założony został w XII wieku przez Basawę. Znaczącą rolę w historii odegrała nago wędrująca ascetka lingajatów – poetka Mahadewjakka.
Doktryna.
Lingajaci odrzucają różnorodne powszechne hinduistyczne praktyki kultowe (np. chodzenie do mandirów, pielgrzymki) oraz społeczne np. system kastowy, zawieranie małżeństw przez dzieci.
Za świętą czynność uważają noszenie lingamu na szyi.
Symbolem lingajatów jest biała kropka na czole.
Stratyfikacja społeczna.
Społeczność lingajatów dzieli się zasadniczo na trzy poziomy:

</doc>
<doc id="964888" url="https://pl.wikipedia.org/wiki?curid=964888" title="Stopień Soxhleta-Henkla">
Stopień Soxhleta-Henkla

Stopień Soxhleta-Henkla (°sh) – skala kwasowości mleka i innych płynnych produktów naturalnych, oparta na miareczkowaniu przy pomocy roztworu wodorotlenku sodu.
Stopień Soxhleta-Henkla odpowiada objętości w cm³ roztworu wodnego wodorotlenku sodowego o stężeniu molowym równym 0,25 mol/dm3 potrzebnego do zobojętnienia 100 cm³ analizowanego produktu.
Świeże mleko ma stopień Soxhleta-Henkla na poziomie od 6,5 do 7,5.

</doc>
<doc id="964900" url="https://pl.wikipedia.org/wiki?curid=964900" title="Ustrój polityczny Wyspy Man">
Ustrój polityczny Wyspy Man

Wyspa Man od 1765 jest dependencją Korony brytyjskiej. Zgodnie z brytyjskim prawem, wyspa nie jest integralną częścią Wielkiej Brytanii, tym niemniej rząd Wielkiej Brytanii odpowiada za jej sprawy zagraniczne i obronność, zaś parlament brytyjski może uchwalać akty z mocą obowiązującą również na Wyspie Man (jednak zgodnie z konwenansem konstytucyjnym zazwyczaj nie czyni tego bez zgody parlamentu wyspy). Wyspa nie była również częścią Unii Europejskiej. Na mocy specjalnego zapisu w traktacie akcesyjnym Wielkiej Brytanii, Wyspę Man obejmuje swoboda przepływu dóbr, ale już nie pozostałe spośród tzw. czterech swobód. Wyspa posiada także własny system imigracyjny i wizowy. Od 2001 resortem brytyjskiego rządu odpowiadającym za sprawy Wyspy Man jest Ministerstwo Sprawiedliwości, które przejęło tę rolę od Ministerstwa Spraw Wewnętrznych.
Formalnie na czele struktur politycznych wyspy stoi monarcha brytyjski, noszący na tę okoliczność tytuł "Lord of Mann". Na co dzień zastępuje go gubernator porucznik ("lieutant governor"), którego funkcja jest jednak głównie ceremonialna.
Władza ustawodawcza.
Wyspa posiada dwuizbowy parlament – Tynwald, w którego skład wchodzą Izba Kluczy oraz Rada Legislacyjna. Ta pierwsza liczy 24 członków, z których 8 wybieranych jest w okręgach jednomandatowych, 10 w okręgach dwumandatowych, a 6 pozostałych w okręgach trzymandatowych. Obowiązuje ordynacja większościowa. Czynne prawo wyborcze przysługuje po ukończeniu 16 lat, a bierne począwszy od wieku 21 lat. Ponadto kandydatów obowiązuje trzyletni domicyl na wyspie. Członkowie Izby, zwyczajowo dopisujący sobie po nazwisku skrót MHK ("Member of the House of Keys"), mają prawny obowiązek uczestniczenia w jej obradach – absencja wymaga specjalnej zgody. W razie remisu w głosowaniu decyduje głos przewodniczącego. Kadencja wynosi 5 lat.
Rada Legislacyjna składa się z 11, z których ośmiu wybieranych jest przez Izbę Kluczy na czteroletnią kadencję (przy czym co dwa lata odnawia się połowę składu). Trzej pozostali członkowie zasiadają w Radzie z urzędu: są to gubernator wyspy, jej biskup oraz pochodzący z nominacji królewskiej prokurator generalny.
Faktycznie wiodącą rolę w procesie legislacyjnym odgrywa Izba Kluczy, z kolei Rada Legislacyjna jest raczej "izbą refleksji". Co najmniej raz na miesiąc cały Tynwald zbiera się na wspólnym posiedzeniu. Obradami kieruje wtedy specjalnie wybrany przewodniczący, z urzędu będący też przewodniczącym Rady. Raz do roku, podczas uroczystej sesji parlamentu, przewodzi mu gubernator.
Władza wykonawcza.
Podobnie jak w Wielkiej Brytanii, pojęcia "rząd" i "gabinet" nie są na Wyspie Man tożsame. Rolę zbliżoną do brytyjskiego gabinetu pełni Rada Ministrów. Na jego czele stoi premier, którego wyboru dokonuje Izba Kluczy, przy czym musi on zostać następnie zatwierdzony przez cały Tynwald i gubernatora. Gabinet jest organem stricte politycznym. Bardziej administracyjno-biurokratyczny charakter ma rząd, czyli zespół podległych gabinetowi ministerstw i urzędów centralnych.
Władza sądownicza.
Model sądownictwa na wyspie jest w znacznej mierze zbliżony do rozwiązań angielskich. Najprostsze sprawy rozpatruje kilka rodzajów sądów magistrackich oraz sędziowie pokoju. Poważniejsze trafiają do tzw. Wysokiego Trybunału Sprawiedliwości ("High Court of Justice"), podzielonego na trzy izby orzekające oraz jedną apelacyjną. Najwyższym organem odwoławczym jest Komitet Prawny brytyjskiej Tajnej Rady.
Samorząd terytorialny.
System samorządu lokalnego na Wyspie Man oparty jest na instytucjach, których tradycja sięga czasów średniowiecza. Występuje dwustopniowy podział administracyjny: istnieje sześć okręgów ("sheadings"), które dzielą się jeszcze na parafie (łącznie 21) i miasta (łącznie 3).
System partyjny.
System partyjny wyspy jest bardzo słabo rozwinięty, ze względu na niewielkie rozmiary elektoratów w poszczególnych okręgach wyborczych dominuje styl prowadzenia kampanii wyborczych oparty na osobistej pozycji danego kandydata. Dwie największe partie mają łącznie zaledwie 3 mandaty w 24-osobowej Izbie Kluczy. Są to Partia Liberalna Vaninn oraz Partia Pracy Wyspy Man.

</doc>
<doc id="964901" url="https://pl.wikipedia.org/wiki?curid=964901" title="SK Kladno">
SK Kladno

SK Kladno - czeski klub piłkarski mający swoją siedzibę w Kladnie, w Czechach. Aktualnie uczestniczy w rozgrywkach czeskiej IV ligi.

</doc>
<doc id="964903" url="https://pl.wikipedia.org/wiki?curid=964903" title="Działa Nawarony">
Działa Nawarony

Działa Nawarony () – powieść szkockiego pisarza Alistaira MacLeana, opublikowana w 1957.
Treść.
Akcja toczy się podczas II wojny światowej. Głównymi bohaterami są: Nowozelandczyk Keith Mallory w randze kapitana – dawny partyzant z Krety i alpinista, Amerykanin Dusty Miller w randze kaprala – mistrz sabotażu, grecki pułkownik Andrea Stavros, Casey Brown – mechanik i Andy Stevens – alpinista cierpiący na napady panicznego lęku. Dostali oni rozkaz zniszczenia dwóch dział, które Wehrmacht umiejscowił na wyspie Nawarona, w przeciwnym razie zginie 1200 ludzi z pobliskiej wyspy Cheros.
Sama Nawarona jest wyspą fikcyjną, tak jak cała akcja, choć możliwe, że w czasie wojny miała miejsce podobna akcja przy odbijaniu z rąk Niemców którejś z wysp na Morzu Egejskim. Dowódca wyprawy – Mallory został tak nazwany na cześć przedwojennego alpinisty George'a Mallory'ego, który zginął tragicznie podczas próby zdobycia Mount Everestu w 1924.
Powieść doczekała się kontynuacji, wydanej w 1968, zatytułowanej "Komandosi z Nawarony". Wcześniej w 1961 roku powstała filmowa adaptacja pt. "Działa Navarony".

</doc>
<doc id="964911" url="https://pl.wikipedia.org/wiki?curid=964911" title="Ek Ajnabee">
Ek Ajnabee

Ek Ajnabee (hindi: एक अजनबी, urdu: ایک اجنبی, tłumaczenie: „Obcy”, ang. tytuł „A Stranger”) – bollywoodzki remake filmu akcji z 2004 roku – "Człowiek w ogniu". Film został nakręcony w 2005 roku w reżyserii Apoorva Lakhia, z Amitabh Bachchanem grającym rolę odtwarzaną w hollywoodzkim thrillerze przez Denzela Washingtona. Towarzyszy mu Arjun Rampal.

</doc>
<doc id="964918" url="https://pl.wikipedia.org/wiki?curid=964918" title="Bryły obrotowe">
Bryły obrotowe



</doc>
<doc id="964921" url="https://pl.wikipedia.org/wiki?curid=964921" title="Szkoła ludowa Cheder Iwri i gimnazjum Tachkemoni w Krakowie">
Szkoła ludowa Cheder Iwri i gimnazjum Tachkemoni w Krakowie

Szkoła ludowa Cheder Iwri i gimnazjum Tachkemoni w Krakowie - dwie żydowskie szkoły znajdujące się na Kazimierzu w Krakowie, przy ulicy Miodowej 26.
Obie szkoły mieściły się w czteropiętrowym budynku zbudowanym w latach 1929-1931 z inicjatywy ortodoksyjno-syjonistycznej partii Mizrachi, według projektu Bernarda Zimmermanna. Zaraz po wybuchu II wojny światowej i wkroczeniu wojsk niemieckich do Krakowa szkoła została zamknięta.
Po zakończeniu wojny w budynku urządzono miejsce lokowania ocalonych z Holocaustu i powracających z obozów koncentracyjnych i wojennej tułaczki Żydów. Obecnie mieszczą się w nim biura.

</doc>
<doc id="964922" url="https://pl.wikipedia.org/wiki?curid=964922" title="Wikaryzm ekologiczny">
Wikaryzm ekologiczny

Wikaryzm ekologiczny (zastępowanie ekologiczne) – relacja polegająca na wzajemnym zastępowaniu się spokrewnionych gatunków, które występują w różnych środowiskach i charakteryzują się różnymi wymaganiami ekologicznymi.
Przykłady par gatunków zastępczych, czyli wikaryzujących ze względu na podłoże to różanecznik kosmaty i różanecznik alpejski, jaskier alpejski i "Ranunculus crenatus" czy goryczka krótkołodygowa i goryczka Kocha. Są to gatunki występujące w Alpach, przy czym pierwszy z pary jest wapieniolubny, a drugi rośnie na podłożu ubogim w węglan wapnia. Inną parą tworzą np. dwa gatunki strzęplicy – "Koeleria gracilis" rosnąca na glebach czarnoziemnych i "Koeleria glauca" będąca psammofitem.

</doc>
<doc id="964923" url="https://pl.wikipedia.org/wiki?curid=964923" title="Josh Howard">
Josh Howard

Joshua Jay Howard (ur. 28 kwietnia 1980 r. w Winston-Salem) – koszykarz amerykański, występujący na pozycjach rzucającego obrońcy lub niskiego skrzydłowego, po zakończeniu kariery zawodniczej trener koszykarski, obecnie trener Piedmont International.
Kariera.
Josh grał na uniwersytecie Wake Forest, na ostatnim roku studiów otrzymał nagrodę ACC w plebiscycie Asociated Press, (notował średnio 20 punktów i 8,1 zbiórek). W drafcie 2003 został wybrany z 29 numerem przez Dallas Mavericks, podpisał trzyletni kontrakt z drużyną, wart około 2,1 miliona dolarów. Sam trener "Mavs", Don Nelson, powiedział: – "Cieszymy się, że mamy tak wartościowego gracza jak Josh". Z roku na rok stawał się coraz bardziej kluczowym zawodnikiem dla swojej drużyny. W 2006 roku nabawił się kontuzji – skręcenia kostki – już w pierwszej połowie meczu przeciwko Memphis Grizzlies. W przerwie meczu prześwietlono kostkę, a Josh wrócił na parkiet w drugiej połowie spotkania. Howard spadł na stopę Keitha Van Horna tak pechowo, że nie mógł o własnych siłach zejść z parkietu. Na szczęście kostka nie była złamana. W tamtym sezonie był najlepszym strzelcem w 6 z ostatnich 10 meczów. Przed sezonem 2006/07 podpisał 4-letni kontrakt wart 40 milionów dolarów, "Josh to jeden z lepszych graczy w drużynie. Cieszymy się, że mamy to już za sobą". powiedział właściciel "Mavs", Mark Cuban. W roku 2007 tak doceniono jego grę, że zagrał w meczu gwiazd zamiast kontuzjowanego Carlosa Boozera. Debiut w tego typu imprezie wywarł na nim presję i w ciągu 20 minut spędzonych na parkiecie zdobył tylko 3 punkty. 8 grudnia 2007 roku w meczu przeciwko Utah Jazz, Howard zdobył 47 punktów, co jest najlepszym wynikiem w karierze.
13 lutego 2010, razem z Drewem Goodenem, Jamesem Singletonem i Quintonem Rossem, został wymieniony do Washington Wizards, w zamian za Carona Butlera, DeShawna Stevensona i Brendana Haywooda.
W grudniu 2012 podpisał kontrakt z Utah Jazz. Spędził w tym klubie tylko jeden sezon. Przed rozgrywkami 2012/13 nie znalazł sobie nowego pracodawcy. Dopiero 15 listopada 2012 podpisał kontrakt z mającymi problemy kadrowe Minnesota Timberwolves.

</doc>
<doc id="964927" url="https://pl.wikipedia.org/wiki?curid=964927" title="Niedzięgiel">
Niedzięgiel

 
Niedzięgiel, Skorzęcińskie – jezioro w Polsce, położone w woj. wielkopolskim, w powiecie gnieźnieńskim, w gminie Witkowo, leżące na terenie Pojezierza Gnieźnieńskiego.
Linia brzegowa dobrze rozwinięta, liczne zatoki. Brzegi niskie, zachodnie - zabagnione, północne - zalesione. Z jeziora wypływa Mała Noteć. Między Niedzięglem a Jeziorem Białym leży ośrodek wypoczynkowy Skorzęcin, a wokół jeziora wsie: Wylatkowo, Charbin i Wiekowo.
Dane morfometryczne.
Powierzchnia zwierciadła wody według różnych źródeł wynosi od 550,9 ha przez 602,5 ha do 637,7 ha.
Zwierciadło wody położone jest na wysokości 103,2 m n.p.m. lub 104,0 m n.p.m. Średnia głębokość jeziora wynosi 5,5 m, natomiast głębokość maksymalna 21,5 m lub 21,6 m. Objętość zbiornika według różnych źródeł wynosi od 30089,9 tys. m³ do 35149,7 tys. m³.
Tak znaczne różnice w powierzchni wynikają z obniżania się poziomu wód jeziora w ostatnich 20-30 latach. Jak się szacuje, lustro wody obniżyło się o 68 cm. Na jeziorze znajduje się wyspa o powierzchni 3,6 ha.
W oparciu o badania przeprowadzone w 2005 roku wody jeziora zaliczono do II klasy czystości i II kategorii podatności na degradację. W 2001 roku wody jeziora również zaliczono do II klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Niedzięgiel". W różnych publikacjach i na niektórych mapach topograficznych jezioro to występuje pod nazwą "Skorzęcińskie".

</doc>
<doc id="964931" url="https://pl.wikipedia.org/wiki?curid=964931" title="Śiwaizm kaszmirski">
Śiwaizm kaszmirski

Śiwaizm kaszmirski (dewanagari कश्मीर शैवदर्शन, trl. "kaśmīr śaivadarśana", ang. "Kashmir Shaivism") – jedna z sześciu głównych szkół filozoficzno-religijnych śiwaizmu (trzech do dziś istniejących). Śiwaizm kaszmirski rozkwitał w IX–XIII wieku, głównymi eksponentami byli: Wasugupta, Abhinawagupta i Kszemaradźa.
Tradycja nigdy nie rozpowszechniła się poza region Kaszmiru. Dziś niewielka liczba zwolenników pozostała głównie wśród społeczności tzw. kaszmirskich Panditów w rejonie Dżammu w północno-zachodnich Indiach.
Tradycje kaszmirskie.
Śiwaizm w rejonie Kaszmiru to następujące znane szkoły:
System monistyczny.
System monistyczny ma wiele podobieństw do adwajtawedanty. Śiwaici kaszmirscy wierzą, że świat jest nierealny i że jedynym powodem jego istnienia jest fakt, że atman jeszcze nie poznał brahmana. Według nauk śiwaizmu kaszmirskiego moksza polega na nagłym rozpoznaniu ("pratjabhidźńa") prawdziwej natury Boga. Śiwaizm kaszmirski rozpatruje świat jako emanację wibracji ("spanda").

</doc>
<doc id="964937" url="https://pl.wikipedia.org/wiki?curid=964937" title="Inwazja na Afganistan (2001–2002)">
Inwazja na Afganistan (2001–2002)

Inwazja na Afganistan – operacja wojskowa przeprowadzona od 7 października 2001 do końca kwietnia 2002 roku pod kryptonimem "Enduring Freedom" na podstawie uchwały Organizacji Narodów Zjednoczonych.
Przyczyny i podstawa prawna.
Bezpośrednią przyczyną wybuchu wojny w Afganistanie była odmowa wydania Osamy bin Ladena, który był podejrzany o zorganizowanie zamachów na World Trade Center i Pentagon 11 września 2001. Atak został zaplanowany i koordynowany na terytorium Afganistanu, którego władze zapewniały organizacji Bin Ladena, Al-Kaidzie, ochronę i logistykę jej baz i obozów szkoleniowych na terytorium Afganistanu, co uzasadniło pierwsze w historii NATO powołanie się państwa członkowskiego Sojuszu na artykuł 5 Traktatu Waszyngtońskiego, który stał się podstawą prawną interwencji Sojuszu w Afganistanie.
Przebieg.
7 października 2001 wojska państw NATO popierane przez pozostających w górach żołnierzy Sojuszu Północnego rozpoczęły bombardowania głównych miast Afganistanu – Kabulu, Kandaharu, Mazar-i Szarif (operacja Crescent Wind). W ciągu kilkunastu dni siły Sojuszu Północnego zajęły ważniejsze miasta Afganistanu i zmusiły talibów do ukrycia się w górach. W grudniu 2001 wojska amerykańskie podjęły szturm na twierdzę Tora Bora, w której prawdopodobnie ukrywał się Osama bin Laden, jednak nie znalazły terrorysty.
Straty.
Podczas inwazji zginęło około 100 żołnierzy sił NATO głównie Stanów Zjednoczonych i Wielkiej Brytanii. Po zakończeniu właściwej operacji rozpoczęła się misja stabilizacyjna, w której wojska Paktu Północnoatlantyckiego ponoszą większe straty.
Skutki.
Po zakończeniu działań wojennych na początku 2002 wojska NATO w liczbie 150 tysięcy żołnierzy pozostały w Afganistanie w ramach Międzynarodowych Sił Wsparcia Bezpieczeństwa (ISAF). Oficjalnie zajmują się zwalczaniem terrorystów i bojowników talibańskich.

</doc>
<doc id="964939" url="https://pl.wikipedia.org/wiki?curid=964939" title="Dąb Warcisław">
Dąb Warcisław

Dąb Warcisław – dąb szypułkowy rośnie w Lesie Kołobrzeskim przy drodze krajowej nr 11 w gminie Ustronie Morskie, ok. 15 km na południowy wschód od Kołobrzegu. 
Wymiary.
Wiek drzewa (640 lat) plasuje go na 5 pozycji w Polsce w rankingu najstarszych dębów w kraju. Wymiary dębu to:
Patron.
Imię "Warcisław" upamiętnia księcia Gryfitę Warcisława III, dzięki któremu Kołobrzeg w 1255 roku otrzymał prawa miejskie.

</doc>
<doc id="964947" url="https://pl.wikipedia.org/wiki?curid=964947" title="Miofibryla">
Miofibryla



</doc>
<doc id="964948" url="https://pl.wikipedia.org/wiki?curid=964948" title="Talmud Tora w Krakowie">
Talmud Tora w Krakowie

Talmud Tora w Krakowie – żydowska szkoła religijna znajdująca się na Kazimierzu w Krakowie, na rogu ulic Warschauera i Estery.
Szkoła została założona w okresie międzywojennym i w całości była utrzymywana przez krakowską gminę żydowską. Była prowadzona przez rabinów i lokalnych zwierzchników grup chasydzkich, którzy posiadali w budynku szkoły własne synagogi. 
Przed wybuchem II wojny światowej do Talmud Tory uczęszczało około 1500 uczniów. Zaraz po wkroczeniu wojsk niemieckich do Krakowa szkoła została zamknięta. Obecnie pomieszczenia po niej użytkuje rejonowa przychodnia lekarska.
W okresie międzywojennym w budynku szkoły mieściły się 4 synagogi: Talmud Tora, chasydów z Góry Kalwarii, chasydów z Dzikowa i Chaima Halberstama oraz szkoła rabinacka Beit Meir.

</doc>
<doc id="964952" url="https://pl.wikipedia.org/wiki?curid=964952" title="Piezoelektryk">
Piezoelektryk

Piezoelektryk, materiał piezoelektryczny (z gr. πιέζω ["piézō"] — naciskać, popychać) – kryształ wykazujący zjawisko piezoelektryczne, polegające na pojawieniu się na jego powierzchni ładunków elektrycznych pod wpływem naprężeń mechanicznych.
Piezoelektryk przejawia również odwrotne zjawisko piezoelektryczne, polegające na zmianie wymiarów kryształu pod wpływem przyłożonego pola elektrycznego. Zjawisko to bywa (błędnie) nazywane elektrostrykcją.
Piezoelektrykiem może być zarówno monokryształ (np. kwarcu), jak i polikryształ, którego komórki elementarne nie mają środka symetrii. Istnieją też ceramiki i substancje organiczne o właściwościach piezoelektrycznych (polimery, DNA, białka, kości).
Niekiedy piezoelektryk jest również piroelektrykiem lub ferroelektrykiem.
Mechanizm powstania efektu piezoelektrycznego.
Kryształy piezoelektryczne charakteryzują się tym, że mają wiązania jonowe, a ich komórka elementarna nie ma środka symetrii. Spośród 32 klas symetrii we wszystkich układach krystalograficznych istnieje 20 spełniających ten warunek. Pod wpływem naprężenia w takich kryształach dochodzi do różnego przesunięcia "środków ciężkości" ładunku dodatniego i ujemnego, co powoduje polaryzację elektryczną kryształu. Pojawiający się na krawędziach kryształu ładunek jest proporcjonalny do odkształcenia.
Zjawisko piezoelektryczne odwrotne polega na zmianie wymiarów materiału pod wpływem przyłożonego pola elektrycznego. Odkształcenie powstaje na skutek rozsunięcia jonów pod wpływem sił elektrostatycznych i jest proporcjonalne do przyłożonego pola. Należy je odróżnić od elektrostrykcji, która ma inną przyczynę, jest zjawiskiem znacznie słabszym, powszechniejszym, nie ma zjawiska odwrotnego, a odkształcenie jest proporcjonalne do kwadratu wartości przyłożonego pola.
Dla właściwości elementu wykonanego z piezoelektryka duże znaczenie ma również sposób, w jaki go wycięto z kryształu, a ściślej orientacja wyciętej płytki względem osi krystalograficznych (X, Y, Z). Na rysunku przedstawiono fragment kryształu kwarcu oraz wyciętą z niego płytkę o tak zwanym "cięciu X". Od rodzaju cięcia zależą również właściwości temperaturowe otrzymanego elementu, ma więc ono duże znaczenie praktyczne, a w technice używa się płytek o różnych orientacjach krystalograficznych, w zależności od wymaganych parametrów. Stosuje się też bimorfy, elementy klejone z płytek o różnych orientacjach krystalograficznych.
Dla kierunku i wielkości ładunku powstałego na piezoelektrycznej płytce znaczenie ma zarówno kierunek i wartość naprężenia, jak i orientacja krystalograficzna (rodzaj cięcia). Jeżeli wykonaną z kwarcu płytkę o "cięciu X" podda się ściskaniu lub rozciąganiu wzdłuż krystalograficznej osi X to pojawi się ładunek na powierzchniach prostopadłych do kierunku naprężenia, a jeżeli siły działają w kierunku krystalograficznej osi Y, to ładunki pojawiają się na płaszczyznach równoległych do naprężenia (rysunek).
Materiały będące piezoelektrykami.
Znane są wyniki badań około tysiąca kryształów piezoelektrycznych, ale niewiele z nich znalazło zastosowanie praktyczne. Efekt piezoelektryczny można uzyskać także w odpowiednio przygotowanych foliach z materiałów syntetycznych (poliwinylofluorytu, polipropylenu, polichlorku winylu i innych), poddawanych rozciąganiu i oddziaływaniu silnego pola elektrycznego.
Wśród najczęściej stosowanych piezoelektryków znajdują się:
Kwarc α.
Krystaliczny ditlenek krzemu minerał występujący w naturze, zwany jest również kryształem górskim. Jest to jeden z pierwszych materiałów piezoelektrycznych, powszechnie używany w elektronice. Obecnie kryształy kwarcu wytwarza się również sztucznie metodą hydrotermalną. Ważną cechą kwarcu jest to, że stosując odpowiednie cięcia można otrzymać płytki o zerowym współczynniku temperaturowym częstotliwości drgań rezonansowych, co ma duże znaczenie w jego zastosowaniach elektronicznych.
Sól Seignette'a.
Uwodniony winian sodowo-potasowy, zwany również solą z La Rochelle. Charakteryzuje się stosunkowo dużym generowanym napięciem, ale jest wrażliwy na działanie wilgoci. Łatwa i tania w produkcji sól Seignette'a była niegdyś masowo stosowana w przetwornikach elektroakustycznych, obecnie w dużym stopniu wyszła z użycia.
Turmaliny.
Turmaliny to występujące w naturze minerały, borokrzemiany kilku metali. Były jednymi z pierwszych stosowanych praktycznie piezoelektryków (w urządzeniach hydrolokacyjnych).
Diwodorofosforany amonu i potasu.
KH2PO4 i NH4H2PO4, oznaczane są zwykle skrótami KDP i ADP. Są łatwe do wytworzenia, właściwości mają podobne do soli Seignette'a, ale są od niej trwalsze i mają lepsze właściwości mechaniczne. Są również wrażliwe na działanie wody.
Tytanian baru i jego związki izomorficzne.
w postaci monokrystalicznej są trudne do wytworzenia, powszechnie stosowane w postaci ceramik. Ceramiki są zdecydowanie wygodniejsze w zastosowaniach (można je wytwarzać w dowolnych kształtach) i często tańsze od piezoelektryków monokrystalicznych. Ich parametry są mniej stabilne i w większym stopniu zależą od temperatury. Do tej grupy należą modyfikowane cyrkonian ołowiu i tytanian ołowiu, oraz sól mieszana (Pb[ZrxTi1−x]O3 0≤x≤1), w skrócie nazywana PZT.
Winian dwuaminoetylenowy, winian dwupotasowy.
W skrócie są nazywane EDT i KDT. Podobnie jak z kwarcu można z nich otrzymać płytki o zerowym współczynniku temperaturowym częstotliwości drgań rezonansowych. Są tańsze w produkcji od kwarcu, ale bardziej wrażliwe na czynniki atmosferyczne.
Zastosowania piezoelektryków.
Piezoelektryki wykorzystywane są w różnych dziedzinach nauki i techniki. Wykorzystuje się zarówno zjawisko proste, gdy odkształcenia mechaniczne generują sygnały elektryczne, a także zjawisko odwrotne, gdy pod wpływem przebiegów elektrycznych następują odkształcenia piezoelektryka. W niektórych urządzeniach wykorzystuje się oba te zjawiska.
Niekiedy stosuje się bimorfy, czyli układy dwóch połączonych płytek piezoelektrycznych, dobrane w ten sposób, aby przy polaryzacji elektrycznej otrzymać pożądane odkształcenia płytek.

</doc>
<doc id="964955" url="https://pl.wikipedia.org/wiki?curid=964955" title="Szkoła rabinacka Beit Meir w Krakowie">
Szkoła rabinacka Beit Meir w Krakowie

Szkoła rabinacka Beit Meir w Krakowie – żydowska szkoła religijna znajdująca się na Kazimierzu w Krakowie, na rogu ulic Warschauera i Estery.
Szkoła została założona w okresie międzywojennym, z inicjatywy rabin Mendla Wechslera. Mieściła się budynku zajmowanym również przez szkołę Talmud Tora. Zaraz po wkroczeniu wojsk niemieckich do Krakowa szkoła została zamknięta.

</doc>
<doc id="964957" url="https://pl.wikipedia.org/wiki?curid=964957" title="Donald Sanborn">
Donald Sanborn

Biskup Donald J. Sanborn (ur. 19 lutego 1950 w Nowym Jorku) – amerykański biskup rzymskokatolicki o poglądach sedeprywacjonistycznych, rektor Seminarium Przenajświętszej Trójcy na Florydzie, Przełożony Generalny powołanego w 2017 r. Instytutu Rzymskokatolickiego (Institutum Catholico Romanum - ICR), były członek Bractwa Kapłańskiego Świętego Piusa X i Bractwa Kapłańskiego Świętego Piusa V. 
Do kapłaństwa zaczął przygotowywać się w 1967, w diecezjalnym przedseminarium w Brooklynie. W 1971 wstąpił do seminarium Bractwa Kapłańskiego Świętego Piusa X w Ecône, gdzie został wyświęcony na prezbitera przez abpa Marcela Lefebvre'a 25 czerwca 1975.
W 1977 ks. Sanborn został mianowany rektorem seminarium świętego Józefa w stanie Michigan, należącego do Bractwa Świętego Piusa X. W 1983 dziewięciu księży, w tym ks. Sanborn, opuściło FSSPX i pod przywództwem Clarence'a Kelly'ego założyło Bractwo Kapłańskie Świętego Piusa V. W późniejszych latach ks. Sanborn, wraz z kilkoma innymi księżmi, odłączył się od niego. W 1995 założył Seminarium Przenajświętszej Trójcy. 19 czerwca 2002 roku został wyświęcony na biskupa przez bp. Roberta McKenne.
Biskup Sanborn a Polska.
Biskup Donald Sanborn jest związany z Polską przede wszystkim przez apostolat sedeprywacjonistyczny księdza Rafała Trytka. Biskup osobiście był w Polsce kilkakrotnie, m.in. w 2008, 2011 czy 2013 roku. Podczas wizyt najczęściej sprawował Mszę św. w krakowskim Oratorium Najświętszej Maryi Panny Królowej Polski i udzielał wiernym sakramentu bierzmowania.

</doc>
<doc id="964971" url="https://pl.wikipedia.org/wiki?curid=964971" title="Średnia Szkoła Rzemiosł w Krakowie">
Średnia Szkoła Rzemiosł w Krakowie

Średnia Szkoła Rzemiosł w Krakowie - żydowska szkoła rzemieślnicza znajdująca się na Kazimierzu w Krakowie, przy ulicy Podbrzezie 3.
Szkoła znajdowała się w dwupiętrowym budynku wybudowanym w latach 1937-1938, z inicjatywy Żydowskiego Towarzystwa Szkoły Ludowej i Średniej w Krakowie. W bocznych skrzydłach budynku mieściły się warsztaty szkolne.
Zaraz po wybuchu II wojny światowej i wkroczeniu wojsk niemieckich do Krakowa szkoła została zamknięta. Obecnie w budynku znajduje się Instytut Biologii oraz Wydział Sztuki Uniwersytetu Pedagogicznego im. Komisji Edukacji Narodowej w Krakowie.

</doc>
<doc id="964973" url="https://pl.wikipedia.org/wiki?curid=964973" title="Virginia Commonwealth University">
Virginia Commonwealth University



</doc>
<doc id="964977" url="https://pl.wikipedia.org/wiki?curid=964977" title="Guerard des Lauriers">
Guerard des Lauriers

Louis-Bertrand (Raymond Michel Charles) Guérard des Lauriers OP (ur. 25 października 1898, zm. 27 lutego 1988) – konserwatywny teolog dominikański, twórca sedeprywacjonizmu. 
Guérard des Lauriers był profesorem na Papieskim Uniwersytecie Laterańskim w Rzymie, z której to pozycji musiał zrezygnować, jak wielu innych wykładowców konserwatywnych, na prośbę papieża Pawła VI, jako że sprzeciwiał się reformom wprowadzonym przez Sobór watykański II. Wykładał potem w seminarium Marcela Lefebvre'a w Szwajcarii; został pozbawiony tej posady w 1977 ze względu na wygłaszanie tez sedeprywacjonistycznych. 
Konsekrowany na biskupa 7 maja 1981 przez abpa Ngô Đình Thục, sedewakantystę. Krótko po konsekracji, des Lauriers powrócił do sedeprywacjonizmu, i wszedł w konflikt z sedewakantyzmem. Sam następnie konsekrował kilku biskupów sedeprywacjonistycznych. Niektórzy, w tym także część sedewakantystów, jak np. Clarence Kelly FSSPV, podważają ważność konsekracji biskupich udzielanych przez abpa Ngô Đình Thục, twierdząc, że ze względu na problemy psychiczne nie był świadomy swoich czynów.

</doc>
<doc id="964979" url="https://pl.wikipedia.org/wiki?curid=964979" title="Nanercz zachodni">
Nanercz zachodni

Nanercz zachodni ("Anacardium occidentale" L.), zwany też nerkowcem zachodnim, orzechem nanerczowym albo orzechem cashew — gatunek drzewa z rodziny nanerczowatych, blisko spokrewniony z mango. Pochodzi z obszarów tropikalnych Ameryki Południowej. Jest uprawiany w większości krajów obszaru tropikalnego.

</doc>
<doc id="964986" url="https://pl.wikipedia.org/wiki?curid=964986" title="Leste">
Leste

Leste – suchy i gorący wschodni i południowo-wschodni wiatr lokalny na Wyspach Kanaryjskich wiejący znad Sahary w ciągu całego roku z wyjątkiem lata przy trwałości od 1 do 7 dni. Obniża wilgotność względną powietrza poniżej 20% i przynosi chmury pyłu wyraźnie ograniczające widzialność. Powstaje w przedniej części niżu barycznego zbliżającego się od Atlantyku.
Podobny w swym charakterze do sirocco i leveche.

</doc>
<doc id="964987" url="https://pl.wikipedia.org/wiki?curid=964987" title="Emma Bawarska">
Emma Bawarska

Emma Bawarska, Emma z Altdorfu, Hemma (ur. 808, zm. 31 stycznia 876 w Ratyzbonie) – córka hrabiego Welfa z Altdorfu i Jadwigi Saskiej, córki hrabiego Isanbarta. Jej siostra, Judyta, poślubiła w 819 r. cesarza Ludwika I Pobożnego.
Dzięki staraniom siostry Emma poślubiła w 827 r. w Ratyzbonie Ludwika (804 - 28 września 876), króla Bawarii, syna Ludwika Pobożnego i jego pierwszej żony, Ermengardy z Hesbaye, córki hrabiego Ingermana, pasierba Judyty. Ludwik i Emma mieli razem trzech synów i cztery córki:
Kronikarze opisywali ją jako kobietę licznych talentów, wychwalając jej zdolności i niepospolitą odwagę. Często sama stawała na czele armii, np. kiedy poprowadziła armię przeciwko Adelchisowi z Benewentu, który zbuntował się przeciwko jej mężowi. Podobno buntownik tak przestraszył się królowej na czele wojska, że uciekł na Korsykę. "Roczniki z Saint-Bertin" ganią ją jednak za jej postępowanie z ludem Italii.
W wyniku podziału państwa frankijskiego w 843 r. została królową państwa wschodniofrankijskiego, z którego później wykształcą się Niemcy. Zmarła 31 stycznia 876 r., kilka miesięcy przez swoim mężem. Została pochowana w klasztorze św. Emmerama w Ratyzbonie.

</doc>
<doc id="964996" url="https://pl.wikipedia.org/wiki?curid=964996" title="Camel (album)">
Camel (album)

Camel – debiutancki album grupy Camel z 1973 roku.
Twórcy.
Opracowano na podstawie materiału źródłowego.

</doc>
<doc id="964999" url="https://pl.wikipedia.org/wiki?curid=964999" title="Aparat Orsata">
Aparat Orsata

Aparat Orsata – aparat laboratoryjny do oznaczania zawartości jednych gazów w drugich. Najczęściej jest stosowany do oznaczania stężenia dwutlenku węgla, tlenku węgla oraz tlenu w powietrzu i gazach spalinowych.
Aparat ten składa się z eudiometru połączonego z dwukomorową kolbą absorpcyjną zawierającą u dołu wodę i u góry związek chemiczny zdolny do selektywnej absorpcji jednego z analizowanych gazów. Najczęściej stosuje się kolejno trzy aparaty połączone szeregowo, które kolejno zawierają: wodorotlenek potasu (absorbuje dwutlenek węgla), sól sodowa lub potasowa pirogalol (absorbuje tlen) i chlorek miedzi(I) (absorbuje tlenek węgla). 
Analizowana mieszanina gazów jest przepuszczana przez warstwę wody, gdzie ulega zwilżeniu, a następnie przez warstwę związku chemicznego, na powierzchni którego następuje absorpcja jednego ze składników gazów. W urządzeniu panuje stałe ciśnienie. Ubytek objętości gazu jest uzupełniany wodą wypływającą z eudiometru do górnej komory kolby. Ubytek wody w eudiometrze jest przeliczany na objętość zaabsorbowanego gazu.
Aparat ten umożliwia pomiar stężenia gazów na poziomie do 0,1% objętościowego.

</doc>
<doc id="965001" url="https://pl.wikipedia.org/wiki?curid=965001" title="Brontozaur">
Brontozaur

Brontozaur ("Brontosaurus") – duży zauropod żyjący około 150 mln lat temu w późnej jurze na terenach Ameryki Północnej. Został odkryty i opisany w 1879 przez Othniela C. Marsha. Niegdyś uważano „brontozaura” za synonim „apatozaura”, w 2015 wykazano jednak istotne różnice między tymi rodzajami. Było to jedno z największych zwierząt lądowych, jakie kiedykolwiek żyło na ziemi. Osiągał średnio około 20 m długości i mniej więcej 23 t wagi. Nazwa brontozaur oznacza z gr. „grzmiący jaszczur”.
Znane gatunki brontozaura.
"B. excelsus" (Marsh, 1879)
Miejsce występowania: formacja Morrison, Kolorado, Oklahoma, Wyoming
Czas występowania: kimeryd-tyton (późna jura)
Materiał kopalny: sześć niekompletnych szkieletów bez czaszek, 100 poza czaszkowych elementów.
Inne informacje: przez wiele lat znany jako "Apatosaurus excelsus".
"B. yahnahpin" (Filla i Redman, 1994)
Miejsce występowania: formacja Morrison, południowa cześć stanu Wyoming
Czas występowania: późna jura
Materiał kopalny: gastralia (żebra brzuszne), dobrze zachowana łopatka
Inne informacje: może być nowym przedstawicielem Diplodocidae. Robert T. Bakker opisał w 1998 r. ten gatunek ponownie jako "Eobrantosaurus yahnahpin". Niektórzy uważają go za kamarazaura. Ma status "nomen dubium", czyli jest gatunkiem niepewnym.
"B. parvus" (Peterson and Gilmore, 1902)
Miejsce występowania: Sheep Creek, Wyoming
Czas występowania: kimeryd-tyton (późna jura)
Materiał kopalny: ? (osobnik młody)
Inne informacje: początkowo opisany jako "Elosaurus parvus", ale w 1994 r. przeklasyfikowano go jako gatunek apatozaura.
Historia.
Othniel Charles Marsh, pracujący na Uniwersytecie Yale, opisał na podstawie niekompletnego, należącego do młodego osobnika gatunek "Apatosaurus ajax" w 1877. Dwa lata później Marsh ogłosił odkrycie większego i bardziej kompletnego okazu dinozaura przy Como Bluff Wyoming, który błędnie (z powodu większych rozmiarów) przypisał do nowego rodzaju zauropoda. Nazwał go "Brontosaurus excelsus". Nazwa rodzajowa tego pochodzi od greckich słów "bront" (grzmot) i "sauros" (jaszczur) i oznacza „grzmiący jaszczur”. Natomiast epitet gatunkowy tego zwierzęcia pochodził z łaciny, oznaczał „prześcignąć w liczbie” i odnosił się do liczby kręgów krzyżowych brontozaura – było ich więcej niż u jakiegokolwiek znanego wtedy zauropoda. Szkielet ów był w miarę kompletny, ale brakowało czaszki, stopy i części ogona. Aby można go było wystawić, brontozaura ustawiono ze stopami spokrewnionych z nim zauropodów i wymodelowanym ogonem. Marsh zastanawiał się jednak, jak powinna wyglądać czaszka tego dinozaura. Jej rekonstrukcję oparto nie na wydłużonej i lekkiej czaszce diplodoka, lecz na „największych, najgrubszych, najmocniejszych kości czaszki, szczęki dolnej i koron zębów z trzech różnych kamieniołomów”. Do rekonstrukcji użyto głównie czaszki kamarazaura. Tak więc powstała mieszanka dinozaurów – diplodok o czaszce przypominającej czaszkę kamarazaura. Tak naprawdę czaszka brontozaura była znana już wtedy, ale nie rozważano jej jako mogącej należeć do tego dinozaura. Zresztą w owych czasach często uzupełniono braki w szkieletach zauropodów szczątkami kamarazaura. Obecnie wiadomo, że czaszka brontozaura (czyli apatozaura) przypominała bardziej czaszkę diplodoka niż kamarazaura. Szkielet ten, wystawiony w 1905, był pierwszym szkieletem zauropoda wystawionym w Peabody Museum of Natural History Uniwersytetu Yale. Mimo olbrzymiej sensacji i wmurowania nazwy „brontozaur” w świadomość publiczną, Elmer Riggs w 1903, w odcinku serialu geologicznego Field Columbian Museum, stwierdził, że brontozaur nie posiada wystarczająco wiele cech, by rozróżnić go od apatozaura, i że oba te rodzaje są synonimami. Z powodu priorytetu pierwszej nazwy obowiązującą stał się „apatozaur”. Robert T. Bakker stwierdził, że różnice między brontozaurem a apatozaurem są wystarczające do rozróżnienia osobnych rodzajów, jednak pomysł ten spotkał się z krytyką społeczności naukowej. Szczegółowe badanie opublikowane w 2015 wykazało istotne różnice między apatozaurami a brontozaurami, więc nazwa „brontozaur” wróciła do użycia.
Brontozaur w kulturze masowej.
Brontozaur jest dinozaurem często przedstawianym w kulturze masowej. Został on rozsławiony przez wiele książek popularnonaukowych i zabawki go przedstawiające. Dinozaur ten znany jest już najmłodszym miłośnikom dinozaurów.

</doc>
<doc id="965002" url="https://pl.wikipedia.org/wiki?curid=965002" title="Anacardium occidentale">
Anacardium occidentale



</doc>
<doc id="965005" url="https://pl.wikipedia.org/wiki?curid=965005" title="Stumholmen">
Stumholmen

Stumholmen – szwedzka wyspa w regionie Blekinge, która wchodzi w skład miasta Karlskrona. Położona jest na wschód od wyspy Trossö.
Do początku lat 90. XX wieku wyspa była niedostępna dla osób cywilnych, ponieważ stanowiła zaplecze logistyczne marynarki wojennej. Obecnie znajdują się tutaj najdroższe działki mieszkaniowe w Karlskronie.
Część obiektów na wyspie znajduje się na liście światowego dziedzictwa UNESCO jako zabytkowy port Karlskronie.
Największą atrakcją wyspy jest Muzeum Marynarki Wojennej Marinmuseum, które zostało zbudowane w 1997 na 120-metrowym drewnianym molo. Poza tym na wyspie znajduje się wiele zabytkowych budowli.
Opis budynków znajdujących się na wyspie:
1 Kronobageriet.
Kronobageriet został wzniesiony w latach 30. XVIII wieku i do 1863 roku pełnił funkcję piekarni. Później budynek stał się magazynem mundurowym. W 1966 z tego budynku mundur kadeta Marynarki Wojennej odbierał król Karol XVI Gustaw.
2 Corps de Garde.
Corps de Garde został wzniesiony w latach 30. XVIII wieku i pełnił funkcję wartowni. Zadaniem oddziału wartowniczego było strzeżenie dostępu do Stumholmen i utrzymywanie dyscypliny na wyspie. Jest to jeden z niewielu tego typu budynków zachowanych w Szwecji.
3 Slup- och barkasskjulet.
Budynek został wzniesiony w 1786 jako warsztat i miejsce przechowania slupów i barkasów, które należały do floty Marynarki Wojennej. Budynek pełnił także funkcje: magazynu z 15000 beczek pitnej wody, szpitala, zbrojowni, składu odzieży i magazynu zboża.
Obecnie budynek jest częścią Marinmuseum i nadal jest wykorzystywany zgodnie z pierwotnym przeznaczeniem.
4 Västra Villan.
Budynek mieszkalny zbudowany w XVIII wieku na wyspie Vämö, który został przeniesiony na wyspę Stumholmen w latach 20. XX wieku.
5 Beklädnadsverkstaden.
Budynek został wzniesiony w 1921 jako centralny warsztat mundurowy. Na parterze mieściła się fabryka obuwia, która mogła dostarczyć do 100 butów dziennie. Na pierwszym piętrze znajdował się zakład krawiecki, który dostarczał różne elementy umundurowania.
6 Båtsmanskasernen.
Båtsmanskasernen pochodzi z 1847 i pełnił funkcję koszar. Wnętrze budynku oddawało charakter panujący na pokładzie, m.in. poprzez powyginane podłogi oddające charakter okrętu, szpigaty oraz hamaki. Budynek pełnił także funkcję magazynu pościeli i ubrań cywilnych zdeponowanych przez poborowych.
Obecnie w budynku znajdują się zbiory Muzeum Blekinge oraz galeria sztuki Gminy Karlskrona.
7 Bageribostället.
Bageribostället to jeden z najstarszych budynków na wyspie Stumholmen i w Karlskronie, jego kamienne fundamenty pochodzą z końca XVII wieku. Pierwotnie w budynku mieściła się kuźnia artyleryjska, a następnie kwatera piekarzy.
8 Kronohäktet.
Kronohäktet to Areszt Królewski, który pochodzi z lat 1910–1911 i był wykorzystywany do końca lat 60. XX wieku. W całości zachowane wnętrze jest jedynym tego typu obiektem pozostałym w Szwecji.
9 Epidemisjukhuset.
W połowie XVIII wieku obszar "Epidemisjukhuset" był oddzielną wyspą – Fyrverkarholmen, na której pierwotnie przygotowywano proch. Ze względu na ryzyko dotarcia epidemii Cholery do Szwecji w latach 30. XIX wieku prochownię przebudowano na Szpital Epidemiologiczny. Obok szpitala wzniesiono także w 1875 kuchnię szpitalną oraz w 1889 budynek dezynfekcyjny z kostnicą i piecem krematoryjnym.
Obecnie w budynkach mieszczą się biura i warsztaty Marinmuseum.
10 Hangary.
Hangary pochodzą z czasów lotnictwa morskiego i są ostatnimi tego typu budynkami w Szwecji z tamtego okresu. Hangar 3 pochodzi z 1926, kiedy to utworzono lotnictwo. Hangar 4 pochodzi z 1929, kiedy to Lotnictwo Morskie utworzyło w Karlskronie jednostkę o oznaczeniu F2K.
11 Bastion Kungshall.
Bastion Kungshall pochodzi z lat 80. XVII wieku i pierwotnie znajdował się na osobnej wyspie – Kungsholmen. Bastion stanowił część umocnień obronnych miasta. Przy okazji świąt państwowych z bastionu oddawane są salwy honorowe.
Wokół bastionu znajduje się magazyn wzniesiony w latach 80. XVIII wieku, w którym przechowywano zboże, prowiant oraz produkty marynowane – solone mięso i ryby. Obecnie mieści się tam magazyn Muzeum Blekinge.

</doc>
<doc id="965007" url="https://pl.wikipedia.org/wiki?curid=965007" title="Masten Gregory">
Masten Gregory

Masten Gregory (ur. 29 lutego 1932 roku w Kansas City, zm. 8 listopada 1985 roku w Porto Ercole, k. Rzymu) – był amerykańskim kierowcą wyścigowym.
Karierę rozpoczął w klasie samochodów sportowych w 1952 roku. Po kilku latach przeniósł się do Europy, gdzie jednak nie odniósł większych sukcesów. Przełomowym momentem w jego karierze było zwycięstwo w wyścigu "1000 km Buenos Aires" w 1957 roku. Zwrócił w ten sposób uwagę Domenico Dei, właściciela prywatnego zespołu Formuły 1, Scuderia Centro Sud.
Gregory na stałe przeniósł się do Europy i zadebiutował w Formule 1 podczas Grand Prix Monako 1957, gdzie sensacyjnie zajął trzecie miejsce. Został w ten sposób pierwszym Amerykaninem, który stanął na podium wyścigu F1 (pomijając ignorowany przez Europejczyków Indianapolis 500).
Mimo obiecującego debiutu, kariera Gregory'ego w Europie nigdy nie nabrała prawdziwego rozpędu. Głównym powodem były kontuzje, jakich doznał w kilku wypadkach na torze. Dodatkowo większe sukcesy odnosili jego rodacy, Phil Hill i Dan Gurney. W 1959 roku startował w fabrycznym zespole Coopera, gdzie zanotował swój najlepszy wynik w F1 – drugie miejsce w Grand Prix Portugalii.
Od 1960 roku startował w barwach prywatnych zespołów; do końca swojej kariery w F1 zdobył od tego momentu zaledwie jeden punkt. Ogólnie w latach 1957-1965 wystąpił w 38 wyścigach.
Oprócz występów w Formule 1, regularnie brał udział w wyścigach długodystansowych samochodów sportowych. W 1965 roku zanotował największy sukces w swojej karierze, zwycięstwo w 24-godzinnym wyścigu w Le Mans za kierownicą Ferrari 275 LM (partnerem był Jochen Rindt).
Zakończył karierę w 1972 roku, po śmierci bliskiego przyjaciela z czasów F1, Joakima Bonniera. Zamieszkał w Amsterdamie, gdzie odnalazł się w branży handlu diamentami oraz wyrobami ze szkła.
Od wczesnego dzieciństwa cierpiał na wadę wzroku; w efekcie jego znakiem rozpoznawczym były stale noszone okulary w grubych oprawkach. W światku sportowym zyskał sobie przydomek "Kansas City Flash". W 1951 roku ożenił się z Luellą Hewitt, z którą miał czworo dzieci (trzech synów i córkę).
Zmarł nagle na atak serca podczas pobytu wypoczynkowego we Włoszech.

</doc>
<doc id="965009" url="https://pl.wikipedia.org/wiki?curid=965009" title="Edward Adelbert Doisy">
Edward Adelbert Doisy

Edward Adelbert Doisy (ur. 3 listopada 1893, zm. 23 października 1986) – amerykański biochemik, laureat Nagrody Nobla w roku 1943.
Edukacja.
Edward Adelbert Doisy urodził się w Hume w stanie Illinois. Był synem Edwarda Perez i jego żony Ady. Wykształcenie zdobył na Uniwersytecie Illinois – studia ukończył w 1914, a stopień magistra uzyskał w 1916. Następnie był absolwentem Uniwersytetu Harvarda, gdzie w 1920 uzyskał stopień doktora medycyny.
Od 1915 do 1917 był asystentem biochemii w Szkole Medycznej Uniwersytetu Harvarda, a od 1917 do 1919 służył w Wojskowym Higienicznym Korpusie Stanów Zjednoczonych. Od 1919 do 1923 był asystentem, wykładowcą i profesorem nadzwyczajnym wydziału medycyny na Uniwersytecie Waszyngtońskim w St. Louis. W 1923 został profesorem biochemii na Uniwersytecie w St. Louis. Następnego roku otrzymał awans na dyrektora wydziału biochemii.
Prowadzone badania.
Edward Adelbert Doisy w swoich badaniach koncentrował się głównie nad biochemicznymi studiami hormonów płciowych i witaminami K1 i K2.
W Szkole Medycznej w St. Louis pracował wspólnie z Edgarem Allen nad techniką oczyszczania cytologii pochwy dla dużej potencji hormonów estrogennych w szczurzych jajnikach.
W latach 1929–1930 Doisy wyizolował estrogen. Dokonanie to zbiegło się z takim samym wyczynem niemieckiego uczonego Adolfem Butenandt w Niemczech.
W 1936, przy współpracy z MacCorquodale i Thayerem, wyodrębnił najaktywniejszy estrogen: estradiol od jajników świni i oszacował jego koncentrację w roztworze folikuliny.
W 1939 wyizolował witaminę K, która została odkryta w 1935, przez Henrika Dama w bylinie lucernie siewnej. Witamina K została wówczas wyizolowana w prawie czystej formie jako żółty olejek przez Dama, we współpracy z Paulem Karrer.
W 1940 Doisy, wraz z Thayerem, MacCorquodalem, McKee i Binkleyem, studiował strukturę witaminy K i rozróżnił od niej witaminę K1, którą odizolował od byliny i witaminę K2, odizolowaną od mięsa ryby, która miała podobne działanie do witaminy K1, lecz różniła się budową.
Witamina K została zsyntetyzowana w 1939 roku przez Louisa Frederick Fiesera, Almquista i Klose oraz przez Edwarda Doisy i jego współpracowników. Dodatkowo, Doisy ulepszył metody użyte do izolowania i identyfikacji insuliny, prowadził ważne badania nad znajomością antybiotyków i systemów odpornościowych krwi oraz metabolizmu kwasu żółciowego.
W roku 1943, za pracę nad witaminą K, Doisy i Tama razem otrzymali Nagrodę Nobla w dziedzinie fizjologii i medycyny.
Życie prywatne.
Edward Adelbert Doisy poślubił Alice Ackert w 1918. Razem mieszkali w St. Louis. 
Nagrody i wyróżnienia.
W 1932 i 1938 był członkiem Ligi Komitetu Narodów dla Standaryzacji Hormonów Płci. W latach 1943–1945 był prezydentem Amerykańskiego Stowarzyszenia Chemików i Biologów, w latach 1949–1950 prezydentem Stowarzyszenia Endokrynologii i członkiem Towarzystwa Biologii i Medycyny Doświadczalnej w latach 1949–1951.
W 1955 oddział w którym pracował, dla uhonorowania jego zasług, został nazwany jego imieniem.

</doc>
<doc id="965015" url="https://pl.wikipedia.org/wiki?curid=965015" title="Zbigniew Adamczyk (ur. 1951)">
Zbigniew Adamczyk (ur. 1951)

Zbigniew Andrzej Adamczyk (ur. 22 listopada 1951 w Katowicach) – polski polityk, elektroradiolog, poseł na Sejm I kadencji.
Życiorys.
Ukończył w 1973 Medyczne Studium Zawodowe w Warszawie. Pracował jako elektroradiolog w warszawskich placówkach zdrowia. W 2008 przeszedł na rentę, a w 2012 na emeryturę.
W drugiej połowie lat 70. współpracował z Komitetem Obrony Robotników i Konfederacją Polski Niepodległej, w 1980 wstąpił do NSZZ „Solidarność”. Po wprowadzeniu stanu wojennego wchodził w skład niejawnej komisji koordynacyjnej Służby Zdrowia Regionu Mazowsze, zajmował się organizacją pomocy dla represjonowanych i ich rodzin, redagowaniem i kolportażem pism drugiego obiegu. W latach 80. dwukrotnie został pobity.
W latach 1991–1993 z ramienia Konfederacji Polski Niepodległej sprawował mandat posła I kadencji, wybranego w okręgu podwarszawskim. W wyborach w 1993 bezskutecznie ubiegał się o reelekcję. Od 1998 do 2002 zasiadał w radzie gminy Warszawa Ursynów, pełniąc także funkcję członka zarządu tej gminy. Po ponownej rejestracji KPN w 2007 wszedł w skład władz tego ugrupowania jako członek rady politycznej (później przestał w niej zasiadać). W 2010 został członkiem rady programowej Instytutu Historycznego Nurtu Niepodległościowego im. Andrzeja Ostoja-Owsianego. W tym samym roku z listy Ursynowskiego Porozumienia Stanisława Falińskiego oraz w 2014 z ramienia Naszego Ursynowa bez powodzenia kandydował do rady Ursynowa.
Odznaczenia.
W 2014 odznaczony przez prezydenta RP Krzyżem Kawalerskim Orderu Odrodzenia Polski, a w na wniosek prezesa IPN w 2015 Krzyżem Wolności i Solidarności. W 2016 otrzymał Medal „Pro Patria”. W 2020 wyróżniony Medalem Stulecia Odzyskanej Niepodległości.

</doc>
<doc id="965016" url="https://pl.wikipedia.org/wiki?curid=965016" title="Państwowy Monopol Spirytusowy">
Państwowy Monopol Spirytusowy

Państwowy Monopol Spirytusowy – instytucja powołana do istnienia w 1919 po odzyskaniu przez Polskę niepodległości do kontroli nad produkcją spirytusu i obrotem wyrobami spirytusowymi. Monopol funkcjonował nieprzerwanie do wybuchu wojny w 1939. Zadaniem Monopolu była koordynacja produkcji w całym kraju, corocznie także wyznaczał obowiązującą cenę surowego spirytusu gorzelnianego w każdym województwie, jak również limity produkcji poszczególnym gorzelniom. Spirytus wyprodukowany ponad wyznaczony limit skupowany był po cenach znacznie niższych, niepokrywających kosztów produkcji.
Po wojnie Państwowy Monopol Spirytusowy reaktywowano, początkowo (1944) z siedzibą w Lublinie, w następnym roku przenosząc jego siedzibę do Warszawy. Do roku 1948 Monopol funkcjonował na zasadach podobnych do przedwojennych, koordynując produkcję i ceny oraz limitując poszczególne małe gorzelnie. Od roku 1946 postępowała stopniowa nacjonalizacja gorzelni prywatnych, niektóre zaś – wobec braku zamówień ze strony Monopolu – musiały zostać zlikwidowane. W wyniku tych przekształceń kilkaset niewielkich gorzelni rolniczych weszło w skład Państwowych Gospodarstw Rolnych, oprócz nich funkcjonowało także kilkanaście dużych gorzelni przemysłowych.
W 1949 Monopol przekształcono w Centralny Zarząd Przemysłu Spirytusowego, a ten w 1959 w Zjednoczenie Przemysłu Spirytusowego i Drożdżowego. Po dalszych trzynastu latach, w 1972 w miejsce Zjednoczenia powołano Państwowe Przedsiębiorstwo Przemysłu Spirytusowego „Polmos”.

</doc>
<doc id="965020" url="https://pl.wikipedia.org/wiki?curid=965020" title="Sisyra terminalis">
Sisyra terminalis

Sisyra terminalis – gatunek drapieżnego owada z rodziny okudlicowatych (Sisyridae). Dorasta do 6 mm. Larwy tej sieciarki, jak larwy wszystkich okudlicowatych, są związane ze środowiskiem wodnym.
W Polsce został stwierdzony pod koniec XX wieku. Znanych jest 7 miejsc występowania tego zwierzęcia na terenie kraju. Jednym z ciekawszych są pola wodonośne należące do wrocławskich wodociągów, dlatego że położone są one kilka kilometrów od centrum niemal 700-tysięcznego miasta, a owad ten żyje tylko w pobliżu bardzo czystej wody. Woda wysokiej jakości jest mu potrzebna do rozrodu. Larwy "Sisyra terminalis" rozwijają się bowiem tylko wewnątrz słodkowodnych gąbek. A te są bioindykatorami czystości wody.
"Sisyra terminalis" została odkryta w 1854 roku. Po przepoczwarczeniu dorosłe formy owada żyją tylko kilka tygodni i zajmują się niemal jedynie kopulacją. Do tego stopnia są tak nią zajęte, że prawdopodobnie nic nie jedzą, a po złożeniu jaj przez samicę partnerzy giną.

</doc>
<doc id="965023" url="https://pl.wikipedia.org/wiki?curid=965023" title="Wróżba">
Wróżba



</doc>
<doc id="965029" url="https://pl.wikipedia.org/wiki?curid=965029" title="Andrzej Młynarczyk">
Andrzej Młynarczyk

Andrzej Młynarczyk (ur. 8 marca 1980 w Krakowie) − polski aktor telewizyjny, filmowy i teatralny.
Życiorys.
Wczesne lata.
Urodził się i wychowywał w Krakowie w rodzinie katolickiej jako syn inżynierów. W szkole podstawowej brał udział w konkursach recytatorskich. Początkowo chciał być architektem, geodetą lub lekarzem. W liceum postanowił, że zostanie reżyserem. Uczęszczał do krakowskiego Lart studiO, prywatnego Policealnego Studia Aktorskiego. Pracował też dorywczo jako barman. Rok później kontynuował naukę w łódzkiej filmówce, a następnie w Akademii Teatralnej im. Aleksandra Zelwerowicza w Warszawie. Dyplom obronił pod kierunkiem Anny Seniuk i Zbigniewa Zapasiewicza. Przez cztery lata trenował strzelectwo zawodowe. 
Kariera.
Podczas studiów aktorskich zadebiutował niewielką rolą mordercy w szekspirowskim spektaklu "Makbet" (2000) na scenie krakowskiego Teatru „Bagatela” z Aleksandrem Domogarowem i Danutą Stenką. W 2002 zagrał postać Jacka Lenarczyka w serialu TVP1 "Plebania" oraz pojawił się w roli Eryka w serialu TVP2 "Na dobre i na złe" (2002, 2003). Po ukończeniu studiów związał się z krakowskimi teatrami: STU (2004–2005), w którym zagrał Wacława w komedii Aleksandra Fredry "Zemsta" w reżyserii Krzysztofa Jasińskiego, i im. Juliusza Słowackiego (od 2004). Telewidzowie mogli go oglądać w serialach: "Oficer" (2004), "Rodzina zastępcza" (2004, w roli szefa Majki), "Kryminalni" (2005), "Pierwsza miłość" (2007, jako niewidomy Przemysław).
W latach 2007–2017 wcielał się w postać Tomasza Chodakowskiego w telenoweli TVP2 "M jak miłość". W 2010 uczestniczył w dwunastej edycji programu "Taniec z gwiazdami". W 2015 występował w programie "Celebrity Splash!".
W listopadzie 2017 wystąpił w kampanii prozdrowotnej Ministerstwa Zdrowia. Brał udział w programie rozrywkowym "Twoja twarz brzmi znajomo" (2018). W 2019 wystartował w programie "Ninja Warrior Polska".
Życie prywatne.
Związany z Elizą Ziemińską.

</doc>
<doc id="965030" url="https://pl.wikipedia.org/wiki?curid=965030" title="Landkreis Krosno">
Landkreis Krosno

Powiat Krosno (niem. Landkreis Krosno, Kreishauptmannschaft Krosno, pol. "powiat krośnieński") - jednostka administracyjna samorządu terytorialnego dystryktu krakowskiego w Generalnym Gubernatorstwie. Funkcjonowała od 15 listopada 1941 do sierpnia 1944. Siedzibą władz powiatu oraz starostwa było Krosno.
Powiat powstał z gmin Landkreis Jaslo (Krosno, Dukla, Chokowka, Iwonicz, Jedlicze, Korczyna, Miejsce Piastowe, Nadole, Odrzykon i Tylawa) oraz Landkreis Sanok: Brzozow, Domaradz, Dydnia, Dynow, Grabownica Starzenska, Haczow, Nozdrzec, Przysietnica, Jasliska, Rymanow (Stadtgemeinde) i Rymanow (Landgemeinde).
Ruch oporu.
Akcje ZWZ AK na terenie Placówki w Rymanowie "Róża":
Na tym terenie działał oddział NSZ (Narodowe Siły Zbrojne), które nie weszły do struktur AK. Kierował tą grupą Stanisław Dankiewicz.
Zbrodnie niemieckie.
Podczas Holokaustu zginęła większość miejscowych Żydów.
W czasie okupacji zginęło ok. 2 tys. mieszkańców Rymanowa (50%). Miasto zostało zniszczone w 60% i odbudowane po wojnie.

</doc>
<doc id="965031" url="https://pl.wikipedia.org/wiki?curid=965031" title="Odwodornienie">
Odwodornienie

Odwodornienie (dehydrogenacja) – reakcja chemiczna polegająca na odszczepianiu od cząsteczek atomów wodoru. Jest reakcją odwrotną do uwodorniania.
Reakcje odwodornienia dzieli się zazwyczaj według rodzaju wiązań w cząsteczce, od których wodór jest odszczepiany.
W wyniku odłączenia wodoru od atomów węgla połączonych ze sobą wiązaniem pojedynczym, powstaje odpowiednia olefina. Ten rodzaj odwodornienia jest szeroko stosowany w przemyśle, przede wszystkim podczas odwodornienia parafin.
Przykładowo, dla odwodornienia etanu:
W przypadku odłączania wodoru od atomów węgla i tlenu powstają – w przypadku alkoholi pierwszorzędowych – odpowiednie aldehydy, a w przypadku odwodornienia alkoholi drugorzędowych – odpowiednie ketony. Przykładem, może być otrzymywanie formaldehydu z metanolu:
czy acetonu z alkoholu izopropylowego:
Przykładem reakcji, gdzie wodór odszczepiany jest od atomów węgla i azotu, połączonych wiązaniem pojedynczym, może być reakcja odwodornienia amin pierwszorzędowych do nitryli:
Odwodornienie w biochemii.
W kontekście biochemicznym przez odwodornienie rozumie się reakcję polegającą na uwolnieniu dwóch atomów wodoru (a dokładniej dwóch protonów i dwóch elektronów) z substratu i przeniesieniu ich na koenzym, którym może być NAD+ lub FAD.
Termodynamika procesu.
Reakcje odwodornienia są najczęściej odwracalnymi reakcjami endotermicznymi, zachodzącymi ze zwiększeniem objętości.
Według reguły przekory proces taki powinien być prowadzony w wysokiej temperaturze. Stosowane niekiedy tak zwane utleniające odwodornienie pozwala zwiększyć wydajność oraz obniżyć temperaturę reakcji.
Wydajność może zostać poprawiona również poprzez prowadzenie reakcji pod obniżonym ciśnieniem.
Jednak przemysłowe stosowanie podciśnienia jest kłopotliwe i raczej unika się takich rozwiązań. Dlatego do mieszaniny reakcyjnej (np. podczas odwodornienia alkanów) dodaje się przegrzanej pary wodnej, co obniża ciśnienia cząstkowe reagentów, poprawiając tym samym wydajność reakcji.
Podobnie jak w przypadku uwodornienia, procesy odwodornienia prowadzi się przy użyciu odpowiednich katalizatorów.

</doc>
<doc id="965032" url="https://pl.wikipedia.org/wiki?curid=965032" title="Burnout (seria)">
Burnout (seria)

Burnout – seria gier wyścigowych wydanych przez Electronic Arts we współpracy z Criterion Games. Pierwsze dwie zostały wydane przez Acclaim Entertainment.
Gra polega na agresywnej jeździe i rozbijaniu przeciwników, za co gracz dostaje punkty, medale oraz trofea. W prawie każdej części jest tryb „crash”, w którym gracz ma za zadanie zniszczyć jak najwięcej pojazdów.
EA razem z firmą Criterion wydały odnowioną część z serii o tytule "Burnout: Paradise" w 2018 roku.

</doc>
<doc id="965033" url="https://pl.wikipedia.org/wiki?curid=965033" title="Synagoga w Szpitalu Żydowskim">
Synagoga w Szpitalu Żydowskim



</doc>
<doc id="965036" url="https://pl.wikipedia.org/wiki?curid=965036" title="Władysław Sobczyński">
Władysław Sobczyński



</doc>
<doc id="965037" url="https://pl.wikipedia.org/wiki?curid=965037" title="Synagoga Talmud Tora w Krakowie">
Synagoga Talmud Tora w Krakowie

Synagoga Talmud Tora – dawna synagoga znajdująca się w Krakowie w kamienicy przy ulicy Estery 6 na rogu z ulicą Warszauera, na Kazimierzu.
Kamienicę projektował Leopold Tlachna w 1909 roku.
Synagoga została założona w okresie międzywojennym, w jednym z pomieszczeń szkoły religijnej Talmud Tora. Była przeznaczona głównie dla uczniów i nauczycieli, ale pewnie korzystali z niej okoliczni mieszkańcy.
Podczas II wojny światowej synagoga została zdewastowana przez Niemców. Po wojnie działały w niej przychodnie lekarskie. Obecnie (rok 2022) w kamienicy znajduje się hotel „Estera”.

</doc>
<doc id="965039" url="https://pl.wikipedia.org/wiki?curid=965039" title="Klasztor św. Katarzyny">
Klasztor św. Katarzyny



</doc>
<doc id="965042" url="https://pl.wikipedia.org/wiki?curid=965042" title="Strefa abysalna">
Strefa abysalna



</doc>
<doc id="965044" url="https://pl.wikipedia.org/wiki?curid=965044" title="Mirage (album Camel)">
Mirage (album Camel)

Mirage – drugi album brytyjskiego zespołu Camel wydany w 1974 roku.
"Mirage" jest jednym z najbardziej znanych albumów grupy. Zawiera ich najpopularniejszy utwór „Lady Fantasy”. Utwór "Nimrodel/The Procession/The White Rider" jest inspirowany książką Tolkiena "Władca Pierścieni". White Rider symbolizuje czarodzieja Gandalfa, a Nimrodel jest elfickim strumieniem płynącym przez Lothlórien.
Twórcy.
Opracowano na podstawie materiału źródłowego.

</doc>
<doc id="965046" url="https://pl.wikipedia.org/wiki?curid=965046" title="Jan Wilhelm Friso">
Jan Wilhelm Friso

Jan Wilhelm Friso, właśc. Johan Willem Friso (ur. 4 sierpnia 1687 w Dessau, zm. 14 lipca 1711 w Strijensas k. Moerdijk) – stadhouder w prowincji Fryzja i Groningen, był też kapitanem generalnym ("Captain-General"). Nie został stadhouderem całej Republiki Zjednoczonych Prowincji Niderlandów z powodu protestów opozycji. Sprzeciwił się temu Simon van Slingelandt, ówczesny wielki pensjonariusz Holandii, przewodzący frakcji republikańskiej.
Życiorys.
Jego ojcem był Henryk Kazimierz II z Nassau-Dietz, a matką Henrietta Amalia z Anhalt-Dessau. Gdy jego kuzyn, król Anglii i Szkocji Wilhelm III Orański, zginął w wypadku w 1702, Friso odziedziczył po nim tytuł księcia Oranii. W trakcie wojny o sukcesję hiszpańską (1701–1714) Friso służył jako generał armii. Bitwa pod Malplaquet (1709) kosztowała życie wielu holenderskich żołnierzy, ponieważ Friso kłócił się wówczas z bardziej doświadczonym sojuszniczym wodzem, Brytyjczykiem Johnem Churchillem, księciem Marlborough.
Podczas powrotu z frontu 23-letni książę utonął 14 lipca 1711 roku, w rzece niedaleko Moerdijk. Krótko po tym tragicznym wypadku urodził się jego syn pogrobowiec Wilhelm IV Orański (1711–1751) – pierwszy dziedziczny stadhouder Republiki Zjednoczonych Prowincji.

</doc>
<doc id="965050" url="https://pl.wikipedia.org/wiki?curid=965050" title="Czas przeszły">
Czas przeszły

Czas przeszły – kategoria gramatyczna (czas gramatyczny) czasownika, która najczęściej wskazuje i nazywa wcześniejszą czynność lub wcześniejszy stan niż moment mówienia lub pisania o nich, np. "poszedłem, kupiłem, spałem."
W języku polskim wyróżnia się dwa rodzaje czasu przeszłego:

</doc>
<doc id="965061" url="https://pl.wikipedia.org/wiki?curid=965061" title="Czaszka z Connemary">
Czaszka z Connemary

Czaszka z Connemary (ang. "A Skull in Connemara") – dramat autorstwa Martina McDonagh, druga część tzw. "Trylogii Leenane". Sztuka po raz pierwszy została wystawiona 4 czerwca 1997 w Royal Court Theatre w Londynie.
Streszczenie.
Raz do roku Mick Dowd zatrudniany jest przy wykopywaniu kości z niektórych części miejscowego cmentarza w celu zrobienia miejsca dla nowych "przybyszów". Pechowo tego roku wśród grobów przeznaczonych do usunięcia znajduje się miejsce pochówku żony Micka. Im bliżej do tego zadania, tym więcej zaczyna powracać plotek na temat udziału Micka w nagłej śmierci żony przed siedmioma laty.
W dniu, kiedy Mick wykopuje szczątki żony, Thomas Hanlon, miejski policjant, towarzyszy mu, aby zbadać czaszkę i poznać prawdę na temat śmierci kobiety. Po wielogodzinnym kopaniu i otwarciu trumny okazuje się jednak, że zwłoki zniknęły.
Mick i brat Thomasa, Mairtin Hanlon, zdumieni odkryciem wracają do domu by się napić. Z pijackich uwag Mairtina Mick wyciąga wniosek, że mężczyzna brał udział w rabunku grobu i sugeruje wspólną przejażdżkę. Wychodząc z domu zabiera młotek. 
Mick jest sam, kiedy pojawia się Thomas z czaszką jego żony. W kości widoczny jest ślad uderzenia młotkiem. Pojawia się Mairtin, zataczając się, z raną w głowie odniesioną, jak sądzi, w wypadku samochodowym.
Bełkocze do Micka, że to Thomas wykradł czaszkę i sam zrobił w niej ślad rany. 
W ostatnich fragmentach sztuki, kiedy Mick wpatruje się w czaszkę żony, staje się oczywiste, że nikt poza Mickiem nie wie, i nigdy się nie dowie, w jaki sposób zginęła jego żona.
Polskie tłumaczenie.
Na język polski sztukę tłumaczyła Klaudyna Rozhin. Tłumaczenie to wydano w 2002 roku wraz z dwiema pozostałymi częściami "Trylogii Leenane": "Królową piękności z Leenane" oraz "Samotnym zachodem".

</doc>
<doc id="965067" url="https://pl.wikipedia.org/wiki?curid=965067" title="Martin Škaroupka">
Martin Škaroupka

Martin „Marthus” Škaroupka (ur. 20 stycznia 1981) – czeski perkusista i instrumentalista klawiszowiec. Od listopada 2006 perkusista zespołu Cradle of Filth. W 2012 roku dołączył do zespołu Masterplan. Wcześniej grał m.in. w grupach Inner Fear, Happy Death, Entrails, Symphonity i Pandemia.
Muzyk gra na bębnach firmy Pearl i talerzach perkusyjnych Sabian, używa ponadto pałeczek perkusyjnych firmy Vic Firth i naciągów firmy Remo.

</doc>
<doc id="965069" url="https://pl.wikipedia.org/wiki?curid=965069" title="Johan Willem Friso">
Johan Willem Friso



</doc>
<doc id="965073" url="https://pl.wikipedia.org/wiki?curid=965073" title="Nowy Helenów">
Nowy Helenów

Nowy Helenów – wieś w Polsce położona w województwie mazowieckim, w powiecie garwolińskim, w gminie Łaskarzew.
W latach 1975–1998 miejscowość należała administracyjnie do województwa siedleckiego.

</doc>
<doc id="965075" url="https://pl.wikipedia.org/wiki?curid=965075" title="Ginekotrichia">
Ginekotrichia

Ginekotrichia – spowodowany zaburzeniami hormonalnymi żeński typ owłosienia u mężczyzn.

</doc>
<doc id="965076" url="https://pl.wikipedia.org/wiki?curid=965076" title="Polesie Rowskie">
Polesie Rowskie

Polesie Rowskie – część wsi Wola Rowska w Polsce, położona w województwie mazowieckim, w powiecie garwolińskim, w gminie Łaskarzew
W latach 1975–1998 Polesie Rowskie należało administracyjnie do województwa siedleckiego.

</doc>
<doc id="965078" url="https://pl.wikipedia.org/wiki?curid=965078" title="Portret artysty z czasów młodości">
Portret artysty z czasów młodości

Portret artysty z czasów młodości () – powieść Jamesa Joyce’a publikowana w odcinkach w latach 1914–1915 w miesięczniku literackim „The Egoist”, wydana w 1916 w Nowym Jorku przez Benjamina Huebscha; powieść na język polski przełożył Zygmunt Allan (1931).
Powieść jest uznawana za powieść autobiograficzną. Przedstawia wczesne lata życia bohatera Stephana Dedalusa i jego drogę do odkrycia w sobie powołania artysty. Przyjmuje się, że w postaci Dedalusa Joyce sportretował samego siebie.
„Portret...” jest przykładem powieści künstlerroman (szczególny rodzaj bildungsroman) w literaturze angielskiej. Joyce przedstawia proces intelektualnego, religijnego i filozoficznego dojrzewania młodego Dedalusa jako artysty, W miarę postępowania akcji powieści, Stephen Dedalus zaczyna także podawać w wątpliwość katolickie i irlandzkie wartości, na których został wychowany. Ostatecznie bohater udaje się do Paryża, aby tam realizować się jako artysta. W powieści można zaobserwować elementy modernistyczne, które Joyce w pełni rozwinął w powieściach "Ulisses" (1922) i "Finneganów tren" (1938).
Powieść na język polski przełożył Zygmunt Allan (1931) i Jerzy Jarniewicz (2005); ten drugi pod zmienionym tytułem "Portret artysty w wieku młodzieńczym".
Wątek.
Młody Stephen Dedalus podlega wpływom wiary katolickiej i irlandzkiego nacjonalizmu. Uczęszcza do katolickiej, surowej szkoły Clongowes Wood College. Początkowo czuje się w niej samotny, zagubiony i stęskniony za domem. Później odnajduje swoje miejsce w grupie uczniów. Radość sprawiają mu wizyty w domu rodzinnym pomimo niesnasek wśród członków rodziny wywołanych śmiercią Charlesa Parnella. Ten drażliwy temat staje się przyczyną gwałtownego sporu przy bożonarodzeniowyn obiedzie.
Ojciec Stephena, Simon, ma kłopoty finansowe i po letnim pobycie w domu Stephen dowiaduje się, że nie będzie uczęszczał do Clongowes. Rodzina przeprowadza się do Dublina, gdzie Stephen rozpoczyna naukę w prestiżowej szkole Belvedere, odnosząc sukcesy jako pisarz i aktor szkolnego teatru.
Pierwsze doświadczenie seksualne z dublińską prostytutką wywołuje poczucie winy i wstydu w Stephenie. Próbuje pogodzić młodzieńcze pożądanie z katolicką moralnością i opinią swojego środowiska. Wreszcie Dedalus odrzuca wszelkie społeczne, rodzinne i religijne ograniczenia, aby poświęcić się pisarstwu. 

</doc>
<doc id="965080" url="https://pl.wikipedia.org/wiki?curid=965080" title="Korejszyci">
Korejszyci



</doc>
<doc id="965082" url="https://pl.wikipedia.org/wiki?curid=965082" title="Escape the Fate">
Escape the Fate

Escape the Fate – amerykański zespół post hardcore pochodzący z Las Vegas, którego początki sięgają 2004 roku i pierwotnie miejscowości Pahrump.
Historia.
Zespół rozpoczął działalność w 2005 roku. Ich debiutancką piosenką był singel "There’s No Sympathy For The Dead", wydany 23 maja 2006 roku. 26 września 2006 Escape The Fate wydał pierwszy pełny album "Dying Is Your Latest Fashion". We wrześniu 2006 wokalista Ronnie Radke opuścił czasowo zespół z powodu problemów z heroiną, powrócił do niego w listopadzie. W 2008 Ronnie ponownie opuścił zespół z tego samego powodu. Zastąpił go Craig (Craigafer) Mabbitt z zespołu Blessthefall (odszedł z BTF 18 grudnia 2007 roku). Radke wystąpił gościnnie z Blessthefall na festiwalu Taste of Chaos.
14 maja 2013 zespół wydał nową płytę metalowo-hardcorową "Ungrateful".
Koncerty.
The Dead Masquerade (2011).
Zespół po raz pierwszy wybrał się w trasę koncertową. Trasa przebiegała przez USA i Kanadę. Rozpoczęła się w styczniu i zakończyła w marcu.
Raid the Nation (2011).
Gościli oni w maju 2011 roku przez 2 tygodnie w całym wschodnim wybrzeżu Stanów Zjednoczonych.
Uproar Festival (2011).
Od 26 sierpnia do 14 października Escape The Fate dali otwarty koncert na głównej scenie Uproar Festival z Bullet For My Valentine, Seether, Three Days Grace oraz Avenged Sevenfold.
Europa (2011).
Od 23 października do 30 października Escape The Fate był współ-gwiazdą podczas europejskiej trasy koncertowej z Funeral For A Friend, z gościem specjalnym Amite.
This World Is Ours Tour (2012).
Escape The Fate ogłosiło w dniu 6 lutego 2012 roku, że wybiorą się na wiosnę w trasę koncertowa rozpoczynającą się w kwietniu. Rozpocznie się ona w Ameryce Łacińskiej, przechodząc przez Amerykę Południową, a zakończy się na Ameryce Północnej.
South America (2012).
ETF ogłosili co-headlining z Underoath na czterech koncertach i gościem specjalnym Protest the Hero. W Meksyku zagrali kilka koncertów bez supportu.
The Connection Tour (2013).
W marcu ogłosili, że po raz kolejny będą suportem zespołu Papa Roach podczas ich amerykańskiej trasy. Jako suport grali także Otherwise. Trasa odbyła się także w Europie. w dniu 11.06.2013 roku zespół Papa Roach grał koncert w Poznaniu (Klub Eskulap w Dom Studencki Eskulap) i Escape The Fate mieli być suportem. Na koncert jednak nie dotarli. Jak wynika z informacji podanych na Twitterze i Facebooku zespołu powodem był zepsuty bus zespołu.
Ungrateful Tour (2013).
Zaraz po ogłoszeniu Connection Tour Escape The Fate podali daty swojej trasy koncertowej i support (The Color Morale, Glamour Of The Kill i As Thick As Thieves).
House of Blues Tour (2013).
Przed koncertami Hollywood Undead Escape The Fate grali jako support. Obok nich znalazły się także zespoły All Hail The Yeti i 3PillMorning.
The Wrong Side of Heaven and The Righteous Side of Hell Tour (2013).
Na przełomie września i października Escape The Fate zagrali jako support przed Five Finger Death Punch wraz z Miss May I i Gemini Syndrome.
Bury The Hatchet Tour (2014).
W styczniu 2014 roku Escape The Fate rozpoczęli wspólną trasę koncertową z Falling In Reverse. W lineup'ie znaleźli się także: Chelsea Grin i Survive This!. Setlista zawierała również kilka utworów wykonanych wspólnie z poprzednim wokalistą (Ronnie Radke).
Trasa koncertowa z Pop Evil (2014).
Trasa odbyła się na przełomie kwietnia i maja 2014 roku.
Hate Me Tour (2015-2016).
Trasa zaczęła się wraz z premierą albumu "Hate Me". Jest to ich najdłuższa trasa koncertowa. Trasa przebiegała przez Stany Zjednoczone, USA, Europe, jak i Azję.

</doc>
<doc id="965083" url="https://pl.wikipedia.org/wiki?curid=965083" title="Paśupatowie">
Paśupatowie

Paśupatowie – jedna z sześciu głównych szkół śiwaizmu. Jest ona najstarszą śiwaicką "sampradają". Składała się przeważnie z ascetów. Byli systemem monoteistycznym i dualistycznym. Dualistycznym, gdyż czynili rozróżnienie między trzema rodzajami bytu: Bogiem, duszami i materią.
Powstała prawdopodobnie w I, a być może nawet już w II wieku p.n.e. Została założona przez Lakulisę, który uważany był przez paśupatów za awatara Śiwy.
Paśupatowie już nie istnieją, jednak w Indiach południowych byli bardzo wpływową szkołą w okresie od siódmego do czternastego wieku. Upadli pod koniec piętnastego wieku.
Paśupatowie dokonali licznych reformacji religijnych - upowszechnili śiwaizm oraz wyparli dźinizm i buddyzm z Indii południowych.
Przedstawiciele.
Aćarjowie systemu njaja:

</doc>
<doc id="965086" url="https://pl.wikipedia.org/wiki?curid=965086" title="Rowy (powiat garwoliński)">
Rowy (powiat garwoliński)

Rowy – osada w Polsce położona w województwie mazowieckim, w powiecie garwolińskim, w gminie Łaskarzew.
W latach 1975–1998 miejscowość należała administracyjnie do województwa siedleckiego.
W Rowach urodził się polski hodowca, profesor Akademii Rolniczej w Dublanach, poseł na Sejm Ustawodawczy II RP Stanisław Antoni Chaniewski.

</doc>
<doc id="965095" url="https://pl.wikipedia.org/wiki?curid=965095" title="Petr Pála">
Petr Pála

Petr Pála (ur. 2 października 1975 w Pradze) – czeski tenisista.
Kariera tenisowa.
Karierę zawodową Pála rozpoczął w 1993 roku, a zakończył w 2009 roku.
Sukcesy odnosił głównie jako deblista wygrywając siedem tytułów rangi ATP World Tour i osiągając dziesięć finałów. W 2001 roku został finalistą Rolanda Garrosa, gdzie tworzył parę z Pavelem Víznerem. Spotkanie o tytuł Czesi przegrali z Hundusami Maheshem Bhupathim i Leanderem Paesem. W tym samym sezonie debel Pála-Vízner dotarł do finału zawodów ATP Finals w Bangalore ponosząc porażkę z finałowym pojedynku z parą Ellis Ferreira–Rick Leach.
W rankingu gry pojedynczej Pála najwyżej był na 286. miejscu (24 czerwca 1996), a w klasyfikacji gry podwójnej na 10. pozycji (6 sierpnia 2001).

</doc>
<doc id="965096" url="https://pl.wikipedia.org/wiki?curid=965096" title="Petr Pala">
Petr Pala



</doc>
<doc id="965097" url="https://pl.wikipedia.org/wiki?curid=965097" title="Josef Bisig">
Josef Bisig

Ks. Josef Bisig FSSP – pierwszy przełożony generalny Bractwa Kapłańskiego Świętego Piotra. Do momentu konsekracji biskupich abpa Lefebvre'a w 1988 roku był członkiem Bractwa Kapłańskiego Św. Piusa X.
Ks. Bisig został w 2006 roku rektorem amerykańskiego seminarium duchownego Bractwa Św. Piotra w Denton w stanie Nebraska.

</doc>
<doc id="965099" url="https://pl.wikipedia.org/wiki?curid=965099" title="WMS">
WMS



</doc>
<doc id="965100" url="https://pl.wikipedia.org/wiki?curid=965100" title="Zamoksze">
Zamoksze

Zamoksze – osada leśna w Polsce położona w województwie lubuskim, w powiecie gorzowskim, w gminie Kłodawa, ok. 3 km na północ od miejscowości Kłodawa.
W latach 1975–1998 miejscowość administracyjnie należała do województwa gorzowskiego.

</doc>
<doc id="965102" url="https://pl.wikipedia.org/wiki?curid=965102" title="Indywidualne Mistrzostwa Wielkiej Brytanii na żużlu 2007">
Indywidualne Mistrzostwa Wielkiej Brytanii na żużlu 2007



</doc>
<doc id="965103" url="https://pl.wikipedia.org/wiki?curid=965103" title="Lipy (województwo lubuskie)">
Lipy (województwo lubuskie)

Lipy – osada leśna w Polsce położona w województwie lubuskim, w powiecie gorzowskim, w gminie Kłodawa.
W latach 1975–1998 miejscowość administracyjnie należała do województwa gorzowskiego.
Osada leśna na południowym skraju jeziora Lubieszewko na terenie Barlinecko-Gorzowskiego Parku Krajobrazowego. Obecnie mieści się tutaj Leśna Stacja Edukacyjna kierowana przez Zespół Parków Krajobrazowych Województwa Lubuskiego w Gorzowie Wlkp. W skład miejscowości wchodzi administracyjnie Lubociesz – osada leśna na północno-zachodnim skraju jeziora Lubie, gdzie znajduje się ośrodek wypoczynkowy. 

</doc>
<doc id="965104" url="https://pl.wikipedia.org/wiki?curid=965104" title="Karol Chodura">
Karol Chodura

Karol Chodura (ur. 9 września 1921 w Cieszynie, zm. 22 marca 2001 w Warszawie) – polski operator i reżyser filmowy.
Życiorys.
W 1950 ukończył studia na Wydziale Operatorskim PWSF w Łodzi (dyplom 1955)

</doc>
<doc id="965105" url="https://pl.wikipedia.org/wiki?curid=965105" title="Edward Kalecki">
Edward Kalecki

Edward Jan Kalecki vel Szymon Eliasz Tenenbaum (ur. 24 czerwca 1895 w Radomiu, zm. 1 marca 1979 w Warszawie) – pułkownik Urzędu Bezpieczeństwa, funkcjonariusz aparatu bezpieczeństwa Polski Ludowej.
Życiorys.
Był pochodzenia żydowskiego, syn Józefa vel Joska Moszka i Rozalii vel Rochny. Od 1902 mieszkał z rodziną w Warszawie. W 1914 skończył Szkołę Handlową Zgromadzenia Kupców, następnie pracował w Komitecie Obywatelskim w Warszawie w sekcji pomocy bezdomnym. 1915–1917 studiował w Wyższej Szkole Handlowej, skąd został wydalony za udział w kierowaniu strajkiem pracowników Gminy Żydowskiej. Od 1917 działacz Związku Zawodowego Pracowników Handlowych i Biurowych w Polsce. Był związany z Klubem Robotniczym im. Tadeusza Rechniewskiego. Od września 1918 członek PPS-Lewicy, pracował w redakcji „Głosu Robotniczego”. 18 stycznia 1919 został aresztowany w momencie zamknięcia przez policję Klubu Robotniczego. Więziony do maja 1920, po zwolnieniu powołany do wojska - do 13 pp. w Pułtusku, skierowany do Krotoszyna. Zdemobilizowany na początku 1921. Później pracował w redakcjach i wydawnictwach pism związanych ze związkami zawodowymi, Związkiem Proletariatu Miast i Wsi (ZPMiW) i KPP; równocześnie był księgowym. Członek Wydziału Zawodowego Komitetu Warszawskiego KPP. W 1930 został kandydatem KPP na posła do Sejmu z listy „Siły Robotniczej”. 19 stycznia 1932 aresztowany i skazany na 4 lata; po apelacji wyrok zmniejszono do 3 lat. Po zwolnieniu był aresztowany w 1935, 1936 i 1937. We wrześniu 1939 udał się do Lwowa, gdzie był naczelnikiem wydziału finansowego w więzieniu, następnie głównym księgowym w drukarni. 23 czerwca 1941 ewakuowany do Astrachania, gdzie pracował w kołchozie. Od lipca 1942 w batalionach robotniczych.
W czerwcu 1944 wezwany przez ZPP do Moskwy, wstąpił do PPR i zmienił nazwisko na Kalecki. Od grudnia 1944 naczelnik Wydziału Finansowego RBP PKWN. Dyrektor Wydziału Finansowego Resortu Bezpieczeństwa Publicznego PKWN i MBP w latach 1944–1945, zastępca dyrektora Wydziału Finansowego MBP w latach 1945–1953. Szef Oddziału Finansowego Dowództwa Wojsk Ochrony Pogranicza w Warszawie (1 X - 14 XII 1954). Szef Oddziału Finansowego Komendy Głównej Milicji Obywatelskiej w Warszawie (14 XII 1954 - 31 XII 1956).

</doc>
<doc id="965108" url="https://pl.wikipedia.org/wiki?curid=965108" title="Mszaniec (Kłodawa)">
Mszaniec (Kłodawa)

Mszaniec – nieoficjalna nazwa osady wsi Kłodawa w Polsce położona w województwie lubuskim, w powiecie gorzowskim, w gminie Kłodawa.
W latach 1975–1998 miejscowość administracyjnie należała do województwa gorzowskiego.

</doc>
<doc id="965109" url="https://pl.wikipedia.org/wiki?curid=965109" title="Jasrib">
Jasrib



</doc>
<doc id="965110" url="https://pl.wikipedia.org/wiki?curid=965110" title="Szymon Eliasz Tenenbaum">
Szymon Eliasz Tenenbaum



</doc>
<doc id="965111" url="https://pl.wikipedia.org/wiki?curid=965111" title="Rębowo (województwo lubuskie)">
Rębowo (województwo lubuskie)

Rębowo – osada leśna w Polsce położona w województwie lubuskim, w powiecie gorzowskim, w gminie Kłodawa.
W latach 1975–1998 miejscowość administracyjnie należała do województwa gorzowskiego.
Zobacz też: Rębowo

</doc>
<doc id="965112" url="https://pl.wikipedia.org/wiki?curid=965112" title="Kaleesh">
Kaleesh



</doc>
<doc id="965113" url="https://pl.wikipedia.org/wiki?curid=965113" title="Zmierzch bogów (opera)">
Zmierzch bogów (opera)

Zmierzch bogów (niem. "Götterdämmerung") – czwarta część dramatu muzycznego "Pierścień Nibelunga". Dzieło składa się z prologu i trzech aktów. Libretto i muzykę napisał Richard Wagner.
Prapremiera „Zmierzchu bogów” miała miejsce 17 sierpnia 1876 w Bayreuth, w czasie pierwszego kompletnego wykonania „Pierścienia Nibelunga”, w specjalnie na potrzeby dzieł Wagnera wzniesionym Festspielhaus.
Tytuł dramatu jest odpowiednikiem nordyckiego pojęcia Ragnarök.
Osoby.
"Wasale Gunthera, kobiety."
Treść.
Prolog.
Trzy Norny, córki Erdy, zbierają się niedaleko skały Brunhildy. Tkają linę przeznaczenia, śpiewając o przeszłości i przyszłości. Nagle ich lina urywa się; opłakując swą utraconą mądrość, Norny znikają.
Wstaje nowy dzień. Pojawiają się Zygfryd i Brunhilda. Zygfryd odziany jest w zbroję; Brunhilda wysyła go w świat, aby dokonał nowych heroicznych czynów, oddając mu swego rumaka o imieniu Grane. Zygfryd przysięga jej swą miłość i daje tytułowy pierścień, który zdobył po walce ze smokiem Fafnerem.
Akt I.
Gunther, władca Gibichungów, siedzi w sali tronowej wraz ze swoją siostrą, Gutrune, i przyrodnim bratem, Hagenem. Hagen radzi mu znaleźć żonę dla siebie i męża dla Gutrune; proponuje Brunhildę i Zygfryda, przedstawia także swój plan: Gutrune da Zygfrydowi napój miłosny – pod jego wpływem bohater przyprowadzi Guntherowi Brunhildę, aby pojąć jego siostrę za żonę.
Wkrótce Zygfryd pojawia się na dworze Gibichungów. Mile witany przez Gunthera, wypija napój od Gutrune, wznosząc toast za Brunhildę i ich miłość. Jednak po wypiciu magicznego napoju zapomina o Brunhildzie i zakochuje się w Gutrune. Zgodnie z planem Hagena Zygfryd podejmuje się zdobycia żony dla Gunthera, który opowiada mu o Brunhildzie. Zygfryd i Gunther zawiązują braterstwo krwi i Zygfryd odjeżdża.
W tym samym czasie Brunhildę odwiedza jej siostra, Waltraute. Opowiada ona o tym, jak któregoś dnia Wotan wrócił ze złamaną włócznią oraz błaga byłą walkirię, aby oddała pierścień córkom Renu, gdyż klątwa pierścienia rani ich ojca (Wotan siedzi teraz w Walhalli, czekając na koniec; wysyła tylko na świat swoje kruki, by przynosiły mu wieści). Brunhilda odmawia jednak oddania pierścienia, podarunku od Zygfryda, i Waltraute odjeżdża.
Przybywa Zygfryd z magicznym hełmem ("Tarnhelm") na głowie, dzięki któremu wygląda jak Gunther, i mówi Brunhildzie, że ma zostać jego żoną. Brunhilda stawia opór; Zygfryd podporządkowuje ją sobie, zabierając pierścień z jej palca i wkładając na własny.
Akt II.
Alberyk utwierdza Hagena w jego planach zdobycia pierścienia. O świcie pojawia się Zygfryd, którego wita Gutrune. Wkrótce przybywa Gunther z Brunhildą i ogłasza ją swoją żoną. Jednocześnie oddaje rękę siostry Zygfrydowi. Brunhilda dostrzega pierścień na palcu Zygfryda i oskarża go o kradzież. Odurzony eliksirem bohater odrzuca te oskarżenia i przysięga, że nie zrobił nic złego. Następnie prowadzi Gutrune na uroczystość zaślubin. Zrozpaczona Brunhilda, przekonana o zdradzie Zygfryda, wskazuje Hagenowi miejsce na ciele młodzieńca, w którym rana może być dla niego śmiertelna.
Akt III.
Odsłona 1.
Trzy córki Renu kąpią się w rzece. Pojawia się Zygfryd, który zabłąkał się podczas polowania. Córki Renu błagają go, aby oddał im pierścień. W przeciwnym razie czeka go śmierć. Zygfryd zatrzymuje jednak pierścień. Przybywa reszta myśliwskiej drużyny. Na prośbę Hagena Zygfryd opowiada dzieje swojego życia. Pod wpływem tego wraca mu pamięć. Niestety, jest już za późno. Syn Alberyka zabija go, a Zygfryd kona z imieniem Brunhildy na ustach. Rycerze Gunthera niosą na tarczy zwłoki bohatera do zamku.
Odsłona 2.
W zamku toczy się spór o pierścień, podczas którego Hagen zabija Gunthera. Nie udaje mu się jednak zdjąć pierścienia z palca Zygfryda. Może to zrobić jedynie Brunhilda – prawowita małżonka martwego bohatera, która decyduje się spłonąć razem z nim na stosie. Córki Renu wydobywają pierścień z popiołów i zatapiają ciało Hagena w rzece. W oddali widać olbrzymią łunę – to płomień stosu Zygfryda niszczy siedzibę bogów – Walhallę.

</doc>
<doc id="965114" url="https://pl.wikipedia.org/wiki?curid=965114" title="Grzegorz Cinkowski">
Grzegorz Cinkowski

Grzegorz Cinkowski (ur. 21 września 1969 roku w Bogatyni) – polski aktor teatralny. W 1993 roku ukończył studia na wydziale lalkarskim PWST we Wrocławiu. W latach 1993 – 1997 związany z Śląskim Teatrem Lalki i Aktora "Ateneum" w Katowicach, następnie w latach 1997 – 2007 z Teatrem im. C. K. Norwida w Jeleniej Górze, a od 2007 roku z Teatrem Nowym w Zabrzu.
Role teatralne (wybrane).
W Śląskim Teatrze Lalki i Aktora "Ateneum" w Katowicach:
W Teatrze im. C.K. Norwida w Jeleniej Górze:
W Teatrze Nowym w Zabrzu:

</doc>
<doc id="965127" url="https://pl.wikipedia.org/wiki?curid=965127" title="Hippophaë rhamnoides">
Hippophaë rhamnoides



</doc>
<doc id="965128" url="https://pl.wikipedia.org/wiki?curid=965128" title="Leon Rubinsztein">
Leon Rubinsztein

Leon Rubinsztein (również: "Rubinsztajn"; ur. 28 lutego 1912 w Tomaszowie Mazowieckim, zm. 16 września 1961 w Warszawie) – polski działacz państwowy żydowskiego pochodzenia, wiceminister różnych resortów (1955–1961), funkcjonariusz aparatu bezpieczeństwa Polski Ludowej.
Życiorys.
Był pułkownikiem Ludowego Wojska Polskiego, dowódcą kompanii im. Naftalego Botwina w czasie wojny domowej w Hiszpanii, zastępcą dowódcy batalionu szturmowego, dyrektorem Departamentu II MBP w latach 1951–1955, pełniącym obowiązki dyrektora Departamentu II w latach 1945–1947. Członek Komunistycznej Partii Polski, Polskiej Partii Robotniczej i Polskiej Zjednoczonej Partii Robotniczej.
W 1955 odszedł z resortu bezpieczeństwa obejmując stanowisko podsekretarza stanu w resorcie motoryzacji (1955–1956), następnie przemysłu maszynowego (1956–1957) i przemysłu ciężkiego (1957–1961). W 1955 odznaczony Medalem 10-lecia Polski Ludowej. Pochowany na cmentarzu Powązki Wojskowe w Warszawie (kwatera A25-tuje-14).

</doc>
<doc id="965130" url="https://pl.wikipedia.org/wiki?curid=965130" title="Fastav Zlín">
Fastav Zlín

Football Club Fastav Zlín – czeski klub piłkarski mający swoją siedzibę w Zlinie, w Czechach. Aktualnie uczestniczy w rozgrywkach czeskiej Fortuna:Ligi.

</doc>
<doc id="965133" url="https://pl.wikipedia.org/wiki?curid=965133" title="Nokia 3510">
Nokia 3510

Nokia 3510 – telefon komórkowy z serii 30 wprowadzony na rynek w 2002 roku. 

</doc>
<doc id="965134" url="https://pl.wikipedia.org/wiki?curid=965134" title="NOTAM">
NOTAM

NOTAM (z ang. "Notice To Air Missions") – wydawana na żądanie zwięzła depesza rozpowszechniana za pomocą środków telekomunikacyjnych, zawierająca informacje o ustanowieniach, stanie lub zmianach urządzeń lotniczych; służb, procedur, a także o utrudnieniach i niebezpieczeństwie, których znajomość we właściwym czasie jest istotna dla personelu związanego z operacjami lotniczymi. Treść depeszy NOTAM powinna być zrozumiała bez potrzeby odwoływania się do innego dokumentu. NOTAM należy sporządzać i rozsyłać bezzwłocznie, każdorazowo gdy podane w nim informacje: mają charakter krótkotrwały; dotyczą zmian o szczególnym znaczeniu operacyjnym wprowadzanych na stałe; opisują czasowe zmiany o charakterze długotrwałym, które można opublikować w formie krótkiej informacji bez dużej ilości tekstu i grafiki. W Polsce wymianą depesz NOTAM zajmuje się Służba Informacji Lotniczej, która jest specjalnym organem Polskiej Agencji Żeglugi Powietrznej. Międzynarodowe Biuro NOTAM (NOF) znajduje się w Warszawie w siedzibie PAŻP posiada adres AFS: EPWWYNYX.
NOTAM wydawany jest w sześciu przypadkach:
W praktyce NOTAM nie wydaje się w dwóch przypadkach:
Podział.
Depesze NOTAM dzielą się na typy i serie.
Podział na serie.
SNOWTAM jest to NOTAM oddzielnej serii zawiadamiający, przy użyciu specjalnego formularza, o zaistnieniu lub usunięciu warunków niebezpiecznych w obrębie pola naziemnego ruchu lotniczego, spowodowanych przez śnieg, lód, topniejący śnieg lub związaną ze śniegiem stojącą wodę.
ASHTAM jest to NOTAM informujący o stanie aktywności wulkanu, gdy zmiana jego aktywności ma lub będzie miała znaczenie operacyjne. Informacja ta jest podawana za pomocą kodu barw określającego poziom alarmu wulkanicznego.
BIRDTAM jest to NOTAM informujący załogę statku powietrznego o aktywności ptaków w rejonie lotniska i na trasie przelotu podział ten nie jest przestrzegany.
UWAGA!
Pola depeszy NOTAM.
Z wyjątkiem depesz SNOWTAM i ASHTAM, treść każdego NOTAM powinna zawierać informację w kolejności przedstawionej w dodatku 6 załącznika 15 do Konwencji o międzynarodowym lotnictwie cywilnym.
Przykład depeszy NOTAM.
 A6603/11 NOTAMN
 A-NOTAM serii A
 6603-kolejny numer
 /11-rok wydania
 NOTAMN- nowy NOTAM
 Q) EPWW/QNBAS/IV/BO/AE/000/999/5028N01909E005
 A) EPKT
 B) 1108050600
 C) 1108051300
 E) NDB KTC 285KHZ OUT OF SERVICE DUE TO MAINT.
 Opis: Nowy NOTAM w FIR Warszawa, którego tematem jest Radiolatarnia
 bezkierunkowa (NB UTC±00:00 Non-directional radio beacon) Niesprawna (AS –
 Unserviceable), dla ruchu VFR i IFR, do załączenia w Biuletynie Informacji przed
 lotem i istotnym znaczeniu operacyjnym dotyczącym wykonywania lotów IFR,
 dotyczy lotniska i trasy, bez ograniczeń wysokości, dla obszaru w postaci okręgu o
 promieniu 5 mil nautycznych ze środkiem o współrzędnych 50°28′N 19°09′E. Dotyczy
 portu lotniczego Katowice w dniu 5 sierpnia 2011 r., radiolatarnia bezkierunkowa o
 nazwie „KTC” nadająca na częstotliwości 285KHZ nieczynna w godzinach 08:00 –
 15:00 LMT z powodu konserwacji.

</doc>
<doc id="965139" url="https://pl.wikipedia.org/wiki?curid=965139" title="Ulica Lubicz w Krakowie">
Ulica Lubicz w Krakowie

Ulica Lubicz – ulica w Krakowie na Wesołej, która jest położona w Dzielnicy I Stare Miasto i Dzielnicy II Grzegórzki. Granicą jest linia kolejowa biegnąca wiaduktem nad przekopem Talowskiego.
Biegnie od skrzyżowania z ulicami Basztową, Pawią i Westerplatte na wschód do Ronda Mogilskiego, za którym jej przedłużeniem jest ulica Mogilska.
Nazwa.
Nazwa ulicy wywodzi się od herbu Lubicz, którym pieczętował się niejaki Andrzej Gotkowski (Gutkowski). Otrzymał on w 1670, od króla Michała Korybuta Wiśniowieckiego przywilej na założenie miasta. Miało ono nosić nazwę Novum Lubicz.
Miasto ostatecznie nie powstało gdyż zaprotestowali krakowscy rajcowie i po roku przywilej cofnięto. Powstała jurydyka istniejąca do 1801 roku. Nazwę „Lubicz” ulica nosiła już w drugiej połowie XIX wieku.

</doc>
<doc id="965141" url="https://pl.wikipedia.org/wiki?curid=965141" title="Jacek Grondowy">
Jacek Grondowy

Jacek Grondowy (ur. 10 września 1970 w Legnicy) – polski aktor. W 1993 ukończył studia na Wydziale Lalkarskim PWST we Wrocławiu. Związany z Teatrem im. C.K. Norwida w Jeleniej Górze.
W latach 2008–2009 członek kabaretu Paka, a od 2009 – Kabaretu Czarujących Doznań. W 2006 i 2011 otrzymał Srebrny Kluczyk, nagrodę w XIV i XIX plebiscycie publiczności na najpopularniejszego aktora scen jeleniogórskich, organizowanym przez redakcję tygodnika „Nowiny Jeleniogórskie”.
Żonaty z nauczycielką przyrody Joanną, mają dwoje dzieci – syna Kacpra (ur. 26 sierpnia 2000 r.) i córkę Katarzynę.
Ważniejsze role teatralne.
W Teatrze Polskim w Szczecinie:
W Teatrze Nowym im. Gustawa Morcinka w Zabrzu:
W Teatrze im. C. K. Norwida w Jeleniej Górze:

</doc>
<doc id="965146" url="https://pl.wikipedia.org/wiki?curid=965146" title="Michał Taboryski">
Michał Taboryski

Michał Taboryski właściwie Mojżesz Taboryski (ur. 2 maja 1910 w Wilnie, zm. ?) – funkcjonariusz aparatu bezpieczeństwa Polski Ludowej.
Życiorys.
Urodził się żydowskiej rodzinie. Działał w Komunistycznej Partii Zachodniej Białorusi (od 1931), Wszechzwiązkowej Komunistycznej Partii (bolszewickiej), Polskiej Partii Robotniczej i Polskiej Zjednoczonej Partii Robotniczej.
W latach 1941–1942 był żołnierzem w Armii Czerwonej, a w 1944 w Białoruskim Sztabie Partyzanckim i Polskim Sztabie Partyzanckim. Od 1944 służył w Ludowym Wojsku Polskim, w którym doszedł do stopnia podpułkownika. Od 1944 do 1946 był zastępcą kierownika Wydziału Cenzury Resortu Bezpieczeństwa Publicznego, a w 1946 kierował wydziałem „B” Ministerstwa Bezpieczeństwa Publicznego. Od 1951 do 1955 był p.o. dyrektora Departamentu II MBP. W 1955 został dyrektorem Departamentu IX Komitetu do spraw Bezpieczeństwa Publicznego, a w 1956 był dyrektorem Biura „W” Komitetu do spraw Bezpieczeństwa Publicznego. W latach 1956–1957 pozostawał do dyspozycji Dyrektora Kadr i Szkolenia KdsBP. Od 1957 pracował w Urzędzie Rady Ministrów jako starszy radca.
Wraz z płk. Anatolem Fejginem kierował zmanipulowaniem przez specjalną grupę X Departamentu MBP wyników wyborów do Sejmu PRL pierwszej kadencji przeprowadzonych 26 października 1952.
W 1946 został odznaczony Złotym Krzyżem Zasługi.

</doc>
<doc id="965148" url="https://pl.wikipedia.org/wiki?curid=965148" title="Aecjusz z Antiochii">
Aecjusz z Antiochii

 
Aecjusz z Antiochii (ur. ok. 313, zm. 365 lub 367) – ariański teolog, wyświęcony na diakona przez Leoncjusza z Antiochii. Jest autorem dzieła "Syntagmation" (Zestawienie tez o Bogu niezrodzonym i zrodzonym).

</doc>
<doc id="965154" url="https://pl.wikipedia.org/wiki?curid=965154" title="Kajrowan">
Kajrowan



</doc>
<doc id="965155" url="https://pl.wikipedia.org/wiki?curid=965155" title="Qemu-Launcher">
Qemu-Launcher

Qemu Launcher – nakładka graficzna oparta na bibliotece Gtk+. Aplikacja służy do zarządzania emulatorem komputera – QEMU. Program został napisany przez Erika Meitnera i Linasa Žvirblisa.
Właściwości.
Qemu Launcher jest graficznym interfejsem napisanym w Perlu, służącym do łatwej obsługi Qemu. Program potrafi tworzyć oraz konwertować wirtualne dyski, uruchamiać maszynę wirtualną z różną konfiguracją sprzętową. Dzięki przejrzystemu interfejsowi graficznemu obsługa Qemu jest prosta i szybka.
Dzięki tej aplikacji możemy w łatwy sposób uruchamiać wirtualną maszynę ze wspomaganiem kqemu. Za pomocą interfejsu graficznego ustawiamy wszystkie opcje przyszłej maszyny wirtualnej takie jak wielkość pamięci RAM (maks. 64 GB), wirtualne dyski twarde, napędy CD/DVD, stacje dyskietek. Aplikacja pozwala również na ustawienie liczby procesorów (maks. 255) i architektury procesora.

</doc>
<doc id="965156" url="https://pl.wikipedia.org/wiki?curid=965156" title="Przeciwciała przeciw cytoplazmie neutrofilów">
Przeciwciała przeciw cytoplazmie neutrofilów

Przeciwciała przeciw cytoplazmie neutrofilów (ang. "anti-neutrophil cytoplasmic antibodies", "ANCA") – autoprzeciwciała, które swoiście reagują z antygenami wchodzącymi w skład cytoplazmy granulocytów obojętnochłonnych czyli neutrofilów.
Historia.
ANCA po raz pierwszy zostały opisane w 1982 r. przez Daviesa i wsp. u chorych na kłębuszkowe zapalenie nerek
. Natomiast w roku 1985 van der Woude i wsp. wykazali ich obecność u chorych na ziarniniakowatość z zapaleniem naczyń. Wtedy tym przeciwciałom została przez nich nadana nazwa "anti-neutrophil cytoplasmic antibodies" (w skrócie ANCA).
Wartości prawidłowe.
Miano ANCA ≤ 1/80.
Wykrywanie.
Przeciwciała przeciw cytoplazmie neutrofilów wykrywa się w płynach ustrojowych:
Podstawową metodą oznaczania jest immunofluorescencja pośrednia. Na jej podstawie wyróżnia się trzy typy fluorescencji przeciwciał przeciw cytoplazmie neutrofilów:
Swoiste antygeny dla ANCA wykrywa się metodą ELISA. Przeciwciała c-ANCA reagują głównie z proteinazą 3 (przeciwciała PR3-ANCA). Przeciwciała p-ANCA reagują przede wszystkim z mieloperoksydazą (MPO-ANCA), rzadziej z elastazą, lizozymem, laktoferyną, katepsyną G i katalazą.
Przydatność diagnostyczna.
Miano przeciwciał PR3-ANCA ma istotne znaczenie w określaniu stopnia nasilenia choroby i skuteczności leczenia w przypadku ziarniniakowatości z zapaleniem naczyń. W pozostałych chorobach wartość diagnostyczna przeciwciał przeciw cytoplazmie neutrofilów (szczególnie typu p-ANCA) ma mniejsze znaczenie.

</doc>
<doc id="965159" url="https://pl.wikipedia.org/wiki?curid=965159" title="Kapčiamiestis">
Kapčiamiestis



</doc>
<doc id="965160" url="https://pl.wikipedia.org/wiki?curid=965160" title="ANCA">
ANCA



</doc>
<doc id="965163" url="https://pl.wikipedia.org/wiki?curid=965163" title="Rudawy Weporskie">
Rudawy Weporskie

Rudawy Weporskie (t. "Góry Weporskie", słow. "Veporské vrchy"; 515.25) – grupa górska w środkowej Słowacji, w Wewnętrznych Karpatach Zachodnich, zaliczana do Łańcucha Rudaw Słowackich. Najwyższy szczyt: Fabova hoľa (1439 m).
Od północy Góry Weporskie ogranicza Bruzda Hronu ("Horehronské podolie") – dolina, którą płynie rzeka Hron. Od zachodu przylega do nich grupa górska Polana. Na południu przechodzą w Pogórze Rewuckie ("Revucká vrchovina"), a na południowym wschodzie – w Góry Stolickie ("Stolické vrchy"). Od wschodu przełęcz Burda (1006 m) oddziela Góry Weporskie od Krasu Murańskiego.
Północne i zachodnie zbocza Rudaw Weporskich odwadnia Hron, południowe – Ipola, a wschodni skraj – Rimava.
Góry Weporskie dzielą się na 4 mniejsze grupy górskie o zdecydowanie odmiennych charakterach: grupa Čierťiaža na północnym zachodzie, Sihlianska planina na południowym zachodzie, Balocké vrchy w części środkowej i grupa Fabowej na północnym wschodzie.
Grupa Čierťiaža.
Grupa Čierťiaža z najwyższym szczytem Čierťiaž (1204 m) charakteryzuje się licznymi, rozgałęzionymi grzbietami górskimi, porozcinanymi głęboko siecią dolin potoków. Jest silnie zalesiona. Jej budowa geologiczna jest bardzo zróżnicowana: obok starych skał krystalicznych i metamorficznych występują tu mezozoiczne wapienie, dolomity i kwarcyty. Leżące w centralnej części tej grupy szczyty Čierťiaž, Kolba (1162 m) i Lovišťe (1141 m) tworzą płaską wierzchowinę, będącą pozostałością dawnego poziomu zrównania.
Balocké vrchy.
Grupę Balocké vrchy tworzą pasma górskie rozciągające się wokół doliny Czarnego Hronu i usytuowanej w niej miejscowości Čierny Balog wraz z odcinkiem grzbietu wododziałowego, ograniczającego od południa dorzecze Hronu od Przełęczy Zbojská (726 m) na wschodzie po miejscowość Lom nad Rimavicou na zachodzie. Charakterystyczne są tu długie, wąskie doliny potoków, wraz z rozdzielającymi je grzbietami silnie zalesione. Balocké vrchy zbudowane są w większości ze skał krystalicznych i metamorficznych. W ich wschodniej części ciągnie się asymetrycznie rozwinięty grzbiet, w którym dominuje najwyższy szczyt tej grupy – Klenovský vepor (1338 m). Jego wierzchołek pokryty jest licznymi andezytowymi wychodniami skalnymi w formie ostańców, będącymi pozostałością dawnej rozległej pokrywy wulkanicznej. Na południowym zachodzie ograniczeniem tej grupy jest grzbiet ze szczytami Tlstý javor (1068 m), Obrubovanec (1020 m) i Zakľuky (1011 m) nad górną częścią Kamienistej Doliny ("Kamenistá dolina"). Przez przełęcz położoną pod tym pierwszym szczytem ("sedlo Tlstý javor", 1019 m) biegnie szosa (droga krajowa nr 529) z Hryniowej do Brezna.
Sihlańska Płanina.
Południowo-zachodnią część Rudaw Weporskich, na południe od górnej części Kamienistej Doliny i na zachód od górnego toku rzeki Ipeľ, zajmuje tzw. Sihlańska Płanina (słow. Sihlianska planina). Stanowi ona pozostałość wielkiego trzeciorzędowego poziomu zrównania. Budują ją granitoidy tzw. weporskiego krystalinikum. Wyraźna granica naturalna przebiega przez rejon wsi Sihla, Drábsko i Lom nad Rimavicou. Południowy skraj Sihlańskiej Płaniny tworzy pierwotnie płaski teren, porozcinany dziś licznymi dolinami. Najwyższe szczyty tej części Rudaw Weporskich to Bykovo (1110 m) i Čierťiaž (1102 m), rozdzielone ważną komunikacyjnie przełęczą Prašivá (961 m), przez którą biegnie droga krajowa II/526 z Hryniowej do Kokawy nad Rimawicą.
Grupa Fabowej.
Północno-wschodnią część Rudaw Weporskich zajmuje grupa Fabowej Hali. Jej dominantą jest masyw Fabowej Hali (1439 m), najwyższego szczytu całych Rudaw Weporskich. Od niego we wszystkie strony wybiegają grzbiety, porozdzielane głęboko wciętymi dolinami, najdłuższe – w kierunku północnym, ku dolinie Hronu. Najwyższą część masywu Fabowej budują granodioryty, a pozostałą część – inne skały krystaliczne. Cała grupa jest prawie w całości zalesiona.
Klimat.
Klimat Rudaw Weporskich jest chłodny. Średnie temperatury zimą wahają się od 3 do –6 °C, latem od 14 do 16 °C. Liczba dni z pokrywą śnieżną wynosi 120–160 rocznie.
Przyroda ożywiona.
Prawie cały obszar Rudaw Weporskich jest zalesiony. Szereg cennych przyrodniczo fragmentów lasów objęto ochroną rezerwatową. Do najbardziej znanych należą tu rezerwaty: Dobročský prales, Klenovský Vepor i Fabova hoľa.
Zagospodarowanie turystyczne.
Rudawy Weporskie są słabo zagospodarowane turystycznie. W górach nie ma w zasadzie bazy turystycznej (schronisk), ponieważ jest do nich stosunkowo łatwy dostęp z miejscowości w dolinie Hronu, przede wszystkim z Brezna.
Sieć znakowanych szlaków turystycznych jest niezbyt gęsta. Przez Rudawy Weporskie z zachodu na wschód biegnie dalekobieżny, znakowany kolorem czerwonym szlak turystyczny, tzw. Rudná magistrála.

</doc>
<doc id="965169" url="https://pl.wikipedia.org/wiki?curid=965169" title="Jan I (biskup wrocławski)">
Jan I (biskup wrocławski)

Jan I (zm. 1072 r.) – biskup wrocławski w latach 1063–1072.
W związku z zaginięciem po powstaniu ludowym i reakcji pogańskiej tradycji o początkach diecezji wrocławskiej nadano mu błędnie określenie pierwszy, gdyż to samo imię nosił także wcześniejszy biskup wrocławski Jan w roku 1000. O jego rządach nic nie wiadomo. Zapewne konsekrował katedrę wybudowaną przez Kazimierza Odnowiciela.

</doc>
<doc id="965172" url="https://pl.wikipedia.org/wiki?curid=965172" title="4 miesiące, 3 tygodnie i 2 dni">
4 miesiące, 3 tygodnie i 2 dni

4 miesiące, 3 tygodnie i 2 dni (rum."4 luni, 3 săptămâni și 2 zile") – rumuński film artystyczny z 2007 roku, według scenariusza i w reżyserii Cristiana Mungiu, z Anamarią Marinką, Laurą Vasiliu i Vladem Ivanovem w rolach głównych. Akcja filmu rozgrywa się w komunistycznej Rumunii, w ostatnich latach rządów Nicolae Ceaușescu. Film opowiada historię dwóch studentek, współlokatorek w uniwersyteckim akademiku, które próbują dokonać nielegalnej aborcji. Film, zainspirowany anegdotą z epoki i ogólnym kontekstem społeczno-historycznym, ukazuje lojalność dwóch przyjaciółek i wyzwania, z jakimi muszą się zmierzyć.
Mungiu i operator Oleg Mutu nakręcili ten film w Bukareszcie i innych rumuńskich plenerach w 2006 roku. Po światowej premierze w Cannes film "4 miesiące, 3 tygodnie i 2 dni" zadebiutował w Rumunii 1 czerwca 2007 roku na Międzynarodowym Festiwalu Filmowym Transilvania. Film został przyjęty z uznaniem przez krytykę, która zwróciła uwagę na jego minimalizm i drażliwą tematykę.
Film zdobył w 2007 roku trzy nagrody na 60. MFF w Cannes, w tym główne trofeum, czyli Złotą Palmę. Otrzymał również liczne wyróżnienia, w tym dla najlepszego filmu na rozdaniu Europejskich Nagród Filmowych oraz rumuńskich nagród Gopo. Film "4 miesiące, 3 tygodnie i 2 dni" stał się przedmiotem kontrowersji związanych z cenzurą, debatą na temat aborcji oraz wykluczeniem go z 80. ceremonii wręczenia Oscarów, ale w 2016 roku znalazł się na 15. miejscu listy 100 największych filmów XXI wieku przygotowanej przez BBC.
Streszczenie.
W 1987 roku dwie studentki uniwersytetu w nienazwanym rumuńskim mieście, Otilia Mihartescu i Gabriela „Găbița” Dragut, mieszkają razem w akademiku. Kiedy Găbița zachodzi w ciążę, obie młode kobiety umawiają się w hotelu na spotkanie z panem Bebe, który ma dokonać nielegalnej aborcji. W akademiku Găbița i Otilia przeglądają rzeczy potrzebne im na dany dzień. Podczas gdy Găbița nerwowo siedzi i czeka, Otilia kupuje mydło i papierosy. Później Otilia jedzie autobusem do swojego chłopaka Adiego, od którego pożycza pieniądze. Adi prosi Otilię, żeby odwiedziła jego rodzinę tego wieczoru, ponieważ jego matka ma urodziny. Otilia początkowo odmawia, ale ustępuje po tym, jak Adi zaczyna się denerwować.
Otilia udaje się do hotelu Unirea, w którym Găbița zarezerwowała pokój, ale tam dowiaduje się, że nie ma rezerwacji na nazwisko Găbițy. Otilia udaje się więc do innego hotelu, Tineretului, a po długich błaganiach i negocjacjach udaje jej się zarezerwować pokój po wyższej cenie. Po rozmowie telefonicznej z Găbițą Otilia udaje się na miejsce spotkania z panem Bebe, choć ten prosił Găbițę, by spotkała się z nim osobiście. Pan Bebe wpada w złość, gdy dowiaduje się, że Găbița nie znajduje się w planowanym hotelu.
W Tineretului pan Bebe odkrywa, że twierdzenie Găbițy, jakoby jej ciąża była w drugim lub trzecim miesiącu, było kłamstwem i że ciąża trwa już co najmniej cztery miesiące. Zmienia to procedurę, a także zwiększa ryzyko oskarżenia o morderstwo. Chociaż obie kobiety były pewne, że za aborcję zapłacą nie więcej niż 3000 lei, powoli staje się jasne, że pan Bebe oczekuje, że obie kobiety będą uprawiać z nim seks. Zdesperowana i zrozpaczona Otilia uprawia seks z panem Bebe, aby ten nie odszedł od nich, podobnie też czyni Găbița. Następnie pan Bebe dokonuje aborcji, wstrzykując sondę i nienazwany płyn do macicy Găbițy, a Otilii zostawia instrukcje, jak pozbyć się płodu, gdy ten się wydostanie. Otilia jest zirytowana kłamstwami Găbițy, ale nie przestaje jej pomagać i opiekować się nią.
Otilia zostawia Găbițę w Tineretului, by wziąć udział w przyjęciu urodzinowym matki Adiego. Nadal jest zaniepokojona, ale zostaje i jada kolację z przyjaciółmi matki Adiego, którzy w większości są lekarzami. Rozmawiają o błahych sprawach, podczas gdy Otilia i Adi milczą. Po tym, jak Otilia przyjmuje papierosa na oczach rodziców Adiego, jeden z gości zaczyna mówić o zagubionych wartościach i szacunku dla starszych. Adi i Otilia uciekają do jego pokoju, gdzie ona opowiada mu o aborcji Găbițy. Zaczynają dyskutować o tym, co by się stało, gdyby to Otilia była w ciąży. Po kłótni Otilia dzwoni do Găbițy z domu Adiego. Găbița nie odbiera, więc Otilia postanawia wrócić do hotelu.
Kiedy Otilia wchodzi do pokoju hotelowego, Găbița leży na łóżku i mówi Otilii, że płód został wydalony i znajduje się w łazience. Otilia zawija płód w ręcznik i wkłada do torby, a Găbița prosi ją, by go zakopała. Otilia wychodzi na zewnątrz, w końcu wspina się na szczyt budynku, jak sugerował pan Bebe, i wrzuca torbę do zsypu na śmieci. Wraca do Tineretului i zastaje Găbițę siedzącą w restauracji. Otilia siada i mówi Găbiție, że już nigdy więcej nie będą rozmawiać o tym epizodzie. Otilia wpatruje się w Găbițę bez wyrazu.
Obsada.
Na podstawie następującego źródła:
Produkcja.
Tło historyczne.
Sekretarz generalny Rumuńskiej Partii Komunistycznej Nicolae Ceaușescu uchwalił w 1966 roku dekret 770 o aborcji, aby zwiększyć liczbę urodzeń w kraju. Zabieg był dozwolony tylko w bardzo ograniczonych okolicznościach. Podstawą ustawy nie był religijny sprzeciw wobec aborcji, lecz władza i kontrola rządu nad obywatelami. Akademiczka Adriana Cordali Gradea argumentowała, że w uzasadnieniu dekretu kobiety postrzegane były jako obywatele drugiej kategorii, bez prawa do bycia wysłuchanym. W latach 80. dekret został zaostrzony, po czym wprowadzono obowiązek wizyt ginekologicznych, aby ocenić, czy poszczególne kobiety mogą się rozmnażać. Pisarka Dominique Nasta oceniła film jako dobitny portret ucisku i złego stanu gospodarki Socjalistycznej Republiki Rumunii w późnym okresie rządów reżimu Ceaușescu.
W latach obowiązywania dekretu 770 jedyne dostępne metody aborcji, wszystkie nielegalne, bywały śmiertelne dla kobiet, powodując tysiące zgonów. Według notatek Mungiu, którymi podzielił się z prasą, liczba ofiar śmiertelnych wynosiła 500 000. Gradea podawała ostrożne szacunki na poziomie 10 000. Istniały również sankcje przeciwko antykoncepcji, a edukacja seksualna była rzadkością. Po rewolucji w 1989 roku aborcja stała się legalna, a jej wykonywanie w pierwszych 14 tygodniach ciąży nie podlegało żadnym ograniczeniom.
Prace przygotowawcze.
Pierwotnego pomysłu na film "4 miesiące, 3 tygodnie i 2 dni" dostarczyła zasłyszana przez reżysera Cristiana Mungiu anegdota z czasów komunistycznej Rumunii. Choć usłyszał ją od przyjaciela 15 lat przed nakręceniem filmu, zdarzenie miało miejsce pięć lat wcześniej, w 1987 roku, którą to datę Mungiu odnotował w scenariuszu. Mungiu, który sam urodził się w czasie obowiązywania dekretu 770, chciał stworzyć poważny film oparty na prawdziwej historii, która po ponad 15 latach nadal go poruszała i wydawała się tragiczna. Przeprowadził wywiady z innymi osobami, które przeżyły ten okres, aby ustalić, czy owo doświadczenie było powszechne. Film o latach 80. w Rumunii, niezależnie od anegdoty, był dla niego odpowiedni, ponieważ Mungiu pamiętał ten czas. Miał nadzieję, że oparcie historii na faktach odróżni ją także od poprzednich filmów rumuńskich:
Pamiętam, że oglądałem wiele propagandowych filmów rumuńskich i myślałem, że nic takiego nigdy nam się nie przydarzyło. Ci ludzie mówili tym samym językiem, a mimo to wyglądali jak kosmici.
Zabierając się do pisania scenariusza, Mungiu chciał mniej skupić się na aborcji, a bardziej na czasach i ludziach. Powiedział, że „jest to także film o odpowiedzialności i podejmowaniu decyzji”. W trakcie pisania filmu stwierdził, że nacisk na kwestie polityczne nie był czynnikiem decydującym o montażu, ponieważ nie usuwał potencjalnych scen, jeśli wydawały mu się wiarygodne, zadając sobie pytanie: „Czy to się mogło wydarzyć i czy ma sens dla historii, żeby to zachować?”
Mungiu wielokrotnie poprawiał scenariusz w trakcie produkcji, tworząc 17 szkiców. Najważniejszą zmianą było wyłonienie Otilii jako jedynej bohaterki, podczas gdy rola Găbițy została skrócona. W zamyśle Mungiu Otilia była zdeterminowana, by pomóc Găbiție, ponieważ ich wspólne życie w akademiku przez cztery lata stworzyło między nimi więź emocjonalną. Film został wyprodukowany przy budżecie wynoszącym poniżej 600 000 euro.
Dobór obsady.
Casting odbył się jesienią 2006 roku. Ze względu na zastosowanie dłuższych ujęć Mungiu szukał aktorów, którzy mogliby zapamiętać dużą ilość dialogów i uznał, że Vlad Ivanov jest idealny do 25-minutowej sekwencji.
Mungiu obejrzał przesłuchania wielu młodych kobiet, które miały zagrać dwie główne bohaterki. Anamaria Marinca, która nie pracowała z Mungiu przed przeczytaniem scenariusza, uznała tę historię za intrygującą. Występowała w telewizji, ale wcześniej nie zagrała w filmie. Przy pierwszym spotkaniu z Marinką reżyser nie mógł sobie wyobrazić jej w roli głównej, ale przekonał się do niej, gdy zaczęła ona czytać pierwszą stronę scenariusza. Miała doświadczenie sceniczne, więc długie ujęcia były dla niej zrozumiałe. Laura Vasiliu również była scenicznie doświadczona.
Okres zdjęciowy.
Zdjęcia rozpoczęły się w październiku 2006 roku, a celem było ukończenie filmu do maja, tak aby mógł on zostać zgłoszony na Festiwal Filmowy w Cannes w 2007 roku. Po jesiennych poszukiwaniach lokacji większość zdjęć kręcono w Bukareszcie, a niektóre sceny w hotelu w Ploeszti. Bukareszt w 2006 roku nie wyglądał już tak, jak w 1987 roku, ze względu na remont, jaki przeszły zabytkowe budynki. Scenografka Mihaela Poenaru, przygotowując plenery, korzystała ze swoich wspomnień z tamtego okresu. Postać pana Bebe otrzymała także czerwony samochód marki Dacia. W kilku scenach miejsca wewnątrz budynków były tak małe, że kamera musiała zostać umieszczona poza pomieszczeniem.
Aby podkreślić stan emocjonalny bohaterów, film kręcono w długich ujęciach, unikano zbliżeń i nie używano muzyki. Zdaniem Mungiu pozwoliło to „zachować odpowiedni dystans do tematu i być uczciwym wobec historii”. Operator Oleg Mutu postawił na minimalizm, oświetlając tła tak, by ukazywały przedmioty powszechne w 1987 roku, a jednocześnie starając się nie odwracać zbytnio uwagi od bohaterów. Mutu i Mungiu wypracowali już wcześniej formułę długich ujęć i średnich kadrów w pierwszym filmie fabularnym reżysera, "Zachodzie". W "4 miesiącach, 3 tygodniach i 2 dniach" Mutu użył aparatu Arriflex 535. Mungiu uznał, że najtrudniejsza do nakręcenia była scena kolacji, ponieważ skupienie uwagi na dużej liczbie aktorów w długim ujęciu utrudniało pracę. Ukończenie tej sceny zajęło 17 prób w ciągu pięciu dni.
W jednej ze scen poroniony płód jest widoczny na ekranie przez około 14 sekund, czyli tyle, ile trwało wypowiedzenie dialogu przez aktorów. Zsyp, który pojawia się na końcu filmu, został zbudowany na potrzeby filmu, ponieważ nie było takiego w miejscu realizacji zdjęć. Aby stworzyć efekt dźwiękowy, ekipa zrzucała worki z kapustą i ziemniakami.
Ponieważ Mungiu powiedział, że w 1987 roku w Rumunii nie używano latarni ulicznych, Mutu zastanawiał się nad innymi sposobami oświetlenia końcowych scen, w których kamera miała poruszać się z Marinką przez 200 metrów. Do tej sekwencji Mutu ustawił światła z dachów budynków, używając pręta i papierowych lampionów do kamery. Scena, w której Găbița odwiedza swojego ojca (granego przez Costicę Babu), została usunięta ze względów narracyjnych, ponieważ to Otilia jest główną bohaterką filmu.
Analizy i interpretacje.
Literaturoznawczyni Judit Pieldner podsumowała fabułę jako „historię przyjaźni wystawionej na moralną próbę”. Badaczka stosunków międzynarodowych Florentina C. Andreescu stwierdziła, że obie bohaterki łączy emocjonalna lojalność, a w obliczu nadużyć pana Bebe Otilia staje się coraz bardziej podejrzliwa wobec Adiego.
Filmoznawca László Strausz stwierdził, że w filmie podkreślono sposoby, w jakie rumuńskie prawo aborcyjne upokarzało bohaterki. Argumentował, że konflikty klasowe i pokoleniowe są przedstawione w scenie przyjęcia, gdzie bohaterowie jedzą więcej niż przedstawiciele niższych klas, dyskutują o kwestiach społecznych takich jak pobór do rumuńskich sił zbrojnych i traktują Otilię jako przedstawicielkę „nowego pokolenia”, które nie docenia tego, co zostało mu dane. Filolog Claudiu Turcuș zauważył, że scena kolacji, w której bohaterowie patrzą z góry na niektóre zawody i zachowują się tak, jakby palenie papierosów w obecności starszych było brakiem szacunku, pokazuje, jak bardzo są oni regresywni. Antropolożka kulturowa Ileana Jitaru uznała film za rekonstrukcję „całej komunistycznej ideologii klasowej, która dzieliła społeczeństwo na ludzi »pracy« i »intelektualistów«”. Jitaru przywołała zwłaszcza scenę kolacji, podczas której w rozmowie wiele mówi się o podziale na tych, którzy mają wyższe wykształcenie i tych, którzy go nie mają. Uczestnicy spotkania chwalą się przynależnością do klasy średniej i komentują obraźliwie wiejskie pochodzenie Otilii.
Nigdy w filmie nie pada termin „komunizm”, istnienie Dekretu 770 jest jedynie domniemane, a prezydent Nicolae Ceaușescu nie zostaje wymieniony z nazwiska. Mimo to komunizm jest głównym tematem utworu. Andreescu odkryła, że w wielu lokalizacjach dominuje jedna władza; w niektórych jest to rząd, a w innych powstaje władza podziemna lub Heterotopia. Pokój hotelowy, w którym dokonuje się aborcji, jest poza nadzorem rządu. Pan Bebe wykorzystuje tę swobodę, przechwala się swoją wiedzą i zauważa ryzyko, jakie podejmuje, aby wymusić na kobietach seks. Turcuș zinterpretował tę scenę jako przedstawienie się pana Bebe jako „nowego człowieka”, podzielającego prawne niebezpieczeństwo kobiet i otwartość na seksualność, a w rzeczywistości będącego „komunistycznym brutalem”. Piszący dla czasopisma „Jump Cut” Constantin Parvulescu stwierdził, że "4 miesiące, 3 tygodnie i 2 dni" równoważy elementy ostalgii i antykomunistycznego pomnika. Parvulescu podkreślił, że na początku filmu widz dostrzega dziedzictwo budujące nostalgię, co jednak niweluje narastający kryzys w komunistycznym społeczeństwie. Eseistka Adriana Cordali Gradea zasugerowała, że tematem filmu jest cisza, a obywatele narodów komunistycznych używają jej, by przetrwać i stawić opór. Widać to w końcowej scenie, kiedy Otilia zabrania dalszej dyskusji na temat aborcji. Brak ścieżki dźwiękowej może być również postrzegany jako czynnik przyczyniający się do poczucia zbliżającego się niebezpieczeństwa.
O tym, że bohaterowie żyją w biedzie, świadczy scena, w której pan Bebe awanturuje się z matką za to, że ona chce kupić cukier. Kiedy Otilia szuka pana Bebe, w tle widać też kolejkę ludzi czekających na jedzenie, co odzwierciedla kryzys żywnościowy w latach 80. Ponadto bohaterowie często są wobec siebie nieuprzejmi. Mungiu wyjaśnił, że jest to związane z biedą, mówiąc: „Ludzie w społeczeństwie muszą osiągnąć pewien standard życia, żeby mogli być uprzejmi”. Sceny wymiany handlowej odzwierciedlają fakt, że dobra firmowe powszechne na zachód od żelaznej kurtyny były w Rumunii zakazane i postrzegane jako luksusowe.
Scena kolacji przypomina Ostatnią Wieczerzę. Doru Pop przyznał, że liczba postaci jest różna i pozbawiona męskiej postaci Jezusa, ale stwierdził, że spożywanie kolacji w czasie, gdy rozgrywa się tragedia, jest istotne. Mungiu przyznał, że takie podobieństwa były przypadkowe, a kiedy już docenił potencjalną analogię w trakcie produkcji, filmowcy bardziej skupili kamerę na Otilii, aby pokazać jej stres.
Styl.
Filmoznawczyni Dominique Nasta postrzegała styl filmu jako „minimalizm spod znaku »mniej znaczy więcej«”. Krytyk z Brytyjskiego Instytutu Filmowego Ben Walters ocenił film jako „prosty i rygorystyczny, ze scenami składającymi się tylko z jednego lub dwóch ujęć”. Walters zwrócił uwagę na niemal dosłownie zapierające dech w piersiach” ujęcia z ręki, a także na oddziaływanie scen nieruchomych. Mungiu powiedział, że pomimo użycia kamery z ręki ekipa wypracowała styl, w którym ujęcia były robione tak, by można było śledzić akcję, ale też, aby ruchy kamery nie były zbyt oczywiste dla widzów. Dziennikarz Brian Gibson ocenił zdjęcia jako „cierpliwe, czujne, nieustępliwe w obserwacji wysiłków Otilii”. Ileana Jitaru, analizując zdjęcia, stwierdziła, że są to „proste, surowe i realistyczne kompozycje, w których czarny humor jest stylistycznym środkiem zakotwiczenia tematu(ów)”. Jitaru skomentowała także schemat kolorystyczny, dostrzegając „zimne, nienasycone kolory”, szczególnie szarości, błękity i zielenie na początku filmu. Ponadto historia, rozgrywająca się w ciągu jednego dnia, jest powiązana narracją w czasie rzeczywistym, choć wydarzenia w poszczególnych scenach mogą być rozdzielone minutami lub godzinami. Według Mungiu czas rzeczywisty miał na celu osiągnięcie poczucia ciągłości zgodnej z życiem.
Peter Bradshaw z gazety „The Guardian” zinterpretował styl filmu jako „koszmarny suspens realizmu społecznego”. Z kolei krytyk „The Independent”, Jonathan Romney, określił film jako „klaustrofobiczny” i „skrajnie realistyczny”. Mimo to uważał również, że sceny hotelowe dają „odczuć niemal nadprzyrodzoną grozę”, a o hałasie słyszanym po tym, jak pan Bebe karci swoją matkę, zapytuje: „Odgłos wystrzału? Strzał z pistoletu? Któż to może powiedzieć? Ale to nadaje tej scenie dziwaczny, opresyjny klimat złej wróżby”. Krytyk Peter Debruge uznał ten styl za „antytezę dobrze oświetlonych, elegancko nakręconych filmów hollywoodzkich – lub lokalnych filmów z dzieciństwa Mungiu”.
Dziennikarz Steven Boone stwierdził, że choć film otrzymał dobre recenzje za „uderzającą szarość, brzydotę i brak stylu”, to on sam uważa, że jest „piękny i stylizowany”, ponieważ „jest żywy i przeszywająco aktualny”. Boone porównał dziełu Mungiu do filmów braci Dardenne. Mungiu powiedział, że jego celem było rozpoczęcie pierwszych scen bez podawania widzom kontekstu i pozwolenie im na zorientowanie się, co się dzieje. Dziennikarka Lauren Wissot oceniła opowieść jako „dreszczowiec z suspensem”, porównywalny z twórczością Alfreda Hitchcocka. W każdym kadrze dostrzegała „duszny klimat”, pisząc: „czekamy na bombę – ciągłe zagrożenie więzieniem lub śmiercią, które definiowało życie pod rządami Nicolae Ceaușescu”. Oprócz odzwierciedlenia długości fikcyjnej ciąży, forma tytułu 4-3-2 stwarza wrażenie pośpiesznego odliczania, wzmacniając aspekty gatunkowe dreszczowca – jak napisała Gradea. Natalia Wrzesień z pisma „Kino” zwróciła uwagę na podobieństwo filmu Mungiu do dzieł Krzysztofa Kieślowskiego, twierdząc, że panuje tu „taki sam mrok, niepokój i niepewność”. Zdaniem Wrzesień w świecie filmu Mungiu „zagubiony człowiek nie może liczyć na drugą osobę”, w czym "4 miesiące, 3 tygodnie i 2 dni" przypominają antytezę nostalgicznego niemieckiego filmu "Good bye, Lenin!" (2003) Wolfganga Beckera.
Odpowiadając na analogie do stylu braci Dardenne, Mungiu powiedział w 2008 roku, że widział tylko ich "Obietnicę" (1996), ale wyraził zainteresowanie ich dalszą twórczością i poprosił braci Dardenne o udział w pokazie swojego filmu. Mungiu porównywał swój styl bardziej do stylu Miloša Formana i Jiříego Menzla, choć twierdził, że bardziej inspirują go niektóre filmy niż ogólna filmografia reżysera.
Rozpowszechnianie.
Film zadebiutował pierwszego dnia 60. MFF w Cannes w maju 2007 roku. Na festiwalu w Cannes IFC Films zakupiło prawa do dystrybucji w Stanach Zjednoczonych. Po festiwalu sprzedano prawa do dystrybucji w 60 krajach. We wrześniu 2007 roku film brał udział w konkursie głównym na MFF w San Sebastián. W tym samym miesiącu pokazano go również na MFF w Toronto.
We własnym kraju film zadebiutował na Międzynarodowym Festiwalu Filmowym Transilvania w czerwcu 2007 roku, gdzie ustawiły się do niego długie kolejki. Następnie ekipa z przyczepą kempingową zorganizowała projekcje objazdowe w 15 rumuńskich miejscowościach pozbawionych kin. Filmowiec Sorin Avram udokumentował trasę karawany przez Fokszany, Petroșani, Călărași i inne miejscowości, a także przeprowadził wywiady z niektórymi z 17 584 widzów, którzy opisali film jako szokujący i niepokojący.
Mimo że film zdobył nagrodę filmową francuskiego Ministerstwa Edukacji Narodowej na festiwalu w Cannes, protesty ruchu antyaborcyjnego skłoniły francuskiego ministra edukacji Xaviera Darcosa do rozważenia wprowadzenia zakazu wyświetlania filmu we francuskich szkołach średnich. Wśród pracowników francuskiego przemysłu filmowego wzbudziło to obawy o cenzurę. W rezultacie w lipcu 2007 roku zrezygnowano z proponowanego zakazu, a edukacyjna płyta DVD z filmem została udostępniona dla osób od 15 roku życia. Stacje telewizyjne i linie lotnicze również chciały ocenzurować ujęcie płodu.
W czerwcu 2008 roku film został wydany na płytach DVD w Regionie 1 przez amerykańskie Genius Products i kanadyjskie Mongrel Media; płyty zawierały wywiady z twórcami filmu i dokument Sorina Avrama o kulisach produkcji. W Regionie 2 Artificial Eye wydało w 2008 roku DVD z wywiadami i filmem dokumentalnym Avrama. W regionie A w 2019 roku Criterion Collection wydała wersję na Blu-ray.
Odbiór.
Frekwencja kinowa.
W 2007 roku w Rumunii sprzedano 89 000 biletów na film "4 miesiące, 3 tygodnie i 2 dni", co czyni go siódmym najchętniej oglądanym filmem w tym roku w kraju i najchętniej oglądanym filmem rumuńskim. Do 11 listopada 2007 roku we Francji film obejrzało ponad 300 000 widzów. Do 8 września 2008 roku IFC Films poinformowało o dobrych wynikach finansowych filmu "4 miesiące, 3 tygodnie i 2 dni" w Stanach Zjednoczonych, z wynikiem brutto 1,2 miliona dolarów.
Film zszedł z kin w maju 2008 roku. W Stanach Zjednoczonych i Kanadzie zarobił 1 198 208 dolarów, a w pozostałych krajach 8 642 130 dolarów, co dało łączną kwotę 9 840 338 dolarów.
Recepcja krytyczna.
Film spotkał się z powszechnym uznaniem krytyków. Roger Ebert komentował głupotę postaci Găbițy i porównał ją do tytułowej bohaterki filmu "Juno" z tego samego roku, ale chwalił film za „mocne” doznania i „niezwykłe osiągnięcie wizualne”. Richard i Mary Corliss z magazynu „Time” określili film jako „trzymający w napięciu, satysfakcjonujący”, zwracając szczególną uwagę na minimalizm i „formalny rygor” jako cechy charakterystyczne dla estetyki dzieła. Jay Weissberg z magazynu „Variety” powiedział, że film jest „doskonałym i świetnie zagranym […] oszałamiającym wyczynem”. Dodał, że film ma wiele cech wspólnych z innymi produkcjami rumuńskiej nowej fali, a mianowicie: „długie ujęcia, kontrolowaną kamerę i znajomość naturalnych dialogów”. Manohla Dargis z „The New York Times” chwaliła reżyserię, zdjęcia i długie ujęcia.
Peter Bradshaw zwrócił uwagę na oschłość postaci Otilii i pozorną naiwność Găbițy, ale uznał, że tak właśnie mógł wpłynąć na nich kryzys lat 80., po czym pochwalił film jako „arcydzieło intymnej desperacji”. W magazynie „Empire” Damon Wise pozytywnie ocenił zdjęcia, kolorystykę i ukazanie czarnorynkowego terroru, jaki powstaje, gdy coś zostaje zdelegalizowane. Jonathan Romney z „The Independent” uznał film za „arcydzieło”, przyznając, że określenie „rumuński dramat aborcyjny” może być dla niektórych widzów zniechęcające, ale bronił film jako „wstrząsający”. Thomas Sotinel, piszący dla „Le Monde”, nazwał film doskonałym i wyróżnił Marinkę za jej intensywną grę. Jean-Baptiste Morain z „Les Inrockuptibles” zauważył, że film jest bardzo emocjonalny i docenił, jak wiele udało się zrobić Mungiu za pomocą niewielkich środków.
Niektóre źródła uważają film za oznakę szerszego renesansu kina rumuńskiego pierwszej dekady XXI wieku, zwłaszcza w świetle innych udanych filmów rumuńskich. Należą do nich "Śmierć pana Lazarescu" Cristiego Puiu, który był nagradzany na festiwalu w Cannes w 2005 roku; ' Corneliu Porumboiu, również uhonorowanego na festiwalu w Cannes w 2006 roku; oraz "California Dreamin Cristiana Nemescu, który zdobył wyróżnienie na tym samym festiwalu w 2007 roku.
W 2009 roku „The Guardian” umieścił film na siódmym miejscu na liście najlepszych filmów minionej dekady. Również krytyk „New York Timesa”, A.O. Scott, umieścił film na siódmym miejscu swojej listy najlepszych filmów dekady. W 2015 roku Benjamin Lee z „The Guardiana” uznał film za swojego faworyta do zdobycia Złotej Palmy, chwaląc go jako udany nowoczesny thriller. Leonard Maltin w swoim przewodniku filmowym z 2015 roku określił film jako „mocny”, o „rzeczowym tonie”. W 2016 roku w światowym plebiscycie krytyków przeprowadzonym przez BBC film znalazł się na 15. miejscu listy 100 najlepszych filmów XXI wieku.
Debata na temat aborcji.
Emma Wilson napisała w „Film Quarterly”, że w recenzjach na IMDb porównywano film do "Juno". Wilson zauważyła, że "4 miesiące, 3 tygodnie i 2 dni" pokazywały płód w stanie aborcji, co było porównywalne z wykorzystywaniem takich obrazów przez amerykański ruch "pro-life", ale argumentowała, że film był bliższy ruchowi "pro-choice", ponieważ skupiał się na krzywdzie wyrządzanej kobietom przez prawo. Wilson twierdziła ponadto, że prawdziwym celem filmu jest lojalność dwóch bohaterek. Mungiu stwierdził, że ujęcie płodu nie ma związku z ruchem "pro-life", ponieważ Rumuni nie używają takiej terminologii, a debata na temat aborcji nie jest już tam tak głośna. Protesty antyaborcyjne porównywalne do tych w USA czy Irlandii nie miały miejsca w Rumunii aż do 2005 roku, kiedy to Cerkiew prawosławna wypowiedziała się w tej sprawie. Mungiu odmówił również przedstawienia swojego stanowiska w sprawie aborcji i powiedział, że stara się oddzielić film od swojego osobistego stanowiska. Oana Godeanu-Kenworthy i Oana Popescu-Sandu twierdziły, że film traktował po prostu o komunizmie, a minimalizm pozwolił zagranicznej publiczności zobaczyć to, co chciała, w tym oświadczenie w sprawie debaty aborcyjnej.
W kanadyjskim magazynie feministycznym „Herizons” recenzentka Maureen Medved oceniła "4 miesiące, 3 tygodnie i 2 dni" jako film zbliżony do horroru, przedstawiając nadużycia, jakich doświadczają kobiety, gdy aborcja jest nielegalna. W oczekiwaniu na wybory prezydenckie w USA w 2008 roku krytycy „Time”, Mary i Richard Corliss, również powołali się na film, aby odradzić wybór kandydata sprzeciwiającego się wynikom sprawy Roe v. Wade, twierdząc, że film ujawnia tego potencjalne negatywne konsekwencje.
W „The Australian Feminist Law Journal” Fiona Jenkins zinterpretowała filmową historię jako moralnie dwuznaczny argument, że bezpieczne usługi aborcyjne powinny być dozwolone, ale również zauważyła, że Otilia mówiąca Găbiție o niechęci do dalszej rozmowy przechodzi „traumę nie tylko z powodu tego, co przeszła, ale także tego, co zrobiła”. Peter T. Chattaway, pisząc dla „Christianity Today”, stwierdził, że „sama aborcja jest przeprowadzona w sposób, który może być postrzegany jako wsparcie dla obu stron debaty o aborcji”, biorąc pod uwagę znęcanie się nad kobietami, ale także przedstawienie „krwawych następstw zabiegu”. Pisarka Waltraud Maierhofer również zinterpretowała film jako dwuznaczne stanowisko w sprawie aborcji. Maierhofer zauważyła, że kobieta, dokonując wyboru, bierze pod uwagę wiele czynników, w tym zdrowie, finanse i to, z czym będzie musiało zmierzyć się potencjalne dziecko. W rozmowie z Adim Otilia zaznacza, że nie byłaby gotowa na małżeństwo i założenie rodziny. Powody decyzji Găbițy nigdy nie zostały podane; można przypuszczać, że podjęła ją sama, choć Maierhofer pisze, że momentami wydaje się ona „nieodpowiedzialna”.
Nagrody.
Na 60. MFF w Cannes w 2007 roku Cristian Mungiu został pierwszym rumuńskim filmowcem, który zdobył Złotą Palmę, najwyższe wyróżnienie festiwalu. Później film stał się pierwszym rumuńskim dziełem, które otrzymało Europejską Nagrodę Filmową dla najlepszego filmu. W ojczyźnie film był nominowany do 15 nagród Gopo, a zdobył dziewięć, w tym za najlepszy film.
Mimo że "4 miesiące, 3 tygodnie i 2 dni" ubiegały się o Oscara w kategorii najlepszy film nieanglojęzyczny, nie znalazły się na tzw. "shortliście", co wzbudziło kontrowersje wśród krytyków, gdyż wcześniej film zdobył Złotą Palmę. Kontrowersje spowodowały, że jeden z członków Akademii zapowiedział reformę nominacji, choć kategoria ta często wywoływała krytykę. Mungiu powiedział później, że pominięcie filmu i wynikająca z niego furia przyniosły obrazowi spory rozgłos, a doświadczenie to nauczyło go, że krytycy i jury festiwali mają inne gusta niż Akademia Sztuki i Wiedzy Filmowej.
Znaczenie.
Po kontrowersjach wokół nominacji oscarowych Amerykańska Akademia Wiedzy i Sztuki Filmowej zreformowała swoją metodologię wyboru nominacji do nagrody za najlepszy film nieanglojęzyczny, pozwalając komisji składającej się z około 20 członków wskazać trzech ulubionych kandydatów, równoważąc tym samym krótką listę stworzoną przez drugą komisję złożoną z setek głosujących. Steven Zeitchik z „Los Angeles Times” zauważył, że nominowane w 2011 roku filmy odzwierciedlały tę zmianę, prezentując niekonwencjonalne i wymagające tematy, takie jak przemoc wśród młodzieży ("W lepszym świecie"), kazirodztwo przez gwałt ("Pogorzelisko"), a zwłaszcza tortury ("Kieł"). W 2013 roku magazyn „The Wrap” obarczył Mungiu odpowiedzialnością za nowe zasady przyznawania Oscarów.
Mungiu podobno planował, że "4 miesiące, 3 tygodnie i 2 dni" będą pierwszym z luźnej serii filmów zatytułowanych "Opowieści ze złotego wieku". Mungiu wyjaśnił, że „złoty wiek Rumunii” to termin używany w kraju w odniesieniu do ostatnich dziewięciu lat władzy Ceaușescu, choć jego zdaniem ludzie cierpieli wtedy na „niedobory i trudności”. Zamierzał nakręcić sześć filmów krótkometrażowych, a następnie pozwolić młodszym reżyserom na przejęcie serii. W 2009 roku wypuścił pojedynczy film pod tytułem "Opowieści ze złotego wieku", który po "4 miesiącach, 3 tygodniach i 2 dniach" przedstawiał czasy Ceaușescu i w którym główną rolę zagrał Vlad Ivanov. Jego następny film, "Za wzgórzami" (2012), w podobny sposób przedstawiał rumuński ekstremizm, a inspiracji do nakręcenia kinowej adaptacji dostarczyła Mungiu wersja sceniczna w Nowym Jorku podczas promocji "4 miesięcy, 3 tygodni i 2 dni".

</doc>
<doc id="965176" url="https://pl.wikipedia.org/wiki?curid=965176" title="Aleksander Wolski">
Aleksander Wolski

Aleksander Wolski, właściwie "Aleksander Salomon Dyszko", także znany jako "Czesław Ludwik Kwiatkowski" (ur. 7 lutego 1913 w Białymstoku, zm. 30 maja 1998 w Warszawie) – żołnierz, funkcjonariusz organów bezpieczeństwa Polski Ludowej.
Życiorys.
Urodził się w żydowskiej rodzinie Abrahama Dyszki i Baszewy z d. Goldwasser (po wojnie podawał imiona rodziców Adam i Barbara z d. Goldwasser). W aktach osobowych miał wpis: narodowość: polska, wyznanie ewangelicko-reformowane.
W czasie II wojny światowej porucznik Armii Ludowej. Brał udział w powstaniu warszawskim (Stare Miasto - kanały - Żoliborz). Po powstaniu wyszedł z Warszawy z ludnością cywilną.
Po wojnie od 1945 do 1947 sprawował urząd dyrektora Departamentu IV Ministerstwa Bezpieczeństwa Publicznego. 
10 października 1945 został odznaczony Orderem Krzyża Grunwaldu III klasy.

</doc>
<doc id="965177" url="https://pl.wikipedia.org/wiki?curid=965177" title="Aleksander Salomon Dyszko">
Aleksander Salomon Dyszko



</doc>
<doc id="965180" url="https://pl.wikipedia.org/wiki?curid=965180" title="Żywice mocznikowo-formaldehydowe">
Żywice mocznikowo-formaldehydowe

Żywice mocznikowo-formaldehydowe – rodzaj tworzyw sztucznych z grupy aminoplastów.
Powstają w wyniku reakcji kondensacji mocznika z formaldehydem w środowisku kwasowym. W wyniku reakcji heteropolikondensacji powstaje żywica mocznikowo-formaldehydowa:

</doc>
<doc id="965181" url="https://pl.wikipedia.org/wiki?curid=965181" title="Pancerniki typu Tegetthoff">
Pancerniki typu Tegetthoff

Pancerniki typu Tegetthoff – jedyny typ drednotów zbudowany dla Kaiserliche und Königliche Kriegsmarine. Zbudowano cztery okręty: „Viribus Unitis”, „Tegetthoff”, „Prinz Eugen” i „Szent István”. Trzy z nich zostały zbudowane w Stabilimento Tecnico Triestino w Trieście; „Szent István” został zbudowany w Fiume, aby obie części austro-węgierskiej monarchii dualistycznej mogły uczestniczyć w budowie okrętów. Mniejszy rozmiar doków w Fiume spowodował, że budowa „Szenta Istvána” zakończyła się trzy lata po pozostałych okrętach i został on zbudowany z drobnymi zmianami konstrukcyjnymi.
„Szent István” po raz pierwszy dołączył do swoich siostrzanych okrętów w 1915 roku, w czasie bombardowania włoskiego miasta Ankona. W 1918 roku okręty typu "Tegetthoff" razem z mniejszymi jednostkami miały przeprowadzić próbę zniszczenia floty blokującej cieśninę Otranto, jednak po zatopieniu „Szenta Istvána” przez włoski kuter torpedowy zrezygnowano z tego planu. „Viribus Unitis” został przekazany Państwu Słoweńców, Chorwatów i Serbów, ale dzień później został zatopiony przez włoskich nurków. „Tegetthoff” i „Prinz Eugen” zostały przekazane odpowiednio Włochom i Francji.
Geneza.
W styczniu 1909 roku admirał Rudolf Montecuccoli zaproponował nowy plan rozbudowy austro-węgierskiej floty, który zakładał zbudowanie czterech drednotów. W kwietniu tego samego roku plan Montecuccoliego przedostał się do włoskiej prasy, a włoski rząd natychmiast przekazał marynarce niezbędne fundusze na budowę pierwszego drednota, „Dante Alighieri”. Plan Montecuccoliego wciąż był jeszcze jedynie na papierze, kiedy rozpoczęły się prace nad włoskim pancernikiem, ale już sama wzmianka o przyszłych austro-węgierskich drednotach, razem z ukończeniem pancerników typu "Radetzky" dawała włoskim admirałom do zrozumienia, że austro-węgierska marynarka zaczynała stwarzać realne zagrożenie.
Pomimo że Montecuccoli nieumyślnie rozpoczął śródziemnomorski wyścig zbrojeń morskich, to nie był w stanie zareagować tak szybko jak Włosi. Niespodziewany upadek rządu i problemy ze stworzeniem nowej koalicji na Węgrzech w kwietniu 1909 roku pozostawił Budapeszt bez parlamentu na ponad rok. To oznaczało, że nowy budżet morski na budowę drednotów nie mógł zostać zatwierdzony, ze względu na problematyczne ograniczenia proceduralne w monarchii dualistycznej. Dla Montecuccolego był to bardzo nieodpowiedni czas na pozostanie bez funduszy, nie tylko ze względu na ryzyko pozostania za Włochami w kwestii budowy drednotów, ale również ze względu na bliską zakończenia budowę pancerników typu "Radetzky". Bez nowych projektów do budowy, Stabilimento Tecnico Triestino, Škoda i Witkowitz byliby zmuszeni zwolnić wielu doświadczonych robotników, co oznaczałoby, że gdy budowa nowych drednotów zostałaby wreszcie zaakceptowana, fabryki nie miałyby wystarczającej ilości wykwalifikowanego personelu, by ukończyć okręty na czas. Na domiar złego Montecuccoli dowiedział się, że Włosi planowali już budowę trzech nowych drednotów typu "Conte di Cavour".
Na szczęście dla austriackiego admirała, nie tylko marynarka martwiła się brakiem nowych projektów. Przedstawiciele ze Stabilimento Tecnico Triestino, Škody i Witkowitza spotkali się z Montecuccolim w lecie 1909 roku, aby przedyskutować możliwość rozpoczęcia prac nad nowymi pancernikami zanim rząd zaaprobuje fundusze na ich budowę. W ich interesie było aby ich stocznie i fabryki nadal pracowały, a Montecuccoli nie chciał tracić czasu w śródziemnomorskim wyścigu drednotów. Pomimo że, jak stwierdził admirał, fabryki rozpoczynały budowę nowych okrętów, bazując na założeniu, że rząd ostatecznie zatwierdzi fundusze, to aby prace rzeczywiście się rozpoczęły, musiał on zaciągnąć kredyt, za który był odpowiedzialny razem z całą marynarką. Było to ryzykowne i nielegalne przedsięwzięcie, ale dom bankowy Rothschildów k.k. privilegierte Österreichische Credit-Anstalt für Handel und Gewerbe, który posiadał znaczne części akcji Stabilimento Tecnico Triestino, Škody i Witkowitza, po otrzymaniu zapewnień od samego Franciszka Ferdynanda, udzielił niezbędnego kredytu. Poczynania Montecuccolego poparli również Franz Conrad von Hötzendorf, szef sztabu austro-węgierskiej armii i Alois Lexa von Aehrenthal, austriacki minister spraw zagranicznych.
Kiedy fundusze zostały ostatecznie zaakceptowane jesienią 1910 roku, w budowie były już dwa drednoty. Przedstawiciele rządu przyjęli wyjaśnienia Montecuccolego w sprawie przedwczesnego rozpoczęcia budowy nowych okrętów, tym bardziej, że Włosi budowali już swoje pancerniki typu "Conte di Cavour". Marynarka otrzymała potrzebne fundusze na budowę dwóch pierwszych drednotów w budżecie na rok 1910 i na dwa kolejne w budżecie na rok 1911. Aby uzyskać zgodę od węgierskiego rządu na budowę tych dwóch ostatnich, Montecuccoli obiecał, że jeden drednot i część przyszłych krążowników i niszczycieli zostanie zbudowanych w węgierskiej stoczni Ganz Danubius w Fiume. Do marca 1911 roku austro-węgierski program budowy drednotów został uznany za oficjalny.
Stabilimento Tecnico Triestino pracowało już nad kilkoma projektami drednotów jeszcze zanim rozpoczęły się rozmowy z Montecuccolim. Siegfried Popper, który odszedł z marynarki w 1907 roku po zakończeniu prac nad pancernikami typu "Radetzky", został zatrudniony w stoczni jako konsultant projektowy, ale ostatecznie został głównym projektantem nowych drednotów. Popper pracował nad kilkoma projektami o wyporności od 20 000 do 25 000 ton i uzbrojonymi w osiem do dwunastu dział kal. 305 mm w podwójnych wieżach. Pomimo że Montecuccoli zamówił okręty bez konkretnego budżetu, to wiedział, że będzie musiał ostatecznie przekonać delegatów do zaaprobowania pancerników, a poprzednie budżety zezwalały na budowę jedynie mniejszych okrętów, dlatego nastawał na bardziej kompaktowy projekt o mniejszej wyporności. W czasie rozmów na temat charakterystyk okrętów Montecuccoli dowiedział się, że na włoskim pancerniku „Dante Alighieri” wykorzystane zostaną potrójne wieże. Na szczęście dla Austro-Węgier Škoda wykonała na zamówienie marynarki działający model potrójnej wieży jeszcze na długo przed wodowaniem włoskiego pancernika. W czasie testów okazało się, że użycie potrójnych wież jest efektywniejszym sposobem użycia miejsca na pokładzie niż większa liczba podwójnych wież, a co najważniejsze z punktu widzenia austro-węgierskiej doktryny konstrukcji okrętów, pozwalało oszczędzić na wadze. Škoda rozwinęła swój projekt potrójnej wieży, gdy Rosjanie wyrazili zainteresowanie jej kupnem dla swojego pierwszego typu drednotów. Dlatego, gdy austriacka marynarka zdecydowała się wykorzystać w swoich nowych okrętach potrójne wieże, Škoda była przygotowana na natychmiastowe rozpoczęcie budowy.
Konstrukcja.
Wymiary.
Okręty typu "Tegetthoff" miały 152,2 metra długości całkowitej, 27,3 m szerokości i 8,9 m zanurzenia przy pełnej wyporności, która wynosiła 21 595 ton. Standardowo okręty wypierały 20 000 ton. Załoga okrętów zbudowanych w Trieście składała się z 31 oficerów i 1066 marynarzy, podczas gdy załoga „Szenta Istvána” 38 oficerów i 1060 marynarzy. Nadbudówka okrętów była minimalistyczna i składała się z wieży dowodzenia, mostka i opancerzonej pomocniczej stacji kontroli ognia znajdującej się za tylnym masztem.
Napęd.
Napęd pancerników składał się z czterech turbin parowych Parsons (na „Szencie Istvánie” były to turbiny AEG Curtis), z których każda znajdowała się w oddzielnej maszynowni. Turbiny idealnie wpasowywały się w założenia konstrukcyjnie austro-węgierskich pancerników, ze względu na ich mniejsze rozmiary, większą efektywność i mniejszy ciężar w porównaniu z maszynami parowymi. Turbiny napędzane były przez 12 kotłów parowych Yarrow (na „Szencie Istvánie” Babcock &amp; Willcox). Turbiny napędzały cztery brązowe śruby o średnicy 2,75 m i miały wytwarzać moc 27 000 KM, co teoretycznie powinno było zapewniać planową prędkość maksymalną 20 węzłów, jednak nieznane są żadne dane z testów prędkości okrętów. Okręty przenosiły zapas 1844,5 ton węgla oraz dodatkowo 267,2 tony oleju opałowego, którym spryskiwany był węgiel w celu zwiększenia szybkości jego spalania. Przy pełnej wyporności zapas węgla zapewniał zasięg 4200 Mm przy prędkości 10 węzłów.
Uzbrojenie.
Uzbrojenie główne pancerników typu "Tegetthoff" składało się z dwunastu dział Škoda K10 kal. 305 mm L/45 w czterech potrójnych wieżach. Działa te po raz pierwszy wprowadzone zostały w pancernikach typu "Radetzky", jednak wersja K10 była o 5 cm dłuższa, co pozwalało na zastosowanie mocniejszych ładunków miotających. Kąt podniesienia lufy dział miał zakres od -4° do +20°. 140-kilogramowy ładunek prochu nadawał 450-kilogramowym pociskom prędkość wylotową 800 m/s, co przy maksymalnym podniesieniu lufy dawało zasięg ok. 25 000 m. Wysoko usytuowane platformy obserwacyjne pozwalały działonowym osiągać lepszą celność ostrzału na długim dystansie. Wieża artyleryjska umiejscowiona była na wodoszczelnej podstawie, która obracała się razem z wieżą i przedłużała się w dół aż do podwójnego dna. Na dole znajdowała się platforma załadunku pocisków, a wyżej platforma załadunku ładunków miotających. Następnie pociski transportowane były windami do platformy transferowej, która służyła jako tymczasowy magazyn, dopóki pociski nie zostały przetransportowane na platformę działa. Stanowisko kierowania ogniem wystawało nad dach z tyłu wieży, w którym zamontowany był dalmierz Barr &amp; Stroud. Każda z wież obsługiwana była przez oficera, elektryka, mechanika artyleryjskiego, 37 artylerzystów i 50 marynarzy.
Uzbrojenie średniego kalibru składało się z dwunastu dział Škoda K10 kal. 150 mm L/50 zamontowanych w ręcznie obracanych wieżach w kazamatach na śródokręciu, po sześć na każdej burcie. Jak w większości austro-węgierskich pancerników, ich umiejscowienie tuż nad linią wody powodowało, że stawały się one bezużyteczne przy wzburzonym morzu. Uzbrojenie lekkiego kalibru składało się z osiemnastu dział Škoda K10 kal. 66 mm L/50 zamontowanych na górnym pokładzie nad kazamatami, a część z nich na drugiej i trzeciej wieży artylerii głównej. Niektóre zostały zastąpione później działami przeciwlotniczymi Škoda K10 BAG kal. 66 mm L/50, zamontowanymi na szczycie wież artyleryjskich. Wersja BAG była podwójnego zastosowania, zarówno jako artyleria przeciwlotnicza, jak i przeciwko kutrom torpedowym. Działa te nie miały osłony dla strzelca, aby zapewnić mu lepsze pole widzenia. Były obsługiwane przez załogi odpowiadających im wież artyleryjskich. Pozostałe uzbrojenie artyleryjskie składało się z dwóch szybkostrzelnych dział Škoda kal. 47 mm L/44, dwóch dział desantowych Škoda kal. 66 mm L/18 i dwóch karabinów maszynowych Schwarzlose M.7/12 kal. 8 mm. Okręty były również wyposażone w cztery podwodne wyrzutnie torpedowe kal. 533 mm, jedna na dziobie, jedna na rufie i po jednej na burcie. Zapas wynosił dwanaście torped.
Opancerzenie.
Pancerniki typu "Tegetthoff" chronione były przez cementowaną stal Kruppa. Pas opancerzenia na linii wodnej miał 280 mm grubości od połowy dziobu do rufowych barbet wież artyleryjskich. Dalej w kierunku dziobu i rufy jego grubość zmniejszała się do 150 mm, a sam dziób i rufa chronione były przez 110–130 mm pancerza. Górny pas opancerzenia miał maksymalną grubość 180 mm, lecz od dziobowych barbet w stronę dziobu wynosiła ona 110 mm. Kazamaty miały pancerz o grubości 180 mm. Boki wież artylerii głównej, ich barbety i wieża dowodzenia chronione były przez 280 mm pancerza, a skątowana sekcja dachu wieży artyleryjskiej miała grubość 150 mm. Dachy wież artyleryjskich i dowodzenia miały pancerz o grubości 60 mm, wykonany ze zwykłych stalowych płyt. Dwuwarstwowe opancerzenie pokładu wynosiło od 30 do 48 mm. Ochronę podwodną zapewniało dno podwójne, ciągnące się na całej długości okrętu, od dna do dolnego krańca pasa opancerzenia na linii wodnej, z płytą pancerną grubości 10 mm służącą jako zewnętrzna gródź. Dalej znajdowała się gródź przeciwtorpedowa, składająca się z dwóch warstw płyt stalowych, każda po 25 mm. Całkowita grubość tego systemu wynosiła zaledwie 160 mm, przez co przy trafieniu torpedą lub wejściu na minę pancerz zostałby rozerwany.
Różnice.
„Szent István”, zbudowany w Fiume, różnił się od pozostałych okrętów swojego typu głównie maszynownią. Miał tylko dwie śruby i dwie turbiny, w porównaniu z czterema śrubami w pozostałych okrętach. Zewnętrzne różnice składały się z platformy zbudowanej od mostka, wokół przedniego komina, aż do tylnego komina, na którym zainstalowano kilka szperaczy. Zmieniono również przewód wentylacyjny przed głównym masztem. „Szent István” był jedynym okrętem swojego typu, który nie został wyposażony w sieci przeciwtorpedowe.
Budowa.
Pierwszy z okrętów miał pierwotnie nosić nazwę na cześć Wilhelma von Tegetthoffa, XIX-wiecznego austriackiego admirała, ale Franciszek Józef I chciał, aby został on nazwany jego personalnym motto, "Viribus Unitis" („wspólnymi siłami”).
Jako że stocznia Ganz Danubius nie zbudowała wcześniej jeszcze niczego większego od niszczyciela, budowa czwartego z drednotów została znacznie opóźniona. Okręt ten otrzymał nazwę „Szent István”, na cześć byłego króla i patrona Węgier, Stefana I.
Służba.
I wojna światowa.
Niemiecki Dywizjon Morza Śródziemnego, składający się z krążownika liniowego SMS „Goeben” i lekkiego krążownika SMS „Breslau”, wezwał na pomoc austro-węgierską flotę. Niemieckie jednostki próbowały przebić się z Messyny, gdzie okręty zaopatrywały się w węgiel jeszcze przed wybuchem wojny. Brytyjskie okręty zaczęły gromadzić się w pobliżu miasta, w celu śledzenia krążowników. W tym czasie austro-węgierska flota nie była jeszcze w pełni zmobilizowana, ale pancerniki typu "Radetzky" i "Tegetthoff", kilka krążowników i mniejszych jednostek były dostępne. Główne dowództwo Austro-Węgier, nie chcąc prowokować wojny z Wielką Brytanią, nakazało okrętom unikać brytyjskich jednostek i w pełni osłaniać niemieckie krążowniki jedynie na austro-węgierskich wodach. 7 sierpnia, kiedy Niemcy uciekli przez Cieśninę Messyńską, austro-węgierskie okręty, w tym pancerniki typu "Tegetthoff", będące wówczas na wysokości Brindisi, otrzymały rozkaz powrotu do portu.
Po ucieczce niemieckich okrętów austro-węgierska flota miała niewiele zajęć i spędzała większość swojego czasu w swojej bazie w Puli. Bezczynność floty spowodowana była po części brakiem węgla, który stawał się coraz większym problemem wraz z rozwojem wojny, a po części strachem przed minami morskimi na Adriatyku (z tego samego powodu w porcie pozostawała również flota włoska). Jednak w maju 1915 roku okręty wyszły z portu, by ostrzelać włoskie miasto Ankona. 23 maja 1915 roku, 4 godziny po dotarciu do Puli włoskiego wypowiedzenia wojny, pancerniki typu "Tegetthoff" oraz reszta austro-węgierskiej floty wypłynęła z portu, by ostrzelać włoskie wybrzeże. Austro-węgierskie okręty ostrzelały ważną bazę morską w Ankonie, a następnie wybrzeże Czarnogóry. Zanim włoskie okręty z Tarentu i Brindisi przybyły do Ankony, austro-węgierska flota była już z powrotem w Puli.
Rajd na blokadę cieśniny Otranto.
W 1918 roku Miklós Horthy został dowódcą austro-węgierskiej floty i chciał on przeprowadzić za pomocą swoich okrętów atak na siły blokujące cieśninę Otranto. 8 czerwca 1918 roku zabrał on „Viribus Unitis” i „Prinz Eugen” na południe, razem z niewielkimi siłami wsparcia. Wieczorem następnego dnia podążyły za nimi „Szent István” i „Tegetthoff”. W czasie prób osiągnięcia maksymalnej prędkości turbiny „Szenta Istvána” zaczęły się przegrzewać i prędkość musiała zostać zredukowana do 12 węzłów. Gdy spróbowano ją zwiększyć do 16 węzłów, „Szent István” zaczął wydzielać nadmierne ilości dymu. 10 czerwca o 3:20 dym został zauważony przez dwa włoskie kutry torpedowe. MAS-21 zaatakował „Tegetthoffa”, ale jedna z jego torped zaklinowała się w wyrzutni, a druga nie wybuchła. MAS-15 natomiast trafił „Szenta Istvána” dwoma torpedami o 3:31. „Tegetthoff” wziął uszkodzony okręt na hol. Rozważano wprowadzenie pancernika na mieliznę w pobliżu wyspy Molat (na północny zachód od Zadaru), ale okręt nabierał coraz więcej wody, a pompy nie były w stanie sobie z nią poradzić. O 6:12 okręt obrócił się do góry stępką, zabierając ze sobą na dno 89 członków załogi. Ostatnie pół godziny tonięcia zostało nagrane z pokładu „Tegetthoffa”. Obawiając się dalszych ataków ze strony włoskich kutrów torpedowych i niszczycieli oraz myśląc, że element zaskoczenia jest stracony, Horthy odwołał atak i flota wróciła do portu na resztę wojny.
Powojenny los.
Po tym, jak stało się jasne, że Austro-Węgry przegrały wojnę, austriacki rząd zdecydował przekazać „Viribusa Unitisa”, razem ze znaczną częścią austro-węgierskiej floty, do nowo powstałego Państwu Słoweńców, Chorwatów i Serbów. Dzięki temu uniknięto by przekazania floty aliantom, jako że nowe państwo zadeklarowało swoją neutralność. Po przekazaniu zmieniono nazwę okrętu na „Yugoslavia”.
1 listopada 1918 roku, gdy poza Austro-Węgrami nie wiedziano nic o przekazaniu okrętu, dwóch marynarzy Regia Marina, Raffaele Paolucci i Raffaele Rossetto, wpłynęło do portu w Puli na prymitywnej żywej torpedzie Mignatta. Zaatakowali oni za pomocą min magnetycznych „Viribusa Unitisa” i frachtowiec „Wien”.
Płynąc wzdłuż rzędów austriackich okrętów, dwaj marynarze napotkali „Viribus Unitis” około 4:40 nad ranem. Na dziobie Mignatty znajdowały się dwa ładunki wybuchowe z trotylem. Włosi umocowali jeden z ładunków pod kadłubem okrętu za pomocą magnesu, do którego ładunek był przywiązany liną o długości 6 m. Przy założeniu ładunku ustawili czas wybuchu an 6:30 i zaczęli się wycofywać. Włosi nie mieli zestawów do nurkowania, więc musieli trzymać głowy nad poziomem wody i zostali uchwyceni w jeden z reflektorów okrętowych. Szybko ustawili timer na drugim z ładunków i wypuścili Mignattę, która przepłynęła przez port i rozbiła się o falochron, dokładnie pod miejscem cumowania transportowca „Wien”. Włosi nie wiedzieli, że austriacki rząd przekazał „Viribusa Unitisa”, razem z większością austro-węgierskiej floty, Jugosławii. Zostali zabrani na pokład pancernika i poinformowali nowego kapitana okrętu o swoim czynie, lecz nie ujawnili dokładnej pozycji ładunków. Następnie nowy kapitan, Janko Vuković, dopilnował, by więźniowie zostali bezpiecznie przetransportowali na siostrzany okręt, „Tegetthoff”, i rozkazał ewakuację okrętu. Jednak ładunki nie wybuchły o 6:30, więc Vuković uznał, że Włosi kłamali i powrócił na pancernik razem ze znaczną liczbą marynarzy. Po wybuchu ładunków na krótko po 6:44 okręt zatonął w ciągu 15 minut, zabierając ze sobą Vukovicia i około 300-400 członków załogi. Drugi ładunek zatopił transportowiec „Wien”. Dwaj Włosi zostali internowani do końca wojny i zostali odznaczeni przez Królestwo Włoch Złotym Medalem za Męstwo Wojskowe.
4 listopada włoskie wojsko wkroczyło do Puli i przejęło „Tegetthoffa” i „Prinz Eugena”. Włosi zachowali „Tegetthoffa” na swój własny użytek. Wziął on udział w filmie "Eroi di nostri mari" ("Bohaterzy naszych mórz") o zatopieniu „Szenta Istvána”. Ostatecznie został złomowany w 1924 roku. „Prinz Eugen” stał się własnością Francji. Usunęli oni główne uzbrojenie w celu inspekcji i używali okrętu do testów bombardowań lotniczych. Ostatecznie został użyty jako okręt-cel dla pancerników „Paris”, „Jean Bart” oraz „France” i zatonął na Atlantyku.

</doc>
<doc id="965182" url="https://pl.wikipedia.org/wiki?curid=965182" title="The Snow Goose (album)">
The Snow Goose (album)

The Snow Goose ("Śnieżna gęś") – trzeci album brytyjskiej grupy Camel wydany w 1975 roku. 
Sukces suity "Nimrodel/The Procession/The White Rider" z poprzedniego albumu - "Mirage", opartej na książce Tolkiena "Władca Pierścieni", zainspirował zespół do nagrania kolejnego konceptualnego albumu. Rozważano różne propozycje, między innymi Peter Bardens zaproponował "Siddharthę", powieść Hermanna Hessego. Napisano nawet kilka piosenek, zanim pomysł został porzucony. Rozważano również "Wilka stepowego" tego samego autora, ale wszystkie te pomysły okazały się niewykonalne. Wreszcie basista Doug Ferguson zarekomendował zespołowi powieść Paula Gallico - "The Snow Goose".
Album zawiera utwory instrumentalne, jedynie w dwóch piosenkach można usłyszeć nieartykułowany śpiew.
Płyta osiągnęła status srebrnej w 1981 roku.
Streszczenie.
Powieść opowiada o malarzu Rhayaderze, żyjącym w latarni morskiej, który opiekuje się ranną gęsią, przyniesioną przez małą dziewczynkę o imieniu Fritha. Rhayader zaprzyjaźnia się z Frithą, ale jak tylko gęś zdrowieje i odlatuje, dziewczynka przestaje go odwiedzać. 
Rhayader ginie później w bitwie podczas ewakuacji Dunkierki, a gęś, nazywana teraz "La Princesse Perdue", przylatuje na pole walki.
Lista utworów.
Wszystkie utwory zostały napisane przez Andrew Latimera i Petera Bardensa.
Utwory bonusowe.
Utwory bonusowe zawarte na zremasterowanej wersji CD z 2002 r.
Twórcy.
Opracowano na podstawie materiału źródłowego.

</doc>
<doc id="965185" url="https://pl.wikipedia.org/wiki?curid=965185" title="The Snow Goose">
The Snow Goose



</doc>
<doc id="965189" url="https://pl.wikipedia.org/wiki?curid=965189" title="Damião de Góis">
Damião de Góis

Damião de Góis (ur. 2 lutego 1502 w Alenquer, zm. 30 stycznia 1574 tamże) – portugalski humanista i filozof.
Życiorys.
Damião de Góis urodził się 2 lutego 1502 w Alenquer. Około 1518 roku znalazł się na dworze króla Manuela I Szczęśliwego. W 1523 roku Jan III Aviz wysłał go do Antwerpii w charakterze skarbnika i sekretarza tamtejszej portugalskiej faktorii. Potem 
Damião de Góis wykonywał w latach 1528-1531 misje dyplomatyczne w innych krajach Europy. W 1533 roku zrezygnował ze służby dla monarchy, aby móc całkowicie się poświęcić pracy pisarskiej. Zaprzyjaźnił się z Erazmem z Rotterdamu. W latach 1534-38 studiował w Padwie, gdzie poznał Pietra Bemba i Lazzara Buonamica. Wkrótce potem przeniósł się do Leuven, gdzie pozostał przez sześć lat. Po francuskiej inwazji na Niderlandy dostał się do niewoli, z której uwolniła go interwencja króla Jana III. W 1548 został kustoszem państwowego archiwum. W 1558 zostało mu powierzone zadanie napisania kroniki o panowaniu króla Manuela. Damião de Góis polecenie wykonał, kończąc pracę w 1567 roku. Sposób ukazania możnych rodów portugalskich, nie odpowiadający ich oczekiwaniom, ściągnął jednak na autora poważne kłopoty. W 1571 roku został on poddany śledztwu trybunału inkwizycyjnego. Przez dwa lata był więziony i przesłuchiwany. Oskarżano go o rozpowszechnianie idei erazmiańskich i protestanckich. Opuszczony nawet przez rodzinę, zmarł najprawdopodobniej w swoim mieście Alenquer. Współcześnie uważa się go za największego humanistę portugalskiego renesansu i jednego z najwybitniejszych twórców europejskich XVI wieku.
Twórczość.
Jak przystało na renesansowego humanistę, Damião de Góis pisał zarówno w swoim rodzimym języku, jak i po łacinie. Najważniejszym jego dziełem jest "Kronika wielce szczęśliwego króla Dom Manuela" ("Crónica do Felicíssimo Rei D. Manuel"). 
Jego twórczość na język polski tłumaczyła Janina Z. Klawe.

</doc>
<doc id="965190" url="https://pl.wikipedia.org/wiki?curid=965190" title="Sieciarka">
Sieciarka



</doc>
<doc id="965202" url="https://pl.wikipedia.org/wiki?curid=965202" title="Porządek ogniowy">
Porządek ogniowy

Porządek ogniowy – zbiór przepisów przeciwpożarowych wydawanych przez władze miejskie bądź właścicieli miast. Ustalały one zasady zabezpieczania miasta przed pożarami oraz zasady walki z nimi. W Polsce pierwsze porządki ogniowe ustanawiano już w średniowieczu. Najstarszym ze znanych jest uchwalony w 1374 r. przez krakowską radę miejską.

</doc>
<doc id="965204" url="https://pl.wikipedia.org/wiki?curid=965204" title="Jerzy Siedlecki (1907–1996)">
Jerzy Siedlecki (1907–1996)

Jerzy Siedlecki (ur. 29 lipca 1907 w Pjatyhorach na Kijowszczyźnie, zm. 10 marca 1996 w Warszawie) – pułkownik aparatu bezpieczeństwa publicznego PRL.
Życiorys.
Ukończył szkołę średnią we Lwowie. W 1930 został asystentem na Wydziale Chemicznym Politechniki Lwowskiej. W tym samym roku związał się z ruchem komunistycznym i został redaktorem „Nowej Prawdy” – prasowego organu Komunistycznej Partii Zachodniej Ukrainy. Za prowadzenie działalności komunistycznej został usunięty z uczelni, a w latach 1932–1933 odsiadywał wyrok w więzieniu. W 1936 wykluczono go z KPZU za „obszarnicze pochodzenie”. W 1939 jako ochotnik wziął udział w kampanii wrześniowej. W 1941, po ataku Niemiec na ZSRR, wstąpił do Armii Czerwonej. W 1943 znalazł się w szeregach 1. Dywizji Piechoty im. Tadeusza Kościuszki (kierownik Oddziału Personalnego w Wydziale Politycznym). Od marca do czerwca 1944 był kierownikiem Sekcji Mobilizacyjnej przy Wydziale Wojskowym Związku Patriotów Polskich w Moskwie. W sierpniu 1944 został skierowany do Resortu Bezpieczeństwa Publicznego PKWN (kierownik Sekcji Śledczej), a od lipca 1945 był kierownikiem Biura Informacji Departamentu I MBP, od stycznia 1946 zastępcą kierownika Wydziału do spraw Funkcjonariuszy, od czerwca 1946 p.o. naczelnika Wydziału do spraw Funkcjonariuszy, a od listopada 1949 dyrektorem Biura do spraw Funkcjonariuszy. W sierpniu 1953 został oddelegowany do Komisji Repatriacyjnej na Półwysep Koreański, a 1 września 1954 zwolniony z organów BP i przekazany do dyspozycji KC PZPR. W latach 1954–1959 reprezentował PRL jako ambasador w Pjongjangu.
Był członkiem Komunistycznej Partii Zachodniej Ukrainy, PPR i PZPR.
Bratanek Stanisława Siedleckiego (1877–1939) polityka, senatora RP.
Pochowany na cmentarzu Powązki Wojskowe w Warszawie (kwatera G-2a-28).

</doc>
<doc id="965205" url="https://pl.wikipedia.org/wiki?curid=965205" title="Jan de Matha">
Jan de Matha

Jan de Matha, Jan z Mathy lub z Maty (ur. 23 czerwca 1150 w Faucon, zm. 17 grudnia 1213 w Rzymie) – założyciel Zakonu Przenajświętszej Trójcy od Wykupu Niewolników.
Urodził się w Faucon w Prowansji. Studiował początkowo w Aix-en-Provence, później w Paryżu, gdzie związany był z Opactwem Kanoników Regularnych Św. Wiktora.
W 1193 roku Jan założył nowe stowarzyszenie zakonne. Był to pierwszy zakon redempcyjny – związany z wyzwalaniem chrześcijan, którzy zostali wzięci do niewoli przez Arabów podbijających Afrykę Północną. W 1198 r. papież Innocenty III wydał bullę, która aprobowała założony przez Jana zakon i jego regułę.
Kult Jana de Matha zatwierdzono w 1666 r. przez „kanonizację równoważną”.
Wspomnienie liturgiczne obchodzone jest w "dies natalis".

</doc>
<doc id="965206" url="https://pl.wikipedia.org/wiki?curid=965206" title="Damiao de Gois">
Damiao de Gois



</doc>
<doc id="965212" url="https://pl.wikipedia.org/wiki?curid=965212" title="KMC">
KMC



</doc>
<doc id="965213" url="https://pl.wikipedia.org/wiki?curid=965213" title="Medycyna alternatywna">
Medycyna alternatywna



</doc>
<doc id="965219" url="https://pl.wikipedia.org/wiki?curid=965219" title="Francois de Tournon">
Francois de Tournon



</doc>
<doc id="965233" url="https://pl.wikipedia.org/wiki?curid=965233" title="Schubert Gambetta">
Schubert Gambetta

Schubert Gambetta (ur. 14 kwietnia 1920, zm. 9 sierpnia 1991), urugwajski piłkarz, obrońca lub pomocnik. Mistrz świata z roku 1950.
Kariera sportowa.
Przez wiele sezonów był piłkarzem Nacional. W klubie w tym występował w latach 1940–1948 oraz 1950–1956. Grał także w Millonarios FC. Wielokrotnie zdobywał tytuł mistrza Urugwaju.
W reprezentacji Urugwaju w latach 1941–1952 rozegrał 36 spotkań i strzelił 3 bramki. Podczas MŚ 50 zagrał w dwóch meczach Urugwaju, w tym w zwycięskim finale z Brazylią. Brał udział w kilku turniejach Copa América, w 1942 znajdował się w składzie mistrzów kontynentu.

</doc>
<doc id="965239" url="https://pl.wikipedia.org/wiki?curid=965239" title="Kądzielów">
Kądzielów

Kądzielów – część wsi Turza w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Kądzielów należał administracyjnie do województwa katowickiego.

</doc>
<doc id="965241" url="https://pl.wikipedia.org/wiki?curid=965241" title="Laskowa (Rokitno Szlacheckie)">
Laskowa (Rokitno Szlacheckie)

Laskowa – część wsi Rokitno Szlacheckie w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Laskowa należała administracyjnie do województwa katowickiego.

</doc>
<doc id="965242" url="https://pl.wikipedia.org/wiki?curid=965242" title="Błojec">
Błojec

Błojec – część wsi Grabowa w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Błojec należał administracyjnie do województwa katowickiego.
16 czerwca 1944 miejsce potyczki żołnierzy Oddziału Rozpoznawczego kpt Gerarda Woźnicy ps. "Hardy" z 23. Dywizji Piechoty AK „Surowiec” z okupantem niemieckim.

</doc>
<doc id="965243" url="https://pl.wikipedia.org/wiki?curid=965243" title="Tintometr">
Tintometr



</doc>
<doc id="965250" url="https://pl.wikipedia.org/wiki?curid=965250" title="Królewska Akademia Muzyczna (Szwecja)">
Królewska Akademia Muzyczna (Szwecja)

Królewska Akademia Muzyczna (szw. "Kungliga Musikaliska Akademien") – akademia muzyczna założona w 1771 przez Gustawa III (starsza niż literacka Akademia Szwedzka), z siedzibą w Sztokholmie. Jest instytucją niezależną, promującą rozwój muzyki i wiedzy o niej.

</doc>
<doc id="965252" url="https://pl.wikipedia.org/wiki?curid=965252" title="Piaski (Grabowa)">
Piaski (Grabowa)

Piaski – część wsi Grabowa w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Piaski należały administracyjnie do województwa katowickiego.

</doc>
<doc id="965254" url="https://pl.wikipedia.org/wiki?curid=965254" title="Eusebio Tejera">
Eusebio Tejera

Eusebio Ramón Tejera (ur. 6 stycznia 1922, zm. 9 listopada 2002), urugwajski piłkarz, obrońca. Mistrz świata z roku 1950.
Zawodową karierę zaczynał w Bella Vista. W reprezentacji Urugwaju w latach 1945–1954 rozegrał 31 spotkań. Podczas MŚ 50 zagrał we wszystkich czterech meczach Urugwaju. Podczas turnieju był piłkarzem Nacional. W klubie w tym występował w latach 1945–1950. Trzykrotnie zdobywał tytuł mistrza Urugwaju (1946, 1947 i 1950). Znajdował się w kadrze na MŚ 54.

</doc>
<doc id="965257" url="https://pl.wikipedia.org/wiki?curid=965257" title="Armero">
Armero

Armero – miasto i gmina w centralno-zachodniej Kolumbii, w departamencie Tolima. W 2020 roku miasto liczyło 12 038 mieszkańców, a gęstość zaludnienia wyniosła 27,32 os./km2.
Zostało zniszczone przez błotny potok utworzony wskutek wybuchu wulkanu Nevado del Ruiz 13 listopada 1985 roku. Zginęło wówczas 23 tysiące ludzi.
Demografia.
Ludność historyczna:
Struktura płci:
Klimat.
Średnia temperatura wynosi 25°C. Najcieplejszym miesiącem jest wrzesień (26°C), a najzimniejszym miesiącem jest listopad (22°C). Średnie opady wynoszą 1515 milimetrów rocznie. Najbardziej wilgotnym miesiącem jest kwiecień (223 milimetry opadów), a najbardziej suchym miesiącem jest lipiec (46 milimetrów opadów). 

</doc>
<doc id="965260" url="https://pl.wikipedia.org/wiki?curid=965260" title="Jeziorowice">
Jeziorowice



</doc>
<doc id="965262" url="https://pl.wikipedia.org/wiki?curid=965262" title="Jeziorowice (Niegowoniczki)">
Jeziorowice (Niegowoniczki)

Jeziorowice – część wsi Niegowoniczki w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Jeziorowice należały administracyjnie do województwa katowickiego.

</doc>
<doc id="965264" url="https://pl.wikipedia.org/wiki?curid=965264" title="Giuseppe Vecchi">
Giuseppe Vecchi

Giuseppe Vecchi (ur. 26 listopada 1912 w Bolonii – zm. 2 czerwca 2007 tamże) – włoski muzykolog i filolog latynista. Znawca muzyki średniowiecznej i barokowej. 
Absolwent, a później wykładowca Uniwersytetu Bolońskiego oraz wykładowca Uniwersytetu Katolickiego del. S. Cuore w Mediolanie. Od 1956 r. był wydawcą zainicjowanego przez siebie czasopisma "„Quadrivium”" oraz serii "„Bibliotheca Musica Bononiensis”". Od 1969 r. Giuseppe Vecchi był gorącym orędownikiem współpracy muzykologicznej włosko-polskiej. W 1989 r. został wyróżniony tytułem doktora honoris causa UW.

</doc>
<doc id="965265" url="https://pl.wikipedia.org/wiki?curid=965265" title="Niwa Zagórczańska">
Niwa Zagórczańska

Niwa Zagórczańska – przysiółek wsi Niegowoniczki w Polsce, położony w województwie śląskim, w powiecie zawierciańskim, w gminie Łazy.
W latach 1975–1998 przysiółek należał administracyjnie do województwa katowickiego.

</doc>
<doc id="965271" url="https://pl.wikipedia.org/wiki?curid=965271" title="Dębina (Niegowonice)">
Dębina (Niegowonice)

Dębina – część wsi Niegowonice w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Dębina należała administracyjnie do województwa katowickiego.

</doc>
<doc id="965272" url="https://pl.wikipedia.org/wiki?curid=965272" title="Zofia Hohenzollern (1541–1564)">
Zofia Hohenzollern (1541–1564)

Zofia Hohenzollern (ur. 14 grudnia 1541, zm. 27 czerwca 1564) - elektorówna brandenburska.
Była córką Joachima II Hektora, elektora brandenburskiego, i jego drugiej żony Jadwigi Jagiellonki, córki Zygmunta I Starego, króla Polski i wielkiego księcia litewskiego.
W 1561 roku została wydana za mąż Wilhelma z Rosenberga. Małżeństwo to okazało się bezdzietne.
Przypuszcza się, że zmarła na ospę.
Ma być "białą damą" - „rodzinnym duchem” Hohenzollernów.

</doc>
<doc id="965274" url="https://pl.wikipedia.org/wiki?curid=965274" title="Paradoks d’Alemberta">
Paradoks d’Alemberta

Paradoks d’Alamberta, paradoks Eulera – paradoks w mechanice płynów sformułowany przez Jeana le Rond d’Alemberta. Paradoks ten polega na tym, że ze wzorów wynika, iż siła działająca na ciało opływane płynem nielepkim przy ruchu potencjalnym (bezwirowym) równa jest zero – co jest sprzeczne z doświadczeniem.

</doc>
<doc id="965278" url="https://pl.wikipedia.org/wiki?curid=965278" title="Pasieki (Niegowonice)">
Pasieki (Niegowonice)

Pasieki – część wsi Niegowonice w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Pasieki należały administracyjnie do województwa katowickiego.

</doc>
<doc id="965280" url="https://pl.wikipedia.org/wiki?curid=965280" title="Aníbal Paz">
Aníbal Paz

Aníbal Luis Paz (ur. 21 maja 1917, zm. 21 marca 2013), urugwajski piłkarz, bramkarz. Mistrz świata z roku 1950.
Przez wiele sezonów był piłkarzem Nacional. W klubie w tym występował w latach 1939–1954. Wielokrotnie zdobywał tytuł mistrza Urugwaju. W reprezentacji w latach 1940–1950 rozegrał 22 spotkania . Podczas MŚ 50 w jednym meczu - ze Szwecją - zastąpił w bramce Roque Máspoliego. Występ ten - ostatni w kadrze - dał mu tytuł mistrza świata. Wcześniej, w 1942, wraz z drużyną narodową wygrał turniej Copa América.

</doc>
<doc id="965283" url="https://pl.wikipedia.org/wiki?curid=965283" title="Słotwina (Niegowonice)">
Słotwina (Niegowonice)

Słotwina – część wsi Niegowonice w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Słotwina należała administracyjnie do województwa katowickiego.

</doc>
<doc id="965286" url="https://pl.wikipedia.org/wiki?curid=965286" title="Anibal Paz">
Anibal Paz



</doc>
<doc id="965288" url="https://pl.wikipedia.org/wiki?curid=965288" title="Gawronów">
Gawronów

Gawronów – część wsi Chruszczobród w Polsce położony w województwie śląskim, w powiecie zawierciańskim, w gminie Łazy.
W latach 1975–1998 miejscowość należała administracyjnie do województwa katowickiego.

</doc>
<doc id="965291" url="https://pl.wikipedia.org/wiki?curid=965291" title="Neurofilozofia">
Neurofilozofia

Neurofilozofia – filozoficzne badania odnośnie do zagadnienia umysł–ciało. Określana jest jako dyskusja o związkach pomiędzy procesami zachodzącymi w mózgu a fenomenami mentalnymi. Łączy rezultaty badań neuronauk z rozważaniami filozoficznymi. Istnieją dwie podstawowe linie badań prowadzonych w ramach neurofilozofii: z jednej strony prowadzi się starania, by rozwiązać problemy filozofii umysłu przy pomocy rezultatów empirycznych z dziedzin bliskich neuronaukom, z drugiej natomiast stosuje się metody filozofii nauki w interpretacji wyników tychże nauk.
Historia.
Pojęcie "neurofilozofia" zostało przejęte z języka angielskiego i określało pole badań, którego pionierami byli Patricia i Paul Churchland.
Pierwsza książka na ten temat wydana została w 1986 roku przez Patricię Churchland: "Neurophilosophy: Toward a Unified Science of the Mind-Brain".
Inni przedstawiciele, którzy jako filozofowie umysłu zbliżyli neuronauki do filozofii to Daniel Dennett, John Searle, David Chalmers, Ansgar Eckermann i Thomas Metzinger.
Problematyka.
Centralnym tematem neurofilozofii jest związek, stosunek pomiędzy neuronalnymi procesami a świadomymi przeżyciami (znanych np. jako qualia). Neurofilozofia akceptuje ideę, według której mózg jest bazą dla fenomenów umysłowych.
Celem neurofilozofii jest stworzenie dyscypliny pomostowej. Za pomocą neuronaukowego rozpoznania mentalnych fenomenów oraz subiektywno fenomenalnych percepcji. Prace Patriciii Churchland wskazały trzy kierunki badań: stworzenie alternatywy dla podejścia pozytywistycznego do redukcjonizmu, zaproponowanie odpowiedzi na argumenty dotyczące dualizmu własności opartego na teorii używającej "qualia", i stworzenie kadru odrzucającego argumenty anty-redukcjonistyczne.

</doc>
<doc id="965293" url="https://pl.wikipedia.org/wiki?curid=965293" title="Zbigniew Radwański">
Zbigniew Radwański

Zbigniew Leon Radwański (ur. 31 sierpnia 1924 w Chojnicach, zm. 20 grudnia 2012 w Poznaniu) – polski prawnik, profesor nauk prawnych. Specjalista w dziedzinie prawa cywilnego. W latach 1982–1984 rektor Uniwersytetu im. Adama Mickiewicza w Poznaniu. W latach 1986–1992 przewodniczący Rady Legislacyjnej przy Prezesie Rady Ministrów. W latach 1997–2010 przewodniczący Komisji Kodyfikacyjnej Prawa Cywilnego przy Ministrze Sprawiedliwości. Kawaler Orderu Orła Białego.
Życiorys.
Urodził się w Chojnicach, na Pomorzu. Jego ojciec, Mieczysław Radwański, był notariuszem, uczestnikiem kampanii wrześniowej, a matką Joanna. W czasie okupacji, jako kilkunastoletni chłopiec, pracował fizycznie, w Generalnej Guberni i w Niemczech. Deportowany z Warszawy po Powstaniu Warszawskim, przymusowo pracował w tartaku w Policach. Po zakończeniu wojny i powrocie do Chojnic został wcielony do straży pożarnej.
Wykształcenie i kariera naukowa.
Uczęszczał do Prywatnego Gimnazjum Męskiego dra Jana Wieczorkowskiego w Rabce. W czasie II wojny światowej przebywał na robotach przymusowych w Niemczech. Maturę zdał po wojnie, w 1945. W 1948 ukończył prawo na Uniwersytecie im. Adama Mickiewicza w Poznaniu. W latach 1948–1950 odbył aplikację sądową, którą ukończył egzaminem sędziowskim. Następnie rozpoczął aplikację adwokacką, kończąc ją egzaminem adwokackim w 1954.
Stopień naukowy doktora nauk prawnych uzyskał w 1955 roku, a habilitował się dwa lata później w 1957. Od 1964 profesor nadzwyczajny UAM. Tytuł profesorski uzyskał w 1977 roku.
Pracę zawodową na Uniwersytecie im. Adama Mickiewicza rozpoczął w 1949 roku. Był m.in. wieloletnim Dyrektorem Instytutu Prawa Cywilnego i kierownikiem Katedry Prawa Cywilnego Wydziału Prawa i Administracji UAM. W latach 1966–1972 był dziekanem tego wydziału, a od 1982 do 1984 roku rektorem Uniwersytetu. Jako rektor był zwolennikiem i realizatorem koncepcji ujednolicania struktur uniwersyteckich.
Od 1994 roku był emerytowanym profesorem zwyczajnym Uniwersytetu im. Adama Mickiewicza. Poza prowadzeniem seminariów magisterskich, wypromował 10 doktorów prawa, uczestniczył też jako recenzent w kilkudziesięciu przewodach doktorskich, habilitacyjnych i profesorskich.
Przez wielu lat był związany z Polską Akademią Nauk. Od 1986 roku był członkiem korespondencyjnym PAN, a od 1991 członkiem rzeczywistym PAN. W latach 1993–1995 pełnił funkcję Wiceprezesa Polskiej Akademii Nauk i jednocześnie Przewodniczącego Komitetu Nauk Prawnych PAN. Twórca i przewodniczący poznańskiego oddziału Instytutu Nauk Prawnych PAN.
Pełnił funkcje redaktora naczelnego kwartalnika "Ruch Prawniczy, Ekonomiczny i Socjologiczny", "Orzecznictwa Sądów Polskich" wydawanego przez Instytut Nauk Prawnych PAN oraz "Przeglądu Legislacyjnego" wydawanego przez Kancelarię Rady Ministrów. Redaktor naczelny wielotomowego dzieła "System Prawa Prywatnego".
Przez wiele lat pełnił funkcję przewodniczącego powstałej w 2002 roku Komisji Kodyfikacyjnej Prawa Cywilnego przy Ministrze Sprawiedliwości. Ze stanowiska odszedł 14 listopada 2010 roku.
Śmierć.
Zmarł 20 grudnia 2012 w Poznaniu, gdzie po otwartym żałobnym posiedzeniu Senatu i Rady Wydziału Prawa i Administracji w Westybulu Auli UAM, 2 stycznia 2013 został pochowany na cmentarzu Górczyńskim (kwatera IIP-21-42).
Upamiętnienie.
12 czerwca 2015 Katedra Prawa Cywilnego, Handlowego i Ubezpieczeniowego Wydziału Prawa i Administracji UAM uczciła pamięć zmarłego w 2012 roku Zbigniewa Radwańskiego nadając jednej z auli Collegium Iuridicum Novum UAM w Poznaniu imię Profesora. W auli odsłonięto również tablicę pamiątkową poświęconą profesorowi.
Publikacje.
Autor licznych publikacji z dziedziny prawa cywilnego, m.in.:

</doc>
<doc id="965294" url="https://pl.wikipedia.org/wiki?curid=965294" title="Brent Cross">
Brent Cross

Brent Cross w Londynie to pierwsze duże centrum handlowe w Wielkiej Brytanii. Zostało otwarte w roku 1976. Znajduje się w dzielnicy Barnet przy skrzyżowaniu autostrady M1 z drogą A406 North Circular.

</doc>
<doc id="965295" url="https://pl.wikipedia.org/wiki?curid=965295" title="Ciągowice (osada leśna)">
Ciągowice (osada leśna)

Ciągowice – osada leśna w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 miejscowość należała administracyjnie do województwa katowickiego.

</doc>
<doc id="965296" url="https://pl.wikipedia.org/wiki?curid=965296" title="Zacisze (Ciągowice)">
Zacisze (Ciągowice)

Zacisze – część wsi Ciągowice w Polsce, położona w województwie śląskim, w powiecie zawierciańskim, w gminie Łazy.
W latach 1975–1998 Zacisze należało administracyjnie do województwa katowickiego.

</doc>
<doc id="965297" url="https://pl.wikipedia.org/wiki?curid=965297" title="Zazdrość (Ciągowice)">
Zazdrość (Ciągowice)

Zazdrość – przysiółek wsi Ciągowice w Polsce, położony w województwie śląskim, w powiecie zawierciańskim, w gminie Łazy.
W latach 1975–1998 przysiółek należał administracyjnie do województwa katowickiego.

</doc>
<doc id="965307" url="https://pl.wikipedia.org/wiki?curid=965307" title="Wektor główny">
Wektor główny

Wektor główny rzędu formula_1 związany z generatorem przestrzeni cyklicznej formula_2 wartością własną formula_3 macierzy formula_4 i dzielnikiem elementarnym formula_5 to wektor postaci

</doc>
<doc id="965308" url="https://pl.wikipedia.org/wiki?curid=965308" title="Al-Charidża">
Al-Charidża



</doc>
<doc id="965309" url="https://pl.wikipedia.org/wiki?curid=965309" title="An Shigao">
An Shigao

An Shigao (zm. 168/171; chiń. 安世高, pinyin "Ān Shìgāo"; kor. 안세고 "Ansego"; jap. アンセイコウ "Anseikō"; wiet. "An Thế Cao") – partyjski (irański) mnich i propagator buddyzmu w Chinach.
Należał do wybitnego rodu partyjskiej dynastii Arsacydów i często identyfikuje się go jako Parthamasirysa (syna króla Pakorusa II), który zrezygnował z tronu, został mnichem i jako uciekinier przybył w 148 r. do Luoyangu.
Był pierwszą wielką postacią buddyzmu chińskiego. Zainicjował systematyczne tłumaczenia buddyjskich tekstów w "biurze tłumaczeń", które założył. Teksty te można podzielić na dwie główne grupy:
Do 171 r. przetłumaczył na język chiński kilkadziesiąt sutr buddyjskich i wiele innych dzieł, łącznie do 179 tytułów. Z tego olbrzymiego dorobku do dziś przetrwały 53 tłumaczenia: agamy, medytacyjne, winaja, abhidharmiczne itd. Ponieważ terminologia buddyjska nie była jeszcze w Chinach rozwinięta, używał terminów taoistycznych.
Chociaż jego tłumaczenia nie są najlepsze i zawierają wiele niedokładności, były popularne, gdyż inne nie były dostępne.
Następne pokolenia buddystów zaczęły go uważać za patriarchę buddyzmu chińskiego. Uznaje się go także za pierwszego orędownika doktryny medytacji (skt. dhjana, chin. chan) w Chinach.
Jego świeccy uczniowie (Chińczykom nie wolno było w cesarstwie Hanów przyjmować święceń mnisich) Chenhui i Piye zaangażowani byli w prace translatorskie w Jiaozhou (Wietnamie) w klasztorze prowadzonym przez Tăng Hội.
Tłumaczenia.
Tłumaczenia, które znajdują się w buddyjskich kanonach: T – numer w katalogu "Taishō shinshū daizōkyō", Tokio 1924–1934; K – numer w katalogu "The Korean Buddhist Canon: a Descriptive Catalogue", pod. red. Lewisa R. Lancastera, Berkeley 1979.

</doc>
<doc id="965313" url="https://pl.wikipedia.org/wiki?curid=965313" title="Adam Bilikiewicz">
Adam Bilikiewicz

Adam Bilikiewicz (ur. 2 kwietnia 1933 w Krakowie, zm. 3 czerwca 2007 w Gdańsku) – polski lekarz psychiatra, prezes Polskiego Towarzystwa Psychiatrycznego, wieloletni redaktor naczelny „Psychiatrii Polskiej”. Autor 265 prac naukowych, w tym podręczników akademickich. Syn Tadeusza Bilikiewicza.
Życiorys.
W 1957 uzyskał dyplom lekarza w Akademii Medycznej w Gdańsku, gdzie w późniejszym okresie był wykładowcą, a w latach 1984–1987 kierownikiem Katedry Chorób Psychicznych i prorektorem do spraw nauki. Od 1969 doktor habilitowany, od 1974 profesor tytularny, od 1989 profesor zwyczajny. Twórca i kierownik Kliniki Psychiatrii Wieku Rozwojowego Zaburzeń Psychicznych i Wieku Podeszłego. Członek Centralnej Komisji do spraw Tytułu i Stopni Naukowych, a także Rady Głównej Nauki i Szkolnictwa Wyższego. W 2003 przeszedł na emeryturę.
Żonaty z okulistką Barbarą Iwaszkiewicz-Bilikiewicz (1935–2011), córką lekarza Jarosława Iwaszkiewicza.
Adam Bilikiewicz był doktorem honoris causa Akademii Medycznej im. Ludwika Rydygiera w Bydgoszczy.
Należał do:

</doc>
<doc id="965314" url="https://pl.wikipedia.org/wiki?curid=965314" title="Al-Bahr al-Ahmar">
Al-Bahr al-Ahmar



</doc>
<doc id="965320" url="https://pl.wikipedia.org/wiki?curid=965320" title="Austriacka teoria cyklu koniunkturalnego">
Austriacka teoria cyklu koniunkturalnego

Austriacka teoria cyklu koniunkturalnego – teoria sformułowana przez ekonomistów szkoły austriackiej mająca na celu wyjaśnienie przyczyn powstawania, dynamikę oraz skutki cykli koniunkturalnych.
Podstawy tej teorii wypracowane zostały przez Ludwiga von Misesa i Friedricha von Hayeka w pierwszych dekadach XX wieku. Podążając za rozumowaniem Misesa, Hayek stwierdza, że nietrwały boom spowodowany jest udzielaniem przez banki zbyt dużego kredytu według stopy procentowej niższej od jej poziomu naturalnego. Ten nadmierny kredyt jest podstawową przyczyną pojawienia się cyklu koniunkturalnego.
Według ekonomistów szkoły austriackiej, banki powodują sztuczny ruch na rynku dóbr kapitałowych oraz nadmierne inwestycje w fazie ekspansji kredytowej (boomu) i inflacyjnej emisji pieniądza. Ruch ten powoduje złą alokację ograniczonych środków i po pewnym czasie okazuje się pozbawiony zdrowych podstaw ekonomicznych (np. wiele projektów zostaje przeinwestowanych, kapitał lokowany jest w bardzo ryzykowne przedsięwzięcia czy wręcz spekulację), co powoduje kontrakcję na rynku i recesję w gospodarce – drugą fazę cyklu koniunkturalnego. „Kryzys” pojawia się, kiedy konsumenci dążą do przywrócenia pożądanego poziomu oszczędności i konsumpcji przy bieżącym poziomie stóp procentowych.
Zwolennicy tej teorii zwracają uwagę na różne tempo, z którym świeżo wykreowany kredyt trafia na różne rynki w gospodarce i, w konsekwencji, powoduje zmiany zarówno podczas ekspansji, jak i kontrakcji gospodarki w pewnej kolejności.
Ekonomia akademicka wraz z rozwojem monetaryzmu w drugiej połowie XX wieku zasadniczo odrzuciła klasyczną koncepcję ABT, zarówno na gruncie teoretycznym, jak i empirycznym. Elementy teorii zostały jednak wykorzystane w późniejszych modelach cykli koniunkturalnych. Współcześni ekonomiści identyfikujący się z nurtem austriackim, tacy jak Roger W. Garrison rozwijają zmodyfikowane wersje tej teorii.
Historia.
Podwaliny pod austriacką teorię cyklu koniunkturalnego położył w 1912 r. Ludwig von Mises w pracy "Theorie des Geldes und der Umlaufsmittel" (polskie wydanie: "Teoria pieniądza i kredytu", 2013), oraz Friedrich August von Hayek w 1929 r. w "Geldtheorie und Konjunturtheorie" ("Teoria pieniądza i cyklu koniunkturalnego") i "Prices and Production" ("Produkcja i ceny") z 1931 r. Teoria „kredytu obrotowego” Misesa jest swego rodzaju kombinacją teorii naturalnej stopy procentowej rozwiniętej przez szwedzkiego ekonomistę Knuta Wicksella oraz austriackiej teorii kapitału naszkicowanej przez Carla Mengera i rozszerzonej później przez Eugena von Böhm-Bawerka. Nie bez znaczenia na poglądy Misesa pozostaje także wpływ British Currency School, która podobnie jak on przyczyn fluktuacji gospodarczych upatrywała w ekspansji monetarnej. Dalszy wkład teoretyczny do tej teorii wnieśli m.in. Murray N. Rothbard, Roger W. Garrison oraz Jesus H. de Soto.
Nadmierna ekspansja kredytowa jako przyczyna recesji.
Austriacka teoria cyklu koniunkturalnego wychodzi z porównania ekonomicznej ekspansji spowodowanej wzrostem oszczędności ("savings-induced boom"), która jest, zdaniem Austriaków, zjawiskiem pozytywnym i do utrzymania ("sustainable") z ekspansją spowodowaną nadmiernym kredytem ("credit-induced boom"), która z kolei, zdaniem Austriaków, jest zjawiskiem negatywnym i nie do utrzymania ("nonsustainable"). Za „nadmierny kredyt” uważają oni generalnie taki kredyt, który przewyższa oszczędności. Stąd też Austriacy postulują pieniądz oparty na kruszcu (konkretnie na złocie) i likwidację banków centralnych, które winią oni za kreację nadmiernego kredytu. Austriacy widzą więc główną (i praktycznie jedyną) przyczynę cyklów koniunkturalnych w nadmiernych kredytach „orkiestrowanych” przez wspomniane wyżej banki centralne, i tym różnią się od praktycznie wszystkich pozostałych ekonomistów, którzy przyczyn i remediów na kryzysy szukają albo głębiej (Karol Marks, John Kenneth Galbraith) albo też, podobnie jak Austriacy, na rynku finansowym, ale jako wynik znacznie bardziej złożonych procesów (John Maynard Keynes).
Stagflacja.
Tezy zawarte w teorii Austriaków pozwalają, zdaniem jej zwolenników, na alternatywną interpretację zjawiska stagflacji, którego wystąpienia nie analizował w swojej "Ogólnej teorii" John Maynard Keynes, jak również przedstawić alternatywną interpretację przyczyn i skutków Wielkiego Kryzysu. Obecnie przyczyny stagflacji lat 70. ubiegłego wieku wyjaśnia się raczej nałożeniem na siebie dwóch czynników: inflacyjnego finansowania przez USA wojny w Wietnamie, cyklu programów socjalnych ("War on Poverty") i kryzysu (szoku) energetycznego.
Rola banków centralnych.
Austriacy uznają, że główną przyczyną większości cykli koniunkturalnych jest obecny system bankowy z dominująca rolą banku centralnego, którego polityka sprzyja ustalaniu stóp procentowych na zbyt niskim poziomie przez zbyt długi czas oraz sprzyja nadmiernej ekspansji kredytu bankowego poprzez sprzyjanie cząstkowej rezerwie bankowej. Taka nadmierna kreacja kredytu powoduje powstawanie „baniek spekulacyjnych” i sztucznie niskich oszczędności. W dobie pieniądza fiducjarnego, bank centralny tworzy nowe pieniądze i przekazuje je do banków komercyjnych, które kreują depozyty dzięki przyzwoleniu na istnienie niskich rezerw. Ten utworzony w nadmiarze nowy pieniądz wchodzi na rynek kredytowy i zapewnia niższe oprocentowanie niż to, jakie istniałoby, jeśli podaż pieniądza byłaby stabilna.
Różnice poglądów Hayeka i Misesa.
Przedstawiciele szkoły austriackiej bliżsi poglądom Hayeka i Garrisona uważają, że zarówno inflacja, jak i deflacja jest szkodliwa, i nie wykluczają groźby naturalnej zawodności rynku, oraz roli instytucji państwowych w jej korekcji. Bańka spekulacyjna może być rozładowana stopniowo, krach nie jest pożyteczny. Uznają oni za kluczową rolę stóp procentowych, i nie twierdzą, że pieniądz musi być oparty na kruszcu. Mises, Rothbard i przedstawiciele anarchokapitalizmu sądzą z kolei, że każda państwowa interwencja może być jedynie szkodliwa, i należy zrezygnować z pieniądza fiducjarnego. Kluczową rolę gra dla nich podaż pieniądza, która nie jest ich zdaniem neutralna. Uważają oni, że bańki spekulacyjne nieuchronnie prowadzą do krachu, który nie powinien być sztucznie łagodzony, ponieważ jest potrzebny do usunięcia z rynku złych inwestycji.
Ocena austriackiej teorii cyklu koniunkturalnego.
Według Nicholasa Kaldora prace Hayeka nad austriacką teorią cyklu koniunkturalnego początkowo „zafascynowały świat naukowy ekonomistów”. Hayek starając się wypełnić luki w teorii, doprowadził do pojawienia się nowych jeszcze większych luk, aż w końcu uznano, że podstawowa hipoteza teorii, że niedobór kapitału powoduje kryzysy musi być niepoprawna.
Lionel Robbins był na początku lat 30. zwolennikiem austriackiej teorii cyklu koniunkturalnego, co zawarł w opublikowanej w 1934 książce "The Great Depression". W latach późniejszych żałował, że napisał tę książkę i stał się zwolennikiem kontrargumentów prezentowanych przez zwolenników teorii Johna Maynarda Keynesa.
Wpływ złej polityki monetarnej na kryzys został zaakceptowany przez ekonomię neoklasyczną, jednak wyciąga się z tego inne wnioski. Według obserwacji nurtu keynesowskiego, które także zostały włączone we współczesną ekonomię głównego nurtu, niekontrolowany krach spekulacyjny nie jest dobrą metodą usuwania z rynku „złych inwestycji”, ze względu na lepkość (sztywność) cen i płac. Przedsiębiorcy nie mają w rzeczywistości pełnej swobody w dostosowaniu się do gwałtownych zmian, i reagują raczej przez redukcję zatrudnienia, niż modyfikację cen i płac. Kryzys w pierwszej kolejności zwiększa więc poziom bezrobocia, i zmniejsza popyt zagregowany, nie jest zatem w sposób efektywny zorientowany głównie na likwidację nieefektywnych firm, bez negatywnych efektów zewnętrznych dla całej gospodarki. Bezrobocie i ogólny spadek produktywności zwrotnie pogłębiają recesję. Ekonomia neoklasyczna (głównego nurtu) również zwraca więc uwagę na kluczową rolę polityki monetarnej w eskalowaniu lub zażegnywaniu kryzysów ekonomicznych, wskazuje jednak na przeciwne niż szkoła austriacka metody walki z kryzysami – celowo ekspansywną politykę pieniężną.
Francuski ekonomista, laureat nagrody im. Alfreda Nobla z ekonomii, Maurice Allais był zwolennikiem austriackiej teorii cyklu koniunkturalnego i w swoich pracach często cytował czołowych ekonomistów szkoły austriackiej – Ludwiga von Misesa i Murraya N. Rothbarda.
To, że austriacka teoria jest uważana za jedną z uznawanych współcześnie teorii cyklu kredytowego, podkreślone jest m.in. przez ekonomistów ze szkoły postkeynesowskiej pracujących w Banku Rozrachunków Międzynarodowych.
Jak zauważa ekonomista konserwatywny Bryan Caplan, w koncepcji ABT przyjmuje się bez uzasadnienia, że podmioty rynkowe nie są świadome, że niskie stopy procentowe nie są zjawiskiem stałym. Teoria ta, w ujęciu Misesa i Rothbarda, pomija też problemy związane z deflacją, i stawia błędne prognozy dotyczące reakcji zatrudnienia i kapitału na kryzys ekonomiczny.
Krytyka empiryczna.
Główna prognoza klasycznego ABT – że po bańkach kredytowych następuje proporcjonalny krach – została uznana za sfalsyfikowaną przez monetarystów, takich jak Milton Friedman, którzy nie zaobserwowali takiej korelacji w danych gospodarczych obejmujących XIX i XX wiek. Model ABT zakłada również, że przyczyną recesji kredytowych jest niedobór (szok podażowy) kapitału, co nakazuje spodziewać się inflacji w czasie kryzysów ekonomicznych. Większość historycznych krachów wiązała się jednak ze zjawiskiem deflacji, lub stagflacji mającej inne podłoże. Ponadto, wraz z rozwojem współczesnych metod prowadzenia bankowości centralnej, takich jak reguła Taylora, oraz rezygnacją ze standardu złota, obserwuje się łagodniejsze recesje niż w przeszłości. Podobnie do opisanych wyżej zarzutów Caplana, w rzeczywistości obserwuje się też wyższą racjonalność uczestników rynku. Część ekonomistów współczesnej szkoły austriackiej zwraca też uwagę, że każdy produkt rynkowy ma odrębne naturalne stopy procentowe.
Współczesne warianty ABT, oparte o nurt myśli Hayeka i rozwijane m.in. przez Rogera W. Garrisona, znajdują ograniczone poparcie w danych empirycznych, w szczególności w części niemonetarnej. Dzisiejsze neoklasyczne modele cyklu koniunkturalnego, takie jak RCT, uwzględniają wybrane elementy ABT, do którego odwoływał się m.in. Robert Lucas. Istotnie udało się zaobserwować związki pomiędzy polityką banków centralnych a przebiegiem kryzysów finansowych.
Twórca reguły Taylora, ekonomista John B. Taylor, uważa w zgodzie z postulatami ABT, że zbyt ekspansywna polityka monetarna Systemu Rezerwy Federalnej była kluczowym czynnikiem przyczynowym dla kryzysu finansowego w latach 2007–2008. Proponuje on, aby amerykański bank centralny zrezygnował z aktywnego sterowania stopami procentowymi, i kierował się mechanicznie regułą Taylora. Szef Systemu Rezerwy Federalnej z okresu recesji, Ben Bernanke, przyznając się do pewnych błędów, wskazuje jednak na to, że reguła ta była przestrzegana, i nie jest w rzeczywistości wystarczająca do pełnej oceny i wyjaśnienia sytuacji gospodarczej. Ekonomista Scott Sumner również wskazuje na inną diagnozę i rozwiązania – kierowanie się nominalnym PKB jako celem akcji monetarnych. Część komentatorów przypisuje skuteczne zakończenie recesji temu, że System Rezerwy Federalnej wykorzystał jego rady. Polityka Europejskiego Banku Centralnego zorientowana bardziej na restrykcję monetarną, w połączeniu z polityką fiskalną rządów europejskich nastawioną na „zaciskanie pasa” ("austerity"), przyniosła gorsze rezultaty i dłuższe wychodzenie z recesji.

</doc>
<doc id="965321" url="https://pl.wikipedia.org/wiki?curid=965321" title="Krzysztof Kawalec">
Krzysztof Kawalec

Krzysztof Maria Kawalec (ur. 27 kwietnia 1954 we Wrocławiu) – polski historyk, specjalizujący się w historii myśli politycznej, historii Polski i powszechnej XIX-XX wieku; nauczyciel akademicki związany z Uniwersytetem Wrocławskim; pracownik Komisji Ścigania Zbrodni przeciwko Narodowi Polskiemu Instytutu Pamięci Narodowej.
Życiorys.
Urodził się w 1954 we Wrocławiu, z którym związał całe swoje życie prywatne i zawodowe. Ukończył tam kolejno szkołę podstawową oraz w 1973 IX Liceum Ogólnokształcące im. Juliusza Słowackiego. Po pomyślnie zdanym egzaminie maturalnym podjął studia dzienne na kierunku historia na Uniwersytecie Wrocławskim. Podczas studiów należał do jednych ze zdolniejszych studentów prof. Henryka Zielińskiego, a następnie był kontynuatorem zapoczątkowanych przezeń badań naukowych nad polską myślą polityczną XIX i zwłaszcza XX wieku. Po zdobyciu tytuły zawodowego magistra w 1978 został zatrudniony jako asystent w Instytucie Historycznym Uniwersytetu Wrocławskiego. Od chwili powstania NSZZ „Solidarność” na wrocławskim uniwersytecie w 1980 członek tego związku. W 1981 przebywał dwukrotnie na stażu naukowym w Instytucie Historii Uniwersytetu Warszawskiego oraz Instytucie Historii Uniwersytetu Jagiellońskiego.
W 1985 uzyskał na Uniwersytecie Wrocławskim stopień naukowy doktora nauk humanistycznych w zakresie historii na podstawie pracy pt. "Obóz Narodowy wobec faszyzmu w latach 1922–1939", której promotorem był prof. Wojciech Wrzesiński. Wraz z nowym tytułem naukowym awansował na stanowisko adiunkta. W 1996 Rada Wydziału Nauk Historycznych i Pedagogicznych Uniwersytetu Wrocławskiego nadała mu stopień naukowy doktora habilitowanego nauk humanistycznych w zakresie historii o specjalności historia najnowsza na podstawie rozprawy nt. "Wizje ustroju państwa w polskiej myśli politycznej lat 1918–1939". Niedługo potem objął stanowisko profesora nadzwyczajnego, a potem profesora zwyczajnego. W 2001 prezydent Polski Aleksander Kwaśniewski nadał mu tytuł profesora nauk humanistycznych. Aktualnie jest pracownikiem Zakładu Historii Polski i Powszechnej od XIX i XX wieku, którego jest kierownikiem od 2013, po przejściu na emeryturę prof. Teresy Kulak.
Poza działalnością naukowo-dydaktyczna na Uniwersytecie Wrocławskim jest Komisji do Oceny Podręczników Szkolnych Międzywydziałowych Komisji Interdyscyplinarnych Polskiej Akademii Umiejętności w Krakowie. 1 czerwca 2007 został wybrany naczelnikiem Delegatury Instytutu Pamięci Narodowej w Opolu. Od 2016 do 2021 pełnił obowiązki dyrektora Oddziału IPN we Wrocławiu.
W czerwcu 2020 minister kultury i dziedzictwa narodowego Piotr Gliński powołał go w skład Rady Programowej Instytutu Dziedzictwa Myśli Narodowej im. Romana Dmowskiego i Ignacego Jana Paderewskiego.
Dorobek naukowy.
W obszarze zainteresowań Krzysztofa Kawalca znajdują się m.in. dzieje doktryn politycznych oraz polskiej myśli politycznej, biografistyka historyczna, dzieje Narodowej Demokracji i wpływ kościoła katolickiego na życie polityczne w dwudziestoleciu międzywojennym.
Jest autorem kilkudziesięciu artykułów naukowych i kilku książek: m.in. dwóch biografii Romana Dmowskiego, a także wyróżnionego w 2002 przez Stowarzyszenia Wydawców Książki Historycznej nagrodą „Klio” dzieła pt. "Spadkobiercy niepokornych. Dzieje polskiej myśli politycznej 1918-1939".

</doc>
<doc id="965325" url="https://pl.wikipedia.org/wiki?curid=965325" title="Przemoc w szkole">
Przemoc w szkole

Przemoc w szkole – przemoc dokonywana na terenie placówki oświatowej lub w związku z pobieraniem nauki bądź pracą w niej.
Rodzaje przemocy w szkole.
Przemoc w szkole można podzielić na kilka kategorii:
Historycznie najwcześniejsza była przemoc nauczycieli wobec dzieci. Było to związane z autorytarnym stylem szkoły i wychowania, również w rodzinie.
Przemoc dzieci wobec dzieci rozwijała się w ukryciu, prawie równocześnie z przemocą nauczycieli wobec dzieci. Niekiedy była po cichu tolerowana przez nauczycieli, podobnie jak zjawisko fali w wojsku.
Istnieje także przemoc dzieci wobec nauczycieli, a jej skrajne przypadki zostały nagłośnione przez media.
Stany Zjednoczone.
Pomiędzy 1 lipca 1999 a 30 czerwca 2000 w Stanach Zjednoczonych odnotowano 32 ofiary śmiertelne na skutek przemocy w szkołach, 16 z nich to dzieci w wieku szkolnym.
W 2003 4% wszystkich uczniów w wieku 12-18 lat padło ofiarą kradzieży, a 1% ofiarą przemocy. Przypadków znęcania się silniejszych uczniów nad słabszymi najwięcej odnotowano w szkołach wiejskich (10%), w miejskich szkołach publicznych i dzielnicach podmiejskich 7%, w szkołach prywatnych 5%.
W latach 1999-2000 w 20% wszystkich szkół publicznych odnotowano przynajmniej jeden poważny wypadek przestępstwa jak gwałt, molestowanie seksualne, rabunek lub napad. 71% szkół doniosło o wypadkach przemocy i 46% o wypadkach kradzieży.
Badania naukowe wykazują, że osoby o orientacji innej niż heteroseksualna częściej padają ofiarą przemocy szkolnej.
W Stanach Zjednoczonych zaczęto zwracać szerszą uwagę na problem prześladowania w szkołach po serii samobójstw i zabójstw wśród nastolatków w latach 90. i na początku XXI wieku, w szczególności po masakrze w Columbine High School.
Polska.
21 października 2006 Anna, uczennica II klasy Gimnazjum nr 2 w Gdańsku, popełniła samobójstwo w następstwie grupowej napaści seksualnej przeprowadzonej na nią w czasie lekcji języka polskiego dzień wcześniej przez pięciu nieletnich agresorów. W związku z tym zdarzeniem minister edukacji Roman Giertych wystąpił z propozycją reformy szkół pod hasłem „Zero Tolerancji”. Zgodnie z tym planem, nauczyciele otrzymaliby status urzędników publicznych, chronionych zaostrzonymi karami przed przemocą, natomiast nauczyciele wyżsi rangą mieliby prawo kierować bardziej agresywnych uczniów do pracy społecznej, a ich rodziców ukarać grzywną. Nauczycielom, którzy nie zgłoszą aktów przemocy w szkole, groziłaby kara pozbawiania wolności.
Przemoc w szkole stanowi temat tabu dla dyrekcji. Nieliczni dyrektorzy przyznają, że w ich szkołach dochodzi do aktów przemocy. Zofia Szachniewicz – dyrektor Zespołu Szkół nr 3 w Czerwionce-Leszczynach – jednej z większych placówek oświatowych przyznała, że najczęstszymi przejawami agresji w jej szkole są wyzwiska, obrażanie oraz poniżanie. Zaś nauczycielom częściowo udało się wyeliminować przemoc i bójki.

</doc>
<doc id="965329" url="https://pl.wikipedia.org/wiki?curid=965329" title="Sanguisorba minor">
Sanguisorba minor



</doc>
<doc id="965331" url="https://pl.wikipedia.org/wiki?curid=965331" title="I Dwór">
I Dwór

I Dwór (niem. "I Hof") – zabytkowa posiadłość przy ulicy Polanki 125 w Gdańsku Oliwie.
Historia.
Powstał, jak wszystkie inne dwory wzdłuż tego traktu, w pierwszej połowie XVII wieku. W 1647 gdański kupiec Simon Schlep kupił 6-morgową działkę ziemi na skraju lasu, od miejscowego kowala Marcina Kulika. Nominalnie były to ziemie klasztorne, więc zarówno sprzedający jak i kupujący musieli uzyskać zgodę opactwa. 
Ten pierwszy dwór wzniesiony został w stylu barokowym, ale już w końcu XVIII wieku wybudowano w tym miejscu nowe i - jak się zdaje - znacznie obszerniejsze zabudowania w stylu klasycystycznym, składające się z dworu właściwego, oficyny, pawilonu ogrodowego, parku przeciętego dwiema alejami dojazdowymi, fontanny, skarp parkowych, strzelnicy i stawu. Właściciel tego nowego założenia, Joachim Wilhelm von Weickhmann (jeden z czterech burmistrzów Wolnego Miasta z lat 1807-1814) nazwał je "„Montbrillant”".
Do naszych czasów dwór i klasycystyczny pawilon ogrodowy dotrwały w niezłym stanie zewnętrznym, natomiast park, staw, ogrody i strzelnica uległy daleko posuniętej dewastacji. W jego obrębie rosną 3 pomniki przyrody: 20-metrowej wysokości dąb szypułkowy o obwodzie 545-575 cm (PP nr 121) oraz dwie topole białe o obwodach ponad 5,5 m, a także sumak octowiec, kilka cisów oraz wiele żywotników.
Właścicielem posesji jest przedsiębiorstwo Lasy Państwowe.

</doc>
<doc id="965332" url="https://pl.wikipedia.org/wiki?curid=965332" title="Ajatana">
Ajatana

Ajatana (skt. Āyatana; chiń. ru (入); kor. ip (입); jap. jū; wiet. nhâp, Trần cảnh; tyb. skje.mč'ed; także chiń. chu (處); kor. ch'ŏ (처); jap. so; wiet. xứ) – termin związany z teorią umysłu i zarazem z teorią karmy w mahajanie.
Słowo to można przetłumaczyć jako sfera.
Sześć ajatan, to sześć sfer "wejść" lub "podstaw poznania" czyli sześć organów zmysłów (zwanych także korzeniami, wewnętrznymi sferami – skt. indrija (indriya) wraz z sześcioma danymi zmysłowymi czy też "przedmiotami zmysłów" (zwanymi także "kurzami", skt. guna) lub "zewnętrznymi sferami" (skt. visaya). A więc: oczy, uszy, nos, język, ciało i umysł (intelekt, "manas") oraz odpowiednie im: barwa-forma, dźwięk, zapach, smak, dotyk, postrzeganie rzeczy zewnętrznych (dharm)–koordynacja danych.
Ajatany składają się więc z 12 elementów - 12 podstaw zmysłów: sześciu organów zmysłów, których funkcja podobna jest do drzwi (wejścia, skt. āya) aby mogły wejść wrażenia wynikające z ich zetknięcia się z sześcioma odpowiednimi danymi zmysłowymi.
Z tych sześciu organów zmysłów, pięć jest zewnętrznych (oczy, uszy, nos, język i ciało) i jeden, czyli umysł, jest wewnętrzny. Są one konfrontowane z danymi zmysłowymi (barwo-kształt, dźwięk itd.). Zejście się razem dwóch odpowiednich elementów wywołuje rezultat widzenia i inne rodzaje poznania. Oko widzi kolor i kształt, ucho słyszy dźwięk itd.
Funkcję organów zmysłowych można uważać za czynnik aktywny, przez który rzeczy, zjawiska itd. są postrzegane.
Czasami pojęcia tego używa się tylko do przedmiotów zmysłów i mówi się wtedy o sześciu ajatanach – skt. adāyatana.
Poniższa tabelka przedstawia 12 ajatan.

</doc>
<doc id="965338" url="https://pl.wikipedia.org/wiki?curid=965338" title="Bryonia dioica">
Bryonia dioica



</doc>
<doc id="965353" url="https://pl.wikipedia.org/wiki?curid=965353" title="Szkocki zwisłouchy">
Szkocki zwisłouchy

Szkocki zwisłouchy, fold – rasa kota, powstała przypadkiem w 1961 roku w Szkocji. Rozpoczęto hodowlę poprzez selekcję, a nową rasę nazwano Scottish Fold. Nie jest uznawany i dopuszczany do wystaw przez FIFe.
Wygląd.
Cechą charakterystyczną rasy są małe uszy, szeroko osadzone, zaokrąglone. Głowa zwisłouchów jest idealnie okrągła. Rozróżnia się różne rodzaje załamań - pojedyncze, pofałdowane (np. załamane ku przodowi, a następnie ku tyłowi), lub niesymetryczne (koty z załamanym jednym uchem są dyskwalifikowane). Za tę przedziwną cechę odpowiedzialny jest dominujący gen powszechnie występujący u innych zwierząt domowych (świń, psów, owiec, itd.). U kotów to zjawisko wyjątkowo rzadkie. 
Zabawne, zwisające uszy nadają pyszczkowi tego kota wiecznie zdziwiony wyraz. 
Młode zwisłouchy rodzą się z uszkami stojącymi, które załamują się, dopiero gdy kociak osiąga wiek kilku tygodni.
Obecnie zwisłouchy szkockie to koty krótkowłose, choć znana jest też odmiana długowłosa zwana Highland Fold.
Koty zwisłouche umaszczone mogą być analogicznie do umaszczenia kotów brytyjskich krótkowłosych (z wyjątkiem czekoladowego, lila i color point). Barwa oczu musi harmonizować z umaszczeniem.
Dopuszczalne są wszystkie umaszczenia, oprócz maści typu syjamskiego, lawendowej i czekoladowej. 
Pielęgnacja tego kota jest łatwa, tylko odmiana długowłosa wymaga częstszego czesania.
Charakter.
Zwisłouchy są kotami bardzo sympatycznymi i przyjaznymi. Lubią zabawę, są bardzo przymilne.
Jest kotem łagodnym, zrównoważonym i spokojnym, o umiarkowanym temperamencie. Bardzo przywiązuje się do rodziny, jednak najczęściej wybiera sobie jedną osobę i staje się jej najlepszym przyjacielem. Nie jest jednak natrętny w domaganiu się pieszczot. Najczęściej żyje w zgodzie z kotami i innymi zwierzętami domowymi.
Mimo że koty te nie są zbyt skoczne, uwielbiają polować.
Zdrowie.
Rasa podatna na choroby genetyczne, przez hodowców jest często nieuznawana ze względu na chorowitość kotów, a ich hodowlę uznaje się za nieetyczną. Często już w młodym wieku zapadają na ciężką chorobę stawów i kości zwaną osteochondrodysplazją. Choroba jest trudna w leczeniu. Szczególnie podatne są krzyżówki kotów tej samej rasy. Dlatego są wątpliwości etyczne co do rozmnażania tych kotów.

</doc>
<doc id="965356" url="https://pl.wikipedia.org/wiki?curid=965356" title="Bohemians Praga">
Bohemians Praga



</doc>
<doc id="965357" url="https://pl.wikipedia.org/wiki?curid=965357" title="Ewa Damięcka">
Ewa Damięcka

Ewa Damięcka, po mężu Wilczek (ur. 22 września 1978 w Warszawie) – polska piłkarka ręczna, wielokrotna reprezentantka Polski i mistrzyni Polski. Grała na pozycji obrotowej.
Kariera sportowa.
Jest wychowanką MKS Varsovia, od 1999 występowała w barwach Monteksu Lublin (w sezonie 2003/2004 jako Bystrzyca Lublin, od 2004 jako SPR Lublin). Z lubelskim klubem zdobyła 11 tytułów mistrzyni Polski (2000–2003, 2005–2010, 2013), dwa tytuły wicemistrzowskie (2004, 2011) i jeden brązowy medal mistrzostw Polski (2012). W 2001 wywalczyła z klubem Puchar EHF. Zakończyła karierę po sezonie 2012/2013.
W reprezentacji Polski debiutowała 27 marca 2003 w towarzyskim spotkaniu z Chinami. Wystąpiła na mistrzostwach świata w 2005 (19 miejsce) i 2007 (11 miejsce) oraz mistrzostwach Europy w 2006 (8 miejsce). Ostatni raz w biało-czerwonych barwach zagrała 30 marca 2008 w meczu eliminacyjnym do Igrzysk Olimpijskich z Rumunią. Łącznie w biało-czerwonych barwach wystąpiła w 84 spotkaniach, zdobywając 131 bramek.

</doc>
<doc id="965358" url="https://pl.wikipedia.org/wiki?curid=965358" title="Xinnuo-3">
Xinnuo-3



</doc>
<doc id="965359" url="https://pl.wikipedia.org/wiki?curid=965359" title="Archiwum Fotograficzne Hoffmanna">
Archiwum Fotograficzne Hoffmanna

Archiwum Fotograficzne Hoffmanna (niem. "Fotoarchiv Hoffmann") – skatalogowany zbiór około 66 000 opisanych fotografii i stereogramów wykonanych w latach trzydziestych i czterdziestych XX wieku przez zakład fotograficzny Heinricha Hoffmanna.
Historia.
Heinrich Hoffman był uważany za „nadwornego fotografa Adolfa Hitlera”. Zbiór jego fotografii stanowi swoistą kronikę III Rzeszy. Spośród zdjęć Hoffmana wybierano te, które można było następnie publikować w prasie. Część wybranych zdjęć, przeznaczona do gazetek ściennych reprodukowana była od razu z „oficjalnym” komentarzem. Pod koniec Ii wojny większość zdjęć firmy Hoffmana przeniesiono do Winhöring. Tam zostało skonfiskowane i wywiezione do Stanów Zjednoczonych. Zdjęcia są przechowywane w National Archives w Maryland. Według danych katalogowych kolekcja liczy 280 000 płyt szklanych i odbitek zdjęć. Część zbiorów zostało zachowane przez rodzinę Hoffmanów. Syn i córka Hoffmana próbowali po wojnie odzyskać skonfiskowane zbiory. Dzięki wsparciu Niemieckiej Fundacji Badawczej (DFG) Bawarska Biblioteka Państwowa w latach 1993–2002 zakupiła część kolekcji, która pozostała w Europie.

</doc>
<doc id="965361" url="https://pl.wikipedia.org/wiki?curid=965361" title="Linia przemiany">
Linia przemiany

Linia przemiany – w szachach linia pierwsza i ósma. 
Jest to linia, na której piony (na ósmej białe, na pierwszej czarne) zamieniają się na wybraną figurę z wyjątkiem piona i króla. Zazwyczaj jest to hetman, ale również (choć stosunkowo rzadko) mogą to być inne figury (zależnie od sytuacji, zobacz: słaba promocja). Dzięki temu jeden gracz może posiadać maksymalnie:
Te przypadki są praktycznie niemożliwe do spełnienia, ale teoretycznie mogą mieć miejsce. Linia przemiany zazwyczaj wykorzystywana jest w końcówce, w której znacznie wzrasta wartość pionów. Dojście piona na linię przemiany nazywamy promocją.

</doc>
<doc id="965371" url="https://pl.wikipedia.org/wiki?curid=965371" title="Kolczatka (obroża)">
Kolczatka (obroża)

Kolczatka – typ obroży stosowanej przy tresurze psów. 
Kolczatki wykonywane są z metalu lub ze skóry – w różnych wersjach. Wersja metalowa ma budowę łańcuszka, którego ogniwa zakończone są wystającymi, tępo zakończonymi końcami drutu – kolce są ustawione pod takim kątem, by nie wbijać się w skórę, tylko uwierać psa – przy odpowiednio założonej i stosowanej kolczatce, kolce nie przebijają skóry psa. Kolczatka stosowana nieprawidłowo ma potencjał przebicia skóry i zadawania ran. Kolczatki wykonane ze skóry to obroże nabijane metalowymi, zwykle ozdobnymi napami w kształcie stożka (tzw. ćwiekami). Obydwie wersje mogą być zakładane na szyję psa ostrymi elementami na zewnątrz lub do wewnątrz. Wersja metalowa jest najczęściej połączona dodatkowym łańcuszkiem zaciskowym.
Zadaniem kolczatki założonej ostrą stroną do wewnątrz jest spowodowanie bólu zwierzęcia w momencie szarpnięcia smyczą. Szarpnięcia może dokonać osoba prowadząca psa lub sam pies na skutek zbyt gwałtownych ruchów powodujących naciąganie smyczy.
Kolczatka nie powinna być wykorzystywana przy nauce chodzenia psa na smyczy. Istnieją urządzenia i uwięzi, które korygują nieposłuszeństwo psa nie powodując bólu – jak na przykład halter (inaczej nazywany obrożą uzdową lub kantarem dla psa). Uważa się, że może ona pomagać w szkoleniu i opanowaniu psa, oraz prowadzeniu dużych, silnych psów, zwłaszcza psów o niskim stopniu socjalizacji, agresywnych lub nieposłusznych poleceniom osoby prowadzącej. Jako że korygowanie ruchów psa w kolczatce sprawia mu ból, kolczatki nie wolno używać stale. Szarpnięcia kolczatką powinny być szybkie i krótkie, nie mogą być długotrwałe. Nie można psa podnosić za nią, czy ciągnąć. Ciągłe wykorzystywanie kolczatki na sesjach tresury lub na spacerach powoduje u psa habituację – przyzwyczajenie do bólu, a więc urządzenie przestaje być użyteczne.
Stosowanie kolczatki jest skuteczne, jednak przez wielu behawiorystów uznawane za niepotrzebne zadawanie bólu. Podobne efekty szkoleniowe (równe chodzenie przy nodze, chodzenie na luźnej smyczy) można osiągnąć metodami bezbolesnymi, treningiem polegającym na budowaniu motywacji psa. Przy każdym treningu należy pamiętać, że stosowanie metod awersyjnych (zadawania bólu, straszenia, przymusu) może bardzo negatywnie wpłynąć na psychikę psa. 
W Niderlandach wraz z 1 sierpnia 2018 zaczyna obowiązywać zakaz używania obroży typu kolczatka – jest to w świetle prawa uznane za znęcanie się nad zwierzętami.

</doc>
<doc id="965374" url="https://pl.wikipedia.org/wiki?curid=965374" title="Spawanie elektrodami otulonymi">
Spawanie elektrodami otulonymi

Spawanie elektrodami otulonymi (również "spawanie elektrodą otuloną", ang. "shielded metal arc welding" – SMAW, lub też "manual metal arc welding" – MMA, metoda 111) – metoda spawania łukowego przy pomocy topliwej elektrody metalowej pokrytej otuliną topnika. Prąd elektryczny (stały lub przemienny, stosownie do potrzeb) wytwarza łuk elektryczny pomiędzy elektrodą i łączonymi metalami. W czasie spawania otulina rozkłada się pod wpływem wysokiej temperatury dając substancje gazowe, które służą za gaz osłonowy, oraz żużel. Obydwa z powyższych chronią spoinę przed wpływem powietrza atmosferycznego. Żużel dodatkowo pokrywa spoinę zmniejszając szybkość jej stygnięcia.
Ze względu na uniwersalność metody i prostotę użytego sprzętu oraz prowadzenia procesu, spawanie elektrodami otulonymi jest jedną z najpopularniejszych metod spawalniczych. Jest dominującą metodą w przemyśle konserwacyjnym i naprawczym. Pomimo wzrostu popularności alternatywnej metody – spawania drutem rdzeniowym – SMAW pozostaje szeroko wykorzystywaną metodą w budowie konstrukcji stalowych i produkcji przemysłowej. Metoda jest stosowana głównie do spawania stali (w tym również nierdzewnych), lecz można nią spawać także stopy glinu, niklu i miedzi.
Początki i rozwój.
Przez ponad 80 lat od odkrycia łuku elektrycznego w 1800 spawanie elektryczne prawie się nie rozwijało. W 1885 roku dwóch inżynierów Rosjanin greckiego pochodzenia Nikołaj Benardos oraz Polak Stanisław Olszewski wynaleźli nową elektryczną metodę spawalniczą nazwaną przez nich "Elektrogefest". Jej nazwa pochodziła od połączenia dwóch słów – „elektryczność” oraz od imienia greckiego boga ognia „Hefajstosa”. Inżynierowie ci zaprojektowali również wszystkie obecnie używane w procesie spawania elementy jak oryginalną spawarkę transformatorową zasilaną prądem zmiennym, umieszczoną w uchwycie elektrodę (wówczas nietopliwą, węglową), zacisk masy oraz łączące całość kable. Cały proces oparty był na wykorzystaniu zjawiska łuku elektrycznego i dzięki prostocie użytkowania upowszechnił się on na całym świecie do tego stopnia że data 10 października 1885 będąca przyznaniem obu inżynierom francuskiego patentu uznawana jest obecnie za datę narodzin nowoczesnego spawalnictwa.
Metoda ta doczekała się również później szeregu innowacji. W 1888 roku Nikołaj Sławianow wynalazł topliwą elektrodę metalową, która zastąpiła używane dotychczas w procesie "Elektrogefest" stałe i nietopliwe elektrody węglowe. Około roku 1900 A.P. Strohmenger oraz Oskar Kjellberg wytworzyli pierwsze elektrody otulone. Strohmenger użył do ich produkcji gliny i wapna, podczas gdy Kjellberg zanurzał drut stalowy w mieszaninach węglanów i krzemianów.
Prowadzenie procesu.
Aby zajarzyć łuk elektryczny należy zetknąć elektrodę z przedmiotem i szybko ją cofnąć, aby uniknąć jej przyklejenia. Inną znaną techniką jest pocieranie elektrody o spawany metal w sposób podobny do zapalania zapałki. Łuk elektryczny powoduje topienie metalu podłoża oraz elektrody, której krople wpadają do jeziorka spawalniczego – małego obszaru stopionego metalu podłoża.
W czasie topnienia elektrody rozkładają się związki chemiczne zawarte w otulinie elektrody tworząc gazowe produkty, których obłok chroni stopiony metal przed utlenianiem i zanieczyszczeniem spowodowanym składnikami atmosfery. Dodatkowo część składników otuliny stapia się tworząc płynny żużel, pokrywający krople metalu wędrujące z elektrody. Żużel następnie wypływa na powierzchnię stopionego metalu i krzepnie tworząc na jego powierzchni płaszcz chroniący przed dalszym utlenianiem podczas chłodzenia spoiny. Żużel należy następnie usunąć z ostygłej spoiny przez ostukiwanie go specjalnym młotkiem. W czasie spawania należy sukcesywnie wymieniać elektrody na nowe i usuwać żużel. Sprawia to, że dużą część czasu przeznaczonego na spawanie zabierają dodatkowe zabiegi zmniejszając efektywność czasową tej metody. Zwykle przyjmuje się, że czas przeznaczony na kładzenie spoiny stanowi około 25% czasu spawania.
Właściwa technika spawania zależy od elektrody, składu metalu spawanego oraz pozycji i rodzaju kładzionej spoiny. Wybór elektrody i pozycji spawania determinuje prędkość spawania. Spoiny w pozycji podolnej wymagają najmniej umiejętności i mogą być wykonywane przy pomocy elektrod, które szybko się topią, lecz powoli krzepną. To umożliwia zwiększenie szybkości spawania. Spoiny nachylone, pionowe lub w innych pozycjach przymusowych wymagają większych umiejętności spawacza oraz często wymuszają stosowanie specjalnych elektrod (szybciej krzepnących), aby uniknąć wylewania się metalu z jeziorka spawalniczego. Jednakże elektrody takie zwykle topią się wolniej, co wydłuża czas konieczny do położenia spoiny.
Jakość.
Najczęstszymi wadami spawalniczymi ujawniającymi się w spoinach wykonanych metodą SMAW są rozpryski, porowatość spoiny, wady przetopu i pęknięcia.
Rozpryski, choć nie osłabiają połączenia, wpływają negatywnie na jego wygląd i zwiększają koszt czyszczenia. Mogą być spowodowane przez nadmierny prąd, zbyt długi łuk lub ugięcie łuku (występujących dla dużych prądów spawania).
Ugięcie łuku może również powodować porowatość spoiny, podobnie jak uczynić może zanieczyszczenie spoiny, duża prędkość spawania i zbyt długi łuk, zwłaszcza dla elektrod niskowodorowych.
Porowatość, często niewidoczna bez stosowania zaawansowanych metod badań nieniszczących jest poważnym problemem, gdyż może osłabiać spoinę.
Kolejnym defektem gotowego złącza jest słabe wtopienie, które jest zwykle dobrze widoczne. Może być powodowane przez niski prąd, zanieczyszczenie spawanych powierzchni, lub użycie nieprawidłowej elektrody.
Płytkiej penetracji, kolejnemu zagrożeniu dla własności mechanicznych złącza, można zaradzić przez zmniejszenie prędkości spawania, zwiększenie prądu lub zastosowanie cieńszej elektrody.
Wszystkie z powyższych defektów mogą przyczyniać się do zwiększenia podatności spoiny na pękanie, lecz liczą się też inne czynniki. Wysoka zawartość węgla, składników stopowych lub siarki może prowadzić do pękania, zwłaszcza jeśli nie są stosowane podgrzewanie przed spawaniem i elektrody o obniżonej zawartości wodoru. Co więcej, spawane przedmioty nie powinny być zbyt mocno umocowane przed odkształceniami w czasie spawania, gdyż wprowadza to naprężenia szczątkowe do złącza i może powodować pękanie w czasie chłodzenia i kurczenia spawu.
Bezpieczeństwo.
Spawanie elektrodami otulonymi, jak każda metoda spawania, może być niebezpieczna, jeśli nie zostaną podjęte odpowiednie czynności zapobiegawcze. W metodzie tej stosuje się nieosłonięty łuk elektryczny, stwarzający ryzyko oparzeń. Aby temu zapobiec stosuje się środki ochrony osobistej w postaci skórzanych rękawic i koszuli z długim rękawem.
Silne promieniowanie widzialne w okolicy łuku elektrycznego i stygnącej spoiny może powodować ślepotę śnieżną. Jest to oparzenie rogówki oka spowodowane promieniowaniem nadfioletowym, występujące również wraz z poparzeniem siatkówki. Aby zapobiec ekspozycji oczu na szkodliwe promieniowanie używa się tarcz ochronnych lub hełmów ze szklanym filtrem osłabiającym intensywność światła i blokującym ultrafiolet. W ostatnich czasach zaczęto produkować hełmy z filtrem samoczynnie ściemniającym się pod wpływem dużych ilości promieniowania UV. Dodatkowo stosuje się ekrany ochronne chroniące osoby postronne przed wpływem promieniowania. Ekrany te wykonuje się z tkaniny lub folii. Na dole ekranu pozostawia się wolną przestrzeń dla zapewnienia cyrkulacji powietrza w miejscu spawania.
Parujące metale i substancje zawarte w otulinie elektrody narażają spawaczy na niebezpieczne gazy i aerozole lub dymy. Wytwarzane na miejscu spawania dymy zawierają cząsteczki różnych tlenków. Rozmiar cząsteczek ma wpływ na ich toksyczność – mniejsze stwarzają większe zagrożenie. Dodatkowo w okolicy łuku elektrycznego mogą tworzyć się gazy, takie jak dwutlenek węgla lub ozon będące gazami toksycznymi – należy więc stosować wentylację o odpowiedniej wydajności. Niektóre nowoczesne maski i hełmy spawalnicze posiadają elektryczny wentylator pomagający rozwiewać szkodliwe opary.
Stosowanie i materiały.
SMAW jest jedną z najpopularniejszych metod spawania na świecie, stanowiącą ponad połowę spawania w niektórych krajach. Z powodu swojej uniwersalności i prostoty jest dominującą metodą w przemyśle konserwacyjnym i naprawczym oraz mocno wykorzystywaną w budowie stalowych konstrukcji i w produkcji przemysłowej. Ostatnimi laty jej znaczenie stopniowo maleje ze względu na popularyzację spawania drutem rdzeniowym przy przemyśle budowlanym oraz spawania MIG/MAG w zastosowaniach przemysłowych. Jednakże z powodu niskich cen sprzętu oraz szerokiej stosowalności metoda ta prawdopodobnie pozostanie popularna, szczególnie pośród amatorów i małych przedsiębiorstw, gdzie wyspecjalizowane metody spawalnicze są niepotrzebne i nieekonomiczne.
Spawanie elektrodą otuloną jest często stosowane do łączenia stali węglowych oraz nisko- i wysokostopowych, stali nierdzewnych, żeliwa i żeliwa sferoidalnego. Metale nieżelazne takie jak miedź, nikiel i ich stopy i w rzadkich przypadkach aluminium są spawane tą metodą rzadziej. Minimalna grubość spawanego materiału jest zależna głównie od umiejętności spawacza, lecz rzadko schodzi poniżej 1,5 mm. Górna granica grubości nie istnieje. Dzięki odpowiedniemu przygotowaniu złącza i wielu przebiegom można spawać materiały o praktycznie nieograniczonej grubości. Co więcej, metodę w zależności od używanej elektrody i umiejętności spawacza można stosować w każdej pozycji.
Sprzęt.
Sprzęt używany do spawania elektrodami otulonymi zwykle składa się ze spawarki, elektrody, zacisku masy, uchwytu elektrody i przewodów łączących powyższe elementy.
Spawarka.
Spawarki używane w metodzie SMAW posiadają stały prąd na wyjściu, zapewniający względnie stałe ciepło spawania, nawet przy zmiennej długości łuku i napięcia. To ważne, ponieważ większość zastosowań metody SMAW to spawanie ręczne, wymagające od spawacza trzymania uchwytu. Utrzymanie odpowiednio stabilnego łuku jest trudne jeśli stosuje się stałonapięciową spawarkę, ponieważ powoduje ona duże wahania ciepła i czyni spawanie trudniejszym. Z drugiej strony, doświadczeni spawacze wykonujący skomplikowane spoiny mogą regulować natężenie prądu przez skracanie i wydłużanie łuku, ponieważ prąd nie utrzymuje zupełnie stałej wartości.
Preferowana polaryzacja systemu SMAW zależy głównie od używanej elektrody i pożądanych właściwości gotowego złącza. Przy spawaniu prądem stałym, ilość ciepła na biegunie dodatnim stanowi około 70% całkowitego ciepła wydzielanego w łuku. Tak więc biegunowość ma wpływ na prędkość stapiania elektrody i głębokość wtopienia. Prąd stały z ujemnie naładowaną elektrodą (ang. "DCEN – Direct Current Electrode Negative") zwiększa penetrację spoiny, jako że większość ciepła wydziela się na spawanym przedmiocie. Odwrócenie polaryzacji ("DCEP – Direct Current Electrode Positive") powoduje powstawanie większości ciepła na elektrodzie, zwiększając tempo jej topnienia i zmniejszając głębokość spoiny. Spawanie prądem zmiennym, gdzie polaryzacja zmienia się 100 razy w ciągu sekundy, daje równy rozkład ciepła i zapewnia kompromis pomiędzy topnieniem elektrody i penetracją spoiny.
Typowy sprzęt do spawania elektodami otulonymi składa się z transformatora obniżającego napięcie oraz prostownika (w modelach stałoprądowych). Spawarki zwykle obniżają napięcie zasilania na stronie wtórnej zwiększając natężenie prądu. W rezultacie zamiast przykładowo 230 V przy 50 A uzyskuje się napięcie rzędu 17-45 V przy natężeniach dochodzących do 600 A. Ten sam efekt mogą dawać różne typy transformatorów, w tym wielocewkowe i falowniki, każdy używający innej metody do sterowania prądem spawania. Wielocewkowe dostosowują prąd przez zmianę liczby zwojów uzwojenia lub przez zróżnicowanie odległości pomiędzy uzwojeniem pierwotnym i wtórnym (w transformatorach z ruchomym uzwojeniem lub ruchomym rdzeniem). Falowniki, mniejsze i łatwiej przenośne, stosują komponenty elektroniczne do zmiany charakterystyki prądu.
Generatory elektryczne i alternatory są często używane jako przenośne źródła zasilania spawarek, lecz ze względu na mniejszą sprawność i większe koszty są rzadziej używane w przemyśle. Konserwacja jest bardziej problematyczna, ze względu na używanie silnika spalinowego jako źródła mocy. Jednakże ich używanie jest prostsze pod jednym względem. Mogą one dostarczyć zarówno prądu zmiennego, jak i stałego. Mimo to napędzane silnikiem jednostki są najbardziej praktyczne w pracach polowych, gdzie trzeba spawać na zewnątrz i z dala od źródeł zasilania dla spawarek transformatorowych.
W niektórych jednostkach alternator jest w zasadzie ten sam co w agregatach prądotwórczych, zmodyfikowanych do dawania wyższego natężenia kosztem napięcia, lecz wciąż prądu zmiennego 50 lub 60 Hz. W urządzeniach wyższej jakości alternator ma więcej biegunów i może dawać prąd o wyższej częstotliwości, na przykład 400 Hz. Mniejsza ilość czasu jaką przebieg prądu wysokiej częstotliwości spędza w pobliżu zera ułatwia zajarzenie i utrzymanie stabilniejszego łuku niż przy użyciu spawarki zasilanej z sieci lub systemów zasilania o sieciowej częstotliwości.
Elektrody.
Wybór elektrody do spawania SMAW zależy od szeregu czynników, w tym od rodzaju spawanego materiału, pozycji spawania i pożądanych właściwości spoiny. Elektroda jest pokryta otuliną, która rozkłada się dając topniki, gazy osłaniające rejon spawania od wpływu atmosfery, odtleniacze oczyszczające spoinę, żużel ochraniający spoinę i spowalniający jej stygnięcie, związki zwiększające stabilność łuku i ułatwiające jego zajarzenie oraz wzbogacające spoinę w dodatki stopowe. Elektrody można podzielić na trzy grupy – szybkotopniejące (ang. „fast-fill”), szybkokrzepnące (ang. „fast-freeze”), pośrednia kategoria to elektrody które zapewniają kompromis pomiędzy szybkością topnienia oraz krzepnięcia. Nazywa się je „fill-freeze” lub „fast-follow”. Elektrody „fast-fill” topią się szybko, umożliwiając zwiększenie prędkości spawania, podczas gdy elektrody „fast-freeze” dostarczają szybkokrzepnącego metalu, który umożliwia spawanie w różnych pozycjach, zapobiegając wypływaniu stopionego metalu z jeziorka spawalniczego.
Skład rdzenia elektrody jest podobny lub identyczny jak bazowego materiału. Lecz nawet pomimo istnienia wielu możliwości, drobne różnice w składzie stopu mogą mieć kolosalny wpływ na właściwości spoiny. To stwierdzenie jest prawdziwe zwłaszcza dla stali takich jak wysokowytrzymałe stale niskostopowe (ang. HSLA – high-strength low-alloy). Podobnie, do spawania materiałów nieżelaznych jak stopu aluminium i miedzi stosuje się elektrody o podobnym składzie jak materiał bazowy. Jednakże czasem pożądane jest używanie elektrod z rdzeniem znacznie różniącym się od spawanego metalu. Na przykład stale węglowe czasem spawa się elektrodami ze stali nierdzewnej, podobnie jak elementy ze stali węglowej z elementami ze stali nierdzewnej.
Otulina elektrody składa się z różnych związków, w tym rutylu, fluorku wapnia, celulozy i pyłu żelaza. Elektrody rutylowe, pokryte otuliną z 25–45% TiO2 charakteryzują się łatwością spawania i dobrym wyglądem gotowej spoiny. Szybko się topią i nie powodują rozprysku Jednakże spoiny powstałe przy ich pomocy zawierają dużo wodoru, co zwiększa kruchość i podatność na pękanie – z tego powodu można nimi spawać tylko dobrze spawalne stale. Można nimi spawać we wszystkich pozycjach, prądem stałym lub przemiennym. Elektrody zawierające fluorek wapnia, czasem zwane zasadowymi lub niskowodorowymi są higroskopijne i wymagają przechowywania w suchych warunkach oraz suszenia przed użyciem. Mogą być stosowane we wszystkich pozycjach, przeważnie z użyciem prądu stałego (plus na elektrodzie). Spoiny wykonane tymi elektrodami są bardzo mocne, dlatego są stosowane do spawania grubych przekrojów w sztywnych konstrukcjach. Powierzchnia spoiny jest wypukła i szorstka. Elektrody celulozowe zawierają duże ilości palnych związków organicznych, dają duże ilości gazów i cienką warstwę żużla. Nie należy ich stosować w słabo wentylowanych przestrzeniach. Zapewniają one głębokie wtopienie, lecz wytrzymałość spoiny nie jest duża. Można nimi spawać zarówno prądem stałym, jak i przemiennym. Proszek żelaza jest częstym dodatkiem do wszystkich rodzajów elektrod zwiększającym wydajność spawania, czasem nawet aż dwukrotnie.
Oznaczenie elektrod według norm.
American Welding Society
W celu rozróżniania i identyfikacji różnych rodzajów elektrod Amerykańskie Towarzystwo Spawalnicze (American Welding Society) opracowało system, który przypisuje elektrodzie cztero- lub pięciocyfrowy numer. Elektrody otulone wykonane ze stali niskowęglowych lub niskostopowych mają przedrostek "E" przed numerem. Pierwsze dwie lub trzy cyfry oznaczają wytrzymałość na rozciąganie spoiny, w tysiącach funtów na cal kwadratowy (ksi). Przedostatnia cyfra oznacza zwykle pozycje, w których można spawać daną elektrodą. Typowo jest to cyfra "1" (elektroda szybkokrzepnąca – wszystkie pozycje spawania) lub "2" (elektroda szybkotopniejąca – tylko pozycje poziome). Prąd spawania i typ otuliny określony jest przez dwie ostatnie cyfry. Przyrostek oznaczający dodatek stopowy elektrody jest stosowany w zależności od potrzeb.
Najczęściej używane elektrody to między innymi E6010, szybkokrzepnąca elektroda do stosowania we wszystkich pozycjach o wytrzymałości na zerwanie 410 MPa (60 ksi) do spawania prądem stałym z plusem na elektrodzie. Podobna elektroda E6011 różni się tylko biegunowością – używa się jej z prądem przemiennym. E7024 to elektroda szybkotopniejąca, stosowana do wykonywania spoin w pozycji podolnej lub poziomych przy pomocy prądu przemiennego lub stałego (plus lub minus na elektrodzie). Przykłady elektrod pośrednich to E6012, E6013 i E7014, wszystkie są wynikiem kompromisu pomiędzy dużą szybkością spawania a możliwością spawania w każdej pozycji.
Odmiany procesu.
Choć spawanie elektrodą otuloną jest niemal wyłącznie ręczną metodą spawania, istnieje jedna istotna odmiana procesu, znana jako spawanie grawitacyjne. Jest to zmechanizowana odmiana spawania elektrodą otuloną, wykorzystująca urządzenie składające się z prętowej prowadnicy z suwakiem posiadającym uchwyt, do którego mocuje się elektrodę. Prowadnica jest nachylona w kierunku końca spoiny. Podczas spawania łuk elektryczny stapia koniec elektrody, powodując opadanie i przesuwanie się suwaka wzdłuż prowadnicy. To zaś sprawia, że koniec elektrody przesuwa się wzdłuż planowanej spoiny w kierunku jej końca, ruchu suwaka odpowiada za posuw wzdłużny elektrody. Po rozpoczęciu spawania proces jest kontynuowany samoczynnie, aż do stopienia całej elektrody, co pozwala spawaczowi obsługiwać kilka takich systemów jednocześnie. Do czynności wykonywanych przez spawacza należy tylko wymiana elektrod i sukcesywne przestawianie urządzeń na dalsze odcinki spoin. Używane w tym procesie elektrody (często E6027 i E7024) są grubootulone, o długości 80 cm i 6 mm grubości. Podobnie jak przy ręcznym spawaniu elektrodą otuloną używa się tutaj spawarek o stałej wartości prądu, z minusem na elektrodzie lub przy prądzie przemiennym. Ze względu na wzrost popularności półautomatycznych metod spawalniczych takich jak spawanie drutem rdzeniowym, popularność spawania grawitacyjnego spadła. Metoda ta nie zapewnia już należytej przewagi ekonomicznej.

</doc>
<doc id="965376" url="https://pl.wikipedia.org/wiki?curid=965376" title="COSMO-SkyMed">
COSMO-SkyMed

COSMO-SkyMed (ang. "COnstellation of small Satellites for Mediterranean basin Observation") – zespół czterech cywilno-wojskowych małych włoskich satelitów do radarowej obserwacji basenu Morza Śródziemnego. Każdy ze statków wyposażony jest w radar o syntetycznej aperturze (SAR), mogący obserwować powierzchnię Ziemi w każdych warunkach atmosferycznych. Misję finansuje Włoska Agencja Kosmiczna (ASI) i włoskie ministerstwo obrony. W funkcjach wojskowych, system będzie współpracował z francuskimi satelitami Pleiades, tworząc francusko-włoski system ORFEO. Będzie tworzył też część systemu SABRINA.
Jedną z unikatowych cech radarów zamontowanych na satelitach będzie możliwość obserwacji kry lodowej i kształtu fal morskich – obu cennych z punktu widzenia meteorologii. Drugą cechą będą radarowe obserwacje trójwymiarowe. Będą one możliwe dzięki możliwości łączenia par satelitów w obserwatoria interferometryczne (na czas 1 dnia).
Zadania misji:
Historia programu.
Włoski narodowy program obserwacji Ziemi powstał z inicjatywy rządu włoskiego w 1996. W 1997 określono zarysy tego programu na lata 1998-2002. Jego najważniejszą częścią miał być zrealizowany przez ASI program obserwatoriów podwójnego przeznaczenia, COSMO-SkyMed.
W 2001 do programu tego dołączyło włoskie ministerstwo obrony. Z powodu udziału wojska, program stał w dużej części utajniony – do wiadomości publicznej podaje się niewiele szczegółów technicznych.
Pierwsza seria satelitów używa tylko pasma X (9,6 GHz, czyli fal o długości 3,1 cm). Kolejne serie maja pracować na wielu pasmach (X, C, L i P).
Budowa statków.
Cztery identyczne statki zbudowane są w oparciu o platformę PRIMA (wł. "Piattaforma Riconfigurabile Italiana Multi-Applicativa", włoska rekonfigurowalna platforma wielozadaniowa), produkcji Alcatel Alenia Space. Statki są stabilizowane trójosiowo. Składają się z trzech głównych części: korpusu (część serwisowa i użytkowa), rozkładanych paneli ogniw słoneczych i anteny SAR. Masa każdego wynosi ok. 1700 kg. Czas pracy wynosi 5 lat. Przez 24 h statek może pracować całkowicie samodzielnie, bez udziału i kontroli z Ziemi.
Szkielet zbudowany jest z tworzywa sztucznego wzmocnionego włóknem węglowym. Pozostałe elementy konstrukcyjne wykonane są ze stopów aluminium.
Statki mogą określać swoje położenie dzięki zamontowanemu szukaczowi gwiazd i systemowi SSTI, czyli GPS dla satelitów (odbiornik Lagrange Laben SpA). Antena radaru zamontowana jest pod kątem 38° do prawej strony śladu naziemnego statków. Pochylenie pionowe anteny może być zmienianie o ±2°. Statki posiadają system silniczków do kontroli położenia na orbicie.
Zasilanie.
Funkcjonowanie radaru obrazującego wymaga dużych ilości energii. Szczytowo, do 14 kW. Z powodu tych wymagań energetycznych, satelity będą wykonywały obrazy w dwóch trybach:
Każdy statek posiada dwa panele ogniw słonecznych o łącznej powierzchni 18,3 m², zbudowane przez Galileo Avionica. Pod koniec 5-letniej misji zapewnią one 3,6 kW energii elektrycznej. Używane napięcia zasilające mieszczą się w zakresie od 26 do 37,8 V. Panele ładują akumulatory litowo-jonowe Sony US18650 (2016 ogniw w dwóch zestawach, w konfiguracji 224 równolegle połączonych serii po 9 ogniw; łączna poj. 336 Ah; maks. rozładowanie 35%; maks. prąd rozład. 735 A, maks. napięcie rozład. 26 V; masa całk. 136 kg)
Aby zminimalizować moment magnetyczny powstający przy przepływie tak dużych prądów, zestawy ogniw są obrócone względem siebie o 180°. Powoduje to zerowanie się momentów zaindukowanych w obu zestawach.
Łączność.
Każdy satelita wyposażony jest w 300 Gbitów pamięci stałej. Dane przesyłane na Ziemię są kompresowane i szyfrowane z prędkością do 300 Mbit/s, w paśmie X. Telemetria i odbiór komend odbywają się w paśmie S.
Orbita.
Statki znajdują się na kołowej orbicie synchronicznej ze Słońcem (świt-zmierzch), o wysokości nominalnej 619,6 km, nachyleniu 97,86° i okresie 97,1 minuty. Punkt wstępujący położony jest na godzinie 6 czasu lokalnego. Wszystkie statki będą rozmieszczone w tej samej płaszczyźnie, ale z fazą 90° wokół Ziemi. Poszczególne satelity będą pojawiały się nad danym terenem co 16 dni, ale jako konstelacja będą pojawiały się co 5 dni, z dokładnością do 1 km (konstelacja wszystkich serii satelitów skróci ten czas do kilku godzin).
Radar.
Najważniejszym wyposażeniem satelitów jest radar SAR-2000 ("Synthetic Aperture Radar-2000"), zaprojektowany przez Alcatel Alenia Space. SAR-2000 posiada antenę wielowiązkową.
Szerokość wiązki skanującej jest regulowana (zależna od trybu pracy) i wynosi od 10 do 200 km. Dostępne tryby polaryzacji: HH, VV, HV, or VH.

</doc>
<doc id="965379" url="https://pl.wikipedia.org/wiki?curid=965379" title="Port lotniczy Memmingen">
Port lotniczy Memmingen

Port lotniczy Memmingen (niem. "Flughafen Memmingen", IATA: FMM, ICAO: EDJA, także Port lotniczy Allgäu lub "allgäu airport") – niemiecki regionalny port lotniczy położony w południowo-zachodniej Bawarii, w okolicach miasta Memmingen, w Memmingerberg. Powierzchnia wynosi 145 ha.
Historia.
Port lotniczy wybudowano w 1935 jako obiekt wojskowy, użytkowane było przez II wojnę światową do 1956. Do 2003 stacjonowała tu 34 eskadra bombowa „Allgäu”.
20 lipca 2004 lotnisko otrzymało rangę regionalnego portu pasażerskiego. Ruch pasażerski był możliwy od 5 września 2004, jednak pierwsze (codzienne) loty uruchomiono w 2005 do Hanoweru na Targi Hanowerskie. Z powodu niskiego popytu na połączenie zniesiono je. Następnie do Memmingen miały zamiar wkroczyć linie Dauair z połączeniami do Dortmundu i Rostocku jednakże zrezygnowano z pomysłów. Czartery do Dortmundu odbywające się dwa razy w tygodniu uruchomiła linia Luftfahrtgesellschaft Walter. Po 2 miesiącach i przewiezieniu około 100 pasażerów firma rozwiązała loty.
Pod koniec lipca 2005 władze powiatu Oberallgäu wspomogły finansowo lotnisko w wysokości 480 tys. euro. W marcu 2007 bawarski rząd przyznał portowi lotniczemu 7,5 mln euro subwencji.
Po zainwestowaniu w port chęć wykonywania lotów zadeklarowały linie TUIfly, które wykonywać będą połączenia liniowe (w tym także krajowe) i czarterowe w rejon Morza Śródziemnego.
Próby podejmowania lotów z Memmingen nie obyły się bez protestów głównie z powodu ewentualnych zanieczyszczeń wywoływanych przez samoloty. Sprawa została przebadana przez Bawarski Sąd Administracyjny.
Komunikacja.
W najbliższym otoczeniu przebiega autostrada A96 (Monachium – Lindau (Bodensee)) ze zjazdem 14 Memmingen Ost.
W samym Memmingen znajduje się stacja kolejowa i autobusowa oraz węzeł autostradowy.

</doc>
<doc id="965394" url="https://pl.wikipedia.org/wiki?curid=965394" title="Iwan Kłymiw">
Iwan Kłymiw

Iwan Kłymiw, pol. Jan Kłymów, ps. "Łehenda", "Marmasz", "Kuliba" (ur. 29 października 1909 w Sielecu, zm. 5 grudnia 1942 we Lwowie) – ukraiński działacz nacjonalistyczny i wojskowy.
Życiorys.
Kształcił się w Państwowym Gimnazjum w Sokalu, które ukończył w 1929, Rozpoczął studia prawnicze. Był działaczem Płastu, członkiem OUN od jej powstania, jednym z organizatorów siatki OUN na Sokalszczyźnie i Wołyniu.
Przed wojną wielokrotnie więziony za działalność antypaństwową, przebywał m.in. w Berezie Kartuskiej. Wypuszczony na wolność przez polskie władze we wrześniu 1939.
Ukończył szkołę oficerską im. płk. Konowalca. Od 1940 krajowy przewodniczący OUN na zachodniej Ukrainie (po Dmytrze Myronie). Po ogłoszeniu Aktu Odnowienia Państwa Ukraińskiego został ministrem koordynacji politycznej w rządzie Jarosława Stećki. 
Na początku 1942 wszedł w konflikt z Mykołą Łebediem próbując stanąć na czele Prowodu OUN-B. W konsekwencji został przesunięty na niższe stanowisko oficera do specjalnych poruczeń referenta wojskowego.
4 grudnia 1942 został we Lwowie aresztowany przez Gestapo i następnego dnia zakatowany podczas przesłuchania.

</doc>
<doc id="965399" url="https://pl.wikipedia.org/wiki?curid=965399" title="Przestrzał">
Przestrzał

Przestrzał – polski herb szlachecki z nobilitacji, pochodzenia węgierskiego.
Opis herbu.
Na czerwonym polu miecz końcem prosto do góry, przez środek strzałą w prawo-ukośnie przeszyty. Nad hełmem w koronie – trzy pióra strusie. Labry czerwone podbite srebrem. Herb ma pochodzenie węgierskie.
Na dokumencie z 1569 miecz jest przeszyty strzałą w pas.
Najwcześniejsze wzmianki.
Herb według Niesieckiego pierwotnie nadany Stefanowi Janczowi z Wajnag albo z Unichowa w Siedmiogrodzie, przez Macieja, króla węgierskiego 6 czerwca 1482. W Polsce nadany Damianowi Stebnickiemu 15 lutego 1569.
Etymologia.
Nazwa herbu, jak pisze Józef Szymański, wydaje się obrazowa, choć może być też przezwiskowa.
Herbowni.
Lista nazwisk pochodzi z "Herbarza polskiego" Tadeusza Gajla:
Bemezański, Berezański, Berezowski, Bereżański, Berżański, Czołowski, Łysienko, Miniałgo, Przestrzelski, Przewłocki, Przybysławski, Puzyrewski , Semkowicz, Smereczański, Stebnicki, Stelnicki, Stobnicki, Suszczewicz, Ścielnicki, Terlecki, Unichowski, Uniechowski, Ustrzyc, Ustrzycki, Wojciechowicz, Żołnierowicz.
Występowanie w heraldyce terytorialnej.
Godło herbu Przestrzał jest godłem herbu gminy i miasta Ustrzyki Dolne – gniazda Ustrzyckich.

</doc>
<doc id="965400" url="https://pl.wikipedia.org/wiki?curid=965400" title="Blažo Đukanović">
Blažo Đukanović

Blažo Đukanović (ur. 1883 w Lukovie, zm. w październiku lub listopadzie 1943) – generał Królewskiej Armii Jugosławii, dowódca czetnicki w Czarnogórze, kolaborant faszystowski; przewodniczący Komitetu Narodowego w Niezależnym Państwie Czarnogórskim podczas II wojny światowej.
Życiorys.
Blažo Đukanović od 1923 robił karierę wojskową w armii jugosłowiańskiej. Do 1927 sprawował funkcję zastępcy dowódcy 32. pułku piechoty. W latach 1927–1932 dowodził kolejno 38. i 10. pułkiem piechoty. Następnie został dowódcą piechoty w wojskowym dystrykcie w Kosowie, a w 1936 zastępcą dowódcy wojskowego dystryktu Moravske. W latach 1939–1941 był sędzią w Najwyższym Sądzie Wojskowym, z przerwą w 1940, kiedy objął funkcję dowódcy piechoty wojskowego banowiny zeckiej. Krótko przed wybuchem wojny z Niemcami w kwietniu 1941 był dowódcą piechoty wojskowego dystryktu Dunajski. Jednocześnie miał tytuł bana banowiny zeckiej.
Po zajęciu Czarnogóry przez wojska włoskie podjął kolaborację z okupantami. Został mianowany przewodniczącym czarnogórskiego Komitetu Narodowego. 9 marca 1942 na spotkaniu w Cetynii ogłoszono go komendantem wszystkich oddziałów czetników w Czarnogórze i Sandżaku. Zostało to zaakceptowane przez płk. Dragoljuba Mihailovicia, przywódcę wszystkich czetników. 24 lipca tego roku generał B. Đukanović zawarł porozumienie z gen. Alessandro Pirzio Birolim, reprezentantem Włoch w Czarnogórze. 19 października 1943 został schwytany przez partyzantów NOVJ w zasadzce koło monastyru w Ostrogu, którzy wkrótce go osądzili i wykonali na nim karę śmierci.

</doc>
<doc id="965401" url="https://pl.wikipedia.org/wiki?curid=965401" title="Adam Jezierski">
Adam Jezierski

Adam Józef Jezierski (ur. 5 lutego 1948 w Kaliszu) – polski chemik specjalizujący się w fizykochemii nieorganicznej i spektroskopii molekularnej, profesor nauk chemicznych, specjalista z zakresu wolnych rodników; nauczyciel akademicki związany z Uniwersytetem Wrocławskim i jego rektor w latach 2016-2020.
Życiorys.
Urodził się 5 lutego 1948 r. w Kaliszu, gdzie spędził dzieciństwo oraz wczesną młodość. Ukończył tam kolejno szkołę podstawową oraz I Liceum Ogólnokształcące im. Adama Asnyka. Tam też w 1965 r. zdał egzamin dojrzałości i bezpośrednio potem podjął studia chemiczne na Uniwersytecie Wrocławskim, które ukończył w 1970 r. zdobyciem tytułu zawodowego magistra.
Niedługo potem podjął pracę na stanowisku asystenta na macierzystej uczelni. W 1978 r. uzyskał tam stopień naukowy doktora nauk chemicznych na podstawie pracy pt. "Badanie struktury nitrozylowych kompleksów metali z ligandami organicznymi – zastosowanie elektronowego rezonansu paramagnetycznego", której promotorem była prof. Bogusława Jeżowska-Trzebiatowska. Wraz z nowym tytułem otrzymał awans na stanowisko adiunkta w Instytucie Chemii Uniwersytetu Wrocławskiego. W 1986 r. Rada Wydziału Matematyki, Fizyki i Chemii Uniwersytetu Wrocławskiego nadała mu stopień naukowy doktora habilitowanego nauk chemicznych na podstawie dorobku naukowego oraz rozprawy nt. "Struktura nadsubtelna widm elektronowego rezonansu paramagnetycznego kompleksów 51V, 53Cr, 55Mn, 57Fe jako kryterium ich struktury elektronowej i molekularnej".
Na Uniwersytecie Wrocławskim przebył wszystkie etapy kariery, którą zwieńczył tytułem profesora nauk chemicznych, nadanym mu w 1995 r. przez prezydenta Polski Lecha Wałęsę.
Poza działalności naukowo-dydaktyczną pełnił na Uniwersytecie Wrocławskim szereg ważnych funkcji organizacyjnych. W latach 1990–1996 pełnił funkcję prodziekana Wydziału Matematyki, Fizyki i Chemii (od jego w 1995 r. reorganizacji – Wydziału Chemii). Stanowisko to ponownie zajmował od 1999 do 2005 roku. Przez dwie kadencje, w latach 2008-2016, piastował urząd prorektora ds. badań naukowych i współpracy z zagranicą. 23 marca 2016 r. wybrany na rektora Uniwersytetu Wrocławskiego, wygrywając w drugiej turze z prof. Elżbietą Kościk. Urząd ten sprawował do 2020 roku.
Dorobek naukowy.
Specjalizuje się w fizykochemii nieorganicznej, spektroskopii molekularnej. Zajmuje się m.in. problemami ochrony gleby, utylizacji odpadów, zastosowaniem nowoczesnych metod fizykochemicznych do badania środowiska. Współpracuje z wieloma ośrodkami zagranicznymi i uczestniczy w dużych międzynarodowych programach badawczych. Jego zainteresowania badawcze dotyczą chemicznych przemian materii organicznej w środowisku przyrodniczym ze szczególnym uwzględnieniem chemii wolnych rodników; utylizacji odpadów; roli metali ciężkich oraz innych ksenobiotyków w środowisku przyrodniczym; zastosowania metod rezonansów magnetycznych w badaniach środowiska przyrodniczego; zastosowania spektroskopii elektronowego rezonansu paramagnetycznego (EPR) w badaniach wpływu czynników chemicznych i biologicznych na błony komórkowe oraz zastosowania nowoczesnych biodegradowalnych środków powierzchniowo czynnych (surfaktantów). Opracowane przez niego i stosowane metody pozwalają na szybki i efektywny monitoring jakości oraz przemian materiału organicznego w przyrodzie oraz ocenę stanu środowiska przyrodniczego i organizmów żywych w oparciu o reakcje wolnorodnikowe. Jest autorem ponad 130 publikacji w czasopismach międzynarodowych i książkach.
Aktywnie uczestniczył w 140 konferencjach międzynarodowych, współpracuje z wieloma zagranicznymi ośrodkami zajmującymi się problemami m.in. ochrony gleb, utylizacji odpadów i reakcji wolnorodnikowych w środowisku przyrodniczym. Wykładał na uczelniach w Wielkiej Brytanii, Niemczech, Włoszech, Rosji oraz Chinach, zapraszany jest ponadto do licznych ośrodków zagranicznych z referatami. Jest członkiem gremiów naukowych międzynarodowych konferencji, recenzentem czasopism naukowych i uczestnikiem międzynarodowych programów badawczych dotyczących ekologii. Liczba cytowań publikacji (bez autocytowań) sięga 900. Jest członkiem Komisji Przyrodniczo-Medyczna z siedzibą we Wrocławiu, działającej w ramach Międzywydziałowych Komisji Interdyscyplinarnych Polskiej Akademii Umiejętności. Jak dotychczas wypromował czterech doktorów i kilkudziesięciu magistrów chemii.
Wraz z prof. Ewą Dobierzewską-Mozrzymas kieruje pracami interdyscyplinarnego seminarium "Studium Generale" działającego na Uniwersytecie Wrocławskim. Jego liczne inicjatywy organizacyjne, wydawnicze i kulturalne przyczyniają się do znacznego ożywienia wymiany doświadczeń między różnymi środowiskami akademickimi Wrocławia. Jest również popularyzatorem nauki, często wygłaszającym publiczne wykłady i odczyty m.in. podczas Dolnośląskiego Festiwalu Nauki i społecznego "Uniwersytetu w Bielicach".
Odznaczenia.
W dniu 21.07.2020 Prof. Adam Jezierski został odznaczony przez Prezydenta Niemiec Krzyżem Zasługi na Wstędze Orderu Zasługi Republiki Federalnej Niemiec, w uznaniu jego niestrudzonego zaangażowania na rzecz polsko-niemieckiego porozumienia, polsko-niemieckich kontaktów międzyuczelnianych i badawczych, wspierania Centrum Studiów Niemieckich i Europejskich im. W. Brandta oraz Niemiecko-Polskiego Towarzystwa Uniwersytetu Wrocławskiego, a także ogromnego zaangażowania na rzecz zachowania niemieckiego dziedzictwa kulturowego we Wrocławiu.
Bibliografia podmiotowa.
Wydawnictwa popularne:
Życie prywatne.
Adam Jezierski lubi piesze górskie wycieczki w Sudetach i wycieczki rowerowe w okolicach Wrocławia. Słucha muzyki barokowej i romantycznej. Sam też gra na fortepianie oraz organach głównie dla gości odwiedzających Uniwersytet oraz dla starszych pracowników uczelni. Czyta i stara się zrozumieć książki dotyczące historii myśli filozoficznej. Lubi i ceni polską poezję XIX i początku XX wieku. Jak sam zaznacza, aby zapewnić sobie niezbędną dawkę optymizmu, w chwilach trudnych czyta książki Stanisława Lema.
Jest żonaty z Julią Jezierską, pracownikiem naukowym Wydziału Chemii Uniwersytetu Wrocławskiego, którą poznał w trakcie studiów. Mają dwoje dzieci, syna Piotra – hydrogeologa i córkę Annę – historyczkę sztuki.

</doc>
<doc id="965403" url="https://pl.wikipedia.org/wiki?curid=965403" title="Ciśnieniomierz">
Ciśnieniomierz

Ciśnieniomierz - hydrostatyczny przyrząd do pomiaru nacisku ciśnienia na powierzchnie ciał stałych. 
Pierwszy ciśnieniomierz został skonstruowany przez Alberta Pondukta w 1457 r.

</doc>
<doc id="965406" url="https://pl.wikipedia.org/wiki?curid=965406" title="Antin Szkitak">
Antin Szkitak

Antin Szkitak, pseudonim "Omelian" (ur. 1917 w Boryni, zm. 29 listopada 1943 koło Niedzielnej) – ukraiński wojskowy.
Od kwietnia 1941 do grudnia 1942 był żołnierzem batalionu Nachtigall. W lecie 1943 był organizatorem i dowódcą szkolnego kurenia im. Krzywonosa UNS. W tym czasie został też dowódcą 8 Okręgu Wojskowego UPA „Sribna”.
Zginął koło Niedzielnej, po całodziennej walce oddziału z jednostką niemiecką, która otoczyła obóz kurenia im. Kriwonosa. Wraz z nim zginęło 26 żołnierzy UPA, z czego 17 pochowano we wspólnej mogile. Obecnie na mogile postawiono pomnik upamiętniający to wydarzenie.

</doc>
<doc id="965413" url="https://pl.wikipedia.org/wiki?curid=965413" title="Kraków (miesięcznik społeczno-kulturalny)">
Kraków (miesięcznik społeczno-kulturalny)

Kraków – pismo społeczno-kulturalne poświęcone problemom Krakowa.
Miesięcznik „Kraków” ukazuje się w Krakowie od listopada 2004 z inicjatywy Prezydenta miasta Krakowa i członków Stowarzyszenia Kulturalno-Naukowego „Kraków”. Redaktorem naczelnym pisma w latach 2004-2017 był Jan Pieszczachowicz, od roku 2018 pismem kieruje Witold Bereś. Do roku 2017 wydawcami pisma oprócz Stowarzyszenia Kulturalno-Naukowego "Kraków" byli: do 2005 r. Instytut Sztuki, do 2011 roku Śródmiejski Ośrodek Kultury w Krakowie. A od stycznia 2018 roku samodzielnym wydawcą została Biblioteka Kraków.
Nazwa nawiązuje do wydawanego w latach 1984–1991 magazynu kulturalnego, kwartalnika Kraków.

</doc>
<doc id="965414" url="https://pl.wikipedia.org/wiki?curid=965414" title="Dmytro Myron">
Dmytro Myron

Dmytro Myron, ukr. Дмитро Мирон ps. "Maksym Orłyk", "Andrij" (ur. 5 listopada 1911 we wsi Raj w gminie Brzeżany - zg. 25 lipca 1942 w Kijowie) – ukraiński działacz nacjonalistyczny.
Członek Organizacji Ukraińskich Nacjonalistów (OUN) od czasu jej powstania, więziony w polskich więzieniach w Rawiczu i Wronkach w latach 1934-1938. W 1938-1939 członek Krajowej Egzekutywy OUN, w 1940 krajowy przewodniczący OUN-B na terenie Generalnego Gubernatorstwa, w 1941 członek "grup marszowych".
W lutym 1940 został skierowany wraz z Iwanem Kłymiwem na Wołyń w celu prowadzenia działalności antysowieckiej. 5 marca 1940 przez San przedostał się na tereny okupowane przez ZSRR. Ponieważ w tym czasie (przełom marca i kwietnia) NKWD aresztowało we Lwowie prawie wszystkich członków Krajowej Egzekutywy OUN (nazywanej "pierwszą"), utworzył nową Krajową Egzekutywę ("drugą"), w skład której weszli oprócz niego Kost Cmoć, Iwan Maksymiw, Kost Berezowśkyj, Mykoła Matwijczuk i Mychajło Dumanśkyj.
W latach 1941-1942 przewodniczący OUN w Kijowie. Zabity 25 lipca 1942 przez Niemców.
Jego siostra - Tosia Myron została aresztowana i zamordowana przez NKWD w więzieniu w Brzeżanach w czerwcu 1941 podczas masakr więziennych NKWD po ataku III Rzeszy na ZSRR.

</doc>
<doc id="965417" url="https://pl.wikipedia.org/wiki?curid=965417" title="Andrzej Adamowicz (rolnik)">
Andrzej Adamowicz (rolnik)

Andrzej Stanisław Adamowicz (ur. 4 września 1947 w Zagórach) – polski polityk, rolnik, poseł na Sejm I kadencji.
Życiorys.
Ukończył w 1973 studia na Wydziale Rolniczym Szkoły Głównej Gospodarstwa Wiejskiego. Prowadził jako rolnik indywidualny własne gospodarstwo, był członkiem Niezależnego Samorządnego Związku Zawodowego Rolników Indywidualnych „Solidarność”, wchodził w skład lokalnych władz tego związku. Zasiadał w radzie gminy Czerniewice. W latach 1991–1993 był posłem I kadencji wybranym z listy Porozumienie Ludowe – „Solidarność” Rolników Indywidualnych w okręgu piotrkowskim; w parlamencie znalazł się w prezydium Klubu Parlamentarnego Porozumienie Ludowe. Brał udział w pracach Komisji Ustawodawczej oraz Komisji Polityki Gospodarczej, Budżetu i Finansów.
Sprawował mandat radnego sejmiku łódzkiego I kadencji (1998–2002) z listy AWS, z rekomendacji ZChN. W wyborach parlamentarnych w 2001 bezskutecznie kandydował z własnego komitetu do Senatu w okręgu piotrkowskim, a w wyborach w 2005 w tym samym okręgu do Sejmu z listy Centrum (wciąż jako członek ZChN).

</doc>
<doc id="965418" url="https://pl.wikipedia.org/wiki?curid=965418" title="Partenstein (gmina)">
Partenstein (gmina)

Partenstein – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, siedziba wspólnoty administracyjnej Partenstein. Leży w Spessart, około 21 km na północny zachód od Karlstadt, nad rzeką Aubach, przy drodze B276 i linii kolejowej Frankfurt nad Menem – Würzburg.
Dzielnice.
W skład gminy wchodzą dwie dzielnice: 
Współpraca.
Miejscowość partnerska:
Oświata.
W gminie znajduje się 100 miejsc przedszkolnych (z 90 dziećmi) oraz szkoła podstawowa (8 nauczycieli, 153 uczniów).

</doc>
<doc id="965421" url="https://pl.wikipedia.org/wiki?curid=965421" title="Neuhütten (Bawaria)">
Neuhütten (Bawaria)

Neuhütten – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, wchodzi w skład wspólnoty administracyjnej Partenstein. Leży w Spessart, około 27 km na północny zachód od Karlstadt, przy drodze B26 linii kolejowej Frankfurt nad Menem – Würzburg.
Dzielnice.
W skład gminy wchodzą dwie dzielnice: 
Oświata.
W gminie znajduje się 100 miejsc przedszkolnych (wszystkie zajęte).

</doc>
<doc id="965424" url="https://pl.wikipedia.org/wiki?curid=965424" title="Charming beauties">
Charming beauties



</doc>
<doc id="965425" url="https://pl.wikipedia.org/wiki?curid=965425" title="Wiesthal (Bawaria)">
Wiesthal (Bawaria)

Wiesthal – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, wchodzi w skład wspólnoty administracyjnej Partenstein. Leży w Spessart, około 28 km na północny zachód od Karlstadt, nad rzeką Aubach, przy linii kolejowej Frankfurt nad Menem – Würzburg.
Dzielnice.
W skład gminy wchodzą trzy dzielnice: 
Oświata.
W gminie znajduje się 50 miejsc przedszkolnych (z 50 dziećmi) oraz szkoła podstawowa (11 nauczycieli, 211 uczniów).

</doc>
<doc id="965431" url="https://pl.wikipedia.org/wiki?curid=965431" title="Zellingen">
Zellingen

Zellingen – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, siedziba wspólnoty administracyjnej Zellingen. Leży około 8 km na południowy wschód od Karlstadt, nad Menem, przy drodze B27 i linii kolejowej Frankfurt nad Menem/Fulda – Würzburg.
Dzielnice.
W skład gminy wchodzą trzy dzielnice: 
Współpraca.
Miejscowości partnerskie:
Oświata.
W gminie znajduje się 300 miejsc przedszkolnych (z 268 dziećmi) oraz 2 szkoły (35 nauczycieli, 701 uczniów).

</doc>
<doc id="965433" url="https://pl.wikipedia.org/wiki?curid=965433" title="Fajum (ujednoznacznienie)">
Fajum (ujednoznacznienie)

Zobacz też:

</doc>
<doc id="965435" url="https://pl.wikipedia.org/wiki?curid=965435" title="Medinet el-Fajum">
Medinet el-Fajum



</doc>
<doc id="965439" url="https://pl.wikipedia.org/wiki?curid=965439" title="Thüngen (gmina)">
Thüngen (gmina)

Thüngen – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, wchodzi w skład wspólnoty administracyjnej Zellingen. Leży około 5 km na południowy wschód od Karlstadt, nad rzeką Wern, przy drodze B26 i linii kolejowej Schweinfurt – Würzburg.
Oświata.
W gminie znajduje się 50 miejsc przedszkolnych (z 46 dziećmi) oraz szkoła podstawowa (14 nauczycieli, 224 uczniów).

</doc>
<doc id="965440" url="https://pl.wikipedia.org/wiki?curid=965440" title="Kościół św. Idziego w Lubece">
Kościół św. Idziego w Lubece

Kościół św. Idziego w Lubece (niem. "St. Aegidien zu Lübeck") – najmniejszy kościół na lubeckim Starym Mieście. Położony na uboczu, we wschodniej części centrum, w dzielnicy rzemieślników. Wraz z zabudowaniami poklasztornymi tworzy "Dzielnicę św. Idziego" (niem. "Aegidien-Viertel"). 
Kościół św. Idziego jest jednym z głównych zabytków lubeckiego hanzeatyckiego Starego Miasta, które w 1987 zostało wpisane na listę dziedzictwa kulturowego UNESCO.
Historia.
Kościół św. Idziego jest po raz pierwszy wspomniany w 1227. Uważa się, że pierwszy kościół drewniany został wzniesiony w tym miejscu już w latach 1172-1182, za biskupa Heinricha I von Brüssel, który pełnił wcześniej obowiązki opata w klasztorze św. Idziego w Brunszwiku. 
Pod koniec XIII w., kiedy doszło do konfliktu pomiędzy radą miasta a biskupem Burkhardem von Serkem, kościół św. Idziego nie angażował się w spory. Aż do reformacji pozostawał pod kontrolą lubeckiej kapituły katedralnej. W czasie reformacji odegrał znaczącą rolę. Księża ze św. Idziego: "Andreas Wilms" i "Wilhelm Antoni" jak pierwsi duchowni w Lubece przeszli na protestantyzm.
Zniszczenia wojenne i odbudowa.
Kościół nie został poważnie uszkodzony w żadnej z wojen. W czasie bitwy pod Lubeką (1806), budynek został trafiony pociskiem z haubicy. Pocisk spadł na dach, ale nie eksplodował. O wydarzeniach z XIX w. przypomina jedynie kula armatnia tkwiąca w ścianie przy portalu północnym.
W czasie brytyjskiego ataku powietrznego na Lubekę w 1942, kościół nie ucierpiał mocno, pomimo ogromnych zniszczeń w jego najbliższej okolicy ("Wahmstraße" i "Krähenstraße"). Fala uderzeniowa po bliskim wybuchu bomby pozbawiła budynek okien, a wraz z nimi witraży.
Architektura.
Obecna świątynia to trójnawowy kościół w formie pseudobazyliki o licznych kaplicach bocznych- typowa budowla północnoniemieckiej gotyckiej architektury ceglanej. Pozostałości pierwszego romańskiego kościoła kamiennego, wspomnianego w 1227, znaleźć można w okolicach wieży. 
Nawa środkowa wznosi się na wysokość 15.3 metra (szer. 8.5 metra), podczas gdy nawy boczne liczą 11.3 metrów wysokości. W porównaniu z innymi lubeckimi kościołami z tego okresu są to wymiary bardzo skromne. Pierwsze trzy przęsła nawy środkowej są prawie kwadratowe. Ostatnie przęsło przed prezbiterium ma kształt trapezu z uwagi na niewielką ilość miejsca ograniczonego blisko przebiegającą ulicą. Nawy boczne posiadają liczne kaplice wzniesione na planie mniejszych lub większych trapezów.
Kaplice boczne.
W południowej nawie bocznej znajduje się seria kaplic, których nazwy pochodzą od nazwisk osób tam pochowanych. Na wysokości drugiego i trzeciego przęsła mamy "Woltersen-Kapelle" oraz "Darsow-Kapelle" (1485). Na wysokości wieży znajduje się "Marientiden-Kapelle", zwana też "Ahlefeldt-Kapelle" Sąsiaduje z nią "Holstein-Kapelle".
W północnej nawie bocznej naprzeciwko "Holstein-Kapelle" znajduje się "Breitenau-Kapelle". Na wysokości drugiego przęsła zlokalizowana jest "Vorrade-Kapelle" ("Calven-Kapelle") a na końcu czwartego przęsła "Scharbau-Kapelle"
Wystrój wnętrza.
Najstarszy zachowany element wystroju kościoła to późnoromański relief z drugiej poł- XIII w., przedstawiający błogosławiącego Chrystusa.
Ołtarz główny.
W 1701 dotychczasowy oryginalny gotycki ołtarz główny (1430) zastąpiono wielkim ołtarzem barokowym, pochodzącym najprawdopodobniej z pracowni Hieronymusa Hassenberga. Ołtarz formą przypomina słynny "Ołtarz Fredenhagena" wykonany wcześniej przez Thomasa Quellinusa dla Kościoła Mariackiego. Nad predellą przedstawiającą ostatnią wieczerzę umieszczono naturalnej wielkości figury świętych i Jezusa. W centrum ołtarza znajduje się Jezus Ukrzyżowany, obok niego Maria i Jan, otoczeni przez alegorie Wiary i Miłości. W górnej części ołtarza przedstawiono Jezusa Zmartwychwstałego pomiędzy parą aniołów.
Stary ołtarz podarowano kaplicy szpitala dla nieuleczalnie chorych w Klein Grönau, skąd w 1913 trafił do muzeum w klasztorze św. Anny. Autor starego ołtarza nie jest znany, a historycy sztuki mówią o mistrzu ołtarza z Grönau, który prawdopodobnie miał swoją pracownię w Brugii.
Krzyż triumfalny.
Walter Paatz oszacował datę powstania krzyża tryumfalnego na 1495-1500. Nieznany artysta, który wykonał krzyż nazywany jest mistrzem krzyża tryumfalnego z Lubeki. 
Ambona.
Wybudowana w latach 1706-1708 ambona, została sfinansowana z darowizny kupca Lorenza Russe (zm. 1584), który również podarował kościołowi poprzednią kazalnicę. Lorenz Russe był najważniejszym darczyńcą kościoła św. Idziego.
Lektorium.
Drewniane dekoracje nowego lektorium wykonał lubecki snycerz Tönnies Evers Młodszy. Autorstwo obrazów z lektorium przypisywane jest natomiast malarzowi Gregorowi von Gehrden. Prace nad nowym lektorium sfinansowano dzięki hojności Lorenza Russe, który przekazał znaczną sumę na rzecz kościoła w swoim testamencie.
Epitafia.
W kościele znajdują się liczne drewniane epitafia. Do wyjątków należy kamienne epitafium burmistrza Thomasa von Wickede (zm. 1716) wykonane przez Hieronymusa Hassenberga.
Organy.
Pierwsze organy dla kościoła św. Idziego zbudowano ok. 1451. Obecne organy (1624-1626) powstały w pracowni Hansa Scherera. Fasada została wykonana przez Michaela Sommera a rzeźby i intarsje przez Baltazara Winnego. W 1642 Friedirch Stellwagen dodał 42 nowe piszczałki. W poł. XIX w. organy zmodernizowano- Johann Friedrich Schulze przebudował system rozdzielający powietrze oraz tylną część organów. W 1919 Emanuel Kemper otrzymał zlecenie budowy nowych organów z trzema manuałami i pedałem na 47 głosów. Historyczny wygląd organów został zachowany, a oryginalne piszczałki wyciszone. Nowe organy zostały prawie natychmiast przebudowane. Niektóre z historycznych piszczałek zostały wykorzystane przy budowie nowych organów dla kościoła św. Pankracego w Hamburgu-Neuenfelde.

</doc>
<doc id="965441" url="https://pl.wikipedia.org/wiki?curid=965441" title="Himmelstadt">
Himmelstadt

Himmelstadt – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, wchodzi w skład wspólnoty administracyjnej Zellingen. Leży około 10 km na północny zachód od Karlstadt, nad Menem, przy drodze B27 i linii kolejowej Fulda/Frankfurt nad Menem – Würzburg.
Oświata.
W gminie znajduje się 75 miejsc przedszkolnych (z 78 dziećmi) oraz szkoła podstawowa (6 nauczycieli, 96 uczniów).

</doc>
<doc id="965443" url="https://pl.wikipedia.org/wiki?curid=965443" title="Spiral Architect">
Spiral Architect

Spiral Architect - norweski zespół grający metal progresywny, założony w 1993. Nazwa grupy pochodzi od tytułu kompozycji zespołu Black Sabbath pochodzącej z płyty "Sabbath Bloody Sabbath" (1973).

</doc>
<doc id="965444" url="https://pl.wikipedia.org/wiki?curid=965444" title="Retzstadt">
Retzstadt

Retzstadt – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, wchodzi w skład wspólnoty administracyjnej Zellingen. Leży około 9 km na południowy wschód od Karlstadt.
Oświata.
W gminie znajduje się 50 miejsc przedszkolnych (z 51 dziećmi) oraz szkoła podstawowa (4 nauczycieli, 102 uczniów).

</doc>
<doc id="965446" url="https://pl.wikipedia.org/wiki?curid=965446" title="Literatura słowacka">
Literatura słowacka

Literatura słowacka
Oświecenie i klasycyzm.
Zabytkiem literatury słowackiej powstałym w połowie XVIII wieku jest Biblia kamedulska.

</doc>
<doc id="965447" url="https://pl.wikipedia.org/wiki?curid=965447" title="Al-Fajum">
Al-Fajum



</doc>
<doc id="965448" url="https://pl.wikipedia.org/wiki?curid=965448" title="Nowe Nieżychowice">
Nowe Nieżychowice

Nowe Nieżychowice – część wsi Nieżychowice w Polsce, położona w województwie pomorskim, w powiecie chojnickim, w gminie Chojnice, wchodzi w skład sołectwa Nieżychowice.
W latach 1975–1998 Nowe Nieżychowice należały administracyjnie do województwa bydgoskiego.

</doc>
<doc id="965449" url="https://pl.wikipedia.org/wiki?curid=965449" title="Frammersbach">
Frammersbach

Frammersbach – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart, siedziba wspólnoty administracyjnej Burgsinn. Leży w Spessart, około 25 km na północny zachód od Karlstadt, nad rzeką Aubach, przy drodze B276.
Dzielnice.
W skład gminy wchodzą dwie dzielnice: 

</doc>
<doc id="965454" url="https://pl.wikipedia.org/wiki?curid=965454" title="Luitgarda Saska">
Luitgarda Saska

Luitgarda Saska, Ludgarda, (ur. ok. 845, zm. 17 listopada 885) – królowa Franków Wschodnich, córka Ludolfa, księcia Wschodnich Sasów, i Ody, córki frankijskiego możnego Billunga.
29 listopada 874 r. w Aschaffenburgu poślubiła Ludwika Młodszego (835-20 stycznia 882), syna króla wschodniofrankijskiego Ludwika II i Emmy Bawarskiej, córki hrabiego Welfa. Ludwik i Luitgarda mieli razem syna i córkę:
Po śmierci Ludwika II w 876 r. jego synowie (Ludwik, Karol Otyły i Karloman) podzielili między siebie kraj. Ludwik otrzymał Saksonię, a po śmierci Karlomana w 880 r. Bawarię.
Ludwik III zmarł w 882 r. Luitgarda wyszła ponownie za mąż jeszcze w tym samym roku. Jej drugim mężem został książę Szwabii Burchard I (ok. 855 - 5 listopada 911), syn Adalberta II, hrabiego Thurgau. Burchard i Luitgarda mieli razem dwóch synów:
Luitgarda była opisywana jako kobieta o żelaznej woli i wielkich politycznych ambicjach. Swojego drugiego męża zachęcała do aktywniejszego udziału na wschodniofrankijskiej scenie politycznej.

</doc>
<doc id="965457" url="https://pl.wikipedia.org/wiki?curid=965457" title="Triefenstein">
Triefenstein

Triefenstein – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart.
Geografia.
Leży w Spessart, około 20 km na południowy zachód od Karlstadt, nad Menem, przy autostradzie A3, drodze B8 i byłej linii kolejowej Triefenstein - Lohr am Main – Würzburg.
Gmina targowa Triefenstein graniczy z następującymi gminami: Marktheidenfeld, Erlenbach bei Marktheidenfeld, Remlingen, Holzkirchen, Wertheim i Kreuzwertheim.
Dzielnice.
W skład gminy wchodzą cztery dzielnice: 
Polityka.
Burmistrzem jest Kerstin Deckenbrock z Aus Vier mach Wir.
Współpraca.
Miejscowości partnerskie:
Oświata.
W gminie znajduje się 200 miejsc przedszkolnych (z 178 dziećmi) oraz szkoła podstawowa (14 nauczycieli, 275 uczniów).

</doc>
<doc id="965461" url="https://pl.wikipedia.org/wiki?curid=965461" title="Nouveau">
Nouveau

nouveau – projekt X.Org oraz Freedesktop.org, którego celem jest stworzenie wolnych sterowników do kart graficznych firmy Nvidia poprzez wsteczną inżynierię obecnych, własnościowych sterowników Nvidii dla Linuksa. 
Nouveau jest rozwijane na licencji MIT. Moduł DRI X.Org nouveau jest ładowany przez bibliotekę Mesa 3D.
Postępy prac.
Począwszy od sierpnia 2006 bieżące postępy prac nouveau są przedstawiane w biuletynie TiNDC ("The irregular Nouveau Development Companion").
10 grudnia 2009 nouveau został włączony do jądra Linuksa w wersji 2.6.33.
Narzędzia.
Do pracy projekt używa kilku samodzielnie stworzonych programów pomocniczych, jak mmio-trace czy renouveau. 
Stosowanie renouveau stanowi obecnie najważniejszą część pracy projektu. Użytkownicy własnościowych sterowników NVidii uruchamiają je na swoich komputerach. Renouveau kopiuje zawartość rejestrów MMIO karty graficznej, wyświetla na ekranie jakieś grafiki, ponownie tworzy kopię MMIO i zapisuje różnicę do pliku tekstowego. Po wykonaniu ponad 70 różnych testów użytkownik wysyła wyniki działania renouveau jako archiwum .tar.bz2 na e-mail, skąd zostaje ono automatycznie skopiowane na serwery FTP do analizy przez programistów projektu. 
Renouveau jest na licencji GNU GPL i korzysta z wyświetlania przez 
SDL. Nie posiada żadnych dekoracji okna, aby zapobiec przesuwaniu okna, ponieważ miałoby to wpływ na wyniki testów.

</doc>
<doc id="965462" url="https://pl.wikipedia.org/wiki?curid=965462" title="Eußenheim">
Eußenheim

Eußenheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Leży około 5 km na północny wschód od Karlstadt, nad rzeką Wern, przy drodze B27 i linii kolejowej Gemünden am Main - Werneck - Schweinfurt.
Dzielnice.
W skład gminy wchodzą następujące dzielnice: 
Oświata.
W gminie znajduje się 125 miejsc przedszkolnych (z 123 dziećmi) oraz szkoła podstawowa (17 nauczycieli, 279 uczniów).

</doc>
<doc id="965472" url="https://pl.wikipedia.org/wiki?curid=965472" title="Lpmud">
Lpmud



</doc>
<doc id="965473" url="https://pl.wikipedia.org/wiki?curid=965473" title="Władysław Adamski">
Władysław Adamski

Władysław Roman Adamski (ur. 23 maja 1963 w Rudzie Śląskiej) – polski polityk i działacz związkowy, poseł na Sejm I, II i III kadencji.
Życiorys.
W 1990 ukończył Technikum Odzieżowe w Ostrowcu Świętokrzyskim, a w 2008 studia z zakresu filozofii na Uniwersytecie Warszawskim. W latach 1983–1991 zatrudniony był w Przedsiębiorstwie Odzieżowym „Wólczanka” w Ostrowcu Świętokrzyskim. Był działaczem Federacji Związków Zawodowych Pracowników Przemysłu Lekkiego, w 1990 wszedł w skład Krajowej Rady Federacji.
W latach 1991–2001 sprawował mandat posła na Sejm trzech kadencji, będący wybieranym z listy Sojuszu Lewicy Demokratycznej w okręgach kieleckich: nr 8 i nr 18. W 2002 odszedł z SLD i jako niezależny kandydat ubiegał się o stanowisko prezydenta miasta.

</doc>
<doc id="965480" url="https://pl.wikipedia.org/wiki?curid=965480" title="Blazo Dukanović">
Blazo Dukanović



</doc>
<doc id="965481" url="https://pl.wikipedia.org/wiki?curid=965481" title="Wyrok na Franciszka Kłosa (film)">
Wyrok na Franciszka Kłosa (film)

Wyrok na Franciszka Kłosa – polski telewizyjny film fabularny (dramat wojenny) z 2000 w reżyserii Andrzeja Wajdy.
Scenariusz napisali Andrzej Wajda i Zygmunt Malanowicz na podstawie powieści Stanisława Rembeka "Wyrok na Franciszka Kłosa".
Zdjęcia trwały od 15 maja do 7 czerwca 2000. Film kręcony na Mazowszu (w Parysowie i w Zielonce), zrealizowany został w technice taśmy magnetycznej (Digital Betacam).

</doc>
<doc id="965482" url="https://pl.wikipedia.org/wiki?curid=965482" title="Joseph Laniel">
Joseph Laniel

Joseph Laniel (ur. 12 października 1889 w Vimoutiers, zm. 8 kwietnia 1975 w Paryżu) – liberalny polityk francuski, premier.
Od 26 czerwca 1953 do 12 czerwca 1954 był premierem IV Republiki Francuskiej.

</doc>
<doc id="965490" url="https://pl.wikipedia.org/wiki?curid=965490" title="X.org">
X.org



</doc>
<doc id="965491" url="https://pl.wikipedia.org/wiki?curid=965491" title="René Mayer">
René Mayer

René Mayer (ur. 4 maja 1895 w Paryżu, zm. 13 grudnia 1972 w Paryżu) – francuski polityk, premier.
Był politykiem Partii Radykalnej. W latach 1949-1951 był ministrem sprawiedliwości. Od 8 stycznia 1953 do 21 maja 1953 był premierem IV Republiki Francuskiej.

</doc>
<doc id="965493" url="https://pl.wikipedia.org/wiki?curid=965493" title="Carolinum (Nysa)">
Carolinum (Nysa)

Carolinum w Nysie – dawniej uczelnia, a obecnie nazwa nawiązującego do tradycji tej szkoły I Liceum Ogólnokształcącego im. Jana III Sobieskiego.
Historia.
Powstanie kolegium Carolinum wiąże się z przybyciem do Nysy jezuitów w roku 1622. W mieście istniało jednak już wówczas rozwinięte szkolnictwo. Do najważniejszych ówczesnych placówek edukacyjnych należały:
Po sprowadzeniu jezuitów do Nysy biskup wrocławski arcyksiążę Karol Habsburg erygował 9 lutego 1623 roku szkołę zakonną nazwaną seminarium św. Anny – uroczyste otwarcie miało miejsce 23 kwietnia 1624 roku. Biskup zamierzał także utworzyć w Nysie prowadzony przez jezuitów uniwersytet, lecz nigdy nie doszło do realizacji tego projektu.
Patronką szkoły wybrana została św. Anna ze względu na to, że imię to nosiła wdowa po burmistrzu Nysy Anna Gebauer, która w hojnym testamencie 9 maja 1630 roku przeznaczyła na ten cel cały swój majątek.
Pierwszym rektorem tej uczelni został światowej sławy uczony, jezuita, matematyk i astronom, twórca helioskopu i odkrywca plam na Słońcu Christoph Scheiner.
Szkoła składała się z pięciu klas. Cieszyła się bardzo dobrą renomą, słynęła z wysokiego poziomu nauczania oraz z posiadania bogatego księgozbioru. Przybywała tu pobierać nauki młodzież z całego Śląska, jak również z Rzeczypospolitej.
Nysa wkrótce otrzymała z tego powodu miano "Śląskich Aten" (nieco później nazwana została także "Śląskim Rzymem").
Największą świetność seminarium przeżywało w latach 1625-1642, za czasów biskupa Karola Ferdynanda Wazy, syna króla Polski Zygmunta III. Ta nowa uczelnia jezuicka bardzo szybko się rozwijała i wkrótce zyskała duże znaczenie.
Podczas wojny trzydziestoletniej, w 1642 roku budynek seminarium spłonął. Zniszczeniu uległa również biblioteka szkolna licząca około dwanaście tysięcy woluminów. W latach 1656-1657 wzniesiono nowy budynek, który odtąd stanowił siedzibę seminarium św. Anny.
Biskup Karol Ferdynand w latach 1669-1681 ufundował obecny, okazały gmach z przeznaczeniem dla nowo utworzonego kolegium jezuickiego, stanowiącego kontynuację seminarium św. Anny. Budynek został wzniesiony przy kościele Wniebowzięcia Najświętszej Maryi Panny przez Wacława Schullera z Ołomuńca. Wewnątrz mieściły się sale lekcyjne, pomieszczenia mieszkalne dla zakonników i uczniów, biblioteka, refektarz oraz apteka prowadzona przez zakonników.
Obok kolegium w latach 1722-1725 powstało przy wsparciu biskupa Ludwika von Neuburga gimnazjum jezuickie. Jego projekt przypisuje się architektowi Christophowi Tauschowi, a wykonanie –
Michałowi Kleinowi. W 1725 r. powstała bogato zdobiona brama, łącząca oba budynki.
Po przyłączeniu Śląska do Prus w roku 1742 kolegium podupadło. W 1773 roku, mimo kasaty zakonu przez papieża Klemensa XIV, król Fryderyk II pozwolił jezuitom pozostać w swej nyskiej siedzibie. Dopiero w wyniku pruskiej sekularyzacji z roku 1810 roku zakonnicy opuścili kolegium, a budynek został zmodernizowany i utworzono w nim królewskie gimnazjum katolickie. W roku 1848 jego dyrektorem po raz pierwszy została osoba świecka. Szkoła w 1924 roku otrzymała nazwę "Carolinum" na cześć założyciela seminarium św. Anny biskupa Karola Habsburga.
Wiosną 1945 roku, po spaleniu Nysy przez Armię Czerwoną, z budynków, w których za czasów niemieckich mieściły się szkoły średnie, ocalały tylko dwa. Utworzono w nich wkrótce państwowe Gimnazjum i Liceum Ogólnokształcące. Obecnie tradycje kolegium jezuickiego kontynuuje I Liceum Ogólnokształcące imienia Jana III Sobieskiego w Nysie, a także Państwowa Wyższa Szkoła Zawodowa w Nysie.
Do najbardziej znanych absolwentów nyskiego Carolinum zaliczani są:
Architektura.
Brama z portykiem posiada barokowe dekoracje. Główny przejazd zwieńczony jest gzymsem z puttami, trzymającymi kartusz herbowy i wazonami. Obok znajduje się furtka dla pieszych. Wewnątrz, na wprost bramy, fragment dawnych murów obronnych zamyka dziedziniec, flankowany z obu stron budynkami gimnazjum i kolegium. Zachowała się częściowo średniowieczna basteja, stanowiąca obecnie boczne wyjście ze szkolnego dziedzińca na planty przy ulicy Lompy.
Bryła budynku kolegium wzniesiona została na planie litery „E”. Gmach w stylu barokowym, nawiązuje swą formą do typowej, jezuickiej architektury. Posiada pewne cechy wspólne z siedzibą kolegium Klementinum w Pradze.
We wnętrzu zachowały się dwa pomieszczenia o szczególnie bogatych dekoracjach – aula i biblioteka. Kolegium posiadało typowy dla jezuickich szkół i uniwersytetów program ideowy wystroju.
Znajdująca się w części środkowej gmachu, w przyziemiu ryzalitu obecna aula liceum to dawny refektarz, służący zakonnikom jako jadalnia i sala zebrań. W pomieszczeniu tym znajdują się:
Wyeksponowane tu zostały motywy gloryfikacji Kościoła i jego misji oraz służby Chrystusowi, którą pełni zakon jezuitów.
Z powodu zniszczeń wojennych z 1807 roku bogata dekoracja malarska pochodząca z 1680 roku nie zachowała się w całości do czasów obecnych. O jej poziomie artystycznym świadczą ocalałe freski w dawnej aptece i w sieni, łączące tematykę filozoficzną, religijną i astrologiczną. Malowidła te odkryto i poddano renowacji dopiero w 1904 roku. W lunetach umieszczone zostały inskrypcje farmaceutyczne. Freski ukazują starotestamentową historię o Tobiaszu, który otrzymał od archanioła Rafała lek przywracający wzrok jego ojcu. Jest to prefiguracja Chrystusa jako światła dla świata. Kolejne malowidła przedstawiają koncepcję przyrody jako źródła zdrowia i przejawu ukrytej Bożej siły. Umieszczono tu alegorie czterech żywiołów:
Całość tych malowideł uzupełnia wątek astrologiczny w postaci dwunastu znaków Zodiaku, podkreślający związek Ziemi z Kosmosem.
Freski zdobiące klasztorną aptekę przedstawiają więc ówczesną wizję medycyny i farmacji – leki są darem ziemi, żywiołów i oddziaływania gwiazd. Obecnie jest tam wystawa trofeów zdobywanych przez uczniów.

</doc>
<doc id="965497" url="https://pl.wikipedia.org/wiki?curid=965497" title="Wielka Tama">
Wielka Tama



</doc>
<doc id="965501" url="https://pl.wikipedia.org/wiki?curid=965501" title="Jerzy Pański (1900–1979)">
Jerzy Pański (1900–1979)

Jerzy Pański (ur. 7 maja 1900 w Łodzi, zm. 22 czerwca 1979 w Warszawie) – działacz polityczny okresu PRL, wydawca, tłumacz literatury francuskiej i rosyjskiej.
Był synem lekarza Aleksandra Pańskiego i bratem emigracyjnego pisarza Wacława Solskiego. W ZSRS został działaczem Związku Patriotów Polskich, redaktorem naczelnym czasopism „Wolna Polska” i „Nowe Horyzonty”. Wstąpił do Związku Radzieckich Pisarzy Białorusi. W latach 1946–1948 był dyrektorem Polskiego Radia, w latach 1948–1951 – prezesem Spółdzielni Wydawniczej „Czytelnik”, w latach 1951–1953 – dyrektorem Centralnego Zarządu Teatrów, a od 1956 do 1962 – dyrektorem programowym TVP.
Uchwałą Prezydium KRN z 18 stycznia 1946 odznaczony Krzyżem Kawalerskim Orderu Odrodzenia Polski. W 1952 otrzymał Złoty Krzyż Zasługi.
Pochowany na cmentarzu Powązkowskim w Warszawie (kwatera d-4-11).

</doc>
<doc id="965505" url="https://pl.wikipedia.org/wiki?curid=965505" title="Melanowo (województwo pomorskie)">
Melanowo (województwo pomorskie)

Melanowo – osada w Polsce położona w województwie pomorskim, w powiecie chojnickim, w gminie Chojnice.
Miejscowość położona przy szlaku zawieszonej obecnie linii kolejowej Chojnice-Sępólno Krajeńskie-Więcbork, wchodzi w skład sołectwa Ogorzeliny.
W latach 1975–1998 miejscowość administracyjnie należała do województwa bydgoskiego.
Historia.
Melanowo opisano w XIX wieku jako dobra szlacheckie w powiecie chojnickim o powierzchni łącznej 418,08 ha. Najbliższa stacja pocztowa w Wierzchowie, parafia katolicka w Ogorzelinach, ewangelicka w Chojnicach. W roku 1868 spisano 18 budynków w tym: 8 domów mieszkalnych, 138 mieszkańców. Była to wówczas własność rodziny Wolszlegrów. Melanowo istnieje jako osobny majątek dopiero od r. 1854. Do Melanowa należy folwark Melanówka.

</doc>
<doc id="965509" url="https://pl.wikipedia.org/wiki?curid=965509" title="Melanówek">
Melanówek

Melanówek – Mała osada w Polsce położona w województwie pomorskim, w powiecie chojnickim, w gminie Chojnice. 
Niewielka osada przy czynnym szlaku linii kolejowej (trasa transportowa) Chojnice-Sępólno Krajeńskie-Więcbork, wchodzi w skład sołectwa Ogorzeliny. Osada charakteryzuje się rozwiniętą działalnością rolną.
W latach 1975–1998 miejscowość administracyjnie należała do województwa bydgoskiego.
Historia.
Melanówek posiada wspólną z Melanowem historię, powstała około 1853 roku jako folwark Melanowa. 
Sport.
W osadzie założono w 2009 roku klub piłkarski grający w Chojnickiej lidze okręgowej "A" klasie - LKS Saper Melanówek. 

</doc>
<doc id="965511" url="https://pl.wikipedia.org/wiki?curid=965511" title="General Public License">
General Public License



</doc>
<doc id="965515" url="https://pl.wikipedia.org/wiki?curid=965515" title="Nynäshamn">
Nynäshamn

Nynäshamn – miasto portowe i siedziba władz gminy Nynäshamn, znajdujące się w regionie Sztokholm w Szwecji. Według danych z 2010 roku liczy 13 510 mieszkańców.
W mieście mieści się rafineria należąca do firmy Nynas.
Transport.
Nynäshamn posiada stałe połączenia promowe z Gdańskiem (Polferries), łotewską Windawą (Stena Line) i szwedzką wyspą Gotlandią (Destination Gotland).
Pod miastem zaczyna się autostrada 73, prowadząca do Sztokholmu.
Miasto posiada położoną w centrum, stację kolejową Nynäshamn, obsługiwaną przez pociągi podmiejskie Pendeltåg Sztokholm. Pociąg do Sztokholmu, w ciągu dnia odjeżdża stamtąd co 30 minut.

</doc>
<doc id="965523" url="https://pl.wikipedia.org/wiki?curid=965523" title="Kościół św. Piotra w Lubece">
Kościół św. Piotra w Lubece

Kościół św. Piotra w Lubece (niem. "St. Petri zu Lübeck") – jeden z pięciu głównych kościołów na lubeckim Starym Mieście. Unikatowy kościół pięcionawowy w stylu północnoniemieckiego gotyku ceglanego. Poważnie zniszczony w czasie brytyjskiego ataku powietrznego w 1942, odbudowany w 1987 służy jako kościół Uniwersytetu Lubeckiego (założonego w 1964) i centrum kulturalne (wystawy, koncerty itp.).
Świątynia dedykowana św. Piotrowi, patronowi rybołówstwa jest jednym z głównych zabytków lubeckiego hanzeatyckiego Starego Miasta, które w 1987 r. zostało wpisane na listę dziedzictwa kulturowego UNESCO.
Historia i architektura.
Pierwsze wzmianki o kościele Św. Piotra pochodzą w 1170. W latach 1227-1250 zbudowano późnoromański trójnawowy kościół halowy (trzy nawy, cztery przęsła, trzy apsydy). Ok. 1290 powstaje trójnawowe prezbiterium. W XV w. kościół rozbudowano do jego aktualnej postaci: gotyckiego kościoła halowego o nieregularnym planie. Korpus nawowy i prezbiterium liczą pięć nawach. Trzy środkowe nawy we wschodniej stronie zamknięte są poligonalnie, pozostałe prostokątnie, ponadto od strony zewnętrznej mieszczą się czworoboczne w planie aneksy. Od strony zachodniej wysoka wieża, mierząca 108,22 m, flankowana bocznymi aneksami, pełniąca obecnie funkcję punktu widokowego. Roztacza się stąd rozległy widok na całe lubeckie Stare Miasto i okolicę.
Podczas brytyjskiego ataku bombowego na miasto w 1942 kościół został poważnie zniszczony. Tuż po pożarze kościół służył jako lapidarium, w którym składowano fragmenty rzeźb i dekoracji z innych lubeckich kościołów zniszczonych w czasie wojny. Systematyczna odbudowa świątyni trwała do 1987, w 1962 r. przywrócono pierwotną formę wieży. Nie przeprowadzono jednak rekonstrukcji wnętrz. Przez długi okres świątynia nie spełniała swych funkcji sakralnych. Przywrócono je od 2004 r. odtąd świątynia pełni rolę kościoła uniwersyteckiego. Organizowane są tu również wystawy, koncerty i spotkania literackie. 

</doc>
<doc id="965526" url="https://pl.wikipedia.org/wiki?curid=965526" title="Dušan Radolský">
Dušan Radolský

Dušan Radolský (ur. 13 listopada 1950 w Trnawie) – słowacki piłkarz występujący na pozycji środkowego obrońcy, oraz trener piłkarski.
Życiorys.
Jako zawodnik grał w kilku pierwszo- i drugoligowych klubach czechosłowackich (Spartak Trnava, Dukla Bańska Bystrzyca, Dukla Tábor i VTJ Kroměříž). Piłkarską karierę zakończył w wieku dwudziestu czterech lat z powodu kontuzji kolana. Pracę szkoleniową rozpoczął w drugiej połowie lat 80. jako asystent trenera w Spartaku Trnava. Później samodzielnie prowadził DAC Dunajską Stredę, RH Cheb, Sigmę Ołomuniec, FC Koszyce, z którym zdobył wicemistrzostwo kraju, oraz MŠK Žilinę.
W 1997 roku na trzy lata związał się ze Słowackim Związkiem Piłki Nożnej. Został selekcjonerem reprezentacji młodzieżowej, z którą – po porażce z Hiszpanią 0:1 – zajął czwarte miejsce na odbywających się na Słowacji mistrzostwach Europy oraz wywalczył awans na Igrzyska Olimpijskie w Sydney. W 1998 roku przez dwa miesiące jako trener tymczasowy prowadził również dorosłą reprezentację, m.in. w towarzyskim meczu z Polską, wygranym przez podopiecznych Janusza Wójcika 3:1.
Po rozstaniu z kadrą U-21 pracował krótko w klubie ze Zjednoczonych Emiratów Arabskich Al-Shabab oraz w FC Synot Stare Mesto i Slovanie Bratysława. W lutym 2003 roku piłkarze Slovanu brali udział w obozie przygotowawczym na Cyprze. Jednym z ich sparingpartnerów był zespół Dyskobolia Grodzisk Wielkopolski. Prezesowi Zbigniewowi Drzymale spodobał się styl gry Słowaków i kilka miesięcy później, zaraz po tym jak prowadzona przez Bogusława Kaczmarka Dyskobolia zdobyła wicemistrzostwo Polski, postanowił zmienić trenera. Miejsce Kaczmarka zajął Rádolský.
Prawie trzy lata spędzone w Grodzisku Wielkopolskim okraszone zostały zdobyciem drugiego w historii klubu wicemistrzostwa (2004–2005) oraz pierwszego Pucharu Polski (2005). Ponadto zespół, w którym wówczas grali m.in. Mariusz Liberda, Sebastian Mila, Tomasz Wieszczycki, Andrzej Niedzielan i Grzegorz Rasiak w sezonie 2003–2004 dotarł do III rundy Pucharu UEFA. Wyeliminował m.in. Herthę Berlin (0:0, 1:0) oraz Manchester City (1:1, 0:0). W meczach trzeciej rundy podopieczni Rádolský'ego nie dali rady Girondins Bordeaux (0:1, 1:4). Dzięki efektywnym występom w Pucharze UEFA wielu piłkarzy Dyskobolii wkrótce otrzymało propozycje pracy w klubach zagranicznych. W październiku 2005 roku po kilku porażkach w lidze trener złożył dymisję. Powrócił na Słowację, gdzie prowadził Duklę Bańska Bystrzyca.
Od 15 czerwca 2007 ponownie trenował zespół z polskiej ekstraklasy. Tego dnia zastąpił Marka Wleciałowskiego na stanowisku szkoleniowca beniaminka ligi Ruchu Chorzów. W sezonie 2007–2008 zajął z nim dziesiąte miejsce w ekstraklasie, najlepsze ze wszystkich drużyn, które awansowały z II ligi. Po czterech kolejkach kolejnych rozgrywek – mimo udanej inauguracji nowego sezonu – otrzymał wymówienie. Nikt z przedstawicieli klubu nie wyjaśnił jej przyczyn.
Następnie, po 12 latach przerwy, powrócił do pracy z drużyną MŠK Žilina.
25 sierpnia 2009 ponownie został trenerem klubu z polskiej ekstraklasy. Zastąpił Jacka Grembockiego na stanowisku szkoleniowca Polonii Warszawa. Jednak niecałe dwa miesiące później został zdymisjonowany. Kiedy odchodził, Polonia zajmowała trzynaste miejsce w lidze.
Od 14 czerwca 2011 do 28 maja 2012 był szkoleniowcem pierwszoligowej Termaliki Bruk-Bet Nieciecza. Wrócił do klubu latem 2013 roku, gdzie zastąpił Kazimierza Moskala.

</doc>
<doc id="965530" url="https://pl.wikipedia.org/wiki?curid=965530" title="Czahar Mahal wa Bachtijari">
Czahar Mahal wa Bachtijari

Czahar Mahal wa Bachtijari – ostan w środkowo-zachodnim Iranie, w górach Zagros. Stolica stanu to Szahr-e Kord.
Klimat tego ostanu to podzwrotnikowy kontynentalny, suchy, w którym zaznacza się dość wyraźnie piętrowość. Główną rzeką przepływającą przez ten region jest Karun, natomiast roślinność tworzą niskie, suche lasy oraz trawiaste zbiorowiska stepów górskich. Podstawę gospodarki w tym regionie kraju stanowi słabo rozwinięte rolnictwo.

</doc>
<doc id="965532" url="https://pl.wikipedia.org/wiki?curid=965532" title="Łukomie (województwo pomorskie)">
Łukomie (województwo pomorskie)

Łukomie – osada w Polsce położona w województwie pomorskim, w powiecie chojnickim, w gminie Chojnice. 
Osada położona na obszarze Zaborskiego Parku Krajobrazowego, wchodzi w skład sołectwa Charzykowy.

</doc>
<doc id="965535" url="https://pl.wikipedia.org/wiki?curid=965535" title="Babilon (województwo pomorskie)">
Babilon (województwo pomorskie)

Babilon (kaszb. "Babilón") – osada śródleśna w Polsce położona w województwie pomorskim, w powiecie chojnickim, w gminie Chojnice na obrzeżu Zaborskiego Parku Krajobrazowego przy trasie drogi wojewódzkiej nr 212. Osada wchodzi w skład sołectwa Kopernica.
W latach 1975–1998 miejscowość administracyjnie należała do województwa bydgoskiego. W okresie II Rzeczypospolitej stacjonowała tu placówka Straży Granicznej Inspektoratu Granicznego nr 7 „Chojnice”.

</doc>
<doc id="965536" url="https://pl.wikipedia.org/wiki?curid=965536" title="Christian Pineau">
Christian Pineau

Christian Pineau (ur. 14 października 1904 w Chaumont, zm. 5 kwietnia 1995 w Paryżu) – francuski polityk, minister spraw zagranicznych.
Życiorys.
W lutym 1955 był desygnowany na premiera IV Republiki Francuskiej, ale nie zdołał utworzyć rządu. Od lutego 1956 do kwietnia 1958 był ministrem spraw zagranicznych w rządach: Molleta, Bourgèsa-Maunourego i Gaillarda.

</doc>
<doc id="965538" url="https://pl.wikipedia.org/wiki?curid=965538" title="PKT w Gdyni">
PKT w Gdyni



</doc>
<doc id="965539" url="https://pl.wikipedia.org/wiki?curid=965539" title="Sultan Ibragimov">
Sultan Ibragimov



</doc>
<doc id="965541" url="https://pl.wikipedia.org/wiki?curid=965541" title="The Suite Life of Zack and Cody">
The Suite Life of Zack and Cody



</doc>
<doc id="965543" url="https://pl.wikipedia.org/wiki?curid=965543" title="KeePass Password Safe">
KeePass Password Safe

KeePass Password Safe – menedżer haseł użytkownika, wydany na licencji GNU GPL głównie pod Microsoft Windows (z nieoficjalnymi wydaniami na inne platformy). Jego cechą charakterystyczną jest to, że przechowuje dane w zaszyfrowanym pliku i nie zapisuje nic w dedykowanej chmurze ani w systemie, chociaż opcjonalnie umożliwia synchronizację danych.
Opis.
KeePass przechowuje loginy, hasła, adresy URL oraz inne informacje w zaszyfrowanej bazie danych. Dostęp do bazy danych uzyskujemy podając hasło i/lub plik-klucz.
KeePass korzysta z mocnych i bezpiecznych algorytmów szyfrujących takich jak AES, ChaCha20 i Twofish oraz haszujących SHA-256. Program nawet po uruchomieniu i otworzeniu bazy danych, hasła trzyma zaszyfrowane w swoim procesie w pamięci, chroniąc przed ich wykradnięciem. Szyfrowaniu podlegają wszystkie pola bazy danych.
KeePass jest dostępny pod system operacyjny Windows, ale dzięki otwartym źródłom powstały wersje programu na Linuksa, macOS, Pocket PC, Androida.
KeePass jest przenośny, nie wymaga instalacji w systemie, nie trzyma w nim żadnych plików, dzięki czemu możemy go trzymać razem z bazą danych np. na pendrivie.
KeePass występuje w dwóch wersjach: 1.x (Classic Edition) i 2.x (Professional Edition). Wersja 1.x opiera się na platformie GDI+, natomiast wersja 2.x na platformie .NET Framework. Obie wersje są rozwijane równolegle, przy czym wersja 1.x jest uboższa o kilka funkcji w stosunku do wersji 2.x. Obie wersje programu zapewniają porównywalny poziom bezpieczeństwa bazy danych.
Program zapisuje bazę danych we własnym formacie .kdb w wersji 1.x oraz .kdbx w wersji 2.x. Format bazy danych obu wersji jest inny, przez co przeniesienie danych wymaga konwersji przez funkcję eksportu i importu.
Cechy.
Zarządzanie hasłami.
Hasła przechowywane przez KeePass można podzielić na łatwe do zarządzania grupy. W grupach można tworzyć podgrupy.
Ponadto KeePass śledzi czas utworzenia, modyfikacji, ostatniego dostępu i wygaśnięcia przechowywanych haseł. Zarówno grupie jak i pojedynczemu hasłu można przypisać ikonę ułatwiającą identyfikację.
Program posiada również mechanizm filtrowania bazy danych przez użytkownika.
Generator haseł.
KeePass posiada wbudowany generator haseł, który umożliwia stworzenie losowego, silnego hasła według zadanych przez użytkownika kryteriów ilości, rodzaju znaków lub określonego formatu hasła. Przy tworzeniu hasła program wykorzystuje losowo pobierane dane z myszki i klawiatury. 
Skróty klawiszowe.
KeePass umożliwia zdefiniowanie globalnych skrótów klawiszowych, opierających się na zdefiniowanej przez użytkownika kombinacji klawiszy. Po zastosowaniu skrótu klawiszowego, KeePass analizuje źródło zapytania, a następnie wypełnia je właściwą nazwą i hasłem według standardowego szablonu. Możliwe jest zdefiniowane własnego szablonu, indywidualnie dla każdego hasła bazy danych.
Importowanie i eksportowanie danych.
Dzięki mechanizmowi importu i eksportu, możliwe jest przenoszenie danych między różnymi aplikacjami. Dane mogą być przenoszone między innymi w formatach TXT, HTML, XML i CSV. Formaty te nie zapewniają poufności zawartych w nich danych. Listę standardowo obsługiwanych formatów można zwiększyć za pomocą rozszerzeń.
Rozszerzenia.
Użytkownik KeePass może decydować o jego funkcjonalności poprzez instalację rozszerzeń. Dostępnych jest kilkadziesiąt rozszerzeń pogrupowanych według funkcjonalności, m.in. kopie zapasowe i synchronizacja, integracja z systemem, import i konwersja formatów.
Autorami rozszerzeń są z reguły inne osoby niż autor KeePass. Stosowanie rozszerzeń zmniejsza bezpieczeństwo bazy danych.
Tłumaczenie.
Aplikacja jest dostępna w wielu językach, również w polskim.

</doc>
<doc id="965546" url="https://pl.wikipedia.org/wiki?curid=965546" title="Jasnowo (SIMC 0081607)">
Jasnowo (SIMC 0081607)

Jasnowo – kolonia w Polsce położona w województwie pomorskim, w powiecie chojnickim, w gminie Chojnice. 
Miejscowość wchodzi w skład sołectwa Kruszka.
W latach 1975–1998 miejscowość administracyjnie należała do województwa bydgoskiego.

</doc>
<doc id="965547" url="https://pl.wikipedia.org/wiki?curid=965547" title="Garb Wójczańsko-Pińczowski">
Garb Wójczańsko-Pińczowski



</doc>
<doc id="965550" url="https://pl.wikipedia.org/wiki?curid=965550" title="1961 NBA Draft">
1961 NBA Draft

1961 NBA Draft

</doc>
<doc id="965554" url="https://pl.wikipedia.org/wiki?curid=965554" title="MKS Grabka Grabica">
MKS Grabka Grabica



</doc>
<doc id="965557" url="https://pl.wikipedia.org/wiki?curid=965557" title="TVSM Grudziądz">
TVSM Grudziądz

TVK SM, Telewizja Kablowa Spółdzielni Mieszkaniowej w Grudziądzu. W 2016 z usług firmy korzysta ok. 20 tys. abonentów, w tym ponad 13 tys. abonentów telewizji cyfrowej.
Historia.
Uruchomienie telewizji kablowej na spółdzielczych osiedlach umożliwiło nadawanie własnego programu. Z czasem stał się on dostępny dla mieszkańców niemal całego miasta. Grudziądzki program w Telewizji Kablowej Spółdzielni Mieszkaniowej pojawił się w 1993 roku. Tworzony był głównie przez studio Centrum Kultury w Grudziądzu. Program nadawano raz w tygodniu. Nie znaczy to jednak, że Spółdzielnia Mieszkaniowa, właściciel sieci, posiłkować musiała się obcą produkcją. Już wtedy krótkie reportaże z życia spółdzielni oraz materiały miejskie realizowały dwie osoby. Pierwsze programy rejestrowane były prywatną kamerą. Niestety, jakość tych produkcji nie była najlepsza. Przede wszystkim brakowało studia do montażu oraz lepszego sprzętu. W marcu 1995 roku studio telewizyjne wzbogaciło się o typowy zestaw do montażu video. Rok później studio telewizyjne Centrum Kultury Teatr i SM zacieśniły współpracę w przygotowywaniu programu lokalnego. Około godzinną audycję nadawano w sieci spółdzielczej dwa razy w tygodniu. Program nagrywany był w niewielkim studio, z kilkugodzinnym wyprzedzeniem. Następnie nagraną taśmę trzeba było dostarczyć do stacji czołowej i dopiero stamtąd materiał emitowany był do sieci Spółdzielni. Od lutego 2008r. telewizja posiada system automatycznej emisji, dzięki której program nadawany jest przez 24h/dobę 7 dni w tygodniu. Program rozpoczyna się serwisem informacyjnym o godzinie 17:15. Powtórki serwisu emitowane są o: 20:00, 22:30 i w dniu następnym o: 9:15, 12:00, 14:30. Pomiędzy powtórkami na antenie ukazują się różnotematyczne etiudy filmowe, plansza z programem, plansza z zegarem oraz plansza z zapowiedziami imprez w mieście. 
TV SM oferuje:

</doc>
<doc id="965562" url="https://pl.wikipedia.org/wiki?curid=965562" title="Bucerotidae">
Bucerotidae



</doc>
<doc id="965563" url="https://pl.wikipedia.org/wiki?curid=965563" title="Al-Bahrijja">
Al-Bahrijja

Al-Wahat al-Bahrijja – grupa oaz w północno-zachodnim Egipcie, na Pustyni Libijskiej, w muhafazie Giza. Oazy te są położone w obniżeniu o powierzchni ok. 6 tys. km² oraz są one otoczone licznymi wzgórzami. W tych oazach zamieszkuje ok. 7 tys. osób, które uprawiają pszenicę, ryż, oliwki oraz palmę daktylową. Główne miejscowości leżące w oazach Al-Bahrijja to: Al-Bawiti oraz Al-Haiz.
W rejonie tym w 2010 roku ustanowiono obszar chroniony o powierzchni 109 km2.

</doc>
<doc id="965565" url="https://pl.wikipedia.org/wiki?curid=965565" title="Sepiot">
Sepiot

Sepiot – kolonia w Polsce położona w województwie pomorskim, w powiecie chojnickim, w gminie Chojnice. 
Mała kolonia kaszubska, nad rzeką Chociną na obszarze Zaborskiego Parku Krajobrazowego. Sepiot jest częścią składową sołectwa Swornegacie.
W latach 1975–1998 miejscowość administracyjnie należała do województwa bydgoskiego.

</doc>
<doc id="965570" url="https://pl.wikipedia.org/wiki?curid=965570" title="Szymczyk">
Szymczyk

Szymczyk (forma żeńska: Szymczyk/Szymczykowa/Szymczykówna; liczba mnoga: Szymczykowie) – polskie nazwisko. Na początku lat 90. XX wieku w Polsce nosiło je 10 331 osób.
Osoby o tym nazwisku:

</doc>
<doc id="965572" url="https://pl.wikipedia.org/wiki?curid=965572" title="Flaga Grudziądza">
Flaga Grudziądza



</doc>
<doc id="965573" url="https://pl.wikipedia.org/wiki?curid=965573" title="Mistrzostwa Świata w Piłce Siatkowej Mężczyzn 1949">
Mistrzostwa Świata w Piłce Siatkowej Mężczyzn 1949

I Mistrzostwa Świata w Piłce Siatkowej Mężczyzn odbyły się w dniach 10-18 września 1949 roku w Pradze w Czechosłowacji. Mecze odbywały się na zaadaptowanym otwartym korcie tenisowym.
Pierwszym mistrzem świata został Związek Radziecki, pokonując w decydującym spotkaniu Czechosłowację. Brąz zdobyła reprezentacja Bułgarii, a czwarte miejsce zajęła reprezentacja Rumunii.
System rozgrywek.
W fazie grupowej dziesięć drużyn podzielono na trzy grupy (A, B, C). W grupie A znajdowały się cztery zespoły, natomiast w grupach B i C - po trzy. Z każdej grupy po dwie najlepsze reprezentacje awansowały do finału A. Pozostałe drużyny rywalizowały o miejsca 7-10 w finale B. Finał A i finał B rozgrywane były systemem kołowym. O miejscu w grupach decydowały kolejno: liczba zdobytych punktów, stosunek setów, stosunek małych punktów.
Drużyny uczestniczące.
Do Mistrzostw Świata 1949 nie odbywały się eliminacje. Udział w nich wzięły wszystkie zgłoszone reprezentacje. Do turnieju przystąpiło 10 zespołów z Europy.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań
Grupa C.
Tabela
Wyniki spotkań
Faza finałowa.
Finał B.
Tabela
Wyniki spotkań
Finał A.
Tabela
Wyniki spotkań

</doc>
<doc id="965576" url="https://pl.wikipedia.org/wiki?curid=965576" title="Babilon (ujednoznacznienie)">
Babilon (ujednoznacznienie)

2 miejscowości w Polsce:

</doc>
<doc id="965577" url="https://pl.wikipedia.org/wiki?curid=965577" title="Łukomie">
Łukomie



</doc>
<doc id="965578" url="https://pl.wikipedia.org/wiki?curid=965578" title="Trochilidae">
Trochilidae



</doc>
<doc id="965579" url="https://pl.wikipedia.org/wiki?curid=965579" title="Barbara Zapolya">
Barbara Zapolya



</doc>
<doc id="965582" url="https://pl.wikipedia.org/wiki?curid=965582" title="Psittacidae">
Psittacidae



</doc>
<doc id="965585" url="https://pl.wikipedia.org/wiki?curid=965585" title="Wosk">
Wosk



</doc>
<doc id="965588" url="https://pl.wikipedia.org/wiki?curid=965588" title="Cyjanian">
Cyjanian



</doc>
<doc id="965589" url="https://pl.wikipedia.org/wiki?curid=965589" title="Keepass">
Keepass



</doc>
<doc id="965592" url="https://pl.wikipedia.org/wiki?curid=965592" title="Monomer">
Monomer



</doc>
<doc id="965598" url="https://pl.wikipedia.org/wiki?curid=965598" title="Dressed for Success">
Dressed for Success

Dressed for Success – singel szwedzkiego duetu Roxette. Został wydany w sierpniu 1989 jako pierwszy promujący album "Look Sharp!".

</doc>
<doc id="965605" url="https://pl.wikipedia.org/wiki?curid=965605" title="Podział administracyjny Iranu">
Podział administracyjny Iranu

Iran podzielony jest na 31 ostanów (prowincji, ostan – w liczbie mnogiej ostanha).
Ostany Iranu.
Stan w październiku 2014:
Najmłodszym z ostanów (stan w październiku 2014) jest Alborz, który za zgodą parlamentu w 2010 stał się 31. ostanem Iranu.
Ostany dzielą się na podprowincje (powiaty) zwane "shahrestan" (pers. شهرستان "shahrestān") na te z kolei na gminy miejskie zwane "bakhsh" (pers. بخش "bakhsh") i wiejskie zwane "dahestan" (pers. دهستان "dehestān").

</doc>
<doc id="965607" url="https://pl.wikipedia.org/wiki?curid=965607" title="Krystyna Kofta">
Krystyna Kofta

Krystyna Bogumiła Kofta (ur. 23 grudnia 1942 w Poznaniu) – pisarka, polonistka, plastyczka i felietonistka.
Życiorys.
Edukacja.
Ukończyła Liceum Plastyczne im. Piotra Potworowskiego w Poznaniu. Przez rok studiowała malarstwo na Uniwersytecie Mikołaja Kopernika w Toruniu. Jest absolwentką filologii polskiej na Uniwersytecie im. Adama Mickiewicza w Poznaniu.
Kariera.
Debiutowała w 1976 opowiadaniem "Lustro", które opublikowane zostało na łamach „Kultury”. Od tego czasu znana jest jako autorka powieści i opowiadań oraz książek publicystycznych, często dotyczących problematyki kobiecej i relacji damsko-męskich. Krystyna Kofta pisała również książki dla dzieci „Mój brat”, „Malowanie”, „Istota”. Tworzy również scenariusze filmowe oraz dramaty. Na podstawie "Lewa, wspomnienie prawej", najbardziej osobistej z jej książek, powstał monodram w reżyserii Tomasza Obary, wystawiany przez Teatr im. Wilama Horzycy w Toruniu. wykonywany przez aktorkę Teresą Stępień-Nowicką. Grany m.in. w Centrum Onkologii w Warszawie a ostatnio wystawiany w Budapeszcie.
Za teatr radiowy "Stare wiedźmy" (z Danutą Szaflarską) otrzymała Grand Prix na Festiwalu „Dwa Teatry – Sopot 2008”.
Współpracuje z czasopismami „Twój Styl” w którym publikuje swoje felietony. Pisuje o literaturze do pisma „Nowe Książki”.
Wystawiała swoje prace plastyczne w Poznaniu i Warszawie.
Publikuje też felietony na portalu Koduj24.pl.
Działalność społeczna.
Od wielu lat bierze aktywny udział w akcjach profilaktyki raka piersi. Współpracuje z fundacjami i organizacjami. Propaguje profilaktykę raka piersi m.in. w środowisku lekarzy. Mówi o trudnych relacjach lekarza i pacjenta.
Została członkiem kapituły ustanowionej w 2013 Nagrody Newsweeka im. Teresy Torańskiej.
Życie prywatne.
Jest żoną profesora psychologii Mirosława Kofty (brata Jonasza Kofty), matką nauczyciela biologii Wawrzyńca. Od 1973 mieszka w Warszawie.

</doc>
<doc id="965608" url="https://pl.wikipedia.org/wiki?curid=965608" title="Wielkopolska Gildia Rolno-Ogrodnicza">
Wielkopolska Gildia Rolno-Ogrodnicza

Wielkopolska Gildia Rolno-Ogrodnicza S.A. (WGRO S.A.) – hurtowy i detaliczny rynek owoców, warzyw, kwiatów żywych i sztucznych oraz artykułów spożywczych w Poznaniu. Zlokalizowany jest w dzielnicy Franowo.
Rynek pod nazwą Wielkopolska Giełda Rolno-Ogrodnicza S.A. w Poznaniu otwarto 26 listopada 1992, jako pierwszy o takim charakterze w Polsce.
Komunikacja.
Do WGRO można dojechać linią autobusową nr 92 z Ronda Rataje, której przystanek końcowy "Giełda Ogrodnicza Franowo" znajduje się w pobliżu obiektu.

</doc>
<doc id="965609" url="https://pl.wikipedia.org/wiki?curid=965609" title="Saxifraga paniculata">
Saxifraga paniculata



</doc>
<doc id="965611" url="https://pl.wikipedia.org/wiki?curid=965611" title="Pod Czersk">
Pod Czersk

Pod Czersk ("Pawłowo-Wybudowanie") – część wsi Pawłowo w Polsce, położona w województwie pomorskim, w powiecie chojnickim, w gminie Chojnice, przy trasie drogi wojewódzkiej nr 240, oznaczonej jako ulica Stare Parcele w Pawłowo, na starym skanie mapy oznaczona jako Pawłowo Wybudowanie.
Wchodzi w skład sołectwa Pawłowo.
W latach 1975–1998 Pod Czersk należał administracyjnie do województwa bydgoskiego.
Połączenie z centrum Chojnic umożliwiają autobusy komunikacji miejskiej (linia nr 2).

</doc>
<doc id="965612" url="https://pl.wikipedia.org/wiki?curid=965612" title="Henryk Bolesta">
Henryk Bolesta

Henryk Bolesta (ur. 20 września 1957 w Radomiu) – polski piłkarz, bramkarz, jednokrotny reprezentant Polski. Jako zawodnik na boisku mierzył 187 cm i ważył 85 kg.
Życiorys.
Karierę piłkarską rozpoczynał w Radomiaku Radom. Grając w radomskiej drużynie był powoływany do juniorskiej reprezentacji Polski. Potem przeszedł do Stara Starachowice, a następnie do ekstraklasowego Ruchu Chorzów. W tym klubie rozegrał 101 spotkań.
W 1982 został zawodnikiem Widzewa. W barwach zespołu z Łodzi wystąpił w 133 meczach. W sezonie 1984/1985 wziął udział we wszystkich meczach ligowych i wywalczył Puchar Polski. Mimo że był bramkarzem, 26 czerwca po remisowym finałowym meczu z drużyną Katowic w serii rzutów karnych zdobył bramkę decydującą o zwycięstwie Widzewa.
W 1989 wyjechał do Holandii, by grać w Feyenoordzie. Ten klub reprezentował przez cztery miesiące (marzec-czerwiec 1989). Potem był graczem holenderskiego zespołu Roda JC Kerkrade. W 1993 zakończył karierę zawodniczą.

</doc>
<doc id="965613" url="https://pl.wikipedia.org/wiki?curid=965613" title="Podział administracyjny Iraku">
Podział administracyjny Iraku

Irak dzieli się na 18 prowincji nazywanych "muhafazami" (w nawiasach podano stolice prowincji):
z czego 3 północno-wschodnie prowincje As-Sulajmanijja, Dahuk i Irbil tworzą autonomiczny Region Kurdystanu.

</doc>
<doc id="965615" url="https://pl.wikipedia.org/wiki?curid=965615" title="Hermann Ebbinghaus">
Hermann Ebbinghaus

Hermann von Ebbinghaus (ur. 24 stycznia 1850, zm. 26 lutego 1909) – psycholog niemiecki. Profesor psychologii na uniwersytecie we Wrocławiu (1894-1905) i Halle (1905-1909). Znany jako pionier badań eksperymentalnych nad pamięcią werbalną u ludzi.
Eksperymenty Ebbinghausa.
Ebbinghaus eksperymentował na własnej osobie. Uczył się na pamięć zbiorów bezsensownych zbitek liter (np. CAG, GIF, WAW - samogłoska pomiędzy dwiema spółgłoskami) i próbował przypomnieć je sobie po upływie określonego czasu (jednego dnia, dwóch dni, tygodnia, miesiąca, roku itp.).
Metodą uczenia się było mechaniczne powtarzanie. Badacz najpierw przyglądał się całemu zbiorowi, następnie odczytywał po kolei sylaby bezsensowne tak długo, aż potrafił cały zbiór wyrecytować z pamięci w odpowiednim porządku.
Metodą mierzenia ilości zapamiętanej informacji było sprawdzanie, jak wiele prób potrzeba, aby ponownie nauczyć się na pamięć całej listy. Na przykład po upływie jednego dnia badacz brał listę sylab, które poprzedniego dnia pamiętał i sprawdzał jak wiele razy musi ją ponownie przeczytać, aby nauczyć się jej na pamięć. Zwykle było tak, że tych prób potrzebował mniej (oszczędzał na liczbie prób). Owo zaoszczędzenie było miarą "ilości zapamiętania". Np. jeśli badacz musiał 10 razy przeczytać listę aby zapamiętać ją za pierwszym razem i 5 razy aby zapamiętać ją bezbłędnie następnego dnia, to wskaźnik oszczędności wynosił 50%. W ten sposób Ebbinghaus był w stanie zmierzyć jaki procent informacji przechowywała jego pamięć po upływie określonego czasu.
Wykazał, że ilość przypominanych informacji spada gwałtownie tuż po zakończeniu procesu zapamiętywania. Potem następuje dalsza, znacznie wolniejsza utrata danych pamięciowych.
Wyniki jego badań obrazuje krzywa zapominania.
Znaczenie badań Ebbinghausa.
Eksperymenty Ebbinghausa dotyczyły zapominania i zapamiętywania materiału bezsensownego. Badacz wybrał taki właśnie materiał do zapamiętywania, bowiem wierzył, że tylko w ten sposób można zbadać "czystą pamięć". Materiał sensowny mógłby, jego zdaniem, być lepiej lub gorzej zapamiętany nie ze względu na "czyste" właściwości pamięci, ale ze względu na skojarzenia, osobisty sens informacji dla zapamiętującej osoby, emocje, wzbudzane przez pewne np. słowa itp. W związku z tym – według Ebbibnghausa – odpowiednie badania nie oddawałyby prawdziwego funkcjonowania pamięci, bo wyniki zanieczyszczone byłyby także przez myślenie, kojarzenie, znaczenie emocjonalne itp.
U podłoża takiego paradygmatu badawczego leżało przekonanie o tym, że istnieje tylko jeden rodzaj pamięci u człowieka. Skłaniało to także do myślenia, że "sensowność" zapamiętywanych informacji jest zmienną zakłócającą w eksperymentowaniu z pamięcią.
Późniejsze badania nad pamięcią (zapoczątkowane w latach 50. XX wieku) wykazały, że zapamiętywanie materiału bezsensownego przebiega inaczej niż informacji posiadających sens. Dzisiaj wiadomo także, że ludzie posiadają wiele rodzajów pamięci. W życiu, poza laboratorium psychologicznym, człowiek prawie nigdy nie zapamiętuje informacji bezsensownych lecz dane sensowne. Zapamiętywanie i zapominanie takich informacji przebiega często w inny sposób niż to wykazał Ebbinghaus (szerzej zobacz zapominanie).

</doc>
<doc id="965620" url="https://pl.wikipedia.org/wiki?curid=965620" title="Dor (film)">
Dor (film)

Dor (hindi: डोर, urdu: ڈور, dosł."Sznur", inaczej "Dorr") – bollywoodzki dramat psychologiczny i obyczajowy napisany i wyreżyserowany w 2006 roku przez twórcę "Iqbal "Nagesh Kukunoora. Podobnie jak film, który był inspiracją dla reżysera (Perumazhakkalam (2004) w języku Malajalam) utwór zyskał uznanie krytyki. Tematem filmu jest historia dwóch kobiet, które los złączy ze sobą dramatycznie. Film porusza problemy miłości, utraty kogoś bliskiego, godzenia się z nią, nadziei na zmianę w życiu. Pokazuje dorastanie do przyjaźni, do wolności. Mierzy się z charakterystycznym dla Indii problemem wykluczania wdowy z życia społecznego. Tłem są niezwykle barwne krajobrazy Himachal Pradesh i Radżastanu.
Fabuła.
Himachal Pradesh. Górska wioska. Zeenat (Gul Panag) i Amir, para młodych muzułmanów decyduje się na ślub wbrew woli jego rodziców. Wkrótce potem Amir wyjeżdża do pracy w Arabii Saudyjskiej. Dla Zeenat niezależnej, twardej, doświadczonej w dzieciństwie młodej żony zaczyna się czas osamotnienia, czekania na męża. W tym samym czasie w innej części Indii w Radżastanie w mieście Dżodhpur młodziutka, niewinna, pełna ufności Meera (Ayesha Takia) ze łzami w oczach rozstaje się ze swoim niedawno poślubionym mężem Shankarem. Podobnie jak Amir wyjeżdża on licząc na wyższy zarobek w Arabii Saudyjskiej. Mężczyźni spotykają się na obczyźnie i mimo iż są różnej wiary, mówią innymi językami, jednoczy ich to, że pochodzą z Indii. Zamieszkują ze sobą, zaprzyjaźniają się. Kobiety czekają. Tęsknią. Od listu do listu. Ciesząc się z rzadka głosem w telefonie. Aż do momentu, gdy głos w telefonie nie jest już głosem męża żadnej z nich. Aż do chwili, gdy każda z nich dowiaduje się przez telefon o tragedii, do której doszło na obczyźnie. Meera mdleje słysząc o tym, że jej ukochany Shankar nie żyje. Zeenat dowiaduje się, że Amir został skazany na śmierć za zabicie Shankara. Uratować go można jedynie powołując się na prawo łaski. Warunkiem zastosowania go jest okazanie mu miłosierdzia przez wdowę po zabitym. Zrozpaczona Zeenat rusza w podróż. Za wszelką cenę chce odnaleźć Meerę i wybłagać u niej życie swojego męża.

</doc>
<doc id="965623" url="https://pl.wikipedia.org/wiki?curid=965623" title="Imperium Gier">
Imperium Gier



</doc>
<doc id="965624" url="https://pl.wikipedia.org/wiki?curid=965624" title="Sojuz-U">
Sojuz-U

Sojuz-U (również Sojuz 11A511U) – rosyjska rakieta nośna konstrukcji radzieckiej, powstała bezpośrednio z rakiety balistycznej R-7. Najczęściej i najdłużej używana rakieta kosmiczna na świecie – 786 startów w latach 1973–2017, była tzw. „koniem pociągowym”, najpierw radzieckiego, a potem rosyjskiego programu kosmicznego. Sojuz-U zastąpił w służbie poprzednie warianty rakiet Sojuz i Woschod, będąc zmodyfikowaną rakietą zdolną wykonać wszystkie zadania poprzedniczek. Wycofany ze służby po prawie 44 latach.
Historia.
Zaprojektowany w Centralnym Specjalistycznym Biurze Konstrukcyjnym (CSKB), po raz pierwszy Sojuz U został wystrzelony 18 maja 1973 r. i z sukcesem wyniósł satelitę rozpoznawczego (potocznie: szpiegowskiego) typu Zenit o masie ok. 6600 kg i desygnacji Kosmos 559 lub Zenit-4MK nr 13. W następnych lotach przy użyciu tych rakiet wystrzelono szereg satelitów wojskowych (także serie Jantar, Resurs...) i naukowych (m.in. Bion), a także kapsuł załogowych typu Sojuz (począwszy od misji Sojuz 16 w grudniu 1974 r.) i promów towarowych typu Progress (lot Progress 1 w styczniu 1978 r.). Sojuz-U został podstawą radzieckiego programu lotów załogowych (Program Sojuz) i wziął udział w programie Sojuz-Apollo (lot Sojuz 19). 
Do pierwszego nieudanego startu doszło rok po wejściu do służby w siódmym locie 23 maja 1974 r., gdy utracono debiutującego satelitę typu Jantar-2K. 
Rakiety tego typu wznosiły się aż 786 razy – najwięcej spośród rakiet kosmicznych na świecie, 765 startów było udanych, dając jej status jednej z najbardziej niezawodnych. 22 starty zakończyły się niepowodzeniem, wliczając w to nieudaną misję załogową Sojuz T-10-1 26 września 1983 roku, kiedy to tuż przed startem rozlało i zapaliło się paliwo, lecz zdołano ewakuować załogę przy pomocy rakiety ewakuacyjnej pojazdu chwilę przed eksplozją rakiety nośnej na wyrzutni.
W dalszych latach rakieta była używana do wynoszenia satelitów oraz w lotach bezzałogowych i załogowych na stację Mir oraz Międzynarodową Stację Kosmiczną (wynosiła na orbitę automatyczne statki Progress).
Rosawiakosmos wraz z ESA budowała dla niej wyrzutnie na kosmodromie Kourou, jednak zrezygnowano z nich na rzecz mocniejszych rakiet Sojuz 2.
Finalną misją załogową był Sojuz TM-34 w 2002 r. Ostatni lot Sojuza-U miał miejsce 22 lutego 2017 roku, kiedy to rakieta wyniosła na orbitę statek towarowy Progress MS-05.
Warianty.
Sojuz-U doczekał się kilku wariantów różniących się ostatnimi członami ucieczkowymi:
Istniał również wariant Sojuz-U2, którego pierwszy człon napędzany był syntetyczną naftą, Syntinem. Ostatni jego lot odbył się w 1995 roku, gdyż zaprzestano produkcji tego paliwa.
Na bazie Sojuza-U powstała rakieta Sojuz-FG. Obie w przyszłości zastąpi rakieta Sojuz 2.

</doc>
<doc id="965629" url="https://pl.wikipedia.org/wiki?curid=965629" title="Czesław Szachnitowski">
Czesław Szachnitowski

Czesław Szachnitowski (ur. 16 czerwca 1914 w Grudziądzu, zm. 15 listopada 2015 tamże) – artysta malarz, nauczyciel, jeden z założycieli Towarzystwa Opieki nad Zabytkami, wieloletni działacz Klubu Inteligencji Katolickiej, Związku Nauczycielstwa Polskiego i grudziądzkiego Planetarium i Obserwatorium Astronomicznego, miłośnik lotnictwa.
Życiorys.
Uczęszczał do szkoły powszechnej, ukończył gimnazjum klasyczne i Państwowe Seminarium Nauczycielskie, w którym był prezesem szkolnego koła przyjaciół lotnictwa. W czasie II wojny światowej przebywał w Anglii, gdzie wstąpił do Szkoły Podchorążych Broni Pancernej w Yorkshire. Po powrocie do kraju w 1946 roku został nauczycielem w dzisiejszym II Liceum Ogólnokształcące im. Króla Jana III Sobieskiego w Grudziądzu. Uczył rysunku, a później, po ukończeniu studiów w Wyższej Szkole Pedagogicznej w Gdańsku także fizyki. Założył kółko lotnicze związane z Lotniskiem w Lisich Kątach pod Grudziądzem. Był członkiem zarządu Aeroklubu Grudziądzkiego.
Przeszedł na nauczycielską emeryturę w 1974. Mimo to uczył w kilku szkołach aż do 1982 roku.
Przed wyborami na Prezydenta RP w 2010 roku oficjalnie poparł Bronisława Komorowskiego.
Zmarł w wieku 101 lat. Został pochowany na cmentarzu parafialnym przy ul. Cmentarnej w Grudziądzu.
Odznaczenia i wyróżnienia.
Odznaczony Medalem Komisji Edukacji Narodowej, Złotą Odznaką Związku Nauczycielstwa Polskiego, Złotym Krzyżem Zasługi, Medalem Kopernika, odznakami za zasługi dla lotnictwa sportowego, dla Aeroklubu i Polskiego Towarzystwa Astronomicznego.
Uchwałą z dnia 14 września 2005 roku Rada Miejska Grudziądza nadała Czesławowi Szachnitowskiemu tytuł Honorowego Obywatela Miasta Grudziądza. Uroczyste nadanie tego tytułu odbyło się 16 października 2005 roku. 
Od 2018 jego imię nosi ulica w Grudziądzu.

</doc>
<doc id="965634" url="https://pl.wikipedia.org/wiki?curid=965634" title="Krępaczki">
Krępaczki

Krępaczki (Platysteiridae) – rodzina ptaków z rzędu wróblowych (Passeriformes), obejmująca około trzydziestu gatunków. Najbliżej spokrewniona jest z wangowatymi (Vangidae).
Występowanie.
Rodzina obejmuje gatunki zamieszkujące Afrykę Subsaharyjską.
Charakterystyka.
Są owadożerne. Żyją w lasach lub w buszu. Owady łapią w locie, rzadziej polują na ziemi jak dzierzby. Dawniej klasyfikowano je jako podrodzinę muchołówek.
Podział systematyczny.
Do rodziny zaliczane są następujące rodzaje i gatunki:

</doc>
<doc id="965635" url="https://pl.wikipedia.org/wiki?curid=965635" title="Marinmuseum">
Marinmuseum

Marinmuseum – "Muzeum Marynarki Wojennej" lub też "Muzeum Morskie" – muzeum znajdujące się w Karlskronie, Szwecja, położone na wyspie Stumholmen. Muzeum zostało otwarte w 1997 roku.
Jedną z większych jego atrakcji jest podwodny tunel, z którego można z bliska podziwiać wrak żaglowca leżącego na dnie morza od ponad 300 lat. Ponadto w muzeum znajdują się rekonstrukcje łodzi, scenki przedstawiające wydarzenia historyczne, które ukazują rozwój Marynarki Wojennej od najdawniejszych do teraźniejszych czasów.

</doc>
<doc id="965639" url="https://pl.wikipedia.org/wiki?curid=965639" title="Plantago">
Plantago



</doc>
<doc id="965640" url="https://pl.wikipedia.org/wiki?curid=965640" title="Krzywa zapominania">
Krzywa zapominania

Krzywa zapominania albo krzywa Ebbinghausa – linia krzywa przedstawiająca według niemieckiego psychologa Hermanna Ebbinghausa zależność między ilością przechowywanej informacji w pamięci a upływem czasu, jaki nastąpił od momentu ich zapamiętania, zaproponowana przez jej autora w opublikowanej w 1885 r. pracy "Über das Gedächtnis" ("O pamięci").
Badania Ebbinghausa.
Ebbinghaus wychodził z założenia, że badania nad zapamiętywaniem materiału bezsensownego (nonsensownych sylab typu: RAD, FOK, KAN itd.) dostarczą wiedzy na temat "czystego" funkcjonowania ludzkiej pamięci. Uważał, że w ten sposób inne procesy poznawcze (np. myślenie, kojarzenie) nie wpłyną na proces zapamiętywania. Sensowne treści mogłyby być bowiem lepiej lub gorzej zapamiętane na przykład ze względu na swoje szczególne znaczenie dla badanego. Przykładowo, gdyby badany był zapalonym amatorem truskawek to z pewnością zwróciłby uwagę na słowo "truskawka" na liście słów do zapamiętania i w związku z tym zapamiętałby je lepiej. Z kolei gdyby na liście słów pojawiło się słowo, którego badany by nie znał, to prawdopodobieństwo jego zapamiętania zmniejszyłoby się. Oba te uwarunkowania miałyby niekontrolowany – zdaniem Ebbinghausa – wpływ na wynik badań (zob. zmienna zakłócająca).
W wyniku przeprowadzonych badań Ebbinghaus skonstruował krzywą, która pokazuje, że zdecydowana większość zapamiętanych informacji ulega zapomnieniu w ciągu pierwszych kilku dni od momentu zapamiętania, osiągając poziom ok. 25% w piątym dniu (jest to faza szybkiego zapominania). Jednocześnie dalszy spadek ilości zapamiętanej informacji nie jest już tak gwałtowny - w 30. dniu od momentu zapamiętania osiąga wartość nieco ponad 20% (faza plateau - rys.1).
Krzywa zapominania Ebbinghausa jest przedmiotem badań i analiz matematycznych. Z pewnym przybliżeniem można ją odwzorować za pomocą funkcji wykładniczej "m" = "(a - c)e"-bt + "c" (gdzie m - ilość zapamiętanej informacji, a - współczynnik zapamiętywania, b - współczynnik zapominania, c - asymptota, t - czas), jak i potęgowej o postaci "m" = "λ(1 + βt)"-ψ (gdzie m - ilość zapamiętanej informacji, λ - poziom pamięci trwałej, ψ - współczynnik zapominania, t - czas). Ostatnie badania wskazują, że funkcja potęgowa jest bliższym odwzorowaniem. Krzywa zapominania odwzorowana jako formula_1 jest podstawą metody nauki SuperMemo.
Wpływ nauki na kształt krzywej zapominania.
Kolejne przypomnienia w procesie nauki w kolejnych dniach powodują zmianę kształtu krzywej zapominania. Spadek ilości zapamiętanej informacji po kolejnych powtórzeniach jest coraz mniejszy (rys.2).
Kontrowersje.
Badaniom Ebbinghausa zarzucono, że mają odniesienie jedynie do materiału bezsensownego, z którym człowiek nie ma do czynienia w życiu codziennym oraz że z najważniejszego aspektu zapamiętywania - sensowności zapamiętywanych informacji - uczynił zmienną zakłócającą. Wyniki te posiadają także inne ograniczenia: zapamiętywany materiał dotyczył tylko danych z mechanicznej pamięci deklaratywnej (nie zaś innych rodzajów pamięci np. pamięci proceduralnej czy pamięci epizodycznej), miarą zapomnienia była ilość niezbędnych powtórzeń do ponownego bezbłędnego recytowania zgłosek bezsensownych z pamięci (nie zaś rozpoznawanie materiału lub rozumienie go; zapamiętywane dane były natury werbalnej (a nie np. obrazowej i in.); osoba badana była tylko jedna i był nią sam eksperymentator.
W związku z tym wyniki uzyskane przez niemieckiego badacza nie mogą być generalizowane na zapamiętywanie każdego rodzaju materiału. Badania nad pamięcią codziennych zdarzeń życiowych kwestionują przydatność stosowania materiału bezsensownego jako podstawowego materiału pamięciowego. Sprawia to, że klasyczne wyniki uzyskane przez Ebbinghausa, choć eleganckie, są mało trafne i nie oddają tego, co cechuje procesy pamięciowe w naturalnych warunkach.
Inne krzywe zapominania.
Dalsze badania nad procesami pamięci dowiodły, że pomijane przez Ebbinghausa zmienne znacząco wpływają na stopień trwałości zapamiętania informacji: sens (znaczenie, treść) materiału, jego odniesienie lub rola w życiu badanego, ładunek emocjonalny, sposób zapamiętywania itd.). Krzywa Ebbinghausa adekwatnie przedstawia tylko proces zapominania danych bezsensownych, z jakimi nie mamy do czynienia w życiu codziennym.
Choć wiele badań potwierdza ogólną właściwość procesu zapominania udowodnioną przez Ebbinghausa: zapominanie zależy od upływu czasu, to szybkość zapominania jest bardzo zróżnicowana i zależy od rodzaju informacji. Bahrick badał zapominanie materiału o wyższym stopniu sensowności na przykładzie języka obcego - hiszpańskiego, którego badani uczyli się w szkole i nigdy potem nie używali. Krzywa przybrała inny kształt - następowała stała utrata informacji przez pierwsze trzy lata życia, po czym krzywa osiągała stan plateau (okresowo natomiast ilość przypominanych informacji nawet rosła). Bahrick wykorzystywał jako miarę zapamiętywania rozpoznawanie, rozumienie i przypominanie. Dla każdej z tych form pamiętania krzywa przybierała odmienne kształty - badani byli w stanie rozpoznać około 80% informacji nawet po 50 latach, ale stopień rozumienia informacji spadał systematycznie.
Jeszcze inaczej zapominane są informacje związane z życiem osobistym (pamięć autobiograficzna). Linton badała pamięć mimowolną sprawdzając, co udało się jej zapamiętać z własnych wydarzeń życiowych). Zapamiętywanie informacji było bardzo dobre, nie występowała także faza ostrego początkowego spadku ilości pamiętanych informacji, jak to ma miejsce w krzywej Ebbinghausa.
Paradoksalny efekt pamięci uzyskał Willem Wagenaar. Odkrył, że pamięć zdarzeń nieprzyjemnych jest gorsza niż zdarzeń przyjemnych lub obojętnych, ale zdolność do ich przypominania sobie rosła w ciągu pierwszych trzech lat, dopiero po tym okresie wskaźniki przypominania obniżały się tak jak w normalnym procesie zapominania. Podobne zjawisko dotyczy zdarzeń traumatycznych, które są bardzo źle pamiętane, a zdolność do ich przypominania sobie rośnie z czasem (przypominanie odroczone).
Podsumowanie.
Ze względu na różne, często rozbieżne wyniki badań "krzywa zapominania" przybiera różne formy. Używane jest pojęcie "krzywej zapominania Bahricka" lub "krzywej zapominania Linton".
Bardzo podobnie do krzywej zapominania skonstruowana jest krzywą zapamiętywania, na której przedstawia się zwykle efekt świeżości i efekt pierwszeństwa.

</doc>
<doc id="965641" url="https://pl.wikipedia.org/wiki?curid=965641" title="Alkohol">
Alkohol



</doc>
<doc id="965643" url="https://pl.wikipedia.org/wiki?curid=965643" title="3.7 cm Infanteriegeschütz M.15">
3.7 cm Infanteriegeschütz M.15

3.7 cm Infanteriegeschütz M.15 – austro-węgierskie lekkie działo piechoty (działo okopowe).
I wojna światowa po pierwszej, manewrowej fazie przekształciła się w wojnę pozycyjną. Jednocześnie pojawił się problem zwalczania celów umieszczonych w fortyfikacjach polowych ponieważ ogień artylerii polowej okazał się mało skuteczny. Skuteczny okazał się ogień na wprost, ale działa artylerii polowej były zbyt duże i ciężkie aby mogły być używane podczas ataku. Rozwiązaniem tymczasowym było skierowanie do jednostek piechoty mniejszych i lżejszych dział górskich, ale one także były najczęściej zbyt ciężkie.
Jednocześnie rozpoczęto prace nad docelowymi konstrukcjami. W Austro-Węgrzech postanowiono do pełnienia roli działa piechoty przystosować działo górskie 3.7 cm Gebirgskanone M.13. Przejęto z niego lufę i zaprojektowano nowe łoże, które zapewniało większy kąt ostrzału w pionie. Prototypy nowej broni przeszły w 1915 roku testy na froncie południowo-wschodnim. Testy wykazały konieczność zmian w konstrukcji celownika. Po ich wprowadzeniu na początku 1916 roku zostało zamówionych 1000 dział. Otrzymały one wojskową desygnatę "3.7 cm Infanteriegeschütz M.15".
Działo M.15 miało lufę stalową kalibru 37 mm, z zamkiem klinowym. Łoże dwuścienne, osadzone na podstawie trójnożnej. Oporopowrotnik hydrauliczno-sprężynowy. Celownik peryskopowy. Działo posiadało tarczę pancerną. W razie potrzeby do działa M.15 można było dołączyć niewielkie koła. Na większe odległości po rozłożeniu na części było przenoszone w jukach.
Działo M.15 było zasilane amunicją scaloną. Opracowano trzy rodzaje pocisków: burzący, szrapnel i smugowy. Naboje były ładowane po 15 szt. do drewnianych skrzyń. Skrzynia z amunicją ważyła 26,5 kg.
Etatowo regiment (pułk) piechoty miał dwa plutony dział piechoty, ale w praktyce najczęściej dysponował tylko jednym. W plutonie służył oficer, dwóch podoficerów i 26 żołnierzy. Na wyposażeniu plutonu znajdowały się cztery działa, cztery juczne konie i jeden dwukołowy wóz.

</doc>
<doc id="965644" url="https://pl.wikipedia.org/wiki?curid=965644" title="Kwas karboksylowy">
Kwas karboksylowy



</doc>
<doc id="965650" url="https://pl.wikipedia.org/wiki?curid=965650" title="Platysteiridae">
Platysteiridae



</doc>
<doc id="965653" url="https://pl.wikipedia.org/wiki?curid=965653" title="Ion Rimaru">
Ion Rimaru

Ion Rîmaru (lub Râmaru, ur. 12 października 1946 w Caracal, zm. 23 października 1971 w Jilavie) – rumuński seryjny morderca, zwany Wampirem z Bukaresztu. W latach 1970–1971 zgwałcił i zamordował na terenie miasta cztery kobiety. Jedenaście innych ofiar przeżyło napaści. To obok Very Renczi najbardziej znany rumuński seryjny morderca.
Dzieciństwo i młodość.
Urodził się w mieście Caracal jako najstarszy z trójki dzieci. Jego dzieciństwo trudno uznać za szczęśliwe. Ojciec regularnie bił matkę, a w końcu opuścił rodzinę i wyjechał do Bukaresztu. W szkole natomiast powtarzał klasę i wywołał skandal obyczajowy, gdy okazało się, że obcował płciowo z młodszą córką swojego nauczyciela. W wieku osiemnastu lat został skazany za kradzież. Mimo tego w szkole średniej miał dobre oceny z zachowania.
Wstąpił na wydział weterynarii uniwersytetu rolniczego w Bukareszcie. Powtarzał drugi rok studiów, a w chwili aresztowania był bliski powtórki trzeciego z powodu nieobecności i słabych stopni. Jeden z jego profesorów opisał go jako nieśmiałego półanalfabetę z małym zasobem słownictwa i wąskim zakresem zainteresowań.
Koledzy unikali go, ponieważ ich zdaniem, zachowywał się dziwnie. Gdy wpadał w szał, dokonywał samookaleczenia. Miał niekontrolowany popęd seksualny. Jeden ze studentów zeznał, że Rîmaru całą noc czatował pod drzwiami innego studenta, wiedząc, że przyszła do niego koleżanka. W 1967 lekarze stwierdzili u niego problemy ze zdrowiem i to zarówno fizycznym jak i psychicznym.
Zbrodnie i śledztwo.
Na przełomie 1970 i 1971 w Bukareszcie doszło do kilkunastu napadów na kobiety. Sprawca śledził je, a następnie atakował i pozbawiał przytomności za pomocą młotka, siekiery, metalowego pręta lub noża. Wiele z ofiar zostało zgwałconych, często brutalnie. Cztery ofiary zmarły. Sprawca często odrywał kawałki ubrań, a nawet obnażał całe ciała. Dochodziło również do aktów kanibalizmu, ponieważ sprawca odgryzał fragmenty piersi bądź genitaliów, a jednej z ofiar wypił krew. Można również mówić o elementach nekrofilii, ponieważ gwałcił ofiary, gdy te już zmarły. Sprawca dokonywał swoich czynów w trudnych warunkach atmosferycznych jak burza, śnieżyca, mgła bądź silne wiatry. 
Wieść o przestępstwach rozeszła się lotem błyskawicy. Kobiety bały się same wychodzić z domu. Niechęć władz do ujawniania informacji spowodowała rozprzestrzenianie się plotek, często absurdalnych. Po kilku przestępstwach władze zauważyły, że mają do czynienia z seryjnym mordercą. Zmobilizowano tysiące policjantów, agentów Securitate, a także lekarzy, kierowców autobusów, motorniczych, kelnerów i recepcjonistów. Przełom nastąpił w maju 1971, gdy przy trzeciej ofierze znaleziono ślady włosów sprawcy i diagnozę choroby, która stwierdzała okresową epilepsję. Dokument był zamoczony i jedyne co było widoczne to nagłówek. Wystawiono go w studenckim szpitalu. Po kilku dniach udało się odczytać dokument. Okazało się, że wystawił go dr Octavian Ienişte w marcu tego samego roku. Lekarz zeznał, że badał 83 studentów, a 15 nie złożyło dokumentów władzom uniwersytetu. Rîmaru był jednym z nich. Policja zaczęła obserwację podejrzanych. 27 maja policja weszła do akademika i zaczęła przeszukanie. Wtedy Rîmaru wrócił i został aresztowany, po tym jak odkryto w jego torbie siekierę i nóż. Jego włosy i uzębienie zostało porównane z tymi znalezionymi na miejscu zbrodni. Były identyczne.
Proces i egzekucja.
Po aresztowaniu, podejrzany nie rozmawiał z nikim, a podczas przesłuchania jedynie wpatrywał się w ścianę. Gdy do jego celi wprowadzono policjanta udającego złodzieja, zaczął mówić. Przyznał się do popełnienia 23 czynów. Był podejrzany o popełnienie trzech morderstw, a do reszty (jedno zabójstwo, sześć usiłowań, pięć gwałtów, jedno usiłowanie i siedem kradzieży) przyznawał się albo on albo jego ojciec. Podczas okazania, wszystkie jego ofiary były przerażone widząc go. W czasie śledztwa albo przyznawał się do winy, domagając się zawiezienia na miejsce zbrodni, albo starał się przekonać funkcjonariuszy do swej niepoczytalności. Przed sądem, odmówił składania zeznań, gdy dowiedział się, że lekarze uznali go za poczytalnego. Nie odpowiadał, nawet na pytania zadawane przez swojego obrońcę. Wycofał też swoje przyznanie się do winy.
Sąd skazał Rîmaru na karę śmierci, co zostało przyjęte oklaskami przez widzów na sali sądowej. Odwołał się od wyroku, ale sąd odwoławczy podtrzymał wyrok. 23 października 1971 został przewieziony do więzienia w Jilavie i tam stracony. Ostatnie słowa jakie wypowiedział przed śmiercią brzmiały "Zadzwońcie po mojego ojca!! Niech przyjedzie i zobaczy co się ze mną dzieje!! To on jest winny!! Tylko on!!", oraz "Chcę żyć!!!". Jego zwłoki pochowano na cmentarzu miejskim w nieoznakowanym grobie.
Możliwe motywy.
Kilka lat po straceniu Rimaru, psycholog płk. dr. Tudorel Butoi przeanalizował taśmy z nagraniami jego przesłuchań. Według jego opinii, zbrodnie były motywowane kiełkującym w nim od młodości kompleksie niższości. Był ubogi, nie przystosowany do życia w społeczeństwie i miał problemy w relacjach z kobietami.
Rodzinne związki.
Ojciec Rîmaru, Florea, wiedział o zbrodniach swojego syna. Policja podejrzewała, że podżegał go do popełnienia przestępstw. Po napadzie na kasjera, ojciec zmusił syna do powrotu na miejsce przestępstwa i pokazania mu co zrobił. Następnie ukrył pieniądze oraz zabrał siekierę i nóż, z którymi Ion wrócił w momencie aresztowania. Był trzykrotnie aresztowany, ale wypuszczano go, ponieważ zgodnie z rumuńskim prawem nie można zmusić członków rodziny do zeznawania przeciwko sobie.
Florea Rîmaru zmarł rok po swoim synu. Oficjalnie wypadł z pociągu, choć istnieje podejrzenie, że został wypchnięty przez agentów Securitate. Jego ciało przewieziono do instytutu medycyny sądowej i poddano badaniom podczas których m.in. zdjęto odciski palców i zmierzono stopy. Okazało się, że pasują idealnie do sprawcy czterech zabójstw popełnionych latem 1944 w Bukareszcie. Ofiary tych zbrodni były również kobietami, a zabójstw dokonano podczas burzy i za pomocą tępego narzędzia. Pasowały nawet imiona pierwszych ofiar. Pierwszą ofiarą Florei była Elena Udrea, Iona Elena Oprea.

</doc>
<doc id="965656" url="https://pl.wikipedia.org/wiki?curid=965656" title="Aldehyd">
Aldehyd



</doc>
<doc id="965659" url="https://pl.wikipedia.org/wiki?curid=965659" title="3.7 cm Infanteriegeschutz M.15">
3.7 cm Infanteriegeschutz M.15



</doc>
<doc id="965662" url="https://pl.wikipedia.org/wiki?curid=965662" title="Błękitna Gwardia">
Błękitna Gwardia

Błękitna Gwardia (słoweń. Plava Garda) – nieoficjalne oznaczenie słoweńskiego odłamu czetników podczas II wojny światowej.
Po zajęciu Jugosławii przez wojska niemieckie w kwietniu 1941 r., na obszarze całego kraju rozwinął się podziemny ruch czetnicki, kierowany przez płk. Dragoljuba Mihailovicia. Czetnicy rozpoczęli swoją działalność także w Słowenii. Dzielili się na 2 frakcje.
Pierwsza z nich kierowana przez por. Jože Melahera-Zmagoslava działała na obszarze północnej Styrii. Do końca 1941 r. występowała przeciwko Niemcom, aby ostatecznie przystąpić do komunistycznej partyzantki podporządkowanej Josipowi Broz Ticie; czetnicy ci weszli w skład 26 Dywizji Partyzanckiej Triglav.
Na czele drugiej, liczniejszej frakcji stał mjr Karl Novak, b. oficer Królewskiej Armii Jugosławii. Na przełomie 1941/1942 r. jej kierownictwo podjęło akcję tworzenia własnych oddziałów partyzanckich, nazwanych Jugosłowiańską Armią. Trzonem był Batalion Styryjski (Stajerski bataljon). W poł. maja 1942 r. przemaszerował on z rejonu Lublany do Dolnej Karyntii, gdzie przeprowadzono mobilizację. Jednakże z powodu niewielkiej liczby rekrutów unikano starć z komunistyczną partyzantką. Były też mniejsze oddziały, które zwalczały komunistów.
W sierpniu 1942 r. słoweńscy czetnicy obok m.in. wiejskich milicji z Vaške Straže, czy członków Słoweńskiego Katolickiego Sojuszu Narodowego weszli w skład Ochotniczej Milicji Antykomunistycznej (MVAC), podporządkowanej włoskim władzom okupacyjnym. Utworzyli wówczas tzw. Legion Śmierci (Legija Smrti), liczącą ok. 640 ludzi i składającą się z trzech batalionów. Pomimo tego sekretnie prowadzili zbieranie broni, rekrutację ochotników itp. w ramach MVAC w celu tworzenia nowych oddziałów czetnickich.
We wrześniu 1942 r. do MVAC weszły także w większości inne formacje zbrojne, działające na obszarze Słowenii, jak Słoweński Legion, Sokolski Legion i Narodowy Legion. Spośród ich członków sformowano na pocz. 1943 r. cztery oddziały czetnickie (četniški odredi), nazwane nieoficjalnie Plava Garda.Operowały one głównie na wschód od Lublany pod dowództwem mjr. K. Novaka. W lutym słoweński ruch czetnicki ożywił się. W tym czasie liczebność Legii Śmierci osiągnęła ponad 1,6 tys. czetników. Część z nich odeszła z szeregów MVAC, tworząc Jugosłowiańską Armię Czetnicką. Dzieliła się ona na cztery oddziały:
Po ogłoszeniu przez Włochy we wrześniu zawieszenia broni i przejściu na stronę aliantów zachodnich, Oddziały Gorenjski i Primorski wycofały się w rejon miejscowości Vrhnika, gdzie następnie przyłączyły się do Słoweńskiej Samoobrony. Liczyły one zaledwie od 10 do 25 ludzi. Cała Jugosłowiańska Armia Czetnicka miała wówczas ok. 400 partyzantów. Jej dowództwo starało się wcielić w swoje szeregi członków Słoweńskiego Legionu, podporządkowanego Słoweńskiej Partii Ludowej, ale nie uzyskało na to zgody.
Jeszcze przed kapitulacją Włochów mjr K. Novak nawiązał kontakt z dowódcami oddziałów czetnickich, działających w rejonie miejscowości Susak i Gorski Kotar w Chorwacji. W pierwszych dniach września Centralni Oddział Jugosłowiańskiej Armii Czetnickiej w liczbie ok. 100 ludzi został skierowany do wioski Grčarice koło Kočevja. Zamierzał tam czekać na przybycie z Liki ok. 600 czetników mjr. Bjelajca. Wiązało się to z rzekomym lądowaniem aliantów zachodnich w Istrii. Czetnicy mieli się do nich przyłączyć i wspólnie „wyzwolić” Słowenię. Zamiast aliantów pojawiła się natomiast komunistyczna 14 Dywizja Partyzancka, która 10 września zaatakowała i całkowicie zniszczyła oddział czetnicki. Klęska ta wstrzymała rozwój ruchu czetnickiego w Słowenii. Odtąd nie reprezentował on już siły zdolnej przeciwstawić się komunistom.
Pod sam koniec wojny słoweńscy czetnicy wycofali się wraz z innymi antykomunistycznymi formacjami zbrojnymi na terytorium Austrii, gdzie poddali się Brytyjczykom. Zostali jednak przez nich przekazani władzom jugosłowiańskim i w większości zabici.
Cechą charakterystyczną słoweńskiego ruchu czetnickiego był duży udział Słoweńców w jego działalności. Było to związane w znacznym stopniu z przyrzeczeniem przez płk. D. Mihailovicia włączenia do Słowenii po wojnie Karyntii i Primorskiej.

</doc>
<doc id="965666" url="https://pl.wikipedia.org/wiki?curid=965666" title="Izaak (Manderfro)">
Izaak (Manderfro)

Abuna Izaak (w języku angielskim również Abuna Yesehaq Manderfro lub Abouna Yesehaq, ur. 1933 w Etiopii, zm. 29 grudnia 2005 w Newark, USA) – abuna to jego tytuł kościelny w odłamie ortodoksyjnego Kościoła etiopskiego; odpowiada on mniej więcej tytułowi metropolity.
Był on założycielem ponad 70 chrześcijańskich wspólnot rastafariańskich na Jamajce, Karaibach i w USA, które z jego inicjatywy w latach 90. oddzieliły się od struktury kościelnej w Etiopii (mimo braku istotnych różnic w doktrynie).
Duchowy nauczyciel m.in. Boba Marleya, którego ochrzcił, przewodniczył również jego ceremonii pogrzebowej.
Zmarł 29 grudnia 2005 w Newark na Wschodnim Wybrzeżu USA. Po uroczystościach pogrzebowych m.in. w Waszyngtonie i Dallas został pochowany w styczniu 2006 na Jamajce.

</doc>
<doc id="965669" url="https://pl.wikipedia.org/wiki?curid=965669" title="Wyka płotowa">
Wyka płotowa

Wyka płotowa ("Vicia sepium" L.) – gatunek rośliny wieloletniej należący do rodziny bobowatych. Występuje na dużej części Azji i w całej niemal Europie, rozprzestrzenia się też w innych regionach. W Polsce gatunek pospolity na całym niżu i w niższych położeniach górskich.
Biologia i ekologia.
Bylina, hemikryptofit. Siedlisko: łąki, lasy, zarośla, przydroża. Roślina miododajna, nektar powstaje w miodnikach u nasady rurki pręcików. Kwitnie od maja do czerwca, a czasami również jesienią. W klasyfikacji zbiorowisk roślinnych gatunek charakterystyczny dla związku (All.) "Trifolion medii". Jest wybitnie przystosowana do zapylania krzyżowego przez owady o długim aparacie gębowym, głównie duże trzmiele. Tylko one mogą dostać się do nektaru. Pod ciężarem owada siadającego na łódeczce wysuwa się słupek, który pod znamieniem ma gęste włoski z przyklejonym pyłkiem z pręcików (roślina jest przedprątna, nie może więc w tym czasie zapylić się własnym pyłkiem). Pyłek ten przykleja się do brzusznej strony owada i może być przez niego przeniesiony na inny kwiat wyki, w którym słupek jest już dojrzały. Mniejsze trzmiele nie mogąc się dostać do nektaru, często wygryzają otwór w dolnej części kwiatu nie pośrednicząc w jego zapylaniu. 

</doc>
<doc id="965670" url="https://pl.wikipedia.org/wiki?curid=965670" title="Tlenek">
Tlenek



</doc>
<doc id="965672" url="https://pl.wikipedia.org/wiki?curid=965672" title="Vicia sepium">
Vicia sepium



</doc>
<doc id="965673" url="https://pl.wikipedia.org/wiki?curid=965673" title="Eklererzy">
Eklererzy

Eklererzy (franc. "éclaireurs" – zwiadowcy) – rodzaj jazdy utworzonej przez cesarza Napoleona dekretem z dnia 9 grudnia 1813.
Sformowano trzy pułki eklererów, które wraz z pułkami starej gwardii utworzyć miały doborowe brygady jazdy. Zadaniem pułków eklererów miała być przede wszystkim służba ubezpieczeniowa. Pod względem organizacji, umundurowania i uzbrojenia eklererzy podobni byli do gwardii lekkokonnych. 
Ostatecznie sformowano dwie brygady francuskie (1. i 2.) oraz jedną brygadę polską (3.) w skład której weszły: 1 Pułk Szwoleżerów-Lansjerów Gwardii Cesarskiej oraz 3 Pułk Eklererów utworzony na bazie resztek 6. i 7. szwadronu pułku lekkokonnego przyprowadzonego z Krakowa przez majora Jana Leona Kozietulskiego.
Eklererzy wzięli udział w obronie Francji przed inwazją sprzymierzonych w ramach VI koalicji podczas kampanii w 1814.

</doc>
<doc id="965678" url="https://pl.wikipedia.org/wiki?curid=965678" title="Dynastia Pojednanie">
Dynastia Pojednanie



</doc>
<doc id="965681" url="https://pl.wikipedia.org/wiki?curid=965681" title="Lughnassadh">
Lughnassadh



</doc>
<doc id="965685" url="https://pl.wikipedia.org/wiki?curid=965685" title="Henneth Annun">
Henneth Annun



</doc>
<doc id="965687" url="https://pl.wikipedia.org/wiki?curid=965687" title="Adam Baumann">
Adam Baumann

Adam Baumann (ur. 27 marca 1948 w Grudziądzu, zm. 6 września 2021 w Katowicach) – polski aktor teatralny, filmowy i telewizyjny.
Kariera teatralna.
W 1976 zdał egzamin eksternistyczny dla aktorów dramatu. Występował w wielu polskich teatrach, m.in. w Teatrze Ziemi Pomorskiej w Grudziądzu (1967-1974), Teatrze im. S. Jaracza w Olsztynie (1974-1977), Teatrze im. S. Wyspiańskiego w Katowicach (od 1977). Kolejne sezony w Teatrze Śląskim w Katowicach przyniosły liczne wspaniałe kreacje, m.in. Wielkiego Księcia w "Nocy listopadowej" i Caramanchela w "Zielonym Gilu" (za te role otrzymał w roku 1982 swoją pierwszą Złotą Maskę), Sajetana Tempe w "Szewcach", Salieriego w "Amadeuszu" (Złota Maska 1985), Don Fernanda w "Cydzie", Szambelana w "Iwonie, księżniczce Burgunda", Alfreda Doolittle w "Pigmalionie", Horodniczego w "Rewizorze", Publiusza w "Marmurze", Papkina w "Zemście" (Złota Maska 1992), majora w "Fantazym", księdza w "Weselu", Sganarela w "Don Juanie" (Złota Maska 1993), Erwina w "Hałdach", Fortunata Korzenia w "Chłopie milionerem", Prezydenta von Waltera w "Intrydze i miłości", Vladimira w "Czekając na Godota", Karmazyna w "Wyzwoleniu", Ojca w "Pułapce" Tadeusza Różewicza (Złota Maska 2003).
Zmarł nagle w wieku 73 lat. 11 września 2021 został pochowany na Cmentarzu Komunalnym przy ul. Murckowskiej w Katowicach.

</doc>
<doc id="965691" url="https://pl.wikipedia.org/wiki?curid=965691" title="Krzywa Ebbinghausa">
Krzywa Ebbinghausa



</doc>
<doc id="965693" url="https://pl.wikipedia.org/wiki?curid=965693" title="Dynastia Colbych">
Dynastia Colbych

Dynastia Colbych – amerykańska opera mydlana nadawana od 20 listopada 1985 do 26 marca 1987 na antenie telewizji ABC (w Polsce wyemitowała go TVP1 od 2 stycznia 1994 do 4 grudnia 1994). Został wyprodukowany w wytwórni Aarona Spellinga jako spin-off bardziej znanego również w Polsce serialu pt. "Dynastia".
Fabuła.
Akcja serialu rozgrywa się w Los Angeles i skupia się na życiu rodziny Colbych, znanej już wcześniej widzom z serialu Dynastia. W zamyśle producentów serial miał przewyższać swój pierwowzór pod względem bogactwa i przepychu, dlatego też otrzymał wysoki budżet i gwiazdorską obsadę. Charlton Heston, Katharine Ross, Barbara Stanwyck i Ricardo Montalban mieli już wówczas wiele znanych ról na koncie i byli znani szerszej widowni.
Główny wątek rozpoczynający "Dynastię Colbych" związany był z przybyciem do Kalifornii Jeffa Colby, który po tajemniczym zniknięciu żony w ostatnim odcinku 4. sezonu Dynastii chce zacząć życie od nowa. Tymczasem okazuje się, że Fallon żyje, cierpi jednak na amnezję i, nie mogąc przypomnieć sobie kim naprawdę jest, używa imienia Randall Adams. Fallon, na swej drodze, spotyka niczego nieświadomego Milesa Colby, kuzyna Jeffa, i wychodzi za niego za mąż.
Główne postaci "Dynastii Colbych" zostały zaprezentowane widzom w "Dynastii". Jason (Charlton Heston) i Connie (Barbara Stanwyck) pojawili się w 3. odcinku 6. sezonu a reszta klanu Colbych w specjalnym podwójnym odcinku 6. sezonu.
Wśród innych wątków serialu najważniejsze obejmowały kłopoty Colby Enterprises z transportem ropy, budowę stacji kosmicznej w ramach projektu „IMOS”, powrót Philipa – uważanego za zmarłego w trakcie wojny w Wietnamie, rozpad małżeństwa Jasona i Sable oraz wyjście na jaw faktu, że to nie Phillip jest ojcem Jeffa. 
Tak, jak w "Dynastii", również w "Dynastii Colbych" przywiązywano dużą wagę do cliffhangerów - zakończeń poszczególnych sezonów. Na koniec pierwszej serii odcinków Fallon odkrywa, że ojcem jej dziecka może być Miles; Monica ulega katastrofie samolotowej, a Sable zeznaje, że była bita przez Jasona i powoduje jego aresztowanie. Paradoksalnie, największą oglądalnością wśród wszystkich odcinków serialu cieszył się ostatni odcinek 2. sezonu. To właśnie w tym odcinku zawarty został prawdopodobnie najbardziej nietypowy cliffhanger wszech czasów. Fallon zostaje porwana przez statek kosmiczny! Niewyjaśniona zostaje także kwestia Frankie, która wraz z Phillipem ulega poważnemu wypadkowi samochodowemu w ostatnich minutach serialu.
Postaci.
Pierwszoplanowe.
według kolejności napisów początkowych
Crossovery.
Nie tylko na samym początku serialu losy bohaterów "Dynastii" i "Dynastii Colbych" uległy spleceniu. Później również postaci "Dynastii" zaglądały do Los Angeles. Wśród nich należy wymienić Blake’a Carringtona (John Forsythe), jego synów: Adama (Gordon Thomson) i Stevena (Jack Coleman) oraz przyrodnią siostrę Dominique Devereaux (Diahann Carroll). Alexis Carrington Colby nigdy nie zagościła w "Dynastii Colbych", gdyż odtwarzająca tę rolę Joan Collins bojkotowała ten spin-off. Nieobecność Alexis na kolejnym ślubie Fallon i Jeffa wyjaśniono mgłą w Denver i w związku z tym odwołaniem startu samolotów.
Następstwa.
Po zakończeniu produkcji serialu, Jeff i Fallon wrócili do Denver (do obsady "Dynastii"), gdzie przyszłość ich małżeństwa i tajemnicze porwanie przez UFO zostały wyjaśnione. Fallon miewająca koszmary związane z bliskim kontaktem z istotą pozaziemską, zaczęła uczęszczać na spotkania z ludźmi, którzy również zostali porwani i poddawani dziwnym eksperymentom. Jeff jednak nie mógł jej wspierać i ostatecznie rozwiódł się z nią. Oboje jednak pozostali w przyjaznych stosunkach.
W 9. sezonie "Dynastii" do obsady dołączyła Stephanie Beacham i Tracy Scoggins - obie w tych samych rolach, co w "Dynastii Colbych". Niestety nie zostały wyjaśniony wszystkie zagadki rodziny Colbych zapoczątkowane w drugim sezonie serialu. Można było tylko przypuszczać, że Sable nie porwała swojego wnuka, a Monica zerwała kontakt ze swoim synem. Wyjaśniono jednak sytuację Franceski i Jasona. Okazało się, że Frankie przeżyła wypadek i wraz z Jasonem wyjechali z Californii. Natomiast w jednym z ostatnich odcinków "Dynastii" okazało się, że Miles i Monica nie są dziećmi Jasona, gdyż nastoletnia Sable została zgwałcona. W innym zaś odcinku, Alexis Carrington Colby powiedziała swojej kuzynce Sable, że miała romans z Jasonem wiele lat wcześniej.
Miles Colby pojawia się również w "Dynastii: Pojednanie", gdzie ostatecznie rozwiązany zostaje trójkąt miłosny Jeff-Fallon-Miles. Związku z tym można przypuszczać, że małżeństwo Milesa i niestabilnej psychicznie Channing zostało zakończone. Pojawia się jednak niewielka sprzeczność odnośnie do pokrewieństwa pomiędzy Milesem i Jeffem, którzy w "Dynastii: Pojednanie" zostali uznani za braci, pomimo że w 9. sezonie "Dynastii" Miles okazał się synem Cecila, a nie Jasona. Można jedynie przypuszczać, że Miles nigdy nie został poinformowany o tym fakcie.

</doc>
<doc id="965694" url="https://pl.wikipedia.org/wiki?curid=965694" title="Vlasta Parkanová">
Vlasta Parkanová

Vlasta Parkanová z domu Trnovcová (ur. 21 listopada 1951 w Pradze) – czeska prawniczka i polityk, w latach 1997–1998 minister sprawiedliwości, od 2007 do 2009 minister obrony, w 2009 również wicepremier.
Życiorys.
Wychowywała się w Taborze, gdzie w 1970 zdała maturę. W 1975 ukończyła prawo na Uniwersytecie Karola w Pradze. Do 1990 była zatrudniona jako prawniczka głównie w organizacjach rolniczych.
W 1989 zakładała w Taborze Forum Obywatelskie. W latach 1990–1992 była posłanką do Zgromadzenia Federalnego Czeskiej i Słowackiej Republiki Federacyjnej. Następnie pracowała w ministerstwach spraw zagranicznych i spraw wewnętrznych, prowadziła również własną działalność gospodarczą. Od 1991 do 1998 należał do Obywatelskiego Sojuszu Demokratycznego. W 1997 objęła wakujący mandat w Izbie Poselskiej. W styczniu tegoż roku została powołana na urząd ministra sprawiedliwości w drugim rządzie Václava Klausa, pełniła tę funkcję również w utworzonym w styczniu 1998 technicznym gabinecie Josefa Tošovskiego (do lipca 1998).
W 1998, 2002 i 2006 wybierana na deputowaną z ramienia KDU-ČSL. W 2001 została członkinią partii ludowców, w 2006 kierowała jej klubem poselskim, jak też objęła funkcję wiceprzewodniczącej ugrupowania. W styczniu 2007 otrzymała nominację na stanowisko ministra obrony w drugim rządzie Mirka Topolánka. Była zwolenniczką budowy systemu amerykańskiej tarczy antyrakietowej. W styczniu 2009 dodatkowo powołana na stanowisko wicepremiera. Zakończyła urzędowanie wraz z całym gabinetem w maju 2009.
W tym samym roku współtworzyła nowe ugrupowanie TOP 09. W 2010 z jego ramienia ponownie zasiadła w niższej izbie czeskiego parlamentu, wybrano ją następnie na wiceprzewodniczącą Izby Poselskiej. Zrezygnowała w 2012, gdy została pozbawiona immunitetu poselskiego w związku z prowadzonym śledztwem w sprawie zawyżenia cen zakupu samolotów wojskowych CASA w okresie pełnienia przez nią funkcji ministra obrony. Po zakończeniu kadencji w 2013 znalazła się poza parlamentem.
Mężatka, ma córkę.

</doc>
<doc id="965696" url="https://pl.wikipedia.org/wiki?curid=965696" title="Bagna Serecha">
Bagna Serecha



</doc>
<doc id="965702" url="https://pl.wikipedia.org/wiki?curid=965702" title="Kościół Admiralicji">
Kościół Admiralicji

Kościół Admiralicji (szw. Amiralitetskyrkan znany także jako "Ulrica Pia") – kościół w Karlskronie, Szwecja, powstał w 1685 roku i jest największą drewnianą świątynią w Szwecji, mogącą pomieścić 4000 osób.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).
Architektura.
Z zewnątrz kościół pokryty jest farbą koloru Falu rödfärg (czerwony falu), czyli w tradycyjnym szwedzkim kolorze. Świątynia ma kształt kwadratu położonego na planie krzyża greckiego, którego krzyżujące się ramiona mają długość 20 metrów. Wnętrze kościoła pomalowane jest w odcieniach koloru niebieskiego. W odróżnieniu od pełnych przepychu dekoracji polskich kościołów z epoki baroku, tu dominuje typowa dla protestanckiej Szwecji prosta i surowa forma.
Architekt kościoła nie jest znany, jednak prawdopodobnie był nim Erik Dahlbergh.
Nieopodal kościoła, w parku "Amiralitetsparken" znajduje się zabytkowa dzwonnica Amiralitetsklockstapeln, której dzwony są zsynchronizowane z Kościołem Admiralicji.
Figura Rosenboma.
Przed kościołem stoi licząca ponad 200 lat, drewniana figura żebraka Rosenboma - legendarnej postaci, która podobno w noc sylwestrową 1717 roku zamarzła z wyciągniętą w żebraczym geście ręką.

</doc>
<doc id="965704" url="https://pl.wikipedia.org/wiki?curid=965704" title="Wyka ptasia">
Wyka ptasia

Wyka ptasia ("Vicia cracca" L.) – gatunek rośliny wieloletniej należący do rodziny bobowatych. Rodzimym obszarem jej występowania jest Azja i Europa, ale rozprzestrzenił się też w innych regionach świata. W Polsce pospolity na całym niżu i w niższych położeniach górskich.
Biologia i ekologia.
Bylina, hemikryptofit. Roślina miododajna, nektar powstaje w miodnikach u nasady rurki pręcików. Kwitnie od czerwca do września. 
Łąki, lasy, zarośla, przydroża. W górach występuje po regiel górny. W klasyfikacji zbiorowisk roślinnych gatunek charakterystyczny dla All. "Molinio-Arrhenetheretea".
Kwiat jest przystosowany do zapylania krzyżowego przez owady o długim aparacie gębowym, głównie duże trzmiele. Tylko one mogą dostać się do nektaru. Pod ciężarem owada siadającego na łódeczce wysuwa się słupek, który pod znamieniem ma gęste włoski z przyklejonym pyłkiem z pręcików (roślina jest przedprątna, nie może więc w tym czasie zapylić się własnym pyłkiem). Pyłek ten przykleja się do brzusznej strony owada i może być przez niego przeniesiony na inny kwiat wyki, w którym słupek jest już dojrzały. Mniejsze trzmiele nie mogąc się dostać do nektaru, często wygryzają otwór w dolnej części kwiatu nie pośrednicząc w jego zapylaniu.
Roślina lekko trująca. Nasiona zawierają wicjaninę toksyczną dla zwierząt (szczególnie koni).
Zmienność.
Wyróżnia się trzy podgatunki:

</doc>
<doc id="965705" url="https://pl.wikipedia.org/wiki?curid=965705" title="Vicia cracca">
Vicia cracca



</doc>
<doc id="965709" url="https://pl.wikipedia.org/wiki?curid=965709" title="Amiralitetskyrkan">
Amiralitetskyrkan



</doc>
<doc id="965713" url="https://pl.wikipedia.org/wiki?curid=965713" title="3.7 cm Gebirgskanone M.13">
3.7 cm Gebirgskanone M.13

3.7 cm Gebirgskanone M.13 – austro-węgierskie działo górskie kalibru 37 mm. Stało się podstawą do opracowania działa piechoty 3.7 cm Infanteriegeschütz M.15.
Działo pierwotnie złożone w zakładach Skody w Pilźnie na zamówienie rządu Ekwadoru, miało być wprowadzone na uzbrojenie artylerii górskiej. Działo było składakiem powstałym z zaadaptowanej do tego celu lufy 3,7 cm armatki morskiej wz. 1894, do której dostosowano lekką lawetę kołową i zaopatrzono w tarczę osłonową dla obsługi. W momencie wybuchu wojny światowej, podobnie do pozostałego sprzętu bojowego produkowanego w Pilźnie, miało trafić do jednostek armii austriacko-węgierskiej, jednak jako mało przydatne dla jednostek liniowych zostało przydzielone do nowo powstałych Legionów Polskich. Uzbrojono w nie, jeszcze w grudniu 1914 roku, jedną z baterii 1 pułku Artylerii. Działo doskonale nadawało się do skutecznego niszczenia stanowisk karabinów maszynowych.

</doc>
<doc id="965717" url="https://pl.wikipedia.org/wiki?curid=965717" title="Moonmadness">
Moonmadness

Moonmadness – czwarty album brytyjskiej grupy Camel wydany w 1976 roku. Jest ostatnią płytą, którą nagrali w klasycznym składzie (Latimer, Bardens, Ferguson, Ward). Jest to ostatni album Douga Fergusona jako członka Camel. Po wydaniu w 1975 albumu "The Snow Goose" zespół postawił stworzyć bardziej przystępną muzykę. Ponownie pojawił się śpiew. 
"Moonmadness" jest pewnego rodzaju albumem koncepcyjnym, w którym poszczególne utwory opisują osobowość każdego z członków grupy:
Lista utworów.
Utwory bonusowe.
Utwory dodatkowe, zawarte na zremasterowanej wersji z 2002 r.
Twórcy.
Opracowano na podstawie materiału źródłowego.

</doc>
<doc id="965718" url="https://pl.wikipedia.org/wiki?curid=965718" title="Dąbrowa Górnicza (stacja kolejowa)">
Dąbrowa Górnicza (stacja kolejowa)

Dąbrowa Górnicza – stacja kolejowa w Dąbrowie Górniczej, w województwie śląskim, w Polsce.
Pasażerowie.
W roku 2017 wymiana pasażerska wyniosła 584 tys. osób (1,6 tys. dziennie).
W roku 2018 stacja obsługiwała 1,7 tys. pasażerów na dobę (łącznie 621 tys. osób).
W roku 2019 wymiana pasażerska wyniosła 730 tys. osób (2 tys. dziennie).
W roku 2020 wymiana pasażerska wyniosła 476 tys. osób (1,3 tys. dziennie).
W roku 2021 wymiana pasażerska wyniosła 438 tys. osób (1,2 tys. dziennie).
Opis.
Budynek, który znajduje się przy peronie jest dawnym dworcem kolei Warszawsko-Wiedeńskiej. Obecnie mieści się w nim nastawnia. Budynek położony przy ulicy mieścił kasy i poczekalnię, obecnie nieczynne. Jest on dawnym dworcem Kolei Iwangorodzko-Dąbrowskiej.
Zgodnie z planami PKP S.A. dworzec, który znajduje się w międzytorzu uzyska status dworca aglomeracyjnego. Zostanie on poddany modernizacji, podczas której powstanie poczekalnia, kasy biletowe i węzeł sanitarny, a całość będzie dostosowana do obsługi osób niepełnosprawnych. Dodatkowo powstanie przejście podziemne łączące budynek z peronem. Koszt prac remontowych to około 20 mln złotych.
18 kwietnia 2020 PKP podpisały z pracownią architektoniczną GPVT umowę na opracowanie projektu remontu dworca.

</doc>
<doc id="965721" url="https://pl.wikipedia.org/wiki?curid=965721" title="Oddział Partyzancki &quot;AK&quot; (OP-23)">
Oddział Partyzancki &quot;AK&quot; (OP-23)



</doc>
<doc id="965730" url="https://pl.wikipedia.org/wiki?curid=965730" title="Szklarka (dopływ Racławki w Dubiu)">
Szklarka (dopływ Racławki w Dubiu)

Szklarka – potok, lewostronny dopływ Racławki o długości 8,18 km i powierzchni zlewni 17,27 km². 
Zlewnia potoku znajduje się na Wyżynie Krakowsko-Częstochowskiej w powiecie krakowskim w województwie małopolskim. Potok powstaje w Jerzmanowicach po połączeniu się strumienia płynącego z północy wsi z rozlewiskiem źródła Pióro. Płynąc południkowo przez Dolinę Szklarki i rezerwat przyrody Dolina Szklarki, przepływa przez miejscowość Szklary. Za ostatnimi zabudowaniami na południu wsi skręca na południowy zachód, mijając m.in. Las Pisarski (po północno-zachodniej stronie), Las Knopówka (po południowo-wschodniej stronie) i "Pstrągarnię Rózin". W miejscowości Dubie uchodzi do z Racławki.

</doc>
<doc id="965732" url="https://pl.wikipedia.org/wiki?curid=965732" title="OFK Titograd Podgorica">
OFK Titograd Podgorica

Omladinski Fudbalski Klub Titograd Podgorica (Омладински Фудбалски Клуб Титоград Подгорица) – czarnogórski klub piłkarski z siedzibą w stolicy Czarnogóry – Podgoricy. Został utworzony w 1951 roku. Obecnie występuje w Trećej lidze Czarnogóry. Latem 1997 roku klub wygrał największą różnicą bramek mecz Trećej ligi SR Јugoslavije pokonując FK Cetinje 15:0.
Stadion.
Klub rozgrywa swoje mecze domowe na boisku w obrębie kompleksu Trening kamp FSCG w Podgoricy.
Sezony.
 * W wyniku przeprowadzonego 21 maja 2006 referendum niepodległościowego zadeklarowano zerwanie dotychczas istniejącej federacji Czarnogóry z Serbią (Serbia i Czarnogóra). W związku z tym po sezonie 2005/06 wszystkie czarnogórskie zespoły wystąpiły z lig Serbii i Czarnogóry, a od nowego sezonu 2006/07 Mladost Podgorica przystąpił do rozgrywek Prvej crnogorskiej ligi.

</doc>
<doc id="965735" url="https://pl.wikipedia.org/wiki?curid=965735" title="Live at Pompeii">
Live at Pompeii



</doc>
<doc id="965737" url="https://pl.wikipedia.org/wiki?curid=965737" title="Herb Skarszew">
Herb Skarszew

Herb Skarszew – jeden z symboli miasta Skarszewy i gminy Skarszewy w postaci herbu.
Wygląd i symbolika.
Herb przedstawia obciętą głowę św. Jana w złotej aureoli, na niebieskim tle tarczy herbowej.
Historia.
Średniowieczny pierwowzór godła przedstawia „głowę św. Jana w aureoli, opartą na płaskiej misie, o długich, ułożonych w sześć pukli włosach, z podobnie sześciolokową brodą”.

</doc>
<doc id="965743" url="https://pl.wikipedia.org/wiki?curid=965743" title="Kościół św. Elżbiety w Marburgu">
Kościół św. Elżbiety w Marburgu

Kościół Świętej Elżbiety w Marburgu (niem. "Elisabethkirche") – jeden z pierwszych kościołów w Niemczech, gdzie zastosowano w pełni formy gotyckie. Do dziś zachował pierwotną architekturę, wewnątrz zaś liczne dzieła sztuki rzeźby i malarstwa, głównie z XIII-XVI w. Patronem, położonej w północnej części Marburga świątyni jest święta Elżbieta Węgierska, kanonizowana 27 maja 1235 roku. Kościół powstał z inicjatywy Zakonu Niemieckiego, wkrótce stał się jednym z najważniejszych w średniowieczu miejsc pielgrzymkowych w Europie ze względu na przechowywane tu do reformacji relikwie patronki. Ponadto był miejscem pochówku landgrafów Hesji. Obecnie kościół parafii ewangelickiej. Oprócz odprawianych tutaj nabożeństw luterańskich, dnia 19 listopada odbywają się obrzędy o charakterze ekumenicznym – patronka kościoła nazwała siebie kiedyś „siostrą wszystkich”.
Historia.
Kluczową datą budowy marburskiego kościoła był dzień 27 maja 1235 kiedy to miała miejsce kanonizacja Elżbiety Węgierskiej przez ówczesnego papieża Grzegorza IX. Wydarzenie to miało miejsce zaledwie cztery lata po śmierci Elżbiety, która większość życia spędziła na książęcym dworze w Turyngii, a następnie po śmierci jej męża, landgrafa heskiego Ludwika IV przeniosła się do Marburga, gdzie żyjąc w głębokiej, wewnętrznej wierze poświęciła swoje życie na rzecz opieki nad kalekami, chorymi i ubogimi. Jej świętość była nowoczesną postawą, księżna przekroczyła stanowe ramy, natomiast jej kult łączył dworską miłość i ludowe oddanie dla Marii. Marburg był jedną z ważniejszych siedzib landgrafów heskich, którzy za życia nie akceptowali świętej Elżbiety (zwłaszcza Konrad, szwagier Elżbiety), ponadto tereny gdzie znajduje się obecny kościół stanowiły domenę Zakonu Krzyżackiego. Krzyżacy wykorzystując rosnący kult ufundowali obecną świątynię, która stała się jednym z kluczowych miejsc docelowych dla pielgrzymów. Zarówno jak kult, jak fundacja kościoła stanowiły narzędzia do realizacji politycznych i terytorialnych ambicji Zakonu, stąd też uczyniono Elżbietę świętą Zakonu i patronką książęcego dworu w Hesji. Początek budowy datuje się na około 1235 r. Około roku 1240 wykonano rzeźbiony i ozdobiony złotem i szlachetnymi kamieniami relikwiarz na ciało świętej wzorowany na relikwiarzu Najświętszej Marii Panny w katedrze w Akwizgranie. Wpierw wzniesiono „potrójne” prezbiterium, ściśle podporządkowane określonej funkcji, następnie halowy korpus nawowy. Zachodnia część z dwoma wieżami została ostatecznie ukończona około 1340 roku.
Reformacja w Marburgu miała miejsce w roku 1526, natomiast od 18 maja 1535 luteranie przejęli kościół. W 1570, zmarł ostatni katolicki komandor Zakonu. Choć kościół dalej należał do Zakonu, jednakże już pełnił funkcję świątyni ewangelickiej. Prestiż kościoła był przyczyną sporów pomiędzy katolikami i luteranami, jednakże ostatecznie relikwie świętej przeniesiono do Andechsa w katolickiej Bawarii. W latach 1811–1827 w kościele odbywały się nabożeństwa obu wyznań, korpus nawowy był miejscem sprawowania nabożeństw luterańskich, prezbiterium katolickich.
Obecnie kościół należy do gminy ewangelickiej, przy czym jego funkcja opiera się na dawnej katolickiej tradycji, ponadto mają tu miejsce nabożeństwa o charakterze ekumenicznym. Jest to także miejsce licznych koncertów muzyki dawnej i klasycznej. Obok świątyni znajduje się dom pielgrzyma i duża baza turystyczna; rocznie kościół odwiedza ok. 10 tys. gości.
Architektura.
Jest to wzniesiony z kamienia gotycki, trójnawowy kościół halowy, na planie zbliżonym do krzyża łacińskiego przy czym wschodnia część ma plan treflowy, wszystkie trzy części prezbiterium mają jednolity plan, są zamknięte poligonalnie, pięcioma bokami z dziesięcioboku. Każdą z trzech absyd poprzedza jedno przęsło, którego krótszy bok wyznacza szerokość naw bocznych w korpusie. Skrzyżowanie naw ma plan kwadratu. Od zachodniej jego strony znajduje się przegroda chórowa, oddzielająca potrójne prezbiterium (zastępujące tradycyjne rozwiązanie części wschodniej z transeptem poprzedzające prezbiterium) od części zachodniej, na którą składa się sześcioprzęsłowy korpus nawowy zamknięty od zachodu przedsionkiem z dwiema wieżami. Do północno-wschodniego narożnika przylega kwadratowa w planie zakrystia.
Wnętrze kościoła nakryte jest sklepieniem krzyżowo-żebrowym, które jest wsparte na filarach wiązkowych oraz na służkach przylegających do wewnętrznego lica murów lateralnych. Elementy konstrukcyjne mają w większości jednolitą formę; do okrągłych w planie filarów międzynawowych przylegają po cztery mniejsze także okrągłe filary, które łączą się na wysokości kapiteli. Jedynie cztery filary skrzyżowania naw mają charakter wiązkowy, do niewidocznego rdzenia przylegają liczne mniejsze kolumienki. Poszczególne elementy konstrukcyjne zdobi oryginalna rzeźba architektoniczna, którą tworzy dekoracja kapiteli i zworniki z przede wszystkim motywami roślinnymi, a także figuralnymi.
Przeprute ostrołukowymi oknami ściany są podzielone na dwie strefy, górną niższą sięgającą do strefy sklepień i dolną wyższą stanowiącą przyziemie. Zarówno jak w prezbiterium, jak w korpusie nawowym mury lateralne posiadają niemalże jednolitą artykulację ścian, przede wszystkim w każdej z części (oprócz wież) zastosowano dwukondygnacyjny podział i dwie strefy okien.
Charakterystyczna dla marburskiego kościoła część wschodnia ma przestrzenny nawiązujący do nadreńskiej tradycji romanizmu, gdzie konsekwentnie stosowano trójkonchowy układ przestrzenny zastępujący tradycyjny transept i prezbiterium. Obok katedr w Kolonii, Magdeburgu i kościoła Najświętszej Marii Panny w Trewirze, marburski kościół św. Elżbiety jest pierwszą budowlą sakralną na terenie Niemiec, gdzie zastosowano w pełni formy czysto gotyckie. Najbliższy pod względem formalnym jest trewirski kościół NMP. Wszakże budowa kościoła św. Elżbiety trwała dłużej, dyskusyjna jest kwestia, czy marburski, czy trewirski kościół jest starszy, bowiem w tym samym roku rozpoczęto budowę obu kościołów. W obu dziełach zastosowano poligonalne zamknięcie ramion nawy poprzecznej, prezbiterium, dwustrefowy układ okien o zredukowanej dekoracji maswerkowej, ponadto rozplanowanie i struktura przestrzenna kościołów podyktowane są treściami ideowymi. W przypadku kościoła św. Elżbiety treflowy układ podyktowała potrójna funkcja świątyni. Oddzielona od halowego korpusu nawowego za pomocą zachowanej gotyckiej przegrody chórowej część wschodnia pełniła następujące funkcje:
Ponadto za sprawą wysokości i dwustrefowego układu okien porządek układu przestrzennego części wschodniej ukształtował układ korpusu nawowego. Stąd też w celu zachowania proporcji i spójności planu zastosowano układ halowy.
Na zewnątrz mury kościoła opięte są masywnymi wielouskokowymi przyporami. Ostrołukowe okna o skromnej dekoracji maswerkowej (dwudzielny podział oraz "oculus" pod kluczem ostrołuku) od zewnętrznej strony mają parapety. Nawy boczne nakryte są trzema parami dachów poprzecznych o długości odpowiadającej dwóm przęsłom.
W odmienny sposób została ukształtowana zachodnia część kościoła składająca się z niewidocznych na zewnątrz przęsła chórowego i przedsionka umieszczonych pomiędzy kwadratowymi w planie wieżami. Ze względów konstrukcyjnych zewnętrzne ściany wież opięte są masywnymi, wielouskokowymi przyporami. Przypory ścian wewnętrznych są mniejsze. Środkowa część zachodniej fasady z głównym wejściem składa się z trzech kondygnacji; dolnej z monumentalnym portalem prowadzącym do wewnątrz świątyni, środkowej z ostrołukowym oknem z dekoracją maswerkową i górnej z trójdzielnym szczytem schodkowym zdobionym ślepymi maswerkami, wimpergami i fialami. Portal zachodni składa się z wielouskokowych ościeży, archiwolt tworzących ostrołukową arkadę oraz ozdobnego tympanonu wspartego na nadprożu, które wspiera trumeau dzielące wejście na dwie części. Kapitele filarów ościeży, archiwolta i tympanon zdobi dekoracja roślinna. W polu tympanonu pełnoplastyczne figury Marii z Dzieciątkiem adorowanych przez dwa anioły. Tło stanowią głęboko rzeźbione motywy roślinne, po lewicy Marii widoczne są róże, po prawicy pędy winnej latorośli.
Wieże liczące 80 metrów wysokości posiadają nierównomierny podział na kondygnacje, z których druga od góry jest najwyższa. Trzy kondygnacje, dwie najwyższe, oraz trzecia od dołu mają ściany przeprute oknami.
Dzwony.
Spośród dziesięciu dzwonów zachowało się do dziś sześć zabytkowych, w tym pięć gotyckich. Cztery współczesne dzwony wykonano w ludwisarni Rinckera w Sinn w Hesji w latach 1965/66. Najstarszym dzwonem jest "Maria" datowany na rok 1280. Około roku 1380 odlano dzwon "Elżbieta". Wewnątrz wieżyczki na sygnaturkę wisi XVI-wieczny "Srebrny Dzwon", natomiast wewnątrz północnego ramienia prezbiterium znajduje się dzwon "Bóg Ojciec" z 1320, w 1965 roku, uszkodzony wskutek pęknięcia.
Wystrój wnętrza.
Kościół św. Elżbiety zachował cenny średniowieczny wystrój wnętrza powstały w XIII-XVI wieku, jednakże wewnątrz przeważa bogactwo form architektonicznych. Główne dzieła sztuki znajdują się w potrójnym prezbiterium. Każda z tych części zawiera wystrój który tworzy własny program ideowy, podporządkowany odpowiedniej funkcji.
Korpus nawowy.
Wnętrze korpusu nawowego jest nader skromne, zdominowane przez elementy architektoniczne, co wywołuje efekt monumentalności i wertykalności. Na wysokości kapiteli surowe trzony filarów kontrastują z licznymi wiązkami żeber.
Nawa środkowa.
W nawie środkowej znajdują się dwa cenne dzieła późnogotyckiej plastyki. Po południowej stronie, przy trzecim filarze od strony zachodniej na ozdobnej konsoli figura Madonna z Dzieciątkiem z ok. 1475 r. Po bokach Marii malowane na filarze postaci świętych Elżbiety i Katarzyny. Po tej samej stronie, przy piątym filarze monumentalna figura Świętej Elżbiety zwana Franciszkańską. Patronka kościoła została przedstawiona jako młoda niewiasta, w pełnym splendorze dworskiego stroju. Na głowie ma koronę, w prawej ręce trzyma stylizowany model kościoła marburskiego, z silnie wysmuklonymi wieżami, przy czym forma jest zbliżona do rzeczywistej. Od strony widza widoczne jest potrójne prezbiterium. Dzieło to jest datowane na około 1470 r.
Od strony wschodniej nawa jest zamknięta monumentalną przegrodą chórową oddzielającą część prezbiterialną od reszty świątyni. Jest to architektoniczno-rzeźbiarska struktura składająca się z czterech kondygnacji. Środkowa cześć przegrody jest lekko wysunięta ku zachodowi, ponad mównicą znajduje się monumentalna arkada-baldachim pokryta obfitą dekoracją z motywem winnej latorośli. Po obu stronach przegrody usytuowane są mensy ołtarzowe. Dekoracja rzeźbiarska skupiona jest w środkowej części przegrody. W dolnej strefie znajduje się przedstawienie Piety, powyżej Zmartwychwstanie. Ponad Zmartwychwstałym Orzeł (podpierający pulpit na Ewangeliarz) w asyście dwóch aniołów. Po bokach na wysokości trzeciej kondygnacji pełnoplastyczne figury świętych Apostołów i Męczenników.

</doc>
<doc id="965747" url="https://pl.wikipedia.org/wiki?curid=965747" title="Joyride">
Joyride



</doc>
<doc id="965750" url="https://pl.wikipedia.org/wiki?curid=965750" title="Crash! Boom! Bang!">
Crash! Boom! Bang!



</doc>
<doc id="965751" url="https://pl.wikipedia.org/wiki?curid=965751" title="Eugeniusz Aleksandrowicz">
Eugeniusz Aleksandrowicz

Eugeniusz Aleksandrowicz (ur. 6 września 1949 w Grzegrzółkach) – polski polityk i przedsiębiorca, poseł na Sejm I kadencji.
Życiorys.
Ukończył w 1984 studia na Wydziale Ekonomiki Transportu Uniwersytetu Gdańskiego. Pełnił funkcję przewodniczącego Zarządu Wojewódzkiego Stowarzyszenia PAX w Płocku. W latach 1991–1993 z ramienia Kongresu Liberalno-Demokratycznego sprawował mandat posła na Sejm z okręgu płocko-skierniewickiego. Należał następnie do Unii Wolności (kandydował z jej listy w wyborach w 1997), od 2001 związany z Platformą Obywatelską.

</doc>
<doc id="965753" url="https://pl.wikipedia.org/wiki?curid=965753" title="Spike Edney">
Spike Edney

Spike Edney, właściwie Philip Edney (ur. 11 grudnia 1951) – brytyjski muzyk. Najbardziej znany ze współpracy z zespołem Queen (od 1984), czasem nazywany piątym członkiem tejże grupy.
W latach 70. nagrywał i koncertował z The Tymes i Ben E. King, grał na instrumentach klawiszowych, gitarze basowej, gitarze i puzonie. Pod koniec lat 70. współpracował z Edwinem Starrem, a potem z Duran Duran, The Boomtown Rats, Dexys Midnight Runners, Haircut 100, The Rolling Stones, Bon Jovi, Bobem Geldofem, Peterem Greenem i Joe Cockerem.
W czasie pracy z Queen grał głównie na instrumentach klawiszowych, gitarze rytmicznej i śpiewał. Uczestniczył w trasach grupy od 1984 i brał udział w projektach Rogera Taylora (The Cross) i Briana Maya oraz ich trasach koncertowych w 1993 i 1998 roku. Grał na instrumentach klawiszowych podczas The Freddie Mercury Tribute Concert, trasy Queen + Paul Rodgers oraz w musicalu "We Will Rock You".
W 1994 stworzył grupę „SAS” (Spike’s All Stars), w której ciągle zmieniającym się składzie grali muzycy Queen, Whitesnake, Free, Roxy Music, Toto, Spandau Ballet i artyści solowy tacy jak Roy Wood, Leo Sayer, Dean Friedman, Kiki Dee, Steven Edney i Paul Young.
Dyskografia.
Albumy:
Wideo:

</doc>
<doc id="965755" url="https://pl.wikipedia.org/wiki?curid=965755" title="Krwawa Wigilia w Ochotnicy Dolnej">
Krwawa Wigilia w Ochotnicy Dolnej

Krwawa Wigilia w Ochotnicy Dolnej – symboliczna nazwa nadana pacyfikacji wsi Ochotnica Dolna (ob. woj. małopolskie, powiat nowotarski), dokonanej przez okupantów niemieckich w ostatnich miesiącach II wojny światowej. 23 grudnia 1944 oddział SS zamordował 56 mieszkańców Ochotnicy, a samą wieś częściowo spalił. Nazwa "Krwawa" "Wigilia" odnosi się do wigilii Bożego Narodzenia, która w 1944 obchodzona była w sobotę 23 grudnia.
Przebieg pacyfikacji.
22 grudnia 1944 do Ochotnicy Dolnej przybyli Niemcy, którzy w ramach tzw. akcji aprowizacyjnej rabowali wieś. Mimo sprzeciwu miejscowej ludności grupa sowieckich partyzantów zaatakowała niemieckich żołnierzy, zabijając dwóch z nich, w tym podoficera SS-Unterscharführera Bruno Kocha.
Następnego dnia z Krościenka przyjechało sześcioma samochodami około 200 SS-manów. Niemcy wpadali do domów, żądając najpierw pieniędzy, a następnie mordując ludzi. Dzieci żywcem rzucano w ogień lub bestialsko mordowano.
Oprawcy.
Zbrodni w Ochotnicy Dolnej dokonała 23 grudnia karna kompania SS (SS-Kampfgruppe Jagdkommando Matingen) specjalnego przeznaczenia pod dowództwem SS-Untersturmführera der Waffen-SS Albrechta C. Matingena (numer SS 338 969). Oddział ten składał się z żołnierzy różnych narodowości. Utworzony był w połowie 1944 roku z przebywających w areszcie na terenie więzienia Montelupich w Krakowie członków Waffen-SS i policji. W większości byli to esesmani z 3. Dywizji Pancernej SS Totenkopf oraz 4. Dywizji Grenadierów Pancernych SS Polizei, volksdeutsche z Polski i Rosji oraz Ukrainy. Kompania stacjonowała od jesieni 1944 roku w szkole w Krościenku.
Albrecht C. Matingen (ur. 3 czerwca 1920, zm. 23 października 1974) mieszkał po wojnie w Niemczech Zachodnich. Ani on ani żaden żołnierz z jego jednostki nie został osądzony za przestępstwa popełnione na terenie Polski.
Ofiary.
Według wykazu zgonów zarejestrowanych przez Urząd Stanu Cywilnego (Urząd Parafialny) w Ochotnicy Dolnej w dniu 23 grudnia 1944 roku zamordowanych zostało 56 osób, w tym 19 dzieci, 21 kobiet. W ciągu ponad dwóch godzin zginęli prawie wszyscy członkowie rodzin Chlipałów, Rusnaków, Brzeźnych, Karczewskich. Spłonęły remiza strażacka, dom ludowy i 32 gospodarstwa.
Pacyfikacja Ochotnicy była jedną z najkrwawszych niemieckich akcji represyjnych na Podhalu.
Pamięć.
Męczeństwo wsi upamiętnił pomnik projektu Henryka Burzca, wzniesiony w 1964 r. w centrum Ochotnicy Dolnej, przedstawiający dwudziestoletnią Marię Kawalec, która tuli do piersi małe dziecko. Po zastrzeleniu jej męża, Maria wyskoczyła przez okno z jedenastomiesięczną córeczką na rękach i uciekła w stronę lasu. Pierwsza kula trafiła dziecko w czoło a druga przeszyła łopatkę i szczękę matki, która przykucnęła pod wierzbą a dziecka nie wypuściła z rąk, i tak zamarzła.
Pamiątkowy krzyż poświęcony tym wydarzeniom stanął również, pośród innych krzyży, w "Sanktuarium Męczeństwa Wsi Polskiej" znajdującym się w podkieleckim Michniowie, gdzie doszło do jednej z największych pacyfikacji wsi na ziemiach polskich w czasie okupacji.

</doc>
<doc id="965758" url="https://pl.wikipedia.org/wiki?curid=965758" title="Kłodawka (województwo pomorskie)">
Kłodawka (województwo pomorskie)

Kłodawka – osada w Polsce położona w województwie pomorskim, w powiecie chojnickim, w gminie Chojnice.
Miejscowość położona przy drodze wojewódzkiej nr 235, wchodzi w skład sołectwa Kłodawa.
W latach 1975–1998 miejscowość należała administracyjnie do województwa bydgoskiego.
Według SgKP, w roku 1884 wymieniona w składzie parafii , obok Kłodawy i innych miejscowości .

</doc>
<doc id="965759" url="https://pl.wikipedia.org/wiki?curid=965759" title="Kułan syryjski">
Kułan syryjski

Kułan syryjski († "Equus hemionus hemippus", hemippe) był dziko żyjącym osłem zamieszkującym góry oraz tereny pustynno-stepowe od Palestyny do Iraku. Ostatni osobnik tego podgatunku kułana azjatyckiego umarł w Tiergarten Schönbrunn w Wiedniu w 1927 roku. W tym samym okresie wyginęły ostatnie osobniki żyjące na wolności.

</doc>
<doc id="965760" url="https://pl.wikipedia.org/wiki?curid=965760" title="Goodbye To You">
Goodbye To You



</doc>
<doc id="965766" url="https://pl.wikipedia.org/wiki?curid=965766" title="Aktywator (elektronika)">
Aktywator (elektronika)

Aktywator - (serwomechanizm) elektromechaniczny układ konwersji sygnałów elektrycznych na ruch. Konwersja taka odbywa się zwykle z wykorzystaniem zjawisk magnetycznych, piezoelektrycznych, magnetostrykcyjnych, elektrostrykcyjnych itp. 
Przykłady aktywatorów:
Aktywator współpracujący z sensorem w ramach jednej zwartej struktury nazywa się często materiałem inteligentnym (ang. "smart material").

</doc>
<doc id="965767" url="https://pl.wikipedia.org/wiki?curid=965767" title="Aktywator">
Aktywator



</doc>
<doc id="965768" url="https://pl.wikipedia.org/wiki?curid=965768" title="Atherina">
Atherina

Atherina – rodzaj ryb z rodziny aterynowatych (Atherinidae).
Klasyfikacja.
Gatunki zaliczane do tego rodzaju:
Gatunkiem typowym rodzaju jest "Atherina hepsetus".

</doc>
<doc id="965769" url="https://pl.wikipedia.org/wiki?curid=965769" title="BirdLife International">
BirdLife International

BirdLife International – międzynarodowa organizacja pozarządowa zajmująca się ochroną ptaków oraz ich siedlisk. Jest federacją organizacji zajmujących się ochroną ptaków z różnych krajów, tzw. organizacji partnerskich. Polskim partnerem BirdLife International jest Ogólnopolskie Towarzystwo Ochrony Ptaków. 
Została założona w 1922 roku pod nazwą International Council for Bird Preservation ("Międzynarodowa Rada Ochrony Ptaków"). Działała do czasu II wojny światowej. Odrodzenie organizacji nastąpiło w 1983, a w 1993 zmieniono jej nazwę na obecną.
BirdLife International jest oficjalną organizacją opiniującą w sprawie ptaków przy tworzeniu Czerwonej księgi gatunków zagrożonych IUCN. Partnerzy BirdLife International są ulokowani w około 120 państwach świata.

</doc>
<doc id="965774" url="https://pl.wikipedia.org/wiki?curid=965774" title="Szpital św. Ducha w Lubece">
Szpital św. Ducha w Lubece

Szpital św. Ducha w Lubece (niem. "Heiligen-Geist-Hospital") – szpital z 1286 w lubeckiej dzielnicy "Koberg", jedna z najstarszych placówek socjalnych na świecie. Znamienity przykład północniemieckiej gotyckiej architektury ceglanej. Obecnie (2008) w budynku szpitala mieści się dom opieki społecznej.
Szpital św. Ducha jest jednym z głównych zabytków lubeckiego hanzeatyckiego Starego Miasta, które w 1987 zostało wpisane na listę dziedzictwa kulturowego UNESCO.
Historia.
Szpital św. Ducha powstał z inicjatywy bogatych kupców lubeckich, by udzielać opieki chorym i biednym. Do szpitala należy po dziś dzień wiele dóbr w okolicach Lubeki, niezbędnych w przeszłości do utrzymania tej instytucji.
Pensjonariusze szpitala przestrzegali reguł, podobnych do tych jakie obowiązywały w klasztorach. Otrzymywali strawę i napitek, a od XVII w. przysługiwała im ciepła kąpiel osiem razy w roku.
W czasie reformacji szpital został zamieniony w „świecki” dom opieki, który funkcjonuje do dnia dzisiejszego.
Na początku łóżka chorych stały w jednej wielkiej hali. W 1820 wybudowano drewniane pokoje o powierzchni 4 metrów kwadratowych, oddzielne dla mężczyzn i kobiet. Na drzwiach pokoi do tej pory zachowały się nazwiska ich lokatorów z przeszłości. Pomieszczenia te były wykorzystywane do 1970. Na terenie szpitala znajdowała się też mała księgarnia oraz apteka.
Szpital św. Ducha jest fundacją zarządzaną przez miasto Lubeka. W 2007 fundacja nabyła budynek średniowiecznego schroniska dla pielgrzymów "Gertrudenherberge", aby objąć ten zabytek ochroną.
W okresie Świąt Bożego Narodzenia na terenie szpitala organizowany jest licznie odwiedzany targ świąteczny (niem. "Weihnachstmarkt").
Wnętrza.
Wewnątrz szpitala znajduje się bogato zdobiona kaplica. Autorstwo ołtarza głównego "Bóg Ojciec ze zmarłym Synem" (niem. "Gottvater mit dem toten Sohn") (1513-1520) przypisywane jest Benediktowi Dreyerowi. Na balustradzie lektorium znajdują się 23 tablice przedstawiające sceny z życia św. Elżbiety. Dzieło nieznanego artysty z pierwszej poł. XV w. ilustruje legendę św. Elżbiety według dominikanina Dietricha von Apolda.

</doc>
<doc id="965775" url="https://pl.wikipedia.org/wiki?curid=965775" title="Rain Dances">
Rain Dances

Rain Dances – piąty album brytyjskiej grupy Camel wydany w 1977 roku. Został nagrany w innym składzie niż poprzednie. Basistę Douga Fergusona zastąpił były członek grupy Caravan – Richard Sinclair. W nagraniach uczestniczył również Mel Collins, dawniej grający z King Crimson.
"Rain Dances" przynosi bardziej jazzowy charakter niż poprzednie albumy. Stało się to zarówno dzięki obecności Sinclaira, jak i zmiany kierunku w jakim podążył Camel, czyli w stronę muzyki bardziej komercyjnej. Na płycie mniej niż w dotychczasowych nagraniach obecny jest flet Latimera. Podobnie zredukowano brzmienie organów Bardensa. Te dwa czynniki były do tej pory znakiem firmowym Camel.
Lista utworów.
Utwór bonusowy.
Utwór bonusowy zawarty na zremasterowanej wersji CD.
Muzycy.
Opracowano na podstawie materiału źródłowego.
oraz

</doc>
<doc id="965776" url="https://pl.wikipedia.org/wiki?curid=965776" title="Ryszarda Szwabska">
Ryszarda Szwabska

Ryszarda Szwabska (ur. 840, zm. 18 września 900 w Andlau) – córka hrabiego Erchangera ze Szwabii, członka możnego rodu Ahalolfingów.
W 862 r. została żoną Karola Otyłego (13 czerwca 839 - 13 stycznia 888), syna króla Franków Wschodnich Ludwika II i Emmy Bawarskiej, córki hrabiego Welfa. Małżonkowie nie mieli razem dzieci.
W 881 r. razem z mężem została ukoronowana w Rzymie cesarską koroną. W 887 r. jej mąż i jego dworzanie oskarżyli cesarzową o cudzołóstwo z Liutwardem, biskupem Vercelli i wielkim kanclerzem Cesarstwa. Ryszarda dowiodła swojej niewinności, pomyślnie przechodząc przez próbę żelaza. Wskutek tych wydarzeń usunęła się jednak z dworu i osiadła w Hohenburgu. Potem przeniosła się do ufundowanego przez siebie w 880 r. klasztoru w Andlau. Tam też zmarła.
Po śmierci została świętą Kościoła Katolickiego. Jej święto przypada 18 września, w dzień jej śmierci.

</doc>
<doc id="965778" url="https://pl.wikipedia.org/wiki?curid=965778" title="Ottomar Anschütz">
Ottomar Anschütz

Ottomar Anschütz (ur. 16 maja 1846 w Lesznie, zm. 30 maja 1907 w Berlinie) – niemiecki wynalazca i fotograf. Jego działalność miała istotne znaczenie dla początków kinematografii.
Działalność.
Praktykował u Ferdinanda Beyricha w Berlinie, Franza Hanfstaengla w Monachium, Ludwiga Angerera w Wiedniu i Maksymiliana Fajansa w Warszawie.
W 1879 przejął rodzinne przedsiębiorstwo. Zbudował na wozie dwukonnym objazdowe atelier, które zrobiło wielkie wrażenie na członkach berlińskiego Towarzystwa Wspierania Kinematografii, co było powodem przyjęcia Ottomara do grona Towarzystwa w 1880.
Przypisuje mu się stworzenie na początku lat 80. XIX w. pierwszej migawki szczelinowej, która pozwalała uchwycić przedmioty w ruchu (według innych źródeł jej wynalazcą był Polak – Zygmunt Jurkowski). Migawka dawała czas naświetlania nawet 1/1000 sekundy, co było w tamtych czasach sensacją. Światową sławę dały mu fotografie bocianów nad gniazdem zrobione w 1891. W Brukseli w 1883 zdobył brązowy medal na wystawie fotograficznej. Jako pierwszy sfotografował ostro konia w biegu, gołębie w locie i skaczących mężczyzn. W 1885 za pomocą baterii 24 aparatów sfotografował kolejne etapy biegu konia. Rok później udało mu się zaprezentować te zdjęcia w ruchu.
W 1886 razem z budowniczym organów Johannem Schneiderem skonstruował (wcześniej niż bracia Lumière) prototyp kinematografu. Urządzenie umożliwiało „wyświetlanie” fotografii z szybkością 30 obrazów na sekundę, dając wrażenie ruchu.
W 1888 r. zaprojektował we wrocławskim Zoo specjalny budynek do ekspozycji tutejszych zwierząt ogrodu w celu wykonywania im zdjęć i po raz pierwszy na świecie zdołał sporządzić zdjęcia żywych zwierząt w ogrodzie zoologicznym. Działał tu do 1890 r., a wykonane przez niego zdjęcia do 1928 r. ilustrowały wydawnictwa wrocławskiego Zoo i pocztówki.

</doc>
<doc id="965780" url="https://pl.wikipedia.org/wiki?curid=965780" title="Dębowa Góra (województwo pomorskie)">
Dębowa Góra (województwo pomorskie)

Dębowa Góra (dodatkowa nazwa w j. kaszub. Dãbòwô Góra) – osada leśna wsi Męcikał w Polsce, położona w województwie pomorskim, w powiecie chojnickim, w gminie Brusy.
Osada leży nad wschodnim brzegiem jeziora Ostrowite.
W latach 1975–1998 osada administracyjnie należała do województwa bydgoskiego

</doc>
<doc id="965782" url="https://pl.wikipedia.org/wiki?curid=965782" title="Amiralitetsklockstapeln">
Amiralitetsklockstapeln

Amiralitetsklockstapeln – dzwonnica w Karlskronie, znajdująca się w "Amiralitetsparken" ("Park Admiralicji"). Budowla została zaprojektowana na wzór Latarni Aleksandryjskiej (jeden z siedmiu cudów świata) i zbudowana w 1699 roku. Jej dzwony są zsynchronizowane z dzwonnicą stojącego niedaleko Kościoła Admiralicji.

</doc>
<doc id="965788" url="https://pl.wikipedia.org/wiki?curid=965788" title="Film (ujednoznacznienie)">
Film (ujednoznacznienie)



</doc>
<doc id="965790" url="https://pl.wikipedia.org/wiki?curid=965790" title="Emerson Leão">
Emerson Leão



</doc>
<doc id="965791" url="https://pl.wikipedia.org/wiki?curid=965791" title="I Want You">
I Want You

Zobacz też: "I Want You Now" – utwór zespołu Depeche Mode i "I Want You Now" – singel zespołu Depeche Mode

</doc>
<doc id="965797" url="https://pl.wikipedia.org/wiki?curid=965797" title="2001 (album)">
2001 (album)

2001 (nazywany również "The Chronic 2001" lub "The Chronic II") – drugi studyjny album amerykańskiego rapera i producenta Dr. Dre. Album pokrył się siedmiokrotną platyną.
Dr. Dre zaprosił na niego takich gości, jak: Nate Dogg, Kurupt, RBX, Snoop Dogg, Xzibit, Eminem, Devin the Dude, Hittman, Knoc-Turn'al czy Royce da 5'9".
Lista utworów.
Za produkcję wszystkich utworów odpowiadają Dr. Dre oraz Mel-Man z wyjątkiem utworów "Still D.R.E" którego współproducentem jest Scott Storch oraz "The Message", którego samodzielnym producentem jest Lord Finesse. 

</doc>
<doc id="965798" url="https://pl.wikipedia.org/wiki?curid=965798" title="Perkozek długodzioby">
Perkozek długodzioby

Perkozek długodzioby ("Tachybaptus rufolavatus") – wymarły gatunek ptaka z rodziny perkozów (Podicipedidae). Znany był jedynie z terenu jeziora Alaotra oraz otaczających go jezior w północno-wschodnim Madagaskarze. Ostatnia potwierdzona obserwacja miała miejsce w 1985 roku. Stwierdzenia spoza rejonu jeziora Alaotra uznawane są za niewiarygodne, ponieważ gatunek raczej nie był zdolny do długotrwałego lotu, więc najprawdopodobniej nigdy nie występował daleko od tego jeziora.
Morfologia.
Długość ciała około 25 cm. Niewielki perkoz o dość długim, grubym dziobie i krótkich skrzydłach. W szacie godowej ciemna, oleiście czarna „czapka” i pas na karku. Gardło i pokrywy uszne jasnocynamonowe, spód ciała rdzawy i cętkowany, grzbiet ciemnobrązowawy. Charakterystyczna jasnożółta tęczówka i „wąsy”. Dziób czarniawy z białą końcówką.
Ekologia.
Gatunek osiadły; uważa się, że małe skrzydła uniemożliwiały mu latanie na duże odległości. Alaotra, gdzie występował, to duże, płytkie i słonawe jezioro. Jego brzegi były porośnięte gęstą roślinnością, w tym ciborą papirusową i trzcinami. Zwykle ptak ten występował w parach, czasami w towarzystwie perkozka zwyczajnego ("Tachybaptus ruficollis"). Żywił się niemal wyłącznie rybami. Lęgi odnotowywano od stycznia do czerwca, poza tym brak informacji.
Wymarcie.
Ostatnia udokumentowana obserwacja dokonana była na jeziorze Alaotra w 1985 roku. Ptaki przypominające perkozki długodziobe obserwowano też w 1986 i 1988 roku, aczkolwiek mogły to być hybrydy perkozka długodziobego i perkozka zwyczajnego. Obszary występowania perkozka długodziobego kilkukrotnie intensywnie przeszukiwano w celu odkrycia żyjących być może ostatnich osobników tego endemicznego gatunku, ale nie przyniosły one rezultatów. W maju 2010 roku międzynarodowa organizacja ornitologiczna BirdLife International podała, że gatunek jest oficjalnie wymarły – po 25 latach od ostatniej potwierdzonej obserwacji gatunku.
Spadek liczebności tego gatunku w XX wieku nastąpił głównie z powodu degradacji środowiska naturalnego oraz wprowadzenia obcych gatunków zwierząt, przede wszystkim bassa wielkogębowego ("Micropterus salmoides") i żmijogłowa paskowanego ("Channa striata"). Krzyżowanie się perkozka długodziobego z perkozkiem zwyczajnym uważa się za jedną z głównych przyczyn zaniknięcia tego gatunku, w pewnym stopniu mogło się też do tego przyczynić kłusownictwo.

</doc>
<doc id="965799" url="https://pl.wikipedia.org/wiki?curid=965799" title="Film (biologia)">
Film (biologia)

Film (z ang. warstwa) – biomedyczne określenie cienkiej warstwy, np. płynu łzowego ("film łzowy"), komórek bakteryjnych czy grzybiczych ("biofilm") itp.

</doc>
<doc id="965800" url="https://pl.wikipedia.org/wiki?curid=965800" title="Sny Marii Dunin">
Sny Marii Dunin

Sny Marii Dunin (właśc. Sny Marii Dunin (Palimpsest)) – symboliczne opowiadanie Karola Irzykowskiego. Zostało ukończone we wrześniu 1896 roku. Drukiem ukazało się jednak dopiero siedem lat później jako część składowa opublikowanej wówczas " Pałuby". 
Utwór opowiada o przygodach tajemniczego archeologa, który stara się rozwikłać zagadkę snów tytułowej Marii. Irzykowski poruszył tu problematykę związaną z funkcjonowaniem ludzkiej podświadomości i nieświadomości. Rozwinął też filozoficzne zagadnienie dotyczące roli idealizmu w życiu człowieka. Na uwagę zasługuje nietypowa narracja "Snów", prekursorska wobec eksperymentów formalnych XX-wiecznej prozy.

</doc>
<doc id="965801" url="https://pl.wikipedia.org/wiki?curid=965801" title="Atherinomorus">
Atherinomorus

Atherinomorus – rodzaj ryb z rodziny aterynowatych (Atherinidae).
Klasyfikacja.
Gatunki zaliczane do tego rodzaju:

</doc>
<doc id="965808" url="https://pl.wikipedia.org/wiki?curid=965808" title="Łącznik (muzyka)">
Łącznik (muzyka)

Łącznik () – jeden z elementów formy muzycznej, który pełni funkcję przejścia pomiędzy kolejnymi odcinkami utworu muzycznego.
Łączniki są nieodzownym elementem fugi i formy sonatowej, ale można je spotkać także w innych formach. Najczęściej zawierają przejście modulacyjne, tak jak w "formie sonatowej", gdzie łączą dwa tematy w różnych tonacjach.

</doc>
<doc id="965825" url="https://pl.wikipedia.org/wiki?curid=965825" title="1. FC">
1. FC

Skrót od ang. "1. Football Club" lub niem. "1. Fußball Club" (1. Klub piłkarski), częsta część składowa nazwy klubu piłkarskiego.

</doc>
<doc id="965830" url="https://pl.wikipedia.org/wiki?curid=965830" title="Perkozek australijski">
Perkozek australijski

Perkozek australijski ("Tachybaptus novaehollandiae") – gatunek średniej wielkości ptaka z rodziny perkozów (Podicipedidae), zamieszkujący jeziora i rzeki Australazji oraz południowej i wschodniej Indonezji. Nie jest zagrożony.
Podgatunki i zasięg występowania.
IOC wyróżnia 6 podgatunków "T. novaehollandiae":
Autorzy "Handbook of the Birds of the World" wyróżnili jeszcze jeden podgatunek, uznając go jednak za takson wątpliwy:
Perkozek australijski Nową Zelandię skolonizował niedawno – pierwszy lęg odnotowano tam w 1977 roku.
Morfologia.
Należy do najmniejszych przedstawicieli swojej rodziny. Mierzy od 23 do 27 cm długości, waży 100–230 g.
Obie płcie są do siebie podobne. W szacie godowej upierzenie jest ciemnobrązowe z połyskliwą głową i karkiem oraz wyróżniającym się kasztanowym paskiem odchodzącym od oka w kierunku karku. Oko ma barwę żółtą. Pod okiem, w okolicach dzioba, znajduje się wyraźna żółta plama.
W szacie spoczynkowej barwy są bardziej matowe, plama pod okiem bielsza, a gardło i przód głowy biało-szare. W okresie tym podobny jest do perkoza sędziwego ("Poliocephalus poliocephalus"), których obszary występowania w dużym stopniu pokrywają się.
Zachowanie.
Jest doskonałym pływakiem oraz nurkiem. W momencie zagrożenia natychmiast nurkuje, przepływając spore odległości pod powierzchnią wody.
Żywi się głównie małymi rybami, ślimakami i owadami wodnymi, które łapie podczas nurkowań, a także roślinnością i małymi żabami.
Może wyprowadzić do trzech lęgów w sezonie. Gniazduje samotnie. Gniazdo to pływający kopiec roślinności, zwykle zakotwiczony do zanurzonej gałęzi lub trzcin. W zniesieniu 4–5 bladoniebieskich jaj. Inkubacja trwa około 23 dni i zajmują się nią oboje rodzice. Pisklęta potrafią pływać wkrótce po wykluciu. Opiekują się nimi oboje rodzice, często wożąc je na grzbiecie. Po około 8 tygodniach od wyklucia młode stają się niezależne.
Status.
IUCN uznaje perkozka australijskiego za gatunek najmniejszej troski (LC, "Least Concern") nieprzerwanie od 1988 (stan w 2020). Trend liczebności populacji uznawany jest za wzrostowy.

</doc>
<doc id="965836" url="https://pl.wikipedia.org/wiki?curid=965836" title="Quilon">
Quilon



</doc>
<doc id="965837" url="https://pl.wikipedia.org/wiki?curid=965837" title="Désiré-Magloire Bourneville">
Désiré-Magloire Bourneville

Désiré-Magloire Bourneville (ur. 20 października 1840 w Garencières, zm. 28 maja 1909 w Paryżu) – francuski lekarz neurolog. Studiował medycynę w Paryżu, a następnie pracował w szpitalach Salpêtrière i Bicêtre.
W 1866 roku w czasie epidemii cholery w Amiens zgłosił się do pomocy chorym, za co później został uhonorowany przez władze miasta (otrzymał złoty zegarek). W czasie wojny francusko-pruskiej służył jako chirurg i felczer w stopniu oficera. Podczas Komuny Paryskiej w 1871 roku wstawił się za kilkoma rannymi więźniami, których chcieli stracić rewolucjoniści, i uratował im życie. W latach 80. XIX wieku był członkiem zarówno francuskiego parlamentu, jak i rady miejskiej Paryża, gdzie orędował za licznymi zmianami w służbie zdrowia. 
Bourneville pracował na oddziale pediatrycznym szpitala Bicêtre od 1879 do 1905 roku. Założył też szkołę w Paryżu dla upośledzonych umysłowo i dotkniętych padaczką dzieci. Jako pierwszy opisał stwardnienie guzowate, zwane też chorobą Bourneville’a albo chorobą Bourneville’a-Pringle’a .

</doc>
<doc id="965840" url="https://pl.wikipedia.org/wiki?curid=965840" title="Andrzej Andrysiak">
Andrzej Andrysiak

Andrzej Andrysiak (ur. 16 października 1939 w Barchnowach) – polski polityk, działacz związkowy, poseł na Sejm I kadencji.
Życiorys.
Ukończył w 1964 studia na Wydziale Matematyczno-Fizyczno-Chemicznym Uniwersytetu im. Adama Mickiewicza. W latach 1991–1993 sprawował mandat posła na Sejm I kadencji, wybranego z listy Porozumienia Obywatelskiego Centrum w okręgu opolskim. Należał później do PPChD, w 2001 był wśród założycieli Prawa i Sprawiedliwości w mieście i powiecie Kędzierzyn-Koźle. Od 1998 do 2002 zasiadał w radzie powiatu kędzierzyńsko-kozielskiego z listy AWS.
Po zakończeniu pracy w parlamencie zajął się działalnością związkową w ramach NSZZ „Solidarność”. Zatrudniony w Instytucie Ciężkiej Syntezy Organicznej.

</doc>
<doc id="965841" url="https://pl.wikipedia.org/wiki?curid=965841" title="Great Basin">
Great Basin



</doc>
<doc id="965844" url="https://pl.wikipedia.org/wiki?curid=965844" title="Larry Lurex">
Larry Lurex

Larry Lurex – muzyczny projekt producenta Trident Studios, Robina Geoffreya Cable’a z 1972. Nazwa jest grą słów, nawiązującą do imienia gwiazdy glam rocka Gary’ego Glittera oraz marki syntetycznej przędzy – Lurex.
Nagrano dwa utwory:
Obydwa utwory zaśpiewał Freddie Mercury – wokalista nagrywającego w tym czasie debiutancki album zespołu Queen. Zgodnie z sugestią Mercury’ego, w nagraniu wzięli udział także dwaj inni członkowie zespołu – Roger Taylor i Brian May.
Singel został wydany na winylowej płycie 7” EMI w 1973, ale nie był notowany na listach przebojów.

</doc>
<doc id="965845" url="https://pl.wikipedia.org/wiki?curid=965845" title="Korołazy">
Korołazy

Korołazy (Climacteridae) – rodzina ptaków z rzędu wróblowych (Passeriformes), obejmująca 7 gatunków małych ptaków występujących wyłącznie w Australii i na Nowej Gwinei.
Podobnie jak europejskie pełzacze, korołazy polują na owady i inne bezkręgowce ukryte w korze drzew. Niektóre gatunki polują na ziemi szukając ofiar pod opadłymi liśćmi i na butwiejących pniach.
Systematyka.
Do rodziny zaliczane są następujące rodzaje:

</doc>
<doc id="965847" url="https://pl.wikipedia.org/wiki?curid=965847" title="Z39.50">
Z39.50

Z39.50 – protokół wyszukiwania i pobierania informacji z różnych baz danych, często oddalonych od komputera docelowego. Protokół ten jest zdefiniowany w standardzie ANSI/NISO Z39.50 oraz ISO 23950.
Jest on wykorzystywany przez biblioteki na całym świecie do wymiany danych bibliograficznych.

</doc>
<doc id="965850" url="https://pl.wikipedia.org/wiki?curid=965850" title="Perkozek białosmugi">
Perkozek białosmugi

Perkozek białosmugi ("Tachybaptus pelzelnii") – gatunek średniej wielkości ptaka z rodziny perkozów (Podicipedidae), endemit Madagaskaru. Monotypowy. Zagrożony wyginięciem.
Znany jest głównie z zachodnich i centralnych terenów Madagaskaru. Nie występuje na suchszych obszarach w południowej i południowo-zachodniej części wyspy.
Długość ciała około 25 cm; masa ciała: samce średnio 177 g, samice 145 g. Obie płcie są do siebie podobne, choć samce są nieco większe.
Zamieszkuje stałe lub tymczasowe zbiorniki wodne z obfitą roślinnością, w tym z grzybieniami ("Nymphaea"). Preferuje stojące wody słodkie, ale czasami spotyka się go w wodach słonawych lub wolno płynących rzekach. 
Ptak ten żywi się owadami wodnymi, małymi rybami, czasami także skorupiakami.
Lęgi stwierdzano w ciągu całego roku, ale generalnie sezon lęgowy ma miejsce pod koniec pory deszczowej – między lutym a kwietniem, także między sierpniem a październikiem, gdy na półkuli południowej panuje wiosna. Zazwyczaj pary gniazdują samotnie, lecz odnotowano też gniazdowanie kolonijne maksymalnie do 150 osobników. Gniazdo to pływająca platforma z płytkim zagłębieniem na górze, wykonana z fragmentów roślin wodnych, liści i miękkich kłączy trzciny. Może być zakotwiczone do roślin wodnych lub w pobliżu pływającej roślinności. Samica składa 3–4 bladoniebieskawe lub białawe jaja, które szybko się zabarwiają wskutek kontaktu z mokrym materiałem z gniazda.
Od 2018 roku Międzynarodowa Unia Ochrony Przyrody (IUCN) klasyfikuje perkozka białosmugiego jako gatunek zagrożony wyginięciem (EN – "Endangered"); wcześniej, od 1994 roku miał on status gatunku narażonego (VU – "Vulnerable"). Jego populacja wynosi około 2000 osobników (stan w roku 2018), a jej trend jest spadkowy. 
Największym zagrożeniem dla tego gatunku jest uszczuplenie terenów bytowania, głównie poprzez przekształcanie ich w pola uprawne ryżu i innych roślin. Do innych zagrożeń należą wprowadzenie do środowiska agresywnych gatunków ryb (np. z rodzaju "Channa"), które niszczą lęgi ptaków, a nawet atakują osobniki dorosłe, a także zaplątywanie się w rybackie sieci.

</doc>
<doc id="965851" url="https://pl.wikipedia.org/wiki?curid=965851" title="FAMU">
FAMU



</doc>
<doc id="965852" url="https://pl.wikipedia.org/wiki?curid=965852" title="Climacteridae">
Climacteridae



</doc>
<doc id="965855" url="https://pl.wikipedia.org/wiki?curid=965855" title="Synagoga Wielka w Chrzanowie">
Synagoga Wielka w Chrzanowie

Synagoga Wielka – nieistniejąca obecnie synagoga położona w Chrzanowie przy skrzyżowaniu ulic Krakowskiej i Garncarskiej.
Historia.
Synagoga została zbudowana w latach 1786-1787, za zgodą arcybiskupa gnieźnieńskiego Michała Jerzego Poniatowskiego z 20 lipca 1785. Parcelę pod synagogę nabyto za 144 złotych od Antoniego Sajdaczka w 1786 i natychmiast rozpoczęto prace budowlane, które trwały do 1787.
W latach 30. XIX wieku synagoga ze względu na zły stan techniczny została rozbudowana i wyremontowana według projektu krakowskiego architekta i budowniczego Feliksa Radwańskiego juniora. Wówczas przedłużono synagogę w kierunku zachodnim o około 10 metrów, przedsionek i babiniec zostały przesunięte ku zachodowi, na dobudowany fragment budynku. Na parterze wydzielono sień, a po jej bokach usytuowano dwie osobne klatki schodowe, prowadzące na babiniec.
Na przełomie XIX i XX wieku synagoga przeszła swój ostatni remont, podczas którego znacznie uproszczono fasadę, z której usunięto detale klasycystyczne i neorenesansowe oraz zwieńczono ją schodkowym szczytem i wyremontowano dach. W XX wieku po stronie północnej dobudowano betonowe schody oraz przybudówkę.
Podczas II wojny światowej hitlerowcy zdewastowali synagogę. Po zakończeniu wojny przez wiele lat budynek synagogi stał opuszczony i popadał w ruinę. W grudniu 1950 Prezydium Miejskiej Rady Narodowej w Chrzanowie podjęło uchwałę przebudowania synagogi na salę teatralną, co wzbudziło liczne protesty lokalnej społeczności żydowskiej.
Wkrótce jednak okazało się, że władze miejskie nie otrzymały funduszy na przebudowę i zrezygnowały z budynku synagogi. W 1973 na polecenie ówczesnych władz miejskich synagoga została wysadzona w powietrze, mimo iż Muzeum w Chrzanowie czyniło wówczas starania dla pozyskania jej do ekspozycji muzealnej. Obecnie plac po niej do dnia dzisiejszego nie został zabudowany.
Na miejscu zniszczonej synagogi wyrosła wierzba, którą wycięto w roku 2018. W 2022, w trakcie lokalnych uroczystości upamiętniających przedwojenną żydowską społeczność Chrzanowa, zasadzono nowe drzewo nazwane "Wierzbą Estery".
Architektura.
Murowany budynek synagogi wzniesiono na planie prostokąta o wymiarach 21,45 na 14,30 metrów. W jej wnętrzu we wschodniej części znajdowała się obszerna sala modlitewna, do której wchodziło się przez przedsionek, nad którym na piętrze znajdował się babiniec, otwarty na salę główną arkadami z filarami. Prowadziły do niego dwie osobne klatki schodowe z osobnymi wejściami.
W głównej sali modlitewnej na wschodniej ścianie znajdował się bogato zdobiony Aron ha-kodesz, a na środku ośmioboczna bima. Całą salę oświetlały, umieszczone na wysokości piętra 8 wysokich, półokrągle zakończonych okien.
Pierwotnie fasada główna miała symetryczną, trójosiową kompozycję. Jej partię środkową stanowił wgłębny portyk z parą kolumn na parterze i czteroarkadową loggią na piętrze.
Zobacz też.
"Synagogi żydowskie w Chrzanowie:"

</doc>
<doc id="965856" url="https://pl.wikipedia.org/wiki?curid=965856" title="Eivind Aarset">
Eivind Aarset

Eivind Aarset (ur. 23 marca 1961) – norweski nowatorski muzyk jazzowy, nawiązujący do undergroundu, czerpiący z muzyki elektronicznej. 
Osoby z którymi współpracował, głównie jako muzyk sesyjny to m.in. Ray Charles, Dee Dee Bridgewater, Ute Lemper, Ketil Bjørnstad, Mike Mainieri, Arild Andersen, Abraham Laboriel, Dhafer Youssef, Bugge Wesseltoft czy Django Bates. 
Współpracuje ściśle z trębaczem i kompozytorem Nilsem Petterem Molvaerem. Jego kariera, także solowa rozpoczęła się dzięki współpracy z norweską wytwórnią Bugge Wesseltofta Jazzland Records.
Swoje korzenie określa głęboko w muzyce rockowej (Hendrix, Pink Floyd, Santana, Deep Purple czy Black Sabbath) i w jazzie (Miles Davis, Mahavishnu Orchestra, Weather Report czy Return to Forever). Spore znaczenie miała dla niego także twórczość takich muzyków, jak Brian Eno, Jon Hassell, Michael Brook czy David Byrne.
Duży wpływ na podejście do roli gitary w jego muzyce miała współpraca z Bugge Wesseltoftem. Decydującą była jednak dla Aarseta współpraca z Molvaerem nad albumem "Khmer": 
W wywiadzie z Piotrem Nowickim dla fusion.pl powiedział o Molvaerze:
Eivind Aarset w czasie swoich koncertów wykonuje swoje utwory w zupełnie inny, niż na płycie sposób. Melodyczne frazy z charakterystycznym groovem sekcji rytmicznej stały się częścią stylu Aarseta. 
Muzyk znany jest też ze stosowanie dużej liczby efektów gitarowych, tak w studio jak podczas koncertów.
Sprzęt.
Eivind Aarset używa przede wszystkim: 
Efekty.
Pracuje obecnie również nad połączeniem swoich efektów z laptopem (Apple) i sterowaniem wszystkim na podstawie komend midi.

</doc>
<doc id="965858" url="https://pl.wikipedia.org/wiki?curid=965858" title="Pociąg drogowy">
Pociąg drogowy

Pociąg drogowy (zespół pojazdów drogowych) – pojazd samochodowy do transportu rzeczy połączony z przyczepą lub pojazd członowy z kolejną przyczepą.
Pociągi drogowe charakteryzują się czasami bardzo dużymi gabarytami oraz dużą liczbą przyczep. Pojazdy tego typu zobaczyć można między innymi w Australii i Stanach Zjednoczonych oraz Szwecji i Kanadzie, gdzie z uwagi na bardzo duże odległości między miastami wykorzystywane są w transporcie towarowym. Charakterystyczną cechą pociągów drogowych w Australii są bardzo duże zderzaki zabezpieczające samochody ciężarowe przed zderzeniem z kangurami.

</doc>
<doc id="965861" url="https://pl.wikipedia.org/wiki?curid=965861" title="Osełków">
Osełków

Osełków – przysiółek wsi Łączna w Polsce, położony w województwie świętokrzyskim, w powiecie skarżyskim, w gminie Łączna. 
W latach 1975–1998 przysiółek administracyjnie należał do województwa kieleckiego.

</doc>
<doc id="965862" url="https://pl.wikipedia.org/wiki?curid=965862" title="Jaśle">
Jaśle

Jaśle – przysiółek wsi Łączna w Polsce położony w województwie świętokrzyskim, w powiecie skarżyskim, w gminie Łączna. 
W latach 1975–1998 przysiółek administracyjnie należał do województwa kieleckiego.

</doc>
<doc id="965865" url="https://pl.wikipedia.org/wiki?curid=965865" title="Stawik">
Stawik



</doc>
<doc id="965866" url="https://pl.wikipedia.org/wiki?curid=965866" title="Álvaro Gestido">
Álvaro Gestido

Álvaro Gestido (ur. 17 maja 1907 w Montevideo, zm. 18 stycznia 1957) – urugwajski piłkarz, pomocnik. Mistrz świata z roku 1930. Długoletni piłkarz CA Peñarol.
Do 1926 był piłkarzem Charley Solferino. W Peñarolu grał w latach 1926–1942, wielokrotnie zdobywając tytuł mistrza kraju. W reprezentacji Urugwaju w latach 1927–1940 rozegrał 26 spotkań. Podczas MŚ 30 zagrał we wszystkich czterech meczach Urugwaju. Wcześniej, w 1928, zdobył złoty medal igrzysk w Amsterdamie.
Jego bratem był Óscar Diego Gestido, prezydent Urugwaju w 1967.

</doc>
<doc id="965869" url="https://pl.wikipedia.org/wiki?curid=965869" title="Alvaro Gestido">
Alvaro Gestido



</doc>
<doc id="965873" url="https://pl.wikipedia.org/wiki?curid=965873" title="Chop Suey">
Chop Suey



</doc>
<doc id="965874" url="https://pl.wikipedia.org/wiki?curid=965874" title="Stawik (województwo świętokrzyskie)">
Stawik (województwo świętokrzyskie)

Stawik – przysiółek wsi Łączna w Polsce, położony w województwie świętokrzyskim, w powiecie skarżyskim, w gminie Łączna.
W latach 1975–1998 przysiółek administracyjnie należał do województwa kieleckiego.

</doc>
<doc id="965878" url="https://pl.wikipedia.org/wiki?curid=965878" title="Ibex (zespół muzyczny)">
Ibex (zespół muzyczny)

Ibex (również Wreckage) – krótkotrwały (1969) zespół rockowy z Liverpoolu. Członkiem zespołu był późniejszy wokalista grupy Queen, Freddie Mercury (wtedy Freddie Bulsara). Pozostali muzycy grupy to Mike Bersin (gitara), Mick Smith (perkusja) i John 'Tupp' Taylor (gitara basowa, potem manager Jima Capaldiego). Muzyka grupy określana była często jako progresywny blues, a sami muzycy byli pod wpływem takich artystów jak The Beatles, Cream, Led Zeppelin oraz Jimi Hendrix. W repertuarze zespołu pojawiały się takie utwory jak Communication Breakdown zespołu Led Zeppelin, Jailhouse Rock Elvisa Presleya i liczny dorobek Jimiego Hendrixa oraz Cream. W październiku 1969, perkusistę Micka Smitha zastąpił Richard Thompson grający kiedyś w zespole 1984 razem z Brianem Mayem – późniejszym gitarzystą Queen. Wówczas grupa zmieniła nazwę na 'Wreckage', a miesiąc później, w związku z brakiem sukcesów rozpadła się.
Grupa zagrała ledwie kilka koncertów z prawdziwego zdarzenia. Jeden z nich został nagrany. Był to występ z 9 września 1969, kiedy grupa zagrała w The Sink w Liverpoolu. Podczas występu miały miejsce bisy z przyszłymi członkami Queen Rogerem Taylorem i Brianem Mayem, którzy tamtego dnia, ze swoim zespołem Smile grali w klubie obok. Taśma uwieczniająca koncert skończyła się jednak na kilkanaście minut przed tym wydarzeniem.
Demo Wreckage pt. „Green” i zagrany na żywo przez Ibex cover utworu The Beatles, „Rain” pojawił się na wydanym w 2000 roku boksie Mercury’ego.
W zmodyfikowanym składzie grupa zagrała w 2005 roku na konwencie oficjalnego fan clubu Queen.

</doc>
<doc id="965881" url="https://pl.wikipedia.org/wiki?curid=965881" title="ORP Gdańsk (kuter rakietowy)">
ORP Gdańsk (kuter rakietowy)



</doc>
<doc id="965882" url="https://pl.wikipedia.org/wiki?curid=965882" title="Port lotniczy Saarbrücken">
Port lotniczy Saarbrücken

Port lotniczy Saarbrücken ("Flughafen Saarbrücken") – port lotniczy położony 15 km od Saarbrücken. Port lotniczy położony jest w odległości 5 km od autostrady A6. W 2011 obsłużył 452 314 pasażerów.

</doc>
<doc id="965884" url="https://pl.wikipedia.org/wiki?curid=965884" title="Perkozek białoskrzydły">
Perkozek białoskrzydły

Perkozek białoskrzydły ("Tachybaptus dominicus") – gatunek średniej wielkości ptaka z rodziny perkozów (Podicipedidae). Zamieszkuje tereny Nowego Świata, od południowo-środkowych USA na północy, przez Meksyk i Amerykę Środkową do Ameryki Południowej (po północną Argentynę na południu). Nie jest zagrożony wyginięciem.
Systematyka.
Po raz pierwszy gatunek został opisany naukowo w 1766 roku przez Karola Linneusza, który nadał mu nazwę "Colymbus dominicus". Bywał umieszczany w rodzaju "Podiceps", rzadziej w "Poliocephalus". Niekiedy wydzielano go do monotypowego rodzaju "Limnodytes". Ksepka "et al." (2013) zaproponowali przywrócenie rodzaju "Limnodytes" i przeniesienie doń "T. dominicus", ale jak się wkrótce okazało, nazwa "Limnodytes" była już w użyciu w stosunku do żab, toteż w erracie do swej publikacji autorzy zaproponowali nową nazwę rodzaju – "Dominicus".
IOC wyróżnia 5 podgatunków "Tachybaptus dominicus".
Podgatunki i zasięg występowania.
Perkozek białoskrzydły zamieszkuje w zależności od podgatunku:
Morfologia.
Perkozek białoskrzydły mierzy 22–27 cm długości i waży 81–182 gramów. Jest najmniejszym przedstawicielem swojej rodziny. Charakteryzuje się kasztanowym upierzeniem podobnie do innych przedstawicieli swego rodzaju zamieszkujących Stary Świat.
Ekologia.
Buduje pływające gniazdo na wodach o głębokości do 1,5 metra. Trzy do sześciu białych jaj oboje partnerzy wysiadują około 21 dni. Paskowane pisklęta często wożone są na grzbiecie dorosłych osobników.
Są doskonałymi pływakami i nurkami. Pożywienia poszukują pod wodą. Żywią się przede wszystkim małymi rybami oraz wodnymi owadami.
Status.
Międzynarodowa Unia Ochrony Przyrody (IUCN) uznaje perkozka białoskrzydłego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznawany jest za stabilny.

</doc>
<doc id="965885" url="https://pl.wikipedia.org/wiki?curid=965885" title="Priapium">
Priapium

Priapium – asymetryczny narząd kopulacyjny ryb z rodziny Phallostethidae z rzędu aterynokształtnych, złożony z kości i mięśni, usytuowany po spodniej stronie głowy samca. Powstał z przekształconej pierwszej pary żeber i kości pasa miednicowego. Służy do przytrzymywania samicy podczas krycia.

</doc>
<doc id="965892" url="https://pl.wikipedia.org/wiki?curid=965892" title="ORP Gdynia (kuter rakietowy)">
ORP Gdynia (kuter rakietowy)



</doc>
<doc id="965895" url="https://pl.wikipedia.org/wiki?curid=965895" title="Oryzias">
Oryzias

Oryzias – rodzaj ryb belonokształtnych z rodziny kaczorkowatych (Adrianichthyidae). Są szeroko rozprzestrzenione w Azji Południowej i Południowo-Wschodniej oraz dalej na południe – na wyspach Celebes i Timor. Żyją w wodach słodkich, a niektóre również w słonawych.
Gatunki.
Do rodzaju "Oryzias" zaliczane są gatunki:

</doc>
<doc id="965900" url="https://pl.wikipedia.org/wiki?curid=965900" title="Płęsno (województwo pomorskie)">
Płęsno (województwo pomorskie)

Płęsno (kaszb. "Płãsno", niem. "Plensno") – osada kaszubska w Polsce położona w województwie pomorskim, w powiecie chojnickim, w gminie Chojnice. Płęsno jest częścią składową sołectwa Swornegacie. Osada jest położona nad rzeką Brdą na obszarze Zaborskiego Parku Krajobrazowego na zachód od jeziora Płęsno.
W latach 1975–1998 miejscowość administracyjnie należała do województwa bydgoskiego.

</doc>
<doc id="965906" url="https://pl.wikipedia.org/wiki?curid=965906" title="Port lotniczy Saarbrucken">
Port lotniczy Saarbrucken



</doc>
<doc id="965907" url="https://pl.wikipedia.org/wiki?curid=965907" title="Port lotniczy Saarbruecken">
Port lotniczy Saarbruecken



</doc>
<doc id="965910" url="https://pl.wikipedia.org/wiki?curid=965910" title="Desire-Magloire Bourneville">
Desire-Magloire Bourneville



</doc>
<doc id="965913" url="https://pl.wikipedia.org/wiki?curid=965913" title="Rene Mayer">
Rene Mayer



</doc>
<doc id="965915" url="https://pl.wikipedia.org/wiki?curid=965915" title="Dusan Radolsky">
Dusan Radolsky



</doc>
<doc id="965922" url="https://pl.wikipedia.org/wiki?curid=965922" title="Ablena">
Ablena

Ablena ("Ablennes hians") – ryba morska z rodziny belonowatych, jedyny przedstawiciel rodzaju "Ablennes". Poławiana w wędkarstwie i na niewielką skalę gospodarczo.
Zasięg występowania.
Spotykana w tropikalnych i ciepłych wodach całego świata. Wpływa do estuariów.
Charakterystyka.
Ciało silnie wydłużone, srebrzyste, z ciemnoniebieskim grzbietem. Dorasta do 1,4 m długości osiągając maksymalnie 4,8 kg masy ciała. Żywi się małymi rybami. Jajorodna. Czasami tworzy duże stada.

</doc>
<doc id="965925" url="https://pl.wikipedia.org/wiki?curid=965925" title="Ablennes hians">
Ablennes hians



</doc>
<doc id="965933" url="https://pl.wikipedia.org/wiki?curid=965933" title="Karolewo (gmina Chojnice)">
Karolewo (gmina Chojnice)

Karolewo – osada w Polsce położona w województwie pomorskim, w powiecie chojnickim, w gminie Chojnice.
Osada opodal drogi wojewódzkiej nr 212, wchodzi w skład sołectwa Topole i sąsiaduje bezpośrednio z obszarem miejskim Chojnic. Połączenie z centrum Chojnic umożliwiają autobusy komunikacji miejskiej (linia nr 1).
W latach 1975–1998 miejscowość administracyjnie należała do województwa bydgoskiego.

</doc>
<doc id="965934" url="https://pl.wikipedia.org/wiki?curid=965934" title="TUIfly">
TUIfly

TUIfly GmbH – niemieckie linie lotnicze z siedzibą w Langenhagen. Głównym węzłem jest Hanower.
TUIfly powstały w styczniu 2007 z połączenia Hapag-Lloyd Flug (wcześniej "Hapagfly") i Hapag-Lloyd Express (wcześniej "HLX.com"), funkcjonują jako tanie linie lotnicze i oferują loty czarterowe.

</doc>
<doc id="965941" url="https://pl.wikipedia.org/wiki?curid=965941" title="Pareo">
Pareo

Pareo – tradycyjna spódnica noszona przez kobiety na Tahiti, zbliżona do malajskiego saronga. Obecnie oznacza prostokątną, kwadratową lub trójkątną chustę z cienkiej tkaniny, noszoną jako część damskiego stroju plażowego i zawiązywaną zwykle na biodrze. Pareo można także nosić owinięte wokół górnej części ciała tak, aby trzymało się na piersiach lub owinąć róg wokół ramienia lub szyi. 

</doc>
<doc id="965944" url="https://pl.wikipedia.org/wiki?curid=965944" title="Ablennes">
Ablennes



</doc>
<doc id="965947" url="https://pl.wikipedia.org/wiki?curid=965947" title="Delfina Francji">
Delfina Francji

Delfina Francji (fr. "Dauphine de France") – tytuł szlachecki przysługujący żonie delfina Francji (następcy tronu francuskiego). W poniższych tabelach (w układzie chronologicznym) podane są ich daty życia i śmierci, obok podane jest imię ich ojca i małżonka.

</doc>
<doc id="965948" url="https://pl.wikipedia.org/wiki?curid=965948" title="Oda (żona Arnulfa z Karyntii)">
Oda (żona Arnulfa z Karyntii)

Oda, zwana też Otą (ur. ok. 874, zm. między 899 a 903) – przedstawicielka dynastii Konradynów, córka Berengara, hrabiego Hesji, żona cesarza Arnulfa z Karyntii (850 - 8 grudnia 899), nieślubnego syna Karlomana Bawarskiego i Litwindy, córki hrabiego Ernesta. Oda poślubiła Arnulfa najprawdopodobniej pod koniec 888 r.
Niewiele jest wiadomo o życiu Ody. Arnulf ożenił się z nią by uzyskać wsparcie potężnego rodu Konradynów w staraniach o koronę. Oda nigdy nie została koronowana, ale wspierała działania męża. Jej imię pojawia się w licznych dokumentach. Dzięki jej staraniom Arnulf nadał liczne przywileje opactwu Kremsmünster, klasztorowi w Altötting oraz biskupstwom w Wormacji i Freisingu.
Najszerzej opisane wydarzenie w życiu Ody miało miejsce w czerwcu 899 r., kiedy cesarzowa została oskarżona o cudzołóstwo z niejakim Unzuchtem. Została ona wezwana w celu wyjaśnień na zjazd możnych w Ratyzbonie. Oda złożyła przysięgę oczyszczającą, której prawdziwość zaprzysięgło 72 współprzysiężników z możnych rodów. Cesarzowa została uniewinniona, ale wydarzenie to najprawdopodobniej pogorszyło stan zdrowia jej męża, i tak już chorego. Arnulf zmarł 8 grudnia 899 r.
Arnulf i Oda mieli razem jednego syna, Ludwika IV (wrzesień/październik 893 - 20/24 września 911), który po śmierci ojca został królem Franków Wschodnich. Niektóre starsze opracowania uważały, że córką Ody była Glismouda, która była w rzeczywistości nieślubną córką Arnulfa.
Nie wiadomo co działo się z Odą po śmierci jej męża. Najprawdopodobniej usunęła się do rodowych dóbr w Bawarii lub Lotaryngii. Zmarła około 903 r. Swoje ziemie przekazała Kościołowi.

</doc>
<doc id="965953" url="https://pl.wikipedia.org/wiki?curid=965953" title="Toksowo">
Toksowo

Toksowo, (ros. Токсово) – osiedle typu miejskiego w obwodzie leningradzkim, położone 20 km na północ od Petersburga.
W latach trzydziestych na pobliskim poligonie NKWD pochowano ok. 30 000 ciał, m.in. prawdopodobnie prawosławnego teologa Pawła Fłorienskiego.
Działa tu skocznia narciarska Kawgołowo.

</doc>
<doc id="965954" url="https://pl.wikipedia.org/wiki?curid=965954" title="Kulki (województwo pomorskie)">
Kulki (województwo pomorskie)

Kulki – osada kaszubska w Polsce położona w województwie pomorskim, w powiecie chojnickim, w gminie Chojnice. 
Kulki to miejsce obecnie niezabudowane (uroczysko) położone w pobliżu rzeki Chociny na zachodnim krańcu Zaborskiego Parku Krajobrazowego. 
W latach 1975–1998 miejscowość administracyjnie należała do województwa bydgoskiego.

</doc>
<doc id="965957" url="https://pl.wikipedia.org/wiki?curid=965957" title="Belone">
Belone

Belone – rodzaj morskich ryb z rodziny belonowatych (Belonidae).
Zasięg występowania.
Wschodni Ocean Atlantycki i Morze Śródziemne.
Klasyfikacja.
Gatunki zaliczane do tego rodzaju:

</doc>
<doc id="965959" url="https://pl.wikipedia.org/wiki?curid=965959" title="Synagoga Anchei Chail w Chrzanowie">
Synagoga Anchei Chail w Chrzanowie

Synagoga Anchei Chail w Chrzanowie, zwana Małą – nieistniejąca synagoga, która znajdowała się w Chrzanowie na rogu ulic Sądowej i Jagiellońskiej.
Synagoga została zbudowana w 1908 roku z inicjatywy żydowskich weteranów wojennych, na czele których stał Szymon Biederman. On również uzyskał zezwolenie na budowę synagogi. Synagoga została rozebrana po wojnie, a na tym miejscu utworzono parking.
Murowany budynek synagogi wzniesiono na planie prostokąta. We wnętrzu we wschodniej części znajdowała się główna sala modlitewna, do której wschodziło się przez przedsionek, nad którym na piętrze znajdował się babiniec.
Zobacz też.
"Synagogi żydowskie w Chrzanowie:"

</doc>
<doc id="965968" url="https://pl.wikipedia.org/wiki?curid=965968" title="Viola tricolor">
Viola tricolor



</doc>
<doc id="965970" url="https://pl.wikipedia.org/wiki?curid=965970" title="Viola epipsila">
Viola epipsila



</doc>
<doc id="965971" url="https://pl.wikipedia.org/wiki?curid=965971" title="Viola rupestris">
Viola rupestris



</doc>
<doc id="965972" url="https://pl.wikipedia.org/wiki?curid=965972" title="Viola canina">
Viola canina



</doc>
<doc id="965974" url="https://pl.wikipedia.org/wiki?curid=965974" title="Viola kitaibeliana">
Viola kitaibeliana



</doc>
<doc id="965978" url="https://pl.wikipedia.org/wiki?curid=965978" title="Strongylura">
Strongylura

Strongylura – rodzaj drapieżnych, morskich ryb z rodziny belonowatych (Belonidae).
Klasyfikacja.
Gatunki zaliczane do tego rodzaju :

</doc>
<doc id="965980" url="https://pl.wikipedia.org/wiki?curid=965980" title="Stara Synagoga w Chrzanowie">
Stara Synagoga w Chrzanowie

Stara Synagoga w Chrzanowie – pierwsza drewniana synagoga znajdująca się w Chrzanowie. Jej dokładana lokalizacja nie jest znana.
Synagoga została zbudowana w drugiej połowie XVII wieku, jeszcze przed założeniem gminy żydowskiej. Synagoga prawdopodobnie spłonęła podczas któregoś z pożarów miasta w XVIII wieku.
Linki zewnętrzne.
Chrzanów – Stara synagoga w Chrzanowie, sztetl.org.pl

</doc>
<doc id="965982" url="https://pl.wikipedia.org/wiki?curid=965982" title="Tomasz Lorek">
Tomasz Lorek

Tomasz Lorek (ur. 8 sierpnia 1973 we Wrocławiu) – polski dziennikarz sportowy, komentator telewizyjny zajmujący się sportami motorowymi i tenisem.
Początkowo związany z wrocławską telewizją Echo i "Tygodnikiem Żużlowym", następnie sprawozdawca Wizja TV. W 2003 związany z Canal+ jako reporter cyklu Grand Prix. Od 2005 w dziale sportowym Polsatu Sport.
Najbardziej znany z komentowania żużla (Grand Prix, lig: polskiej, brytyjskiej i szwedzkiej), ponadto zajmuje się Formułą 1, motocrossem, sportami motorowodnymi i tenisem.
Felietonista angielskiego tygodnika "Speedway Star" oraz polskiego miesięcznika "Tenis".

</doc>
<doc id="965983" url="https://pl.wikipedia.org/wiki?curid=965983" title="Piekacie">
Piekacie

Piekacie – wieś w Polsce położona w województwie łódzkim, w powiecie łęczyckim, w gminie Łęczyca.
W latach 1975–1998 miejscowość należała administracyjnie do województwa płockiego.

</doc>
<doc id="965984" url="https://pl.wikipedia.org/wiki?curid=965984" title="Jabłonka (województwo pomorskie)">
Jabłonka (województwo pomorskie)

Jabłonka – kolonia wsi Krojanty w Polsce, położona w województwie pomorskim, w powiecie chojnickim, w gminie Chojnice, przy stacji kolejowej PKP Krojanty na trasie linii kolejowej Chojnice-Starogard Gdański-Tczew, znajduje się w odległości 1,5 kilometra na zachód od wsi Krojanty. Wchodzi w skład sołectwa Krojanty.
W latach 1975–1998 Jabłonka administracyjnie należała do województwa bydgoskiego.

</doc>
<doc id="965986" url="https://pl.wikipedia.org/wiki?curid=965986" title="Siedlec-Parcele">
Siedlec-Parcele

Siedlec-Parcele – osada w Polsce położona w województwie łódzkim, w powiecie łęczyckim, w gminie Łęczyca.
W latach 1975–1998 miejscowość należała administracyjnie do województwa płockiego.

</doc>
<doc id="965988" url="https://pl.wikipedia.org/wiki?curid=965988" title="DJ Deszczu Strugi">
DJ Deszczu Strugi

DJ Deszczu Strugi, właściwie Bartosz Kopyt (ur. 11 kwietnia 1977) – polski DJ, producent muzyczny i inżynier dźwięku, a także dziennikarz radiowy. Członek grupy hip-hopowej WWO. 
Życiorys.
Kopyt rozpoczął karierę robiąc scratche na albumie "Chleb powszedni" zespołu hip-hopowego ZIP Skład. Pojawiał się także na płytach Mor W.A. Wraz z JanMario tworzył zespół Polfejder. W 2000 roku wydał pierwszy mixtape "Deszczu Strugi Bitów". W tym samym roku pomógł przy płycie WWO "Masz i pomyśl", jednak dopiero podczas pracy z albumem "We własnej osobie" stał się oficjalnym członkiem tej grupy.
W latach 2001-2003 prowadził autorską audycję w rozgłośni Radiostacja.

</doc>
<doc id="965989" url="https://pl.wikipedia.org/wiki?curid=965989" title="Szarowizna">
Szarowizna

Szarowizna – kolonia w Polsce położona w województwie łódzkim, w powiecie łęczyckim, w gminie Łęczyca. Miejscowość wchodzi w skład sołectwa Pruszki.
W latach 1975–1998 miejscowość należała administracyjnie do województwa płockiego.

</doc>
<doc id="965993" url="https://pl.wikipedia.org/wiki?curid=965993" title="ORP Gdańsk (okręt baza)">
ORP Gdańsk (okręt baza)



</doc>
<doc id="965994" url="https://pl.wikipedia.org/wiki?curid=965994" title="ORP Gdynia (okręt baza 1939 - eks Gdynia)">
ORP Gdynia (okręt baza 1939 - eks Gdynia)



</doc>
<doc id="965995" url="https://pl.wikipedia.org/wiki?curid=965995" title="ORP Gdynia (okręt baza 1939 - eks Kościuszko)">
ORP Gdynia (okręt baza 1939 - eks Kościuszko)



</doc>
<doc id="966000" url="https://pl.wikipedia.org/wiki?curid=966000" title="Grabar (rzeka)">
Grabar (rzeka)

Grabar ("Kałamanka") – rzeka, lewy dopływ Bugu o długości 26,66 km. 
Płynie na Południowym Podlasiu. Początek rzeki znajduje się na terenie gminy Tuczna. Przepływa obok wsi Ogrodniki i Wólka Zabłocka, następnie przez Zabłocie i Kodeń. Na wysokości Polemców w Kodniu III łączy się z lewostronnym dopływem Zwierzyńcem. Na ostatnich 4 km biegu opływa Kodeń od południa i wschodu, aby w jego północno-wschodniej części wpaść do Bugu.

</doc>
<doc id="966002" url="https://pl.wikipedia.org/wiki?curid=966002" title="Exocoetus">
Exocoetus

Exocoetus – rodzaj morskich ryb z rodziny ptaszorowatych (Exocoetidae). Płetwy piersiowe silnie, a brzuszne słabo rozwinięte. W odróżnieniu od innych ptaszorowatych, ikra tego rodzaju utraciła nici czepne na osłonkach, może unosić się na wodzie.
Klasyfikacja.
Gatunki zaliczane do tego rodzaju:

</doc>
<doc id="966007" url="https://pl.wikipedia.org/wiki?curid=966007" title="Inuinnaqtun">
Inuinnaqtun

Inuinnaqtun – język należący do rodziny języków eskimo-aleuckich, używany lokalnie przez część Inuitów w Kanadzie. Blisko spokrewniony z językiem inuktitut i przez niektórych uważany za dialekt tego ostatniego. Władze Terytoriów Północno-Zachodnich i Nunavut uznają inuinnaqtun za jeden z oficjalnych języków na swoich terytoriach. Ma charakter aglutynacyjny.
Język inuinnaqtun używany jest głównie w społecznościach Cambridge Bay i Kugluktuk w regionie Kitikmeot położonym w zachodniej części Nunavut, a także w osiedlu Gjoa Haven. Poza Nunavut, używają go mieszkańcy osiedla Ulukhaktok na Terytoriach Północno-Zachodnich (gdzie zwany jest "kangiryuarmiutun"). Ocenia się, że posługuje się nim ok. 2 tys. osób.
Zapisywany jest alfabetem łacińskim.

</doc>
<doc id="966008" url="https://pl.wikipedia.org/wiki?curid=966008" title="Borne (gmina Chojnice)">
Borne (gmina Chojnice)

Borne – osada w Polsce położona w województwie pomorskim, w powiecie chojnickim, w gminie Chojnice.
Osada położona jest nieopodal Konarzynek przy granicy gmin, pomiędzy Brdą a Jeziorem Głuchym " (tym koło Chocińskiego Młyna)", przy zachodnim krańcu Zaborskiego Parku Krajobrazowego, wchodzi w skład sołectwa Kopernica.
W latach 1975–1998 miejscowość administracyjnie należała do województwa bydgoskiego.

</doc>
<doc id="966009" url="https://pl.wikipedia.org/wiki?curid=966009" title="Nerw promieniowy">
Nerw promieniowy

Nerw promieniowy (łac. "nervus radialis") – nerw stanowiący przedłużenie pęczka tylnego splotu ramiennego; jest on najgrubszym nerwem splotu.
Przebieg i zakres unerwienia.
Pień nerwu promieniowego po odłączeniu się od splotu okrąża spiralnie od tyłu kość ramienną, biegnąc w bruździe nerwu promieniowego, przykryty głową boczną mięśnia trójgłowego. W tej okolicy nerw promieniowy oddaje szereg gałęzi ruchowych do mięśnia trójgłowego ramienia oraz gałąź czuciową – nerw skórny tylny ramienia, unerwiający skórę, pokrywającą głowę boczną tego mięśnia.
Po wydostaniu się z obrębu mięśnia trójgłowego nerw promieniowy biegnie po stronie bocznej ramienia. W okolicy łokciowej znajduje się między mięśniami ramienno-promieniowym a ramiennym. Od pnia nerwu promieniowego oddziela się jeszcze w obrębie ramienia nerw skórny tylny przedramienia.
W okolicy stawu łokciowego nerw promieniowy oddaje odgałęzienia do mięśnia ramienno-promieniowego, a następnie dzieli się na 2 gałęzie końcowe – głęboką (przechodzi na stronę tylną przedramienia, gdzie unerwia prostowniki przedramienia i mięsień łokciowy) i powierzchowną (biegnie po stronie powierzchownej przedramienia i przechodzi na grzbiet ręki, gdzie dzieli się na 5 nerwów grzbietowych palców, które unerwiają czuciowo stronę promieniową grzbietowej powierzchni ręki oraz częściowo grzbiet i zwrócone ku sobie powierzchnie palców I, II i III).
Porażenie.
Porażenie nerwu promieniowego – zdarza się stosunkowo często, zazwyczaj na skutek urazu jego odcinka ramiennego. Jest to spowodowane jego przebiegiem – w tej części biegnie w bruździe kości ramiennej i złamanie może spowodować porażenie nerwu. Charakterystycznym objawem porażenia nerwu promieniowego jest tzw. ręka opadająca.

</doc>
<doc id="966011" url="https://pl.wikipedia.org/wiki?curid=966011" title="Jabłecznik (ciasto)">
Jabłecznik (ciasto)



</doc>
<doc id="966014" url="https://pl.wikipedia.org/wiki?curid=966014" title="Fluorescent Adolescent">
Fluorescent Adolescent

Fluorescent Adolescent – drugi singel promujący drugą płytę Arctic Monkeys, "Favourite Worst Nightmare". Piosenka ukazała się w formacie CD, 18 czerwca do sklepów trafiła limitowana edycja na płycie winylowej, na której oprócz singla, zdajdą się takie utwory jak „Matador” &amp; „Da Frame 2R”.
Teledysk.
Teledysk do singla został nakręcony pod koniec kwietnia 2007 roku przez Richarda Ayoade. Premiera wideoklipu miała miejsce w Wielkiej Brytanii 5 czerwca o godzinie 23:40.

</doc>
<doc id="966015" url="https://pl.wikipedia.org/wiki?curid=966015" title="Run to the Hills (live)">
Run to the Hills (live)

Run to the Hills – singel koncertowy brytyjskiej heavymetalowej grupy Iron Maiden. Promował album "Live After Death".
Tytułowy utwór został już wydany jako singel. Pierwotnie pochodzi z albumu "The Number of the Beast". Nagranie zamieszczone na opisywanym singlu było na liście ścieżek także na płycie "Live After Death". Zostało ono zarejestrowane w Long Beach Arena w Long Beach w Kalifornii między 14 a 17 marca 1985.
„Phantom of the Opera” (ang. "upiór w operze") oryginalnie pochodzi z pierwszego albumu Iron Maiden – "Iron Maiden". Wersja z singla „Run to the Hills” to ta sama, która pojawiła się na albumie "Live After Death". Nagrania dokonano między 8 a 12 października 1984 w Hammersmith Odeon w Hammersmith w Londynie.
„Losfer Words (Big 'Orra)” (ang. cockney "brak mi słów (okropieństwo)") to utwór instrumentalny. Pierwotnie został zamieszczony na albumie studyjnym "Powerslave", zaś zamieszczoną na singlu wersję zarejestrowano, podobnie jak wyżej opisane „Phantom of the Opera”, w Hammersmith Odeon między 8 a 12 października 1984. Tytuł utworu jest zapisany londyńskim slangiem cockney, a w poprawnej angielszczyźnie powinien brzmieć „Lost for Words (Big Horror)”.

</doc>
<doc id="966016" url="https://pl.wikipedia.org/wiki?curid=966016" title="Viktoria Pilzno">
Viktoria Pilzno

Football Club Viktoria Plzeň − czeski klub piłkarski mający swoją siedzibę w Pilźnie, w Czechach. Aktualnie uczestniczy w rozgrywkach czeskiej pierwszej ligi.

</doc>
<doc id="966019" url="https://pl.wikipedia.org/wiki?curid=966019" title="SVOPC">
SVOPC

SVOPC () to format stratnej kompresji dźwięków mowy zaprojektowany specjalnie na potrzeby przesyłania głosu poprzez kanały ze stratami pakietów. Jego działanie opiera się na quasi-harmonicznym modelowaniu szczątkowej predykcji liniowej. Zarówno amplituda jak i faza sygnałów są wprost kodowane nową metodą opartą na modelu probabilistycznym – gaussowskiej mieszance. Dźwięk próbkowany jest z częstotliwością 16 kHz i zapewnia dobrą subiektywną jakość przy przepływności 20 kbit/s. Testowany był subiektywnie na zasadzie porównawczej z kodekiem G.722.2. W testach, w kanale z modelem strat pakietów Gilberta na poziomie 5% do 30% zapewnia porównywalną jakość.

</doc>
<doc id="966020" url="https://pl.wikipedia.org/wiki?curid=966020" title="Delfin (tytuł)">
Delfin (tytuł)



</doc>
<doc id="966022" url="https://pl.wikipedia.org/wiki?curid=966022" title="All American Racers">
All American Racers

All American Racers – zespół wyścigowy startujący w Formule 1, serii USAC i CART. Został założony przez Dana Gurneya i Carrolla Shelby'ego w 1964 roku. Pojazdy własnej konstrukcji niezależnie od serii wyścigowej nosiły zawsze nazwę Eagle.
Formuła 1.
Aby startować w Formule 1 Gurney utworzył oddział zespołu z bazą w Wielkiej Brytanii, któremu nadał nazwę Anglo American Racers. Zajmował się on wyłącznie Formułą 1 uczestnicząc w rywalizacji w latach 1966-1968.
USAC i CART.
W latach 60. i 70. nadwozia Eagle odnosiły wiele sukcesów w serii USAC, szczególnie za sprawą Bobby'ego Unsera, który w barwach AAR wygrał m.in. Indianapolis 500 w 1975 roku.
Zespół nie startował w latach 1987-1995, natomiast od 1996 roku powrócił do CART wspomagając Toyotę w rozwoju silnika dla tej serii. Jednak wyniki były dalekie od sukcesów z ubiegłych dekad i zespół został zlikwidowany po sezonie 1999 w CART.

</doc>
<doc id="966024" url="https://pl.wikipedia.org/wiki?curid=966024" title="I Want You (singel Roxette)">
I Want You (singel Roxette)

I Want You – singel szwedzkiego duetu Roxette wydany 4 maja 1987 jako promocja pierwszej trasy koncertowej Roxette - "Rock runt riket 1987 Swedish Tour". Został nagrany wspólnie z Evą Dahlgren i zespołem Ratata.

</doc>
<doc id="966025" url="https://pl.wikipedia.org/wiki?curid=966025" title="Tomasz Bakócz">
Tomasz Bakócz



</doc>
<doc id="966026" url="https://pl.wikipedia.org/wiki?curid=966026" title="Dan Gurney">
Dan Gurney

Daniel Sexton „Dan” Gurney (ur. 13 kwietnia 1931 w Port Jefferson, zm. 14 stycznia 2018 w Newport Beach) – amerykański kierowca wyścigowy, konstruktor i założyciel zespołu All American Racers.
Obok Bruce’a McLarena i Jacka Brabhama należy do najbardziej wizjonerskich kierowców wyścigowych w historii, którzy z powodzeniem przełożyli swoją wiedzę i umiejętności na sukcesy w barwach samochodów własnej konstrukcji.
Jako pierwszy kierowca w historii używał tzw. kasku zamkniętego, w którym twarz była osłonięta wizjerem.
Jest autorem tzw. "Gurney Flap", metalowej listwy montowanej na zakończeniu tylnego spojlera. Rozwiązanie to zostało zaadaptowane przez konstruktorów na całym świecie.
Życiorys.
Syn śpiewaka operowego po ukończeniu szkoły średniej przeprowadził się wraz z rodziną do Kalifornii, gdzie w 1955 roku rozpoczął swoją karierę wyścigową. Trzy lata później pojawił się w Europie, startując w 24-godzinnym wyścigu w Le Mans za kierownicą Ferrari.
Formuła 1.
W 1959 roku udanie zadebiutował w Formule 1 w barwach Ferrari, dwukrotnie stając na podium (Grand Prix Niemiec oraz Portugalii). Jednak styl zarządzania zespołem przez charyzmatycznego Enzo Ferrariego nie odpowiadał Amerykaninowi i współpraca dobiegła końca po zaledwie jednym sezonie.
W 1960 roku startował w prywatnie wystawionym samochodzie BRM, lecz nie ukończył aż sześciu z siedmiu wyścigów. W efekcie nie zdobył ani jednego punktu. Mimo tych niepowodzeń, Amerykanin znalazł się na celowniku fabrycznej ekipy Porsche – został kierowcą zespołu przez kolejne dwa sezony; w 1962 roku zwyciężył w Grand Prix Francji na torze Rouen. Było to jego pierwsze zwycięstwo w karierze i jedyne w historii startów Porsche w F1.
W latach 1963–1965 startował w zespole Jacka Brabhama. W sezonie 1964 odniósł dwa zwycięstwa (we Francji oraz Meksyku), natomiast w kolejnym pięć razy z rzędu stawał na podium. Po zakończeniu kariery przez Phila Hilla w naturalny sposób został najlepszym amerykańskim kierowcą w F1, jednak nie mógł nawiązać walki o mistrzostwo świata z Jimem Clarkiem oraz Johnem Surteesem.
All American Racers.
Już w 1962 roku Gurney wraz z Carrollem Shelby opracował plany stworzenia własnego zespołu wyścigowego. Dzięki wsparciu koncernu oponiarskiego Goodyear plany te zmaterializowały się w 1965 roku. Gurney odszedł z zespołu Jacka Brabhama, by w sezonie 1966 startować we własnym samochodzie, który nosił nazwę "Eagle" (ang. Orzeł). Od tego momentu wszystkie modele produkowane przez Gurneya nosiły tę nazwę, także w latach późniejszych, poza Formułą 1. W 1966 roku Gurney używał jeszcze silników Coventry-Climax, lecz docelowo samochody Eagle miały być napędzane jednostkami Weslake, co ostatecznie nastąpiło w 1967 roku.
Plany podboju Formuły 1 były imponujące; szczególnie po zwycięstwie w Grand Prix Belgii na torze Spa-Francorchamps wydawało się, że Gurney wreszcie będzie mógł skutecznie włączyć się do walki o mistrzostwo świata. Samochody (w Europie zespół startował pod nazwą "Anglo American Racers") okazały się bardzo awaryjne, po zwycięstwie w Belgii Gurney ukończył jeszcze tylko jeden wyścig i w klasyfikacji końcowej uplasował się na ósmym miejscu. Sezon 1968 był jeszcze gorszy, Gurney zdobył tylko trzy punkty i zdecydował o wycofaniu się z Formuły 1, zarówno jako kierowca, jak i właściciel zespołu.
Mimo niepowodzenia w F1, Gurney odniósł spektakularny sukces w 1967 roku, gdy wraz z A.J. Foytem triumfował w 24 godzinnym wyścigu w Le Mans za kierownicą Forda GT40. Był pierwszym kierowcą, który świętował zwycięstwo poprzez entuzjastyczne otwarcie butelki szampana.
W 1970 roku powrócił na krótko do F1, zastępując tragicznie zmarłego Bruce’a McLarena w trzech wyścigach. Ogółem w latach 1959–1970 wystąpił w 86 Grand Prix, odnosząc 4 zwycięstwa; zdobył także 3 pole position. Pod względem zwycięstw F1 wśród amerykańskich kierowców lepszy jest tylko Mario Andretti (który jednak urodził się we Włoszech).
Powrót do Stanów Zjednoczonych.
Kontynuował karierę w Stanach Zjednoczonych w serii USAC National Championship (poprzedniku IndyCar). W 1969 roku zajął czwarte miejsce w klasyfikacji końcowej, mimo iż wystartował tylko w połowie wyścigów. Łącznie w swojej karierze w National Championship wystąpił w 28 wyścigach, z których 8 wygrał. Trzykrotnie stawał na podium Indianapolis 500 (dwukrotnie zajmował drugie miejsce, raz był trzeci).
W latach 70. startował okazyjnie, głównie w serii NASCAR, koncentrując się na prowadzeniu własnego zespołu w mistrzostwach IndyCar oraz Trans-Am. Ostatni wyścig jako czynny kierowca zaliczył na torze Riverside International Raceway w 1980 roku.
W 1986 roku zdecydował wycofać zespół z mistrzostw IndyCar, jednak ciągle odnosił ogromne sukcesy w serii IMSA (następcy cyklu Can-Am), gdzie jego samochody w pewnym okresie zanotowały 17 kolejnych zwycięstw.
Wrócił do IndyCar w 1996 roku dzięki koncernowi Toyoty, która zdecydowała się wejść na rynek amerykańskich wyścigów. Jednak napędzane japońskimi silnikami "Eagle" wyraźnie ustępowały rywalom i po czterech latach współpraca dobiegła końca. Jednocześnie Gurney po raz drugi – i definitywny – wycofał zespół ze startów.

</doc>
<doc id="966030" url="https://pl.wikipedia.org/wiki?curid=966030" title="Gry online">
Gry online



</doc>
<doc id="966038" url="https://pl.wikipedia.org/wiki?curid=966038" title="Kulki">
Kulki

2 miejscowości w Polsce:

</doc>
<doc id="966043" url="https://pl.wikipedia.org/wiki?curid=966043" title="Ład">
Ład



</doc>
<doc id="966045" url="https://pl.wikipedia.org/wiki?curid=966045" title="Małgorzata Trybańska-Strońska">
Małgorzata Trybańska-Strońska

Małgorzata Trybańska-Strońska (ur. 21 czerwca 1981 w Warszawie) – polska lekkoatletka specjalizująca się w skoku w dal i trójskoku, rekordzistka kraju.
Kariera.
Międzynarodową karierę rozpoczynała od startu w młodzieżowych mistrzostwach Europy w roku 2003, podczas których zajęła 6. miejsce w rywalizacji skoczkiń w dal. W 2006 wystartowała w mistrzostwach Europy zajmując odpowiednio 11 i 12 miejsce w skoku w dal i trójskoku. W tym samym sezonie była piąta zawodniczką pucharu świata w Atenach. W 2007 była siódma w światowym finale lekkoatletycznym w Stuttgarcie. Bez sukcesów uczestniczyła w mistrzostwach świata w Osace (2007) oraz Berlinie (2009). Na mistrzostwach Europy w 2010 była jedenasta w trójskoku. Nie udało jej się awansować do finału podczas halowych mistrzostw Europy w Paryżu (2011). Wielokrotnie reprezentowała Polskę w zawodach pucharu Europy oraz w drużynowych mistrzostwach Europy.
Dziewięciokrotna mistrzyni Polski seniorów (pięciokrotna w trójskoku – 2009, 2010, 2011, 2012, 2015 oraz czterokrotna w skoku w dal – 2005, 2006, 2007, 2011) ma na koncie także siedem złotych krążków z halowych mistrzostw Polski seniorów (w dal – 2005, 2006, 2010, 2011; trójskok – 2007, 2008, 2011). W sumie 36 razy zdobywała medale mistrzostw Polski w kategorii seniorek. Stawała także na podium młodzieżowych mistrzostw kraju.
2 czerwca 2007 roku w Białej Podlaskiej poprawiła o 2 cm rekord Polski w trójskoku Liliany Zagackiej osiągając rezultat 14,24. Trzy lata później, 10 lipca 2010 podczas mistrzostw Polski w Bielsku-Białej, poprawiła swój dotychczasowy rezultat skacząc 14,27. W eliminacjach mistrzostw Europy, 29 lipca 2010, skoczyła 14,44 ponownie poprawiając rekord Polski. Swój rekord życiowy w skoku w dal – 6,80 – uzyskała 30 czerwca 2007 w Poznaniu. 27 stycznia 2011 podczas mityngu w niemieckim Chemnitz poprawiła halowy rekord Polski w trójskoku należący do Joanny Skibińskiej uzyskując 14,16 m. Inne rekordy życiowe: Bieg na 100 m przez płotki – 14,36 (2000), skok wzwyż – 1,72 (2001), Pchnięcie kulą – 10,08 (2001), bieg na 200 m – 25,49 (2001), rzut oszczepem – 33,75 (2001), bieg na 800 m – 2:18,68 (2002), siedmiobój – 5282 pkt. (2001).
Siostra koszykarza Cezarego Trybańskiego – pierwszego Polaka w NBA.

</doc>
<doc id="966047" url="https://pl.wikipedia.org/wiki?curid=966047" title="Mursili II">
Mursili II

Mursili II, Mursilis II (ur. 1321 p.n.e., zm. 1295 p.n.e.) – władca hetycki, syn Suppiluliumy I.
Panował w latach około 1345–1315 p.n.e. Odziedziczył tron po przedwczesnej śmierci swojego starszego brata - Arnuwandy II, który podobnie jak ich ojciec padł ofiarą plagi (która spustoszyła kraj Hetytów w latach dwudziestych XIV w. p.n.e.). Był sławnym władcą - uciszył bunty książąt syryjskich oraz umocnił granice państwa Hetytów od strony kraju Arzawa i ludu Kaska. 
Po jego śmierci tron odziedziczył jego starszy syn Muwatalli II, który walczył z faraonem Ramzesem II w bitwie pod Kadesz. Jego młodszy syn Hattusili III również został królem Hetytów.

</doc>
<doc id="966048" url="https://pl.wikipedia.org/wiki?curid=966048" title="Język mazandarani">
Język mazandarani



</doc>
<doc id="966050" url="https://pl.wikipedia.org/wiki?curid=966050" title="Bełt (demon)">
Bełt (demon)

Bełt, błąd, błęd, błądzeń, błądzón, błędnik, błud, błudón, obłęd (staropol. "bełtać" – mącić, błądzić) – złośliwy polny lub leśny demon, występujący w tradycji Małopolski wschodniej; mylił podróżnym drogę i sprowadzał na błędne szlaki.
Siedział pod kamieniem przy skrzyżowaniach dróg, wodził po polach idących w porze nocnej, zwłaszcza nietrzeźwych, powodując u nich dezorientację przestrzenną. Stawiano w takich miejscach kapliczki, aby ochronić się przed jego szkodliwą działalnością.
Może oznaczać również demona nękającego zwierzęta domowe. Płoszył konie; wodził je tak, że nie mogły trafić do swoich zagród.
Były to duchy niewidzialne.

</doc>
<doc id="966051" url="https://pl.wikipedia.org/wiki?curid=966051" title="Herod Filip II">
Herod Filip II



</doc>
<doc id="966056" url="https://pl.wikipedia.org/wiki?curid=966056" title="Festiwal Muzyczny „Ku Przestrodze”">
Festiwal Muzyczny „Ku Przestrodze”

Festiwal Muzyczny „Ku Przestrodze” (do 2008 Tyski Festiwal Muzyczny Ryśka Riedla „Ku Przestrodze”, do 2014 Festiwal Muzyczny im. Ryśka Riedla „Ku Przestrodze”) – polski festiwal muzyczny odbywający się od 1999 r. do 2008 r. w Tychach na terenie Ośrodka Wypoczynkowego Paprocany, a w latach 2009–2014 w Chorzowie na terenie Pól Marsowych w WPKiW. Festiwal od początku jego istnienia, czyli od 1999 roku, odwiedzał Marek Kotański, założyciel Monaru.
Kontrowersje odnośnie do patrona Festiwalu.
Do 2014 roku festiwal nosił imię Ryśka Riedla – legendarnego frontmana zespołu Dżem. Na początku 2015 roku do organizatorów festiwalu wpłynęło pismo Karoliny Riedel, córki zmarłego wokalisty, w którym wezwała ona do „"natychmiastowego zaprzestania działań bezprawnie naruszających dobra osobiste w postaci kultu pamięci jej zmarłego ojca"” poprzez „"wykorzystywanie imienia i nazwiska Ryszarda Riedla oraz jego wizerunku i wszelkich innych działań nawiązujących do osoby Ryszarda Riedla przy okazji festiwalu Ku przestrodze – Festiwal im. Ryśka Riedla"”. Stanowisko siostry podzielił Sebastian Riedel we wspólnym stanowisku z dnia 8 kwietnia 2015 roku. Wobec powyższego organizator festiwalu Adam Antosiewicz zmienił nazwę wydarzenia na Festiwal Muzyczny „Ku Przestrodze”, a w czerwcu 2015 roku poinformował o odwołaniu jego kolejnej edycji.
Festiwale.
I Tyski Festiwal Muzyczny im. Ryśka Riedla.
Pierwszy festiwal odbył się w dniach 29–30 lipca 1999 roku.
II Tyski Festiwal Muzyczny im. Ryśka Riedla.
Drugi festiwal odbył się w dniach 29–30 lipca 2000 roku.
Warto dodać, że w skład jury weszli:
III Tyski Festiwal Muzyczny im. Ryśka Riedla.
Festiwal odbył się w dniach 28–29 lipca 2001 roku.
Drugiego dnia wystąpili laureaci konkursu:
IV Tyski Festiwal Muzyczny im. Ryśka Riedla.
Festiwal odbył się w dniach 27–28 lipca 2002 roku.
V Tyski Festiwal Muzyczny im. Ryśka Riedla.
Festiwal odbył się w dniach 26–27 lipca 2003 roku.
VI Tyski Festiwal Muzyczny im. Ryśka Riedla.
Festiwal odobył się na przełomie lipca i sierpnia: 30 lipca 1 sierpnia 2004 roku.
VII Tyski Festiwal Muzyczny im. Ryśka Riedla.
Festiwal odbył się w dniach 30–31 lipca 2005 roku.
„Skazany na bluesa”.
VIII Tyski Festiwal Muzyczny im. Ryśka Riedla.
Festiwal odbył się w dniach 29–30 lipca 2006 roku.
IX Tyski Festiwal Muzyczny im. Ryśka Riedla.
Festiwal odbył się w dniach 28–29 lipca 2007.
X Tyski Festiwal Muzyczny im. Ryśka Riedla.
Festiwal odbył się w dniach 26–27 lipca 2008.
XI Festiwal Muzyczny im. Ryśka Riedla.
Festiwal odbył się w dniach 24–25 lipca 2009 w Chorzowie na terenie Pól Marsowych w WPKiW.
Laureatem pierwszej nagrody konkursu został zespół KFM z Kobióra.
XII Festiwal Muzyczny im. Ryśka Riedla.
Festiwal odbył się w dniach 30–31 lipca 2010 w Chorzowie na terenie Pól Marsowych w WPKiW.
Laureatem pierwszej nagrody konkursu został zespół The Moongang z Gdyni
XIII Festiwal Muzyczny im. Ryśka Riedla.
Festiwal odbył się w dniach 28–31 lipca 2011 w Chorzowie na terenie Pól Marsowych w WPKiW.
Laureaci konkursu:
Zwycięzcą konkursu młodych kapel został zespół Ghetto z Kutna. Drugie miejsce zajął zespół GifLof z Tychów, a trzecie – Freax z Mierzęcic.
XIV Festiwal Muzyczny im. Ryśka Riedla.
Festiwal odbył się w dniach 28–29 lipca 2012 w Chorzowie na terenie Pól Marsowych w Wojewódzkiego Parku Kultury i Wypoczynku WPKiW.
Laureaci konkursu:
I Miejsce – L’Orange Electrique (Kraków)
II Miejsce – 20 Mil od Miasta (Warszawa)
III Miejsce – Cheap Tobacco (Kraków)
XV Festiwal Muzyczny im. Ryśka Riedla.
Festiwal odbył się w dniach 28–29 lipca 2013 w Chorzowie na terenie Pól Marsowych w WPKiW.
Laureatem pierwszej nagrody konkursu został zespół Sold My Soul z Opola. Drugie miejsce zajęła grupa Sheep z Osowca, a trzecie Root Rockets z Andrychowa.

</doc>
<doc id="966059" url="https://pl.wikipedia.org/wiki?curid=966059" title="Pańskie Łąki">
Pańskie Łąki



</doc>
<doc id="966060" url="https://pl.wikipedia.org/wiki?curid=966060" title="Herod Filip I">
Herod Filip I



</doc>
<doc id="966065" url="https://pl.wikipedia.org/wiki?curid=966065" title="Jezioro Narie">
Jezioro Narie



</doc>
<doc id="966066" url="https://pl.wikipedia.org/wiki?curid=966066" title="Bolesław Chocha">
Bolesław Chocha

Bolesław Chocha (ur. 6 sierpnia 1923 w Grodnie, zm. 2 maja 1987 w Józefowie) – polski dowódca wojskowy, publicysta i teoretyk wojskowości, generał dywizji Wojska Polskiego, szef Sztabu Generalnego Wojska Polskiego (1968–1973), działacz polityczny i społeczny.
Życiorys.
Do czasu wybuchu wojny ukończył 4 klasy Państwowego Gimnazjum i Liceum im. Adama Mickiewicza w Grodnie. W odwecie za udział ojca – Konstantego, we wrześniu 1939 w walkach Korpusu Ochrony Pogranicza przeciwko Armii Czerwonej został w lutym 1940 wraz z rodziną deportowany przez NKWD do Kazachstanu, w okolice Akmoły, gdzie pracował jako kowal, stolarz i bednarz w Szortandyńskim Kombinacie Obróbki Drewna. W wojsku od maja 1943, wstąpił ochotniczo do 1 Dywizji Piechoty im. Tadeusza Kościuszki. 1 czerwca 1943 został skierowany jako podchorąży do Szkoły Podchorążych 1 Dywizji Piechoty w Sielcach nad Oką. 27 sierpnia 1943 został promowany na stopień chorążego w korpusie oficerów piechoty. Walczył pod Lenino jako dowódca plutonu ckm 8 kompanii III batalionu w 3 Pułku Piechoty. Na początku 1944 został zastępcą dowódcy 8 kompanii do spraw liniowych. W 1944 ukończył kurs dowódców batalionu w Oficerskiej Szkole Piechoty w Riazaniu i jako przodujący absolwent pozostał w jej kadrze (także po przeniesieniu szkoły do Lublina) jako kierownik działu naukowego batalionu ciężkich karabinów maszynowych. We wrześniu 1944 przeniesiony do Sztabu Dowództwa Okręgu Wojskowego nr VII w Lublinie, gdzie objął stanowisko inspektora wyszkolenia bojowego wydziału, a od maja 1945 starszego pomocnika szefa wydziału. Od marca do maja 1947 brał udział w walkach z oddziałami Ukraińskiej Powstańczej Armii w ramach Grupy Operacyjnej „Wisła”. Był pomocnikiem szefa sztabu podgrupy „Lublin”, która działała w powiatach Hrubieszów, Janów Lubelski i Włodawa. W sierpniu 1947 przeniesiony do Dowództwa Okręgu Wojskowego nr IV we Wrocławiu, gdzie był starszym pomocnikiem szefa wydziału VIII. W latach 1948–1951 studiował w Akademii Sztabu Generalnego im. gen. broni Karola Świerczewskiego w Rembertowie. Jako wyróżniony absolwent pozostał w Akademii i był w niej starszym wykładowcą taktyki ogólnej oraz kierownikiem grupy w Katedrze Taktyki Ogólnej i Służby Sztabów. Od sierpnia 1953 zastępca szefa Katedry Taktyki Ogólnej i Służby Sztabów, od września 1954 zastępca szefa Katedry Taktyki Ogólnej, a od października 1956 zastępca szefa Katedry Taktyki Ogólnej i Sztuki Operacyjnej do spraw taktyki ogólnej.
Od lipca 1957 współorganizator i pierwszy dowódca (od marca 1958) pierwszej w powojennej Polsce elitarnej jednostki spadochronowej – 6 Pomorskiej Dywizji Powietrznodesantowej, której tradycje obecnie kontynuuje 6 Brygada Powietrznodesantowa. W grudniu 1957 uzyskał tytuł „Skoczka Spadochronowego Wojsk Powietrznodesantowych Sił Zbrojnych PRL”. Na mocy uchwały Rady Państwa PRL z 13 lipca 1960 otrzymał nominację na stopień generała brygady. Akt nominacyjny wręczył mu 20 lipca 1960 w Belwederze przewodniczący Rady Państwa Aleksander Zawadzki. W październiku 1961 został zastępcą szefa Zarządu I Operacyjnego Sztabu Generalnego Wojska Polskiego, a w czerwcu 1964 szefem Zarządu III Operacyjnego OTK. W marcu 1965 został zastępcą szefa Sztabu Generalnego WP do spraw operacyjnych. Na mocy uchwały Rady Państwa PRL z 30 września 1965 otrzymał nominację na stopień generała dywizji. Akt nominacyjny wręczył mu 11 października 1965 w Belwederze przewodniczący Rady Państwa Edward Ochab.
Od 11 kwietnia 1968 do 11 stycznia 1973 był szefem Sztabu Generalnego Wojska Polskiego – wiceministrem obrony narodowej. W grudniu 1968 ukończył Kurs Strategiczny w Wojskowej Akademii Sztabu Generalnego Sił Zbrojnych ZSRR im. Klimenta J. Woroszyłowa w Moskwie. W latach 1973–1977 komendant Akademii Sztabu Generalnego WP. Był także przewodniczącym Kolegium Komendantów Szkół i Akademii Wojskowych oraz zastępcą przewodniczącego Rady Wyższego Szkolnictwa Wojskowego. Na podstawie rozkazu personalnego MON z 19 września 1979 został zwolniony z zawodowej służby wojskowej przeniesiony w stan spoczynku z dniem 24 września 1979. Z tej okazji został pożegnany przez ministra obrony narodowej gen. armii Wojciecha Jaruzelskiego.
W latach 1947–1948 członek PPR, od 1948 członek PZPR, zastępca członka Komitetu Centralnego PZPR (1968–1975). Do końca życia zasiadał w Radzie Naczelnej ZBoWiD. Mieszkał w Józefowie.
Autor książek, m.in. "Obrona terytorium kraju", "Rozważania o taktyce", "Rozważania o sztuce operacyjnej", "Wojna i doktryna wojenna" oraz licznych publikacji w tematycznych czasopismach wojskowych.
Pochowany 7 maja 1987 na cmentarzu w Józefowie. W pogrzebie udział wziął członek Biura Politycznego KC PZPR, minister obrony narodowej gen. armii Florian Siwicki. W imieniu żołnierzy WP zmarłego pożegnał komendant ASG WP gen. dyw. Władysław Mróz.
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Konstantego, plutonowego zawodowego WP, a następnie policjanta (zaginionego w 1939), oraz Anizy z domu Żurba. W stanie spoczynku mieszkał w Józefowie. W 1952 poślubił Ludwikę z domu Mazur, z którą miał dwoje dzieci – syna Piotra (ur. 1953) i córkę Krystynę (ur. 1955).

</doc>
<doc id="966071" url="https://pl.wikipedia.org/wiki?curid=966071" title="Chojno (powiat kwidzyński)">
Chojno (powiat kwidzyński)

Chojno – nieoficjalny przysiółek wsi Trzciano w Polsce położony w województwie pomorskim, w powiecie kwidzyńskim, w gminie Ryjewo.
W latach 1975–1998 miejscowość administracyjnie należała do województwa elbląskiego.

</doc>
<doc id="966079" url="https://pl.wikipedia.org/wiki?curid=966079" title="MAN Lion’s City">
MAN Lion’s City

MAN Lion’s City – niskopodłogowa seria autobusów miejskich, produkowanych od 2005 roku przez niemiecką firmę MAN w miejscowościach: Salzgitter oraz w Sadach koło Poznania.
Wersje.
Autobusy typu Lion’s City, są produkowane w kilku wersjach nadwoziowych oraz silnikowych. Ułożenie silników może być: "stojące, leżące" lub na "podwyższeniu" w tylnej części pojazdu.
MAN Lion’s City DD.
"MAN Lion’s City DD" – autobus piętrowy, produkowany przez niemiecki koncern MAN. MAN Lion’s City DD to autobus trzyosiowy, którego konstrukcja oparta jest na kratownicowym podwoziu o oznaczeniu A39. Wysokość wnętrza wynosi 1,92 m na dolnym i 1,7 m na górnym pokładzie. Wewnątrz autobusu znajdują się dwie klatki schodowe: po jednej w przedniej i tylnej części pojazdu. Autobusy „MAN Lion’s City DD” dla Berlina wyposażane są w leżący, 6-cylinrowy silnik MAN D20 Common Rail, o mocy 310 KM. Spełnia on normy emisji spalin Euro 4 i posiada elektronicznie monitorowany filtr cząstek stałych CRTec. Autobusy dostarczane od 2009 roku są wyposażane w silniki o mocy 320 KM, spełniające normę EEV (ostrzejszą niż norma Euro 5) bez konieczności stosowania dodatku AdBlue.
MAN Lion’s City G.
"MAN Lion’s City G" – niskopodłogowy, przegubowy autobus miejski, produkowany od 2004 roku przez niemiecki koncern MAN w Salzgitter oraz w Sadach koło Poznania – MAN Bus. Nazwa typu uzależniona jest od mocy, jaką charakteryzuje się zastosowany w pojeździe silnik i tak odpowiednio występują: NG313 (silnik MAN D2866, 310 KM), NG323 (silnik MAN D2866, 320 KM), NG353 (silnik MAN D2866, 350 KM) i NG363 (silnik MAN D2866, 360 KM).
MAN Lion’s City GL.
"MAN Lion’s City GXL" – niskopodłogowy autobus miejski. Jego długość to 18,8 metrów. Posiada 57 miejsc siedzących. Posiada silnik: D2066 LUH Euro 6 jest napędzany Dieslem.
MAN Lion’s City GXL.
"MAN Lion’s City GXL" – czteroosiowy autobus miejski, produkowany przez niemiecką firmę MAN w Sadach koło Poznania. Jest to największy autobus miejski z rodziny MAN Lion’s City. Powstał przez połączenie przodu i tyłu dwóch dotychczas produkowanych autobusów. Model ten miał swoją światową premierę w trakcie targów Transexpo w Kielcach, we wrześniu 2007. Wszystkie autobusy dla tego miasta są wyposażone w poziomy silnik MAN D20 Common Rail spełniający wymogi normy Euro 5 i jeszcze ostrzejszej amerykańskiej normy EEV. Czwarta oś autobusu jest samoskrętna, dzięki czemu ułatwia manewrowanie. Dzięki zastosowaniu półprzezroczystego poszycia przegubu rozjaśniono wnętrze autobusu.
MAN Lion’s City LL.
"MAN Lion’s City LL", to niskopodłogowy, trzyosiowy autobus miejski klasy mega, produkowany przez filię niemieckiej firmy MAN w Sadach koło Poznania – MAN STAR Trucks &amp; Busses a następnie MAN Bus.
MAN Lion’s City M.
"MAN Lion’s City M", to niskopodłogowy autobus miejski klasy MIDI, produkowany przez niemiecką firmę MAN w Sadach koło Poznania. Posiada układ drzwi 2-2-0 lub 2-2-2 oraz silnik MAN D0836 LOH 03.

</doc>
<doc id="966080" url="https://pl.wikipedia.org/wiki?curid=966080" title="TM-3-12">
TM-3-12



</doc>
<doc id="966091" url="https://pl.wikipedia.org/wiki?curid=966091" title="Ład gospodarczy">
Ład gospodarczy

Ład gospodarczy – w aspekcie międzynarodowym jest to równowaga w sferze międzynarodowych stosunków gospodarczych, osiągana poprzez relacje gospodarcze pomiędzy państwami i organizacjami w świecie.
Tak rozumiany ład gospodarczy zaczął pojawiać się na świecie po II wojnie światowej, a z czasem był on modyfikowany ze względu na zmieniającą się sytuację międzynarodową. Instytucjami, które w założeniu mają stać na straży międzynarodowego ładu gospodarczego to Bank Światowy, Międzynarodowy Fundusz Walutowy, Światowa Organizacja Handlu.
Krytycy tych instytucji wskazują na fakt, iż mogą one służyć gospodarczej eksploatacji krajów biedniejszych przez bogate kraje zachodniej Europy oraz Stany Zjednoczone. Międzynarodowemu Funduszowi Walutowemu zarzuca się, iż "narzuca państwom wdrażanie programów, które nie tylko nie działają, ale często wręcz hamują rozwój gospodarczy, przez co przyczyniają się do pogłębienia ubóstwa oraz nierównowag w gospodarce". Ponadto wymusza na poszczególnych państwach liberalizację rynków finansowych, nadmierną dyscyplinę budżetową i naciska na utrzymywanie niskiej inflacji, sam zaś cechuje się nieprzejrzystością i brakiem demokratycznych procedur w procesie podejmowania decyzji oraz nie dopuszcza do procesu decyzyjnego państw potrzebujących pomocy. Joseph E. Stiglitz - laureat nagrody Nobla - podkreślał także, że lepiej rozwijały się kraje, które przeciwstawiły się naciskom MFW (Malezja, Chiny, Indie) a te, które ślepo go słuchały, zostały doprowadzone do katastrofy gospodarczej (np. Indonezja czy Argentyna). Stąd też międzynarodowy ład gospodarczy może być postrzegany, jako ład kosmopolitycznych elit.
W aspekcie krajowym ład gospodarczy oparty na zasadach konstytucyjnych. W przypadku Polski najważniejszy jest artykuł 20 Konstytucji, mówiący o tym, że podstawą ustroju gospodarczego Rzeczypospolitej Polskiej jest społeczna gospodarka rynkowa oparta na wolności działalności gospodarczej, własności prywatnej oraz solidarności, dialogu i współpracy partnerów społecznych.

</doc>
<doc id="966092" url="https://pl.wikipedia.org/wiki?curid=966092" title="Brzeginia">
Brzeginia

Brzeginia lub brzeginka – w mitologii słowiańskiej pierwotnie demon żeński zamieszkujący brzegi zbiorników wodnych i góry oraz strzegący ukrytych pod ziemią skarbów.
W późniejszym okresie brzeginie zostały utożsamione z rusałkami.

</doc>
<doc id="966094" url="https://pl.wikipedia.org/wiki?curid=966094" title="MAN Lion’s City DD">
MAN Lion’s City DD

MAN Lion’s City DD – autobus piętrowy, produkowany przez niemiecki koncern MAN.
Autobus ten powstaje w zakładach w Plauen oraz w Pilsting w Niemczech, należących do firmy Neoplan, będącej częścią koncernu MAN AG.
Największym odbiorcą autobusów MAN Lion’s City DD jest berlińska firma BVG, do której do końca 2007 roku trafiło ich 200 sztuk. Firma BVG złożyła kolejne zamówienie na 200 sztuk, które dostarczano w latach 2008-2010.
MAN Lion’s City DD to autobus trzyosiowy, którego konstrukcja oparta jest na kratownicowym podwoziu o oznaczeniu A39. Wysokość wnętrz wynosi: 1,92 m (dolny pokład) i 1,7 m (górny pokład). Wewnątrz autobusu znajdują się dwie klatki schodowe: z przodu oraz w tyle pojazdu. Autobusy MAN Lion’s City DD dla Berlina wyposażane są w leżący 6-cylindrowy silnik MAN D20 Common Rail o mocy 310 KM. Spełnia on normy emisji spalin Euro 4 i posiada elektronicznie monitorowany filtr cząstek stałych CRTec. Autobusy dostarczane od 2009 roku są wyposażane w silniki o mocy 320 KM, spełniające normę EEV (ostrzejszą niż norma Euro 5) bez konieczności stosowania dodatku AdBlue.

</doc>
<doc id="966101" url="https://pl.wikipedia.org/wiki?curid=966101" title="Lada 110">
Lada 110



</doc>
<doc id="966103" url="https://pl.wikipedia.org/wiki?curid=966103" title="Ilian Micanski">
Ilian Micanski



</doc>
<doc id="966105" url="https://pl.wikipedia.org/wiki?curid=966105" title="Opatowiec (województwo wielkopolskie)">
Opatowiec (województwo wielkopolskie)

Opatowiec – kolonia w Polsce położona w województwie wielkopolskim, w powiecie kępińskim, w gminie Łęka Opatowska. Miejscowość wchodzi w skład sołectwa Piaski.
W latach 1975–1998 miejscowość należała administracyjnie do województwa kaliskiego.

</doc>
<doc id="966106" url="https://pl.wikipedia.org/wiki?curid=966106" title="Wirtualna drukarka">
Wirtualna drukarka

Wirtualna drukarka – oprogramowanie komputerowe, którego interfejs użytkownika oraz interfejs API przypominają sterownik drukarki, jednak nie jest ono połączone z fizyczną drukarką komputerową.
Kiedy użytkownik wysyła polecenie "drukowania" na wirtualnej drukarce, wówczas zamiast dokumentu wydrukowanego na papierze lub jakimś innym materiale, oprogramowanie z nią związane przetwarza zawartość dokumentu w określony sposób. W rezultacie tworzony jest plik lub następuje przesłanie informacji.
Zastosowania.
Typowe zastosowania wirtualnych drukarek to:

</doc>
<doc id="966107" url="https://pl.wikipedia.org/wiki?curid=966107" title="Nowy międzynarodowy ład informacyjny">
Nowy międzynarodowy ład informacyjny

Nowy międzynarodowy ład informacyjny (ang. "New World Information and Communication Order", NWICO) − postulowany w latach 1970. światowy system (ład) zarządzania przepływem informacji, który miał być wdrażany w stosunkach międzynarodowych pod wpływem rozszerzających się i pogłębiających więzi pomiędzy wszystkimi państwami, a nie tylko wymuszany przez bogate kraje Pierwszego Świata. Ład taki obejmowałby zrównoważony i wolny obieg informacji, różnorodność jej źródeł i środków, promowanie pokoju i praw człowieka oraz ochronę zawodową dziennikarzy. 
Proponowany program i termin wywodził się ze środowisk politycznych Trzeciego Świata: jednym z ich pomysłodawców był premier Tunezji Hédi Amara Nouira, który go zgłosił w 1976 roku na forum ONZ, ale w latach późniejszych doczekał się też analiz naukowych. Pod wpływem krytyki, szczególnie ze strony Stanów Zjednoczonych w latach 1980, m.in. obaw wprowadzenia światowej cenzury, większość z jego postulatów nie została zrealizowana.

</doc>
<doc id="966108" url="https://pl.wikipedia.org/wiki?curid=966108" title="Beryx">
Beryx

Beryx – rodzaj morskich ryb z rodziny beryksowatych (Berycidae), w języku polskim określanych nazwą beryksy. Ich mięso uważane jest za bardzo smaczne, jednak w połowach trafiają się rzadko.
Cechy charakterystyczne.
Charakteryzują się krótkim i krępym ciałem oraz dużymi oczami. Od spokrewnionego z nimi rodzaju "Centroberyx" różni je liczba promieni miękkich w płetwie odbytowej (25–30) i liczba łusek w linii bocznej (66–82). Beryks krępy, największy z gatunków i jednocześnie gatunek typowy rodzaju, osiąga do 100 cm długości całkowitej i 2,5 kg masy ciała.
Zasięg występowania.
Gatunki kosmopolityczne – Ocean Indyjski, Atlantyk oraz zachodnia i środkowa część Oceanu Spokojnego. Występują w wodach batypelagialnych na głębokościach do 1300 m, zwykle 200–600 p.p.m.
Klasyfikacja.
Gatunki zaliczane do tego rodzaju:

</doc>
<doc id="966110" url="https://pl.wikipedia.org/wiki?curid=966110" title="Mezquita">
Mezquita

Mezquita – wielki Meczet w Kordobie, zwany po hiszpańsku La Mezquita, pochodzący z VIII w., lecz wielokrotnie przebudowywany, służy obecnie za katedrę rzymskokatolicką diecezji Córdoba w Hiszpanii. Z kolei Wielki Meczet stanął na miejscu kościoła wzniesionego przez Wizygotów panujących tu przed najazdem arabskim na Półwysep Iberyjski. La Mezquita jest jednym z najbardziej znanych meczetów na świecie, głównie dzięki słynnej sali z lasem kolumn. Po rekonkwiście Hiszpanie postawili na środku meczetu katedrę gotycką. Jest największym byłym meczetem w Europie, jego powierzchnia to ok. 23 000 m².
Rozbudowa meczetu – zarys dziejów.
Budowę obiektu rozpoczęto ok. 600, za panowania Wizygotów, jako kościół p.w. św. Wincentego. Kościół ów odkupił od chrześcijan w latach 784–785 emir Kordoby z dynastii Umajjadów, Abd ar-Rahman I (756–788) i wybudował na jego miejscu meczet. Meczet przylegał do pałacu emira Kordoby. Pierwszy budynek na planie kwadratu o boku 70 m i powierzchni całkowitej 5000 m², składający się z prostokątnej, poprzecznie usytuowanej sali modlitw oraz takiego samego kształtu dziedzińca. Sala kolumnowa zawierała 110 kolumn pochodzących ze starożytności i okresu panowania Wizygotów, zgrupowanych w 7 naw (ar. ‘riwak’). Niektórzy są zdania, że mihrab meczetu nie wyznacza dokładnego kierunku kibli, ponieważ budynek wystawiono na fundamentach z okresu rzymskiego i wizygockiego. Inni wysuwają tezę, że kibla kordobańska w koncepcji Abd ar-Rahmana I miała odpowiadać dokładnie „kibli” damasceńskiej – tak jakby nie doszło do upadku i rzezi Umajjadów w 750, i jakby jedyny ocalały ich przedstawiciel nie uciekł z Syrii do Andaluzji. Za panowania Abd ar-Rahmana II (822–852) dokonano w latach 832–848 poważnej rozbudowy: powiększono wnętrze dwukrotnie, liczbę kolumn do 200, ścianę kibli przesunięto na południowy wschód. Za Abd ar-Rahmana III (912–961) salę modlitw powiększono jeszcze bardziej, a na skraju dziedzińca ustawiono kwadratowy minaret wysokości 34 m. Za panowania Al-Hakama II (961–976) sala modlitw urosła do wymiarów 70 na 115 m, a liczba kolumn do 320. Liczne kolumnady, mihrab w kształcie ośmiokątnej kaplicy oraz 3 kopuły o sklepieniu krzyżowym, tak charakterystyczne dla budownictwa Umajjadów hiszpańskich, nadają budowli niepowtarzalnego charakteru. Po raz ostatni powiększono salę modlitw w latach 987–990 za Al-Mansura Ibn Abi Amira (znanego w Europie bardziej jako Almanzor), kadiego kalifa Hakama II (961–976) i wielkiego wezyra za kalifa Hiszama II (976–1013) dodano 8 naw i 224 kolumny od strony północno-wschodniej; Wielki Meczet liczył obecnie 544 kolumny, 18 filarów przy fasadzie i 44 filary wewnętrzne; pomieszczenie wewnętrzne liczyło 130 na 115 m.
Architektura meczetu.
Las kolumn.
W celu podwyższenia sklepienia w meczecie kordobańskim zastosowano dwukondygnacyjne arkady, których pomysł zapożyczono z akweduktów rzymskich w Méridzie i Segowii. W Wielkim Meczecie dolne arkady mają kształt podkowiasty, górne mają łuki okrągłe. Ponadto klińce łuków są na wzór bizantyński, na przemian w kolorze białym i czerwonym (arab. ‘ablak’), co nadaje wrażenie lekkości całej konstrukcji. Ów las kolumn zwieńczonych arkadami stwarza wrażenie obserwatorowi, iż wnętrze jest jeszcze większe niż w rzeczywistości. Dekoracje meczetu pochodzą z przebudowy dokonanej w 961 przez Hakama II i nawiązują do tradycji meczetów umajjadzkich w Jerozolimie i Damaszku.
Maksura i mihrab.
Maksura, swego rodzaju kaplica do użytku kalifa, porównywalna z punktu widzenia architektonicznego do ikonostasu, bowiem oddziela najświętsze miejsce od reszty sali modlitw, jest zagrodzona przez przeplecione wielolistne łuki. Kryje ona mihrab, niszę modlitewną, która w meczecie kordobańskim przybiera kształt ośmiokątnej kaplicy, ze sklepieniem w kształcie muszli, podtrzymywanym na 6 wielolistnych ślepych łuków na kolumienkach oraz z wejściem w kształcie podkowiastego łuku. Rozwiązania tego typu odnaleźć można w meczetach Karawijjin w Fezie (Maroko), meczetach piątkowych (wielkich) w Sewilli, Tilimsanie (Algieria) oraz meczecie na terenie El Palacio de la Aljafería w Saragossie. Klińce łuków przesłaniających mihrab od reszty wnętrza meczetu pokrywają zdobienia mozaikowe wyobrażające pędy winorośli na tle przemiennie złotym, niebieskim i czerwonym. Łuk mihrabu wkomponowano w czworokątne obramowanie (arab. al-fiz) ozdobione wykaligrafowanym w piśmie kufickim cytatem z Koranu, zapisanym złotymi literami na niebieskim tle. Reszta elementów sąsiadujących z mihrabem jest pokryta różnego rodzaju ornamentami – mamy tu do czynienia z charakterystycznym dla sztuki islamu horror vacui, dyktującym likwidację „pustych przestrzeni”.
Katedra rzymskokatolicka.
W 1236 Kordobę zajął Ferdynand III Święty król Kastylii (1217–1252) i przekształcił meczet w kościół. Z kolei jego syn i następca, Alfons X Mądry (1252–1284) wybudował na terenie meczetu kaplice Królewską i Villaviciosa. Henryk II (1369–1379) przebudował kaplicę. Cesarz Karol V (1519–1558) z kolei wzniósł na środku meczetu katedrę renesansową, pw. Wniebowzięcia Najświętszej Marii Panny. Dzięki temu meczetu nie zniszczono. Nad przebudową obiektu pracowano aż do końca XVIII w. Karol V powiedział o niej
Kordobańska mniejszość muzułmańska kilkakrotnie podejmowała próby uzyskania od hiszpańskich władz kościelnych zgody na oddanie jej części świątyni na modły. Jak dotąd Watykan nie zezwolił na takie rozwiązanie.
Incydent z Wielkiej Środy 2010.
W dniu 31 marca 2010 (Wielka Środa) grupa około stu aktywistów organizacji młodych muzułmanów z Austrii wtargnęła do świątyni pod pozorem zwiedzania. Na znak przywódcy rozpoczęli oni modły muzułmańskie. Ochrona obiektu przerwała to zdarzenie i (po pomocy policji oraz krótkich przepychankach) usunęła osoby z katedry. Dwóch ochroniarzy zostało rannych, a przy jednym z muzułmanów znaleziono nóż.

</doc>
<doc id="966111" url="https://pl.wikipedia.org/wiki?curid=966111" title="László Tőkés">
László Tőkés

László Tőkés (ur. 1 kwietnia 1952 w Klużu-Napoce) – rumuński duchowny i polityk narodowości węgierskiej, biskup Kościoła Ewangelicko-Reformowanego z Siedmiogrodu, represjonowany jako opozycjonista w czasach rządów Nicolae Ceaușescu w Rumuńskiej Republice Ludowej. Poseł do Parlamentu Europejskiego VI, VII i VIII kadencji.
Życiorys.
Działalność do 1990.
Z wykształcenia teolog protestancki, ukończył w 1975 studia w Institutul Teologic Protestant w Klużu. Początkowo pracował jako duchowny w Braszowie i Dej. W 1986 jako pastor rozpoczął pracę w Timișoarze.
W 1989 był jedną z pierwszych osób, które wypowiadały się przeciw likwidacji siedmiogrodzkich wsi, w przeważającej mierze zamieszkałych przez Węgrów. Spotkało się to z reakcją władz kościelnych i państwowych. W jego obronie wystąpił wówczas Lech Wałęsa, publikując specjalny list. Po stronie László Tőkésa opowiedzieli się również wierni. Od 1 grudnia mieszkanie i kościół pastora znajdowały się pod ścisłym nadzorem wojska i funkcjonariuszy Securitate.
W okolicy rozpoczęły się demonstracje niezadowolonej ludności. 15 grudnia zebrało się ok. 1500 osób. Przybyła również delegacja władz, pastorowi obiecano wsparcie materialne i pomoc w opiece nad ciężarną żoną. 16 grudnia rosnąca grupa manifestantów zażądała pisemnej gwarancji o nieprzenoszeniu László Tőkésa. Jednocześnie wzrastała liczba demonstrantów rumuńskich, głoszących hasła antykomunistyczne. W rezultacie doszło do interwencji ze strony funkcjonariuszy milicji, 17 grudnia duchownego aresztowano i wywieziono do miejscowości Menyő. Wydarzenia te stały się jednym z pierwszych elementów rewolucji w Rumunii.
Działalność od 1990.
W 1990 László Tőkés został biskupem diecezji Oradea Mare i wszedł w skład Tymczasowego Komitetu Ocalenia Narodowego. Wybrano go także na jednego z przewodniczących Synodu Kościoła Ewangelicko-Reformowanego w Rumunii. W 1997 objął funkcję członka prezydium Światowego Kongresu Węgierskich Ewangelików.
W 2007 László Tőkés jako niezależny kandydat wziął udział w wyborach do Parlamentu Europejskiego. Po uzyskaniu mandatu zasiadał we frakcji zielonych i regionalistów. W wyborach w 2009 z powodzeniem ubiegał się o reelekcję z ramienia centroprawicowej Węgierskiej Unii Demokratycznej w Rumunii. W VII kadencji PE przystąpił do grupy Europejskiej Partii Ludowej, Komisji Kultury i Edukacji, Podkomisji Praw Człowieka oraz Delegacji do spraw stosunków z Albanią, Bośnią i Hercegowiną, Serbią, Czarnogórą i Kosowem. W 2014 przyjął propozycję kandydowania w wyborach europejskich na Węgrzech z listy koalicji Fidesz-KDNP, uzyskując mandat eurodeputowanego VIII kadencji.

</doc>
<doc id="966112" url="https://pl.wikipedia.org/wiki?curid=966112" title="A Live Record">
A Live Record

A Live Record – pierwszy koncertowy album brytyjskiej grupy Camel wydany w 1978 roku. Składa się z dwóch płyt, zawierających materiał z trzech tras koncertowych.
Pierwsza płyta zawiera nagrania z trasy koncertowej z 1974 roku promującej album "Camel" (piosenki 5-6) oraz z 1977 roku promującej "Rain Dances" (piosenki 1-4). 
Druga płyta to zapis koncertu z 1975 roku. Zawiera całość materiału z płyty "The Snow Goose".
Lista utworów.
Płyta druga.
Wszystkie piosenki napisane przez Petera Bardensa i Andrew Latimera.

</doc>
<doc id="966115" url="https://pl.wikipedia.org/wiki?curid=966115" title="Wesoła (gmina Łęka Opatowska)">
Wesoła (gmina Łęka Opatowska)

Wesoła – osada leśna w Polsce położony w województwie wielkopolskim, w powiecie kępińskim, w gminie Łęka Opatowska. Miejscowość wchodzi w skład sołectwa Siemianice.
W latach 1975–1998 miejscowość należała administracyjnie do województwa kaliskiego.
Zobacz też: Wesoła 

</doc>
<doc id="966116" url="https://pl.wikipedia.org/wiki?curid=966116" title="Centroberyx">
Centroberyx

Centroberyx – rodzaj ryb z rodziny beryksowatych (Berycidae). Od spokrewnionego z nimi rodzaju "Beryx" różni je liczba promieni miękkich w płetwie odbytowej (12–17) i liczba łusek w linii bocznej (39–51). Gatunkiem typowym rodzaju jest "Centroberyx lineatus".
Klasyfikacja.
Gatunki zaliczane do tego rodzaju:

</doc>
<doc id="966118" url="https://pl.wikipedia.org/wiki?curid=966118" title="Stogniew (województwo wielkopolskie)">
Stogniew (województwo wielkopolskie)

Stogniew – osada w Polsce położona w województwie wielkopolskim, w powiecie kępińskim, w gminie Łęka Opatowska. Miejscowość wchodzi w skład sołectwa Kuźnica Słupska.
W latach 1975–1998 miejscowość należała administracyjnie do województwa kaliskiego.

</doc>
<doc id="966124" url="https://pl.wikipedia.org/wiki?curid=966124" title="Julien Kialunda">
Julien Kialunda

Julien Kialunda (ur. 24 kwietnia 1940 w Matadi, zm. 14 września 1987 w Antwerpii) – piłkarz zairski.
Grał na pozycji obrońcy.

</doc>
<doc id="966126" url="https://pl.wikipedia.org/wiki?curid=966126" title="Laszlo Tokes">
Laszlo Tokes



</doc>
<doc id="966127" url="https://pl.wikipedia.org/wiki?curid=966127" title="San Nicolas de los Garza">
San Nicolas de los Garza



</doc>
<doc id="966131" url="https://pl.wikipedia.org/wiki?curid=966131" title="Din">
Din



</doc>
<doc id="966132" url="https://pl.wikipedia.org/wiki?curid=966132" title="Joanna Pach">
Joanna Pach

Joanna Pach-Żbikowska (ur. 3 kwietnia 1980 w Oleśnicy) – polska aktorka filmowa, radiowa i dubbingowa, także prezenterka telewizyjna i współautorka programów.
Praca lektorska.
Współpracuje z Teatrem Polskiego Radia przy słuchowiskach, a na stałe przy słuchowisku "Matysiakowie" jako Małgosia Piekarska.
Jest też lektorką w Cartoon Network. Zajmowała się tłumaczeniem "Klubu Bystrzaków".

</doc>
<doc id="966134" url="https://pl.wikipedia.org/wiki?curid=966134" title="Henri Frankfort">
Henri Frankfort

Henri Frankfort (ur. 24 lutego 1897 r. w Amsterdamie zm. 16 lipca 1954 r. w Londynie), holenderski archeolog i badacz sztuki starożytnej, współpracownik W.M.F Petriego, związany z angielskimi i amerykańskimi ośrodkami naukowymi. W latach 1925 - 1929 stał na czele angielskich ekip archeologicznych, prowadzących wykopaliska w Amarinie, Abydos i Armacie. Od 1929 r. do 1937 r. kierował pracami Oriental Institute w Chicago na terenie Iraku. Od 1932 r. był profesorem archeologii Wschodu na uniwersytecie w Chicago oraz profesorem historii i archeologii Bliskiego Wschodu w Amsterdamie. Od 1949 r. pracował jako dyrektor Instytutu Warburga w Londynie. Był autorem wielu prac m.in. "The Art and Architecture of the Ancient Orient". 

</doc>
<doc id="966135" url="https://pl.wikipedia.org/wiki?curid=966135" title="KONGER">
KONGER

KONGER – powstała na przełomie 1983/1984 nieformalna grupa artystów performerów krakowskich.
Nazwa KONGER (słowo oznaczające dużą, drapieżną rybę) została wybrana losowo ze słownika w taki sam sposób, jak dadaiści wybierali nazwę dla swojego ruchu. Powstała jako wyraz sprzeciwu wobec aktualnej sytuacji politycznej (po wprowadzeniu stanu wojennego artyści zbojkotowali wszystkie państwowe galerie) oraz uznania performance za przestarzałe medium przez środowisko krytyków sztuki. Grupa miała swój Manifest napisany przez Władysława Kaźmierczaka.
Grupa nie miała stałego składu – należeli do niej założyciele: Władysław Kaźmierczak, Artur Tajber, Marian Figiel i Marcin Krzyżanowski oraz Kazimierz Madej i Piotr Grzybowski. Działalność dokumentowała Barbara Maroń. Zasadą występów KONGER'u był nie peformance wspólny, ale performance kilku artystów występujących naraz. Artyści związani z grupą odegrali bardzo ważną rolę w kształtowaniu się polskiego performance (patrz też Historia polskiego performance). Performances grupy KONGER wywołały szereg represji ze strony władz łącznie z zakazem występowania publicznego dla Artura Tajbera wydanego przez krakowski KW PZPR.
Najważniejsze wystąpienia grupy:

</doc>
<doc id="966139" url="https://pl.wikipedia.org/wiki?curid=966139" title="Edward Highmore">
Edward Highmore

Edward Highmore (ur. 3 kwietnia 1961 w Kingston upon Thames) – brytyjski aktor. Jego dwaj synowie aktora Freddie i Bertie także są aktorami.

</doc>
<doc id="966149" url="https://pl.wikipedia.org/wiki?curid=966149" title="Aileran z Clonard">
Aileran z Clonard

Święty Aileran z Clonard (zm. 19 grudnia 664) – iroszkocki pisarz i opat klasztoru w Clonard. Autor utworu "Mistyczne wyjaśnienie imion przodków Jezusa Chrystusa".

</doc>
<doc id="966153" url="https://pl.wikipedia.org/wiki?curid=966153" title="MAN Lion’s City G">
MAN Lion’s City G

MAN Lion’s City G – niskopodłogowy, przegubowy autobus miejski, produkowany od 2004 roku przez niemiecki koncern MAN w Salzgitter i w Polsce, w fabryce w Starachowicach a niegdyś także w Sadach koło Poznania – MAN Bus. Nazwa typu uzależniona jest od mocy, jaką charakteryzuje się zastosowany w pojeździe silnik i tak odpowiednio występują: NG313 (silnik MAN D2066LUH12/22, 310 KM), NG323 (silnik MAN D2066LUH42, 320 KM), NG353 (silnik MAN D2066LUH13/23, 350 KM) i NG363 (silnik MAN D2066LUH48, 360 KM).

</doc>
<doc id="966154" url="https://pl.wikipedia.org/wiki?curid=966154" title="Leonardo Antonelli">
Leonardo Antonelli

Leonardo Antonelli (ur. 6 listopada 1730, zm. 23 stycznia 1811) – włoski duchowny katolicki, kardynał-prezbiter S. Sabinae od 1775, prefekt Kongregacji Rozkrzewiania Wiary 1780-95.
Opowiadał się za zaakceptowaniem wprowadzonej przez rewolucję francuską Konstytucji Cywilnej Duchowieństwa w obawie, że jej odrzucenie może doprowadzić do całkowitego zakazu posługi religijnej we Francji. Biskup Palestriny 1794-1800. Przewodniczył Trybunałowi Sygnatury Apostolskiej 1795-1801. Uczestniczył w konklawe 1799-1800, nowy papież Pius VII mianował go kardynałem biskupem Porto e Santa Rufina, subdziekanem Świętego Kolegium i sekretarzem Świętego Oficjum Inkwizycji. Uczestniczył w przygotowaniach konkordatu między Francją a Stolicą Apostolską 1801, towarzyszył Piusowi VII w jego podróży do Paryża w 1804. Wielki penitencjariusz i archiprezbiter bazyliki laterańskiej od grudnia 1801. W 1807 objął funkcję dziekana Kolegium Kardynalskiego, przechodząc do diecezji suburbikarnej Ostia e Velletri. Prosekretarz Listów Apostolskich i prefekt Kongregacji Indeksu. Po zajęciu Rzymu przez wojska napoleońskie uciekł do Spoleto a następnie do Senigallia, gdzie zmarł.

</doc>
<doc id="966155" url="https://pl.wikipedia.org/wiki?curid=966155" title="MAN Lion’s City M">
MAN Lion’s City M

MAN Lion’s City M – seria niskopodłogowych autobusów miejskich z rodziny MAN Lion’s City, produkowany przez niemieckie przedsiębiorstwo MAN w Sadach koło Poznania.

</doc>
<doc id="966161" url="https://pl.wikipedia.org/wiki?curid=966161" title="Mecze reprezentacji Polski w piłce siatkowej kobiet prowadzonej przez Marca Bonittę">
Mecze reprezentacji Polski w piłce siatkowej kobiet prowadzonej przez Marca Bonittę

Zestawienie meczów reprezentacji Polski w piłce siatkowej kobiet prowadzonej przez Marca Bonittę
Oficjalne mecze międzypaństwowe.
!colspan=7 | 2007
!colspan=7|2008
Mecze towarzyskie i sparingowe.
!colspan=7 | 2007
!colspan=7 | 2008

</doc>
<doc id="966165" url="https://pl.wikipedia.org/wiki?curid=966165" title="Zakłady poprawcze w Polsce">
Zakłady poprawcze w Polsce

Zakłady poprawcze w Polsce – łącznie posiadają limit 1258 wychowanków, w tym tylko 100 dziewcząt. Wyróżnia się zakłady poprawcze:
W Polsce brak jest zakładów poprawczych rewalidacyjnych i terapeutycznych dla dziewcząt.

</doc>
<doc id="966168" url="https://pl.wikipedia.org/wiki?curid=966168" title="Primera División Peruana">
Primera División Peruana

Primera División Peruana – najwyższa liga futbolu peruwiańskiego, której rozgrywki organizowane są przez federację piłkarską Federación Peruana de Fútbol. Obecnie w pierwszej lidze peruwiańskiej gra 14 klubów.
Historia.
Początki futbolu w Peru sięgają przełomu XIX i XX wieku, a pierwszymi nauczycielami, tak jak we wszystkich krajach, byli przebywający tam Brytyjczycy. W latach 1912–1921 mistrzostwa Peru ("Campeonato Peruano") rozgrywano w Limie między miejscowymi klubami. W roku 1922 założona została ogólnonarodowa federacja piłkarska "Federación Peruana de Fútbol". W latach 1926 i 1927 rozegrano nieoficjalne mistrzostwa ogólnonarodowe ("Liga Nacional de Football"). W 1928 roku FPF zosrganizowała już oficjalną ligę peruwiańską, choć w rzeczywistości grały w niej kluby jedynie z dwóch głównych miast – Limy i Callao. Jednak liga ta grupowała zdecydowanie najsilniejsze drużyny peruwiańskie, dlatego mistrzów tej ligi powszechnie uważano za mistrzów całego kraju.
W roku 1951 liga peruwiańska stała się ligą zawodową. W 1966 roku utworzono naprawdę ogólnonarodową ligę ("Campeonato Descentralizado"), do której dopuszczono kluby z całego Peru.
Począwszy od roku 1972 mistrzostwa rozgrywano stosując najróżniejsze formaty, z wstępnymi rozgrywkami obejmującymi region stołeczny (obszar miasta Limy) oraz skomplikowaną siecią lig regionalnych, które decydowały o tym, jakie kluby będą miały prawo gry w centralnych mistrzostwach. Te z kolei rozgrywane były różnie, często z podziałem na grupy ("liguillas" – małe ligi), z których najlepsze drużyny grały na koniec w normalnej lidze. W roku 1997 rozgrywki pierwszej ligi podzielono na dwa etapy – Apertura i Clausura. Zwycięzcy obu tych etapów walczyli na koniec o tytuł mistrz Peru.
Tradycyjnie najsilniejsze kluby pochodzą z Limy, szczególnie Alianza Lima (klub biedoty) i Universitario de Deportes (klub bogaczy), Sporting Cristal oraz z pobliskiego Callao klub Sport Boys Callao. Jednak kluby z prowincji w coraz większym stopniu zaczynają zagrażać dotychczasowym potęgom. Szczególnym przypadkiem jest klub Cienciano z miasta Cuzco, który jest jedynym peruwiańskim klubem, który wygrał międzynarodowy puchar (Copa Sudamericana 2003 i Recopa Sudamericana w 2004), choć jeszcze nigdy nie zdobył mistrzostwa Peru.
Peruwiański system ligowy.
"Liga Peruana de Fútbol"
Lista klubów pierwszej ligi.
"Rok 2008".
Kluby według tytułów.
"Stan na koniec roku 2022"
Zwycięstwa w półrocznych turniejach po roku 1997.
"Stan po zakończonym turnieju Apertura w roku 2008"

</doc>
<doc id="966176" url="https://pl.wikipedia.org/wiki?curid=966176" title="Wspólnota administracyjna Burgsinn">
Wspólnota administracyjna Burgsinn

Wspólnota administracyjna Burgsinn – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Siedziba wspólnoty znajduje się w miejscowości Burgsinn.
Wspólnota administracyjna zrzesza dwie gminy targowe "(Markt)" oraz trzy gminy wiejskie "(Gemeinde)": 

</doc>
<doc id="966178" url="https://pl.wikipedia.org/wiki?curid=966178" title="7,5 cm Gebirgskanone M.15">
7,5 cm Gebirgskanone M.15

7,5 cm Gebirgskanone M.15 – austro-węgierskie działo górskie kalibru 75 mm.
Dużą część cesarstwa austro-węgierskiego stanowiły góry. Dlatego w kraju tym eksploatowano na początku XX wieku dużą ilość dział górskich. Najstarszymi były armaty konstrukcji Lenka, a następnie wykonane ze "stal-brązu" działa 7 cm M.75. Pod koniec XIX wieku wprowadzono pod pewnym przymusem działo 7 cm M.99. Na początku XX wieku rozpoczął się proces poszukiwań następcy działa 7 cm M.99, które nie posiadając oporopowrotnika, było konstrukcją mocno przestarzałą. W krótkich odstępach czasu proponowano nowe wzory dział górskich. Były armaty M.08 (zasilane ta sama amunicją co M.99), czy konstrukcje na licencji niemieckich zakładów Kruppa M.13, M.14, a także haubice M.08, M.10 i M.16.
Doświadczenia z eksploatacji różnorodnych dział sprawiły, że ostatecznie za najlepiej spełniającą wymagania uznano ostatecznie zaprojektowana w zakładach Skody armatę oznaczoną jako "7,5 cm Gebirgskanone M.15".
Armata M.15 miała łoże kołowe, jednoogonowe. Krótka (L/15,4) lufa była wykonana ze stali niklowej. Zamocowana ją nad hydrauliczno-sprężynowym oporopowrotnikiem. Armata była wyposażona w półautomatyczny zamek klinowy, o poziomym ruchu klina. Osłonę obsłudze zapewniała stalowa tarcza, której dolna cześć mogła być podniesiona do góry. W razie potrzeby działo mogło być rozłożone na pięć części przenoszonych przez 23 osoby, trzy części przenoszone w jukach przez trzy konie, lub być holowane przez zaprzęg dwóch koni.
Działo było zasilane amunicją rozdzielnego ładowania, ładunek miotający był zmienny (trzy ładunki). Z działa można było wystrzeliwać pociski burzące typu M.14 i M.14a o masie 6,3 kg, oraz odłamkowo-burzące i szrapnele, oba o masie 6,5 kg. Prawdopodobnie powstał także pocisk chemiczny. Działo mogło strzelać ogniem bezpośrednim na odległość 1000-2500 m, a stromotorowo, przy użyciu wzmocnionego ładunku do 8000 m (z ładunkiem standardowym 6650 m). Sześcioosobowa obsługa dział M.15 była w stanie wystrzelić w ciągu minuty do 20 pocisków.
Dostawy dział M.14 rozpoczęto w 1915 roku. Armii przekazano w tym roku 324 działa i kilka dodatkowych luf. Według planów każdy z 14 "Gebirgs-Artillerie-Regimenter" (pułków artylerii górskiej) miał posiadać sześć sześciodziałowych baterii dział M.15 i trzy baterie haubic. Z czasem liczba GAR wzrosła do 17, ale zarówno liczba baterii, jak i dział najczęściej nie odpowiadała etatom.
Drugim użytkownikiem dział M.15 została armia niemiecka. Zostały one zakupione kiedy konieczne stało się zastąpienie działa piechoty 7,62 cm Infanteriegeschüz L16.5 (wersja zdobycznej, rosyjskiej 76,2 mm armaty wz. 1902). W armii niemieckiej działo M.15 pełniło rolę działa piechoty. Uzbrojono w nie 14 batalionów dział piechoty. Armia niemiecka używała do tych dział wyłącznie pocisków burzących. W nowej roli działo M.15 spisywało się słabo. Mała szerokość działa, która była zaletą w górach, sprawiała, że działo było niestabilne podczas holowania. Dłuższa eksploatacja działa bez demontażu sprawiała także że pomiędzy poszczególnymi zespołami działa pojawiały się luzy. Za zbyt niską uznano także prędkość wylotową.
Po wojnie produkcję działa M.15 kontynuowano do lat trzydziestych. Poza armią austriacką i węgierską były używane przez armię czechosłowacką i włoską ("Obice da 75/13 Mod. 15").

</doc>
<doc id="966179" url="https://pl.wikipedia.org/wiki?curid=966179" title="Obice da 75/13 Mod. 15">
Obice da 75/13 Mod. 15



</doc>
<doc id="966181" url="https://pl.wikipedia.org/wiki?curid=966181" title="Aleksandra Rojewska">
Aleksandra Rojewska

Aleksandra Rojewska (ur. 1966 w Jeleniej Górze) – polska aktorka dubbingowa i autorka polskich dialogów.

</doc>
<doc id="966182" url="https://pl.wikipedia.org/wiki?curid=966182" title="Wspólnota administracyjna Gemünden am Main">
Wspólnota administracyjna Gemünden am Main

Wspólnota administracyjna Gemünden am Main – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Siedziba wspólnoty znajduje się w mieście Gemünden am Main, przy czym nie jest ono członkiem wspólnoty.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="966183" url="https://pl.wikipedia.org/wiki?curid=966183" title="Drewniak widełkowiec">
Drewniak widełkowiec

Drewniak widełkowiec, wij drewniak ("Lithobius forficatus") – gatunek parecznika z rodziny drewniakowatych.
Morfologia.
Parecznik ten osiąga od 18 do 30 mm długości i 4 mm szerokości ciała. Ubarwienie ma błyszcząco-kasztanowobrązowe. Ma zaokrągloną głowę z czułkami złożonymi z od ponad 25 do 47 członów. Osobniki dorosłe mają 15 segmentów tułowia i tyleż par odnóży. Młode po wylęgu mają ich 7 i do osiągnięcia dojrzałości rozwijają się anamorficznie, zyskując jedną parę nóg po każdej wylince. Szczękonóże ma silnie rozwinięte prodonty i trzy rzędy zębów liczące ich kolejno od 5 do 8 – liczba zębów wzrasta wraz z rozwojem osobnika. Na dziewiątym, jedenastym i trzynastym tergicie tułowia znajdują się duże, trójkątne wyrostki tylno-boczne. Prosternum ma na każdym z boków pięć ząbków. Odnóża pierwszych 13 par mają wyraźnie członowane stopy. Po obu stronach każdej z czterech ostatnich par odnóży biegnie pojedynczy rządek 5 do 9 porów koksalnych. U młodszych okazów liczba porów jest mniejsza, a ich kształt jest głównie okrągły lub owalny, natomiast wraz z ich wzrostem liczba porów zwiększa się, a ich kształt staje się głównie szczelinowaty.
Biologia i ekologia.
Drewniak widełkowiec jest aktywny nocą, dzień spędzając w kryjówkach. Zwinnie i szybko przemierza ściółkę. Jest drapieżnikiem. Jego ofiarami padają głównie małe owady, ale także dżdżownice, nagie ślimaki czy inne pareczniki. Na każdym czułku dorosłych osobników znajduje się około 2 tysięcy włosków czuciowych, służących za chemoreceptory i mechanoreceptory. Namierzona za ich pomocą ofiara jest unieruchamiana szczękonóżami, które wstrzykują jej jad. Następnie powłoki jej ciała są rozrywane pokrytymi płynem trawiennym żuwaczkami, a jego zawartość wypijana. 
Przedstawiciele gatunku mogą dożywać do 6 lat.
Gatunek holarktyczny, bardzo silnie ubikwistyczny w całym zasięgu. Zasiedla ściółkę i luźniejsze warstwy gleby, często kryjąc się pod kamieniami i leżącym drewnem. Preferuje zadrzewienia liściaste i mieszane, ale spotykany jest też w wielu innych środowiskach, jak wrzosowiska, ogrody, a nawet litoral wód słonych. W Europie jest najpospolitszym drewniakiem środowisk synantropijnych.

</doc>
<doc id="966185" url="https://pl.wikipedia.org/wiki?curid=966185" title="Zieminek">
Zieminek

Zieminek ("Geophilus electricus") – gatunek parecznika z rzędu zieminkokształtnych i rodziny zieminkowatych.
Gatunek ten został opisany w 1758 roku przez Karola Linneusza w 10. wydaniu "Systema Naturae" pod nazwą "Scolopendra electrica".
Wij ten osiąga od 35 do 45 mm długości ciała i wyposażony jest w 65–73 par odnóży krocznych. Ubarwiony jest żółtawopomarańczowo. "Coxosterna" jego szczękonóży mają pełne linie chitynowe i pozbawione są wyraźnych zębów na przednich krawędziach. Sternity początkowej ⅓ tułowia mają wyraźne przednie kieszonki pośrodkowe ("fossae") o szerokości znacznie przekraczającej ½ szerokości danego sternum. Zaniepokojony może wydzielać z gruczołów sternalych świecącą substancję, która pełni funkcje obronne.
Parecznik zachodniopaleartkyczny, preferujący gleby siedlisk suchych. Spotykany w lasach liściastych i ciepłolubnych, zakrzewieniach, polach i ugorach. Notowany też ze środowisk synantropijnych, jak parki, ogrody i szklarnie. Wykazany z Austrii, Belgii, Bośni i Hercegowiny, Bułgarii, Chorwacji, Czech, Danii, Finlandii, Francji, Holandii, Irlandii, terenu byłej Jugosławii, Luksemburgu, Łotwy, Niemiec, Norwegii, Polski, Rumunii, Słowacji, Słowenii, Szwecji, Szwajcarii, Węgier, Wielkiej Brytanii i Wysp Normandzkich.

</doc>
<doc id="966186" url="https://pl.wikipedia.org/wiki?curid=966186" title="Rysunki z Nazca">
Rysunki z Nazca

Rysunki z Nazca – grupa geoglifów na pustyni Sechura w Peru; system linii, które oglądane z góry przypominają kształtem zwierzęta, rośliny lub figury geometryczne, będący dziełem kultury Nazca. Znajdują się w południowo-zachodniej części Peru, niedaleko miasta Nazca, na obszarze ponad 50 km długości i 14 km szerokości. Linie znajdują się na czterech płaskowyżach: Palpa, Ingenio, Nazca i Socos, położonych pomiędzy 419 a 465 kilometrem autostrady panamerykańskiej. Zostały stworzone przez Indian Nazca między rokiem 300 p.n.e. a 900 n.e.
Rysunki sporządzono, usuwając z powierzchni czerwony żwir i odsłaniając jaśniejszą, żółtobiałą glebę. W ten sposób, na ciemnym tle uwidoczniły się wyraźne linie. Ryty mają średnio 20 centymetrów głębokości i około metra szerokości. Indianie prawdopodobnie najpierw projektowali wielki rysunek, którego nie byli w stanie ogarnąć wzrokiem, a potem przenosili go, kawałek po kawałku, w określone miejsce. Na płaskowyżu Nazca znajdują się setki geoglifów, które przedstawiają zarówno pozornie przypadkowe zbiory figur geometrycznych: kwadratów i trójkątów oraz prostych linii ciągnących się nawet przez 8 kilometrów; jak i ogromne wizerunki zwierząt i roślin. Do najsłynniejszych należą: pająk z czterdziestometrowymi odnóżami, stodwudziestometrowy kondor, koliber, orki, małpy, pies, kaktusy, kwiaty, ryby.
W 2013 mała część rysunków uległa zniszczeniu przez ciężki sprzęt używany przy wydobyciu skał wapiennych w pobliskim kamieniołomie. W grudniu 2014 organizacja Greenpeace podczas swojego protestu uszkodziła niektóre rysunki. Pod koniec stycznia 2018 roku jeden z rysunków został uszkodzony przez kierowcę ciężarówki, nad którą stracił panowanie nad pojazdem i wjechał na geoglif.
Znaczenie.
Dla współczesnej nauki, geoglify odkryli dopiero w 1926 roku dwaj naukowcy – Alfred Kroeber i Toríbio Mejía Xesspe. Początkowo wzięli plątaninę linii za kanały nawadniające pustynny teren. Później uznali, że labirynt ma charakter religijny, podobnie jak święte ścieżki Inków. Inną teorię wysunął w 1941 roku Paul Kosok. Podobnie jak niemiecka uczona Maria Reiche, uważał on, że wzory mają związek z obserwacjami astronomicznymi i są „największym na świecie podręcznikiem z dziedziny astronomii”. Niektóre, długie na setki metrów linie, pokrywają się bowiem z orbitalnym ruchem gwiazd, a gigantyczne kontury zwierząt wiernie odzwierciedlają gwiazdozbiory.
Amerykański archeolog David Johnson uważa, że niektóre z geoglifów miały związek ze źródłami wody i systemem nawadniającym (puquios).
Jeszcze inni badacze dopatrują się w ogromnych układach linearnych szlaków handlowych, bieżni, na których rozgrywano zawody sportowe, ozdób, które miały cieszyć oczy bogów, oraz kalendarzy religijno-astronomicznych. Większość naukowców zgadza się jednak z teorią Marii Reiche, która twierdzi, że geoglify były wykorzystywane do określania pory siewu i zbiorów, gdyż oznaczają okresowe pojawianie się gwiazd i konstelacji i wskazują na punkty wschodów i zachodów słońca podczas jesiennej i wiosennej równonocy oraz przesilenia letniego. Geoglify mogły być związane ze światem, który otaczał twórców oraz przywiązywaną wagą do poszczególnych stworzeń. Twórcy geoglifów ze wszystkimi przedstawieniami mieli kontakt i miały one znaczenie. Cały czas nowe twory są odnajdywane, pomimo tego, że ich rozmiary są ogromne.
Odmienną koncepcję przedstawił szwajcarski pisarz Erich von Däniken, który twierdzi, że linie miały być lądowiskiem dla przybyszów z kosmosu. 

</doc>
<doc id="966188" url="https://pl.wikipedia.org/wiki?curid=966188" title="Ćmok (demon)">
Ćmok (demon)

Cmuk, ćmok, ćmuk – wielkopolskie nazwy demonów domowych z wierzeń ludowych, które utrzymywały, że w kącie każdej chaty mieszkał demon pod postacią węża. Cmukowi należało okazywać cześć i nie wolno było go zabić, by nie ściągnąć na rodzinę kary w postaci śmierci. Nazwa demona jest wywodzona od „smykania”, czyli łażenia.

</doc>
<doc id="966189" url="https://pl.wikipedia.org/wiki?curid=966189" title="Wspólnota administracyjna Kreuzwertheim">
Wspólnota administracyjna Kreuzwertheim

Wspólnota administracyjna Kreuzwertheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Siedziba wspólnoty znajduje się w miejscowości Kreuzwertheim.
Wspólnota administracyjna zrzesza jedną gminę targową "(Markt)" oraz dwie gminy wiejskie "(Gemeinde)": 

</doc>
<doc id="966190" url="https://pl.wikipedia.org/wiki?curid=966190" title="Mangosuthu Buthelezi">
Mangosuthu Buthelezi

Mangosuthu ("Gatsha") Ashpenaz Nathan Buthelezi (ur. 27 sierpnia 1928) - południowoafrykański polityk, wódz zuluski, od 1975 przewodniczący Partii Wolności Inkatha. W latach 1977-1994 był przywódcą bantustanu KwaZulu. Od 1994 członek parlamentu W latach 1994-1999 piastował urząd ministra spraw wewnętrznych w rządzie Nelsona Mandeli. 

</doc>
<doc id="966191" url="https://pl.wikipedia.org/wiki?curid=966191" title="Wspólnota administracyjna Lohr am Main">
Wspólnota administracyjna Lohr am Main

Wspólnota administracyjna Lohr am Main – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Siedziba wspólnoty znajduje się w mieście Lohr am Main, przy czym nie jest ono członkiem wspólnoty.
Wspólnota administracyjna zrzesza cztery gminy wiejskie "(Gemeinde)": 

</doc>
<doc id="966196" url="https://pl.wikipedia.org/wiki?curid=966196" title="Maria Habsburżanka">
Maria Habsburżanka



</doc>
<doc id="966198" url="https://pl.wikipedia.org/wiki?curid=966198" title="Wspólnota administracyjna Marktheidenfeld">
Wspólnota administracyjna Marktheidenfeld

Wspólnota administracyjna Marktheidenfeld – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Siedziba wspólnoty znajduje się w mieście Marktheidenfeld, przy czym nie jest ono członkiem wspólnoty.
Wspólnota administracyjna zrzesza jedną gminę miejską "(Stadt)", jedną gminę targową "(Markt)" oraz siedem gmin wiejskich "(Gemeinde)": 

</doc>
<doc id="966201" url="https://pl.wikipedia.org/wiki?curid=966201" title="Tughril Beg">
Tughril Beg

Tughril Beg ("Toghryl Beg", "Tughrul Beg", "Tughrilbek") (ur. ok. 990, zm. 4 września 1063) – drugi władca z dynastii Seldżuków.
Tughril zdobył w 1050 roku Isfahan i założył tam stolicę. W roku 1054 oblegał bez powodzenia Mantzikert. Rok później otrzymał od kalifa bagdadzkiego Al-Kaima tytuł sułtana (z arabskiego "as-sultan" czyli "ten, który ma władzę").

</doc>
<doc id="966203" url="https://pl.wikipedia.org/wiki?curid=966203" title="Togrul bin Mikail">
Togrul bin Mikail



</doc>
<doc id="966204" url="https://pl.wikipedia.org/wiki?curid=966204" title="Wspólnota administracyjna Partenstein">
Wspólnota administracyjna Partenstein

Wspólnota administracyjna Partenstein – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Siedziba wspólnoty znajduje się w miejscowości Partnestein.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="966207" url="https://pl.wikipedia.org/wiki?curid=966207" title="Bitwa pod Manzikert">
Bitwa pod Manzikert



</doc>
<doc id="966209" url="https://pl.wikipedia.org/wiki?curid=966209" title="Abd ar-Rahman Ghafiki">
Abd ar-Rahman Ghafiki

Abd ar-Rahman, Abd ar-Rahman ibn 'Abdallah al-Ghafiki (arab.: عبد الرحمن الغافقي) (zm. 732 pod Poitiers) – namiestnik Al-Andalus w latach 730–732.
Pochodził z jemeńskiego plemienia Ghafików. Brał udział w podboju Tunezji i Maroka, w latach 711–714 uczestniczył w podboju Hiszpanii, a potem w walkach na terenie Asturii i wypadach na Akwitanię. Na początku 732 roku wiosną przekroczył na czele swych wojsk Pireneje i stoczył bitwę pod Poitiers z władcą Franków Karolem Młotem. Zginął podczas bitwy pod Poitiers w 732 roku, jego armia wycofała się do Hiszpanii.
Historycy arabscy chwalili go jako zdolnego administratora i dobrego wodza, a niektórzy określali go nawet mianem najlepszego emira Al-Andalus, który potrafił się wznieść ponad podziały plemienne i etniczne.

</doc>
<doc id="966210" url="https://pl.wikipedia.org/wiki?curid=966210" title="Jozef Gabčík">
Jozef Gabčík

Jozef Gabčík (ur. 8 kwietnia 1912 w Poluvsiu – obecnie Rajecké Teplice, zm. 18 czerwca 1942 w Pradze) – słowacki generał major (za życia sierżant "rotmistr") uczestnik Operacji Anthropoid, zamachu na Kierownika RSHA i Protektora Czech i Moraw Reinharda Heydricha.
Zarys biografii.
W 1932 rozpoczął służbę wojskową w pułku piechoty Armii Czechosłowackiej w Koszycach. W jej trakcie ukończył szkołę dla podoficerów w Preszowie. Po trzech latach – na własną prośbę – odszedł z czynnej służby, aby podjąć pracę w fabryce zbrojeniowej w Żylinie, w której był zatrudniony do 1 maja 1939. Wówczas to nielegalnie przekroczył granicę polską i w Krakowie przystąpił do czechosłowackiego ugrupowania wojskowego. Tam poznał Jana Kubiša, z którym wyjechał do Francji, gdzie obaj zostali żołnierzami 1. Regimentu Legii Cudzoziemskiej. 26 września 1939 wstąpili w Agde do tworzącej się na uchodźstwie Armii Czechosłowackiej.
Gabčík jako zastępca dowódcy plutonu karabinów maszynowych uczestniczył w kampanii 1940. Po klęsce Francji został przerzucony do Wielkiej Brytanii. Przeszedł tam specjalistyczne szkolenie w zakresie działań dywersyjno-partyzanckich. W nocy z 28 na 29 grudnia 1941 – wraz z innymi członkami grupy "Anthropoid" – został zrzucony na spadochronie na terytorium Protektoratu Czech i Moraw.
25 kwietnia 1942 żołnierz wziął udział w nieudanej akcji grupy operacyjnej "Out Distance", kierowanej przez por. Adolfa Opálkę – naprowadzeniu brytyjskich bombowców na fabrykę Škody w Pilźnie za pomocą sygnałów świetlnych. Mimo wysiłku konspiratorów i załóg samolotów, bomby spadły poza fabryką. 
27 maja 1942 wspólnie z Janem Kubišem dokonał w Pradze zamachu na Reinharda Heydricha. Zadaniem Gabčíka było zastrzelenie niemieckiego dygnitarza, jednak wskutek zacięcia się pistoletu maszynowego Sten Mk II, nie udało mu się tego dokonać. Heydrich jednak nie przeżył zamachu, gdyż doznał śmiertelnych ran po wybuchu granatu, rzuconego przez drugiego z atakujących – J.Kubiša.
Po udanej akcji Gabčík zdołał zbiec i przez jakiś czas ukrywał się z 6 innymi spadochroniarzami w krypcie prawosławnej katedry Świętych Cyryla i Metodego. Niemcy jednak wpadli na trop kryjówki za sprawą zdrady Karela Čurdy, który ujawnił nazwiska osób pomagających spadochroniarzom. 18 czerwca 1942 sobór został otoczony przez ugrupowanie SS i gestapo. Gabčik, Jaroslav Švarc, Jan Hrubý, Josef Valčík, Adolf Opálka i Josef Bublík popełnili samobójstwo w okrążonym kościele. Kubiš natomiast, który stracił przytomność raniony odłamkami granatu na chórze kościoła, zmarł w sanitarce podczas transportu do szpitala.

</doc>
<doc id="966213" url="https://pl.wikipedia.org/wiki?curid=966213" title="Wspólnota administracyjna Zellingen">
Wspólnota administracyjna Zellingen

Wspólnota administracyjna Zellingen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Main-Spessart. Siedziba wspólnoty znajduje się w miejscowości Zellingen.
Wspólnota administracyjna zrzesza dwie gminy targowe "(Markt)" oraz dwie gminy wiejskie "(Gemeinde)": 

</doc>
<doc id="966214" url="https://pl.wikipedia.org/wiki?curid=966214" title="Abd ar-Rahman">
Abd ar-Rahman



</doc>
<doc id="966218" url="https://pl.wikipedia.org/wiki?curid=966218" title="Jozef Gabcik">
Jozef Gabcik



</doc>
<doc id="966220" url="https://pl.wikipedia.org/wiki?curid=966220" title="Blue Marlin">
Blue Marlin

Blue Marlin – 8-bitowa telewizyjna gra zręcznościowa na platformę Nintendo Entertainment System. Polega na łowieniu dużych ryb morskich, takich jak: smagle, rekiny, czy tytułowy niebieski marlin. Za zdobyte punkty wymienia się sprzęt (żyłka, przynęta) na lepszy.

</doc>
<doc id="966223" url="https://pl.wikipedia.org/wiki?curid=966223" title="Gemunden am Main">
Gemunden am Main



</doc>
<doc id="966224" url="https://pl.wikipedia.org/wiki?curid=966224" title="Gemuenden am Main">
Gemuenden am Main



</doc>
<doc id="966225" url="https://pl.wikipedia.org/wiki?curid=966225" title="Minomajniowie">
Minomajniowie



</doc>
<doc id="966226" url="https://pl.wikipedia.org/wiki?curid=966226" title="Thungen">
Thungen



</doc>
<doc id="966228" url="https://pl.wikipedia.org/wiki?curid=966228" title="Thuengen">
Thuengen



</doc>
<doc id="966231" url="https://pl.wikipedia.org/wiki?curid=966231" title="Eussenheim">
Eussenheim



</doc>
<doc id="966232" url="https://pl.wikipedia.org/wiki?curid=966232" title="Gossenheim">
Gossenheim



</doc>
<doc id="966233" url="https://pl.wikipedia.org/wiki?curid=966233" title="Goessenheim">
Goessenheim



</doc>
<doc id="966234" url="https://pl.wikipedia.org/wiki?curid=966234" title="Grafendorf">
Grafendorf



</doc>
<doc id="966235" url="https://pl.wikipedia.org/wiki?curid=966235" title="Graefendorf">
Graefendorf



</doc>
<doc id="966237" url="https://pl.wikipedia.org/wiki?curid=966237" title="Neuhutten">
Neuhutten



</doc>
<doc id="966242" url="https://pl.wikipedia.org/wiki?curid=966242" title="Neuhütten">
Neuhütten

Polska.
Dawna nazwa miejscowości:

</doc>
<doc id="966243" url="https://pl.wikipedia.org/wiki?curid=966243" title="Neuhuetten">
Neuhuetten



</doc>
<doc id="966244" url="https://pl.wikipedia.org/wiki?curid=966244" title="Kłobuk (demon)">
Kłobuk (demon)

Kłobuk, kołbuk – w wierzeniach słowiańskich demon opiekujący się dobytkiem i ogniskiem domowym. Utożsamiany z duszą martwego płodu. Przybierał najczęściej postać zmokłej kury, a także kaczki, gęsi, sroki, wrony, kota, a nawet człowieka.
Wiara w kłobuki żywa była głównie w południowych (polskojęzycznych) rejonach dawnych Prus Wschodnich, przede wszystkim wśród Warmiaków (z południowej Warmii), w mniejszym zakresie wśród Mazurów.
Kłobuka można było sprowadzić do domu, kusząc go jedzeniem lub przygarniając kurczaka. Można także było go sobie „wyhodować”, zakopując pod progiem domu poroniony płód, który po siedmiu dniach (według innych podań: miesiącach lub latach) zamieniał się w kłobuka.
Kłobuk dbał o pomnożenie majątku swojego gospodarza. Czynił to jednak, okradając sąsiadów.
Odniesienia w kulturze.
Wiarę Warmiaków w kłobuka opisuje Melchior Wańkowicz w reportażu z 1935 roku "Na tropach Smętka". Kłobuk występuje w powieści Zbigniewa Nienackiego "Raz w roku w Skiroławkach".
Motyw kłobuka pojawia się też w grze "".

</doc>
<doc id="966247" url="https://pl.wikipedia.org/wiki?curid=966247" title="Bitwa pod Köse Dağ">
Bitwa pod Köse Dağ

Bitwa pod Köse Dağ – bitwa stoczona 26 czerwca 1243 roku między armią Sułtanatu Rumu i jego sprzymierzeńców a Mongołami, zakończona druzgocącym zwycięstwem tych drugich.
W roku 1241 Mongołowie pod wodzą generała Bajdżu zaatakowali Sułtanat Rumu i przystąpili do oblężenia Erzurumu, który zdobyli w następnym roku. Sułtan Kaj Chusrau II w celu przeciwstawienia się najeźdźcom starał się zebraċ jak największą armię. Ściągnął więc kontyngenty od wszystkich swych lenników, w tym władców Trebizondu, przyjął w swe szeregi oddziały gruzińskiej szlachty, która opuściła swój okupowany przez Mongołów kraj, oraz zaciągnął zachodnich najemników. W rezultacie jednak stworzył niezborny, 80-tysięczny konglomerat różnorodnych oddziałów, o niskiej wartości bojowej. 26 czerwca 1243 roku pod Köse Dağ 30-tysięczna armia mongolska pod dowództwem Bajdżu zniosła awangardę armii seldżuckiej, a jej reszta rozpierzchła się w panice. Następnie Mongołowie zdobyli i splądrowali Sivas i Kayseri.
Uciekający Kaj Chusrau zatrzymał się dopiero w Antalyi. W wyniku bitwy spustoszony Sułtanat Rumu stał się lennem Mongołów i zaczął płaciċ im trybut. Był to koniec epoki jego świetności i początek upadku.

</doc>
<doc id="966248" url="https://pl.wikipedia.org/wiki?curid=966248" title="15 cm Feldhaubitze M.14">
15 cm Feldhaubitze M.14



</doc>
<doc id="966250" url="https://pl.wikipedia.org/wiki?curid=966250" title="15 cm Feldhaubitze M.14/16">
15 cm Feldhaubitze M.14/16



</doc>
<doc id="966251" url="https://pl.wikipedia.org/wiki?curid=966251" title="Gać (dopływ Narwi)">
Gać (dopływ Narwi)

Gać – rzeka, lewostronny dopływ Narwi o długości 22,78 km.
Płynie w województwie podlaskim. Na 9,2 kilometrze uchodzi do niej Jabłonka.

</doc>
<doc id="966255" url="https://pl.wikipedia.org/wiki?curid=966255" title="Bitwa pod Kosedag">
Bitwa pod Kosedag



</doc>
<doc id="966257" url="https://pl.wikipedia.org/wiki?curid=966257" title="Miejskie Przedsiębiorstwo Komunikacyjne w Olsztynie">
Miejskie Przedsiębiorstwo Komunikacyjne w Olsztynie

Miejskie Przedsiębiorstwo Komunikacyjne w Olsztynie Sp. z o.o. (MPK Olsztyn Sp. z o.o.) – spółka powstała 1 marca 1993 w wyniku przekształcenia Przedsiębiorstwa Komunikacji Miejskiej w Olsztynie. MPK do 31 grudnia 2010 roku było jednocześnie zarządcą i wykonawcą transportu zbiorowego na terenie miasta Olsztyna i gmin ościennych - obecnie za organizację przewozów odpowiada Zarząd Dróg, Zieleni i Transportu w Olsztynie (dawniej Zarząd Komunikacji Miejskiej).
Zajezdnia.
Spółka dysponuje zajezdnią autobusową zlokalizowaną przy ulicy Kołobrzeskiej 40 w Olsztynie, gdzie stacjonują pojazdy należące do MPK Olsztyn (obecnie ponad 160 autobusów). Owa zajezdnia została oddana do użytku dnia 17 stycznia 1971 roku. Początkowo baza była planowana na 100 pojazdów, jednakże dzięki zapobiegliwości ówczesnego prezesa MPK, Tadeusza Zienkiewicza, pozostawiono rezerwę pod rozbudowę zajezdni. W 2015 roku zajezdnia została podzielona na dwie autobusową i tramwajową. Zajezdnia tramwajowa została zbudowana na placu postojowym, w wyniku czego część pojazdów MPK Olsztyn zostało przeniesionych na drugą zajezdnię, która powstała około 2015 roku przy ulicy Sikorskiego naprzeciwko hipermarketu Auchan.
Planowana jest budowa zajezdni tylko i wyłącznie autobusowej, przy ulicy Lubelskiej, ponieważ wraz z rozbudową sieci tramwajowej w Olsztynie cała obecna zajezdnia tramwajowo-autobusowa ma zostać przekształcona w zajezdnię tylko i wyłącznie tramwajową, co wiąże się ze zburzeniem lub zmodernizowaniem obecnych budynków i postawieniem nowych. 
Bilety.
Pasażerowie chcący korzystać z usług MPK w Olsztynie mają do dyspozycji kilka rodzajów biletów:
Wszystkie bilety (z wyjątkiem biletu dużej rodziny) ważne są na obszarze całej sieci komunikacyjnej.
W Olsztynie obowiązują dwie strefy dla obowiązujących ulg:

</doc>
<doc id="966259" url="https://pl.wikipedia.org/wiki?curid=966259" title="Ignaców Szlachecki">
Ignaców Szlachecki

Ignaców Szlachecki – wieś w Polsce położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 miejscowość administracyjnie należała do województwa piotrkowskiego.

</doc>
<doc id="966261" url="https://pl.wikipedia.org/wiki?curid=966261" title="Bitwa pod Czarnomenem">
Bitwa pod Czarnomenem



</doc>
<doc id="966262" url="https://pl.wikipedia.org/wiki?curid=966262" title="Tomawa-Kolonia">
Tomawa-Kolonia

Tomawa-Kolonia – część wsi Tomawa w Polsce, położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 Tomawa-Kolonia administracyjnie należała do województwa piotrkowskiego.

</doc>
<doc id="966263" url="https://pl.wikipedia.org/wiki?curid=966263" title="Kwiatówki">
Kwiatówki

Kwiatówki, czerwonki (Dicaeidae) – rodzina ptaków z rzędu wróblowych (Passeriformes), obejmująca ponad czterdzieści gatunków występujących w tropikach Azji i Australazji.
Charakterystyka.
Są to małe (długość ciała 10–18 cm), kolorowo ubarwione ptaki, z krótkimi ogonami, krótkimi grubymi dziobami oraz rurkowatymi językami. Język jest przystosowany do odżywiania się nektarem, aczkolwiek niektóre gatunki zjadają również owoce i drobne bezkręgowce. 
Systematyka.
Do rodziny zaliczane są następujące rodzaje:
Wcześniej zaliczano do tej rodziny rodzaje "Melanocharis", "Rhamphocharis" (obecnie klasyfikowany w rodzinie Melanocharitidae), "Oreocharis", "Paramythia" (obecnie Paramythiidae) i "Pardalotus" (obecnie Pardalotidae).

</doc>
<doc id="966264" url="https://pl.wikipedia.org/wiki?curid=966264" title="Trzepnica-Kolonia">
Trzepnica-Kolonia

Trzepnica-Kolonia – część wsi Trzepnica w Polsce, położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 Trzepnica-Kolonia administracyjnie należała do województwa piotrkowskiego.

</doc>
<doc id="966268" url="https://pl.wikipedia.org/wiki?curid=966268" title="Guanozyno-5′-monofosforan">
Guanozyno-5′-monofosforan

Guanozyno-5′-monofosforan ("GMP") – organiczny związek chemiczny z grupy rybonukleotydów, ester guanozyny i kwasu fosforowego. Wchodzi w skład RNA, jest prekursorem w syntezie GDP i GTP. W organizmach syntezowany jest z inozyno-5′-monofosforanu w wyniku utlenienia i transaminacji. Antybiotyk azaseryna, o strukturze podobnej do glutaminy, stanowi inhibitor w syntezie GMP.

</doc>
<doc id="966272" url="https://pl.wikipedia.org/wiki?curid=966272" title="Akyndży">
Akyndży



</doc>
<doc id="966273" url="https://pl.wikipedia.org/wiki?curid=966273" title="Żerechowa-Kolonia">
Żerechowa-Kolonia

Żerechowa-Kolonia – część wsi Żerechowa w Polsce, położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 Żerechowa-Kolonia administracyjnie należała do województwa piotrkowskiego.

</doc>
<doc id="966274" url="https://pl.wikipedia.org/wiki?curid=966274" title="Kościół Świętej Trójcy w Karlskronie">
Kościół Świętej Trójcy w Karlskronie

Trefaldighetskyrkan – "Kościół Świętej Trójcy" w Karlskronie, Szwecja. Świątynia została zaprojektowana przez Nicodemusa Tessina młodszego i zbudowana w latach 1697-1709.
Wygląd kościoła to okrągły budynek z dachem kopułowym, który jest nietypową dla Szwecji konstrukcją.
Kościół znajduje się na głównym rynku miasta – "Stortorget", na wyspie Trossö.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury) ponieważ został wzniesiony do końca 1939 (3 §).

</doc>
<doc id="966280" url="https://pl.wikipedia.org/wiki?curid=966280" title="Timar">
Timar

Timar − w Imperium Osmańskim majątek ziemski nadawany żołnierzom (kawalerzystom) przez sułtana w zamian za służbę wojskową. Timar jest także określany jako lenno, ale nie podlegał dziedziczeniu. Użytkownik timaru był zobowiązany do stawienia się na wezwanie sułtana, prowadząc odpowiednią do wielkości timaru liczbę jeźdźców. Do timaru należała ziemia nadawana przez sułtana oraz zamieszkujący na niej ludzie.
Nie jest jasne, kiedy wykształcił się system timarów, ale możliwe że został wprowadzony przez sułtana Orchana. Najstarszy zachowany rejestr timarów pochodzi z 1430–1431 r. i dowodzi, że system ten funkcjonował już wcześniej.

</doc>
<doc id="966286" url="https://pl.wikipedia.org/wiki?curid=966286" title="Château Angélus (wino)">
Château Angélus (wino)

Château Angélus – francuskie wino, produkowane w winnicy Château Angélus. Ma najwyższą klasyfikację, czyli Premier Grand Cru Classé (Class B) w oficjalnej kategoryzacji win z Saint Emilion.
Do 1990 roku znane było jako Château L'Angélus.
James Bond znany jest z upodobania do Château Angélus i pił je m.in. w scenie w pociągu w filmie Casino Royale.

</doc>
<doc id="966287" url="https://pl.wikipedia.org/wiki?curid=966287" title="Kościół Fryderyka w Karlskronie">
Kościół Fryderyka w Karlskronie

Fredrikskyrkan – "Kościół Fryderyka" w Karlskronie, Szwecja. Świątynia została zaprojektowana przez Nicodemusa Tessina młodszego i zbudowana w latach 1720-1744.
Kościół znajduje się na głównym rynku miasta – "Stortorget", na wyspie Trossö.
Kościół ma status zabytku sakralnego według rozdz. 4 Kulturminneslagen (pol. Prawo o pamiątkach kultury), ponieważ został wzniesiony do końca 1939 (3 §).

</doc>
<doc id="966291" url="https://pl.wikipedia.org/wiki?curid=966291" title="Dicaeidae">
Dicaeidae



</doc>
<doc id="966292" url="https://pl.wikipedia.org/wiki?curid=966292" title="Charles Sobhraj">
Charles Sobhraj

Charles Gurhmuk Sobhraj (ur. 6 kwietnia 1944 w Sajgonie) – seryjny morderca, który w latach 70. XX wieku na terenie Azji Południowo-Wschodniej tropił i zabijał zachodnich turystów. Zwany przez swoją podstępność "Serpent" („Wąż”) i "Bikini killer".
Charles Sobhraj popełnił przypuszczalnie co najmniej 12 zabójstw. Przebywał w indyjskim więzieniu od 1976 do 1997 roku. Po przejściu na emeryturę, jako dość znana osobistość nieoczekiwanie wrócił z Francji do Nepalu, gdzie 12 listopada 2004 roku został skazany na dożywotnie pozbawienie wolności. Pod koniec 2007 roku media podały, że prawnik Sobhraja zaapelował do ówczesnego prezydenta Francji Nicolasa Sarkozy’ego o interwencję w Nepalu.
Podczas gdy Sobhraj przez swoją zdolność manipulowania ludźmi i brak jakiejkolwiek skruchy uważany jest za psychopatę, to jednak motywy jego postępowania odróżniały go od innych seryjnych zabójców. Nie kierowały nim głęboko zakorzenione gwałtowne impulsy, zabójstwa były dla niego jednym ze środków, które czynić miały jego życie pełnym przygód i wrażeń. Taki sposób życia oraz przebiegłość i wyszukana osobowość przyniosły mu sławę na długo przed opuszczeniem więzienia. Zarobił dzięki temu sporo pieniędzy za wywiady i prawa do ekranizacji jego historii. O Sobhraju napisano 4 książki i nakręcono 3 filmy dokumentalne. To właśnie ta potrzeba zwracania na siebie uwagi oraz zbyt duża wiara w swoją inteligencję popchnęła go do powrotu w jedno z nielicznych miejsc na ziemi gdzie władze wciąż chciały go aresztować.
Sobhraj urodził się w Sajgonie w rodzinie matki Wietnamki i ojca Hindusa, żyjących bez ślubu. Ojciec zaraz po narodzinach Charlesa opuścił rodzinę, za co matka obwiniała syna. Został on adoptowany przez nowego partnera matki, porucznika armii francuskiej, stacjonującej w Indochinach. Rodzice jednak nie poświęcali mu tyle uwagi, co swoim późniejszym dzieciom. Ciągłe podróże z Azji do Francji, brak miejsca, które mógłby nazwać domem oraz wychowanie w surowej dyscyplinie i problemy osobiste doprowadziły do tego, że Sobhraj szybko stał się drobnym młodocianym przestępcą.
Pierwszy wyrok skazujący dostał w 1963 roku za włamanie. Trudne warunki w więzieniu w podparyskim Poissy przetrwał dzięki opanowaniu i zdolności manipulowania ludźmi. Zapewniło mu to specjalne przywileje u strażników i naczelnika więzienia. Mógł dzięki temu trzymać w swojej celi książki oraz widywać się z Feliksem d’Escogne. Felix był zamożnym młodzieńcem, który co tydzień przychodził do więzienia, by pomagać więźniom w drobnych kwestiach prawnych, czy w pisaniu listów. Po wyjściu na zwolnienie warunkowe Sobhraj zamieszkał z owym Francuzem. Swoje życie dzielił wówczas między paryskimi wyższymi sferami a działalnością w świecie przestępczym. Dzięki kilku udanym oszustwom i włamaniom zaczął gromadzić pieniądze. Związał się także z Chantal, kobietą z konserwatywnej paryskiej rodziny. Po kradzieży samochodu i ujęciu przez policję Charles został ponownie osadzony w więzieniu, tym razem na 8 miesięcy. Po wyjściu na wolność para pobrała się. Po krótkim czasie Sobhraj wraz z ciężarną żoną opuścił Francję i wyjechał do Azji. Czuł, że wzbudza coraz większe podejrzenia i chciał w ten sposób uniknąć aresztowania. Podróżując przez Europę Wschodnią, małżeństwo używało fałszywych dokumentów i okradało ludzi, których zaufanie udało się im wzbudzić. W 1970 roku dotarli do Bombaju, gdzie Chantal urodziła córkę. Małżeństwo było szanowane przez tamtejszą społeczność emigrantów.
Sobhraj kontynuował swoją przestępczą działalność. Kradł samochody i zajmował się ich przemytem, a zarobione w ten sposób pieniądze, z powodu uzależnienia od hazardu, wydawał w kasynach i domach gier. Po nieudanym napadzie na sklep jubilerski w Hotelu Ashoka w 1973 roku ponownie został osadzony w więzieniu. Udając chorobę, uciekł przy pomocy Chantal, jednak oboje zostali wkrótce schwytani. Dzięki pieniądzom pożyczonym od ojca Chantal, wyszli za kaucją i uciekli do Afganistanu.
W Kabulu para kontynuowała zwyczaj okradania turystów, podążając „szlakiem hipisów”. Po raz kolejny aresztowany, Sobhraj uciekł w podobny sposób – udał chorobę i za pomocą leków ze szpitala uśpił strażnika. Po raz kolejny musiał uciekać z kraju, tym razem bez rodziny. Najpierw udał się do Iranu. Chantal, chociaż wciąż lojalna wobec męża, chciała zerwać ze swoją kryminalną przeszłością, powróciła więc do Francji, przysięgając, że więcej nie spotka się z Charlesem.
Sobhraj dwa kolejne lata spędził na ucieczce. Posługując się 10 skradzionymi paszportami odwiedził kilka krajów Europy Wschodniej i Środkowego Wschodu, następnie zamieszkał ze swoim młodszym bratem André w Stambule. Szybko stał się on pionkiem w rękach Charlesa. Po kilku udanych przestępstwach w Turcji i Grecji w końcu obaj zostali aresztowani. Kiedy plan ucieczki, polegający na zamianie tożsamości, został pokrzyżowany, Sobhraj uciekł w swoim starym stylu. Młodszy z braci, po deportacji do Turcji, skazany został na 18 lat pozbawienia wolności.
W 2008 roku Sobhraj ogłosił zaręczyny z nepalską kobietą Nihitą Biswas. Autentyczność związku pary potwierdził list otwarty od amerykańskiego dyrygenta Davida Woodarda do "The Himalayan Times".
W 2021 roku Netflix zrealizował serial "Serpent" („Wąż”), który jest oparty na historii jego przestępstw.

</doc>
<doc id="966297" url="https://pl.wikipedia.org/wiki?curid=966297" title="Dewszirme">
Dewszirme

Dewszirme (z tur. "devşirmek" - "zbierać", "wybierać") – okresowy, niedobrowolny pobór chłopców pochodzących ze społeczności chrześcijańskich imperium osmańskiego do wojsk sułtańskich lub administracji.

</doc>
<doc id="966300" url="https://pl.wikipedia.org/wiki?curid=966300" title="Firman">
Firman

Firman – w dawnych państwach muzułmańskich określenie oficjalnych dokumentów wystawianych przez władcę (sułtana). Firman zawierał osobisty pisemny rozkaz i był pieczętowany sułtańską pieczęcią. Słowo pochodzi od perskiego słowa "farmân" (فرمان), znaczącego "dekret" lub "nakaz". W sułtańskiej Turcji używana była forma "ferman".

</doc>
<doc id="966301" url="https://pl.wikipedia.org/wiki?curid=966301" title="SELENE">
SELENE



</doc>
<doc id="966304" url="https://pl.wikipedia.org/wiki?curid=966304" title="Cyklaza adenylowa">
Cyklaza adenylowa

Cyklaza adenylowa, cyklaza adenylanowa, adenylocyklaza (EC 4.6.1.1) – enzym syntezujący cykliczny adenozyno-3′,5′-monofosforan (cAMP) z adenozyno-5`-trójfosforanu (ATP). Niektóre hormony zwiększają aktywność cyklazy adenylowej, prowadząc do wzrostu cAMP.
Adenocyklaza współdziała z białkami G.

</doc>
<doc id="966307" url="https://pl.wikipedia.org/wiki?curid=966307" title="Eschau">
Eschau



</doc>
<doc id="966309" url="https://pl.wikipedia.org/wiki?curid=966309" title="Tafone">
Tafone

Tafone (l. mn. Tafoni) – nisza w ścianie skalnej lub na powierzchni bloku skalnego, powstała wskutek wietrzenia, często zwiększająca swoje rozmiary w głąb skały.
Tafoni są najpowszechniejsze w granitach i piaskowcach, a największe rozmiary (do kilku metrów) osiągają w strefie półsuchej i suchej. Nagromadzenia drobnych zagłębień powstałych w wyniku wietrzenia określa się również jako "plastry miodu". Nazwa "tafoni" jest liczbą mnogą od pochodzącego z dialektu korsykańskiego słowa "tafone", oznaczającego "okno skalne".

</doc>
<doc id="966310" url="https://pl.wikipedia.org/wiki?curid=966310" title="Bosanska Krupa">
Bosanska Krupa

Bosanska Krupa – miasto w Bośni i Hercegowinie, w Federacji Bośni i Hercegowiny, w kantonie uńsko-sańskim, siedziba gminy Bosanska Krupa. W 2013 roku liczyło 10 196 mieszkańców, z czego większość stanowili Boszniacy.

</doc>
<doc id="966311" url="https://pl.wikipedia.org/wiki?curid=966311" title="Château Cantemerle (wino)">
Château Cantemerle (wino)

Château Cantemerle – francuskie wino produkowane w winnicy Château Cantemerle.
W pierwszej oficjalnej klasyfikacji win z Bordeaux, wino to uzyskało wysoką, piątą klasyfikację "Cinquièmes Crus", jako jedna z osiemnastu winnic. Nie nastąpiło to jednak w 1855 roku, kiedy klasyfikację przeprowadzono po raz pierwszy, ale dopiero rok później, po intensywnym lobbyingu Caroline de Villeneuve-Durfort, która dostarczyła dowody na rynkowe ceny tego wina (klasyfikacja opierała się wyłącznie na nich). Jest to jedyny w ciągu ponad 110 lat przypadek zmiany kategorii wina, poza Château Mouton Rothschild (które w 1973 roku podwyższyło klasyfikację z drugiej na pierwszą).

</doc>
<doc id="966314" url="https://pl.wikipedia.org/wiki?curid=966314" title="Kacze Buki (Gdynia)">
Kacze Buki (Gdynia)

Kacze Buki (kaszb. "Kaczé Bùczi") – osiedle Gdyni, administracyjnie stanowiące część dzielnicy Wielki Kack. Położone jest na skraju kompleksu leśnego Lasów Oliwskich stanowiących część Trójmiejskiego Parku Krajobrazowego, w pasie Wzgórz Chwaszczyńskich.
Osiedle graniczy z wsią Chwaszczyno, gdańskim osiedlem Kukawka i gdyńskimi osiedlami Kolonią Chwaszczyno, Dąbrówką i Wielkim Kackiem właściwym.
Znajdują się tam stadnina koni Magra, osiedla mieszkaniowe Zielona Laguna, PortoVerde, Mieszkanie Plus oraz zajezdnia autobusowa. W skład wchodzą też tereny przemysłowe po dawnym Polifarbie, na terenie którego mieści się ponad 20 firm, Główną osią osiedla jest ulica Starochwaszczyńska i Bieszczadzka. W odległości 2 kilometrów na północ od Kaczych Buków przebiega trójmiejska obwodnica, zaś na wschodzie trasa magistrali węglowej tzw. "Francuskiej" - linii kolejowej (Maksymilianowo-Gdynia), zbudowanej w latach 1928-1933 dla obsługi portu w Gdyni z ominięciem obszaru Wolnego Miasta Gdańsk.
Połączenie z centrum miasta umożliwiają trolejbusy (linie nr 23, 27 z Gdynią oraz 31 z Sopotem) i autobusy komunikacji miejskiej (linia nr 171, 172, 181 z Sopotem, 191, 193, K, R, X, Z).
Osiedle zostało włączone w obszar Gdyni w 1973 roku.
Poza granicami osiedla, na obszarze wsi Chwaszczyno i nad północnym brzegiem jeziora Osowskiego znajduje się część Kaczych Buków nie przyłączona w roku 1973 do Gdyni.

</doc>
<doc id="966320" url="https://pl.wikipedia.org/wiki?curid=966320" title="Mrkonjić Grad">
Mrkonjić Grad

Mrkonjić Grad () – miasto w Bośni i Hercegowinie, w Republice Serbskiej, siedziba gminy Mrkonjić Grad. W 2013 roku liczyło 7017 mieszkańców.
Historia.
W czasie II wojny światowej w Mrkonjić Gradzie funkcjonowała jednostka antyfaszystowskiego ruchu oporu NOVJ, której bojownicy listopadzie 1943 powołali Narodowowyzwoleńczą Radę Antyfaszystowską Bośni i Hercegowiny (ZAVNOBiH).
10 października 1995, przy wsparciu nalotów NATO, Mrkonjić Grad zdobyli Chorwaci. W czasie okupacji miasta, chorwaccy nacjonaliści zamordowali 480 serbskich cywilów i jeńców wojennych. W kwietniu 1996 ekshumowano szczątki ponad 181 osób ze zbiorowej mogiły na cmentarzu prawosławnym, wśród nich 46 kobiet.
Po porozumieniu w Dayton, miasto zostało oddane Republice Serbskiej.

</doc>
<doc id="966321" url="https://pl.wikipedia.org/wiki?curid=966321" title="W pyle gwiazd">
W pyle gwiazd

W pyle gwiazd (tytuł oryginalny "Im Staub der Sterne") – film fabularny science-fiction z 1976 roku, wyprodukowany w Niemieckiej Republice Demokratycznej.
Opis fabuły.
Grupa kosmonautów ląduje na planecie "Tem 4", skąd 6 lat wcześniej odebrano radiowy sygnał SOS. Mieszkańcy zaprzeczają jakoby sygnał został przez nich wysłany, zapraszają jednak załogę na powitalną ucztę. W jej trakcie kosmonauci zostają odurzeni narkotykami i poddani praniu mózgu. Okazuje się, że bogactwo i przepych władców planety, opiera się na wyzysku klasy niewolniczej, która w podziemiach wydobywa cenne kruszce.

</doc>
<doc id="966322" url="https://pl.wikipedia.org/wiki?curid=966322" title="Hrabiowie Foix">
Hrabiowie Foix

Hrabiowie Foix – władcy hrabstwa Foix w południowej Francji.

</doc>
<doc id="966326" url="https://pl.wikipedia.org/wiki?curid=966326" title="JerAZ">
JerAZ

JerAZ (ros. "ЕрАЗ - Ереванский Автомобильный Завод", "Jeriewanskij Awtomobilnyj Zawod" - Erywańska Fabryka Samochodów, orm. "Երեւանի ավտոմոբիլային գործարան", "Jerewani Awtomobilajin Gortsaran") – armeńska firma produkująca w latach 1966–2002 samochody dostawcze oraz minibusy, które stanowią popularny środek transportu w krajach byłego Związku Radzieckiego. Siedziba przedsiębiorstwa mieściła się w stolicy Armenii Erywaniu.
Historia i opis fabryki.
Zakład był budowany jako fabryka wózków widłowych Awtopogruzczik, lecz z końcem 1964 roku władze radzieckiego przemysłu motoryzacyjnego zdecydowały przystosować nowo budowany zakład do produkcji samochodów z nadwoziem furgonowym i 10 września 1965 Rada Ministrów Armeńskiej SRR zmieniła jej nazwę na Erewańskie Zakłady Samochodowe (JerAZ). Zbiegiem okoliczności, nazwa JerAZ odpowiadała armeńskiemu słowu „marzenie”. Podstawowym modelem był furgon JerAZ 762, stanowiący wersję mikrobusu RAF-977 zakładów RAF w Rydze.
Pierwsze dwa furgony JerAZ-762 wyprodukowano w kwietniu 1966. Pod koniec tego roku oddano oficjalnie zakład do eksploatacji i w tym roku zbudowano ich 66. Planowano produkcję 2,5 tysiąca samochodów rocznie, lecz do 1968 roku możliwości produkcyjne wynosiły tylko 1000 samochodów. Przystąpiono następnie do rozbudowy fabryki. W 1970 roku pojawiło się w nowym zakładzie oprzyrządowanie do tłoczenia blach i linia produkcyjna i w 1973 roku możliwości produkcyjne sięgnęły 6500 samochodów. Po kolejnej rozbudowie zakładów i oddaniu w 1976 roku do użytku nowoczesnej podwieszanej linii produkcyjnej długości 1,7 km, produkcja wzrosła do 10 000, a w 1980 roku do 13 000. W 1982 roku wyprodukowano stutysięczny samochód (JerAZ-762W). W 1985 roku oddano do użytku nową linię produkcyjną długości 3,5 km. W 1987 roku osiągnięto szczyt produkcji 16 000 samochodów. Od przełomu lat 70. i 80. zakład współpracował z polską FSC w Lublinie. W 1986 po raz pierwszy produkcja zakładów była prezentowana za granicą - na Międzynarodowych Targach Poznańskich.
W latach 90. fabryka JerAZ znalazła się w niepodległej Armenii i podobnie jak inne poradzieckie zakłady, musiała konkurować na wolnym rynku, w zmienionej sytuacji ekonomicznej i politycznej. Produkcja i sprzedaż spadła z powodu ogólnych problemów ekonomicznych związanych z inflacją, koniecznością sprowadzania części z zagranicy (innych krajów poradzieckich) i utrudnioną sprzedażą za granicą, połączonymi z niską jakością i przestarzałą konstrukcją samochodów. Próbowano rozszerzyć gamę modeli, produkując towarowo-osobowy model JerAZ-762WGP i od 1994 roku ciężarówkę skrzyniową z długą dwurzędową kabiną JerAZ-762WDP. Mimo to, w 1994 roku cała produkcja zakładów wyniosła 316 pojazdów, a w 1995 roku - 232. W 1995 roku zakończono produkcję modelu 762 i pozostawiono jedynie nowszy JerAZ 3730. W maju 1995 roku zakład sprywatyzowano i stał się spółką akcyjną. Mimo to, w 1997 roku zakłady JerAZ ogłosiły upadłość. Ostatecznie w 2002 roku wraz z upadkiem fabryki produkcja samochodów została zakończona.

</doc>
<doc id="966327" url="https://pl.wikipedia.org/wiki?curid=966327" title="Brama Zamkowa w Lubece">
Brama Zamkowa w Lubece

Brama Zamkowa w Lubece (niem. "Burgtor") – północna brama wjazdowa do miasta Lubeki, jedna z czterech bram miejskiego muru obronnego. Jej nazwa pochodzi od lubeckiego zamku (niem. "Lübecker Burg"), który w 1227 został zamieniony w klasztor (niem. "Burgkloster").
Brama Zamkowa jest jednym z zabytków lubeckiego hanzeatyckiego Starego Miasta, które w 1987 zostało wpisane na listę dziedzictwa kulturowego UNESCO.
Historia.
W przeszłości północnego wjazdu do miasta strzegło umocnienie złożone z trzech bram. Dzisiejsza Brama Zamkowa to wzniesiona w XIII w. brama wewnętrzna dawnej fortyfikacji.
W 1444 brama została podwyższona i udekorowana czarnymi i czerwonymi cegłami. W 1685 barokowa kopuła zastąpiła dotychczasowy gotycki dach. Z obydwu stron bramy zachowały się resztki muru obronnego z 1320.
W XIX w. lokalny parlament (niem. "Bürgerschaft") głosował nad wyburzeniem bramy na wniosek dwunastu collegiów, które widziały w tym miejscu doskonały plac pod zabudowę. Parlament jednogłośnie zadecydował o pozostawieniu "Burgtor". Postanowiono jednak wydzielić nowe przejścia pod bramą: w 1850 powstało przejście zachodnie, w 1875 i pod koniec lat 20. XX w. kolejne.
Brama Zamkowa zamykała jedyne dojście lądowe od północy do "Großen Burgstraße" otwierającej drogę do centrum miasta. Ewentualna obrona tego strategicznego punktu wymagała odpowiednich fortyfikacji. Stąd też grube mury bramy i potężne umocnienia. W 1806 w czasie bitwy pod Lubeką, wskutek błędu obrońców, wojska francuskie wdarły się przez "Burgtor" do miasta. Wydarzenie to upamiętnia tablica we wschodnim przejściu pod bramą.
Dopiero w trakcie prac nad połączeniem Lubeki z Łabą pod koniec XIX w., przekopano w tym miejscu kanał, nad którym przerzucono most "Burgtorbrücke" oraz neogotycki most podnoszony. Po drugiej stronie mostu "Burgtorbrücke" znajdują się kolosalne posągi siedzących lwów dłuta rzeźbiarza Fritza Behna, które tematycznie nawiązują do lwów Christiana Daniela Raucha leżących przed Bramą Holsztyńską.

</doc>
<doc id="966328" url="https://pl.wikipedia.org/wiki?curid=966328" title="Preussen 05">
Preussen 05



</doc>
<doc id="966330" url="https://pl.wikipedia.org/wiki?curid=966330" title="Kalwaria Kodeńska">
Kalwaria Kodeńska

Kalwaria Kodeńska – zespół kaplic drogi krzyżowej znajdujących się na terenie dawnej rezydencji rodu Sapiehów. Została wybudowana na wale otaczającym dawny arsenał (zbrojownia – obecnie ołtarz polowy), cerkiew oraz zamek Sapiehów. Obecnie miejsce wraz z ze znajdującym się tu kościołem pw. św. Ducha, martyrologium, piwnicami zamkowymi, zbrojownią i ogrodem zielnym stanowi kompleks religijny.
Historia.
W roku 1927 na ziemię podlaską przybyli Misjonarze Oblaci i stali się kustoszami sanktuarium Matki Bożej Gregoriańskiej. Po przybyciu zastali tylko puste mury obecnej bazyliki mniejszej. Udało im się odzyskać główny ołtarz z Opinogóry. Zaczęto już wówczas myśleć o nowym wystroju kościoła, a zarazem o projekcie kalwarii w miejscu dawnej rezydencji rodu Sapiehów.
Dokumentacją i projektowanie kalwarii kodeńskiej zajął się artysta i dobrodziej sanktuarium - prof. Marian Kiersnowski z Warszawy. Wówczas wraz z żoną ofiarnie pracował wtedy w kodeńskim kościele i na ten czas mieszkał w klasztorze Misjonarzy Oblatów. Jego autorstwa jest zarówno ambona, balaski, stalle, stacje drogi krzyżowej w bazylice św. Anny, jak i cztery boczne ołtarze oraz organy. Sam prof. Kiersnowski wyrzeźbił też figurę Matki Bożej Kodeńskiej, która znajduje się na jego grobie na cmentarzu w Kodniu.
Miejscem usytuowania kalwarii jest obszar dawnego zamku Sapiehów. Na początku lat 30. XX wieku usypano wokół dawnego arsenału wzgórze. Na fundamentach dawnego zamkowego arsenału zbudowano ołtarz polowy ze scenami z życia Maryi.
Lata 70., budowa drogi krzyżowej.
W latach 70. XX wieku odgruzowano i odbudowano dawne piwnice zamku rodu Sapiehów, które przykryto żelbetową płytą, służącą jako miejsce sprawowania mszy świętych podczas głównych odpustów diecezjalnych. Również w tych latach artysta Tadeusz Niewiadomski wyrzeźbił drogę krzyżową. Prawie sto postaci naturalnej wielkości rozmieszczono na Kalwarii w 14 stacjach drogi krzyżowej. Każda kapliczka przykryta była drewnianym daszkiem.
Obecne prace.
W latach 2000-2007 r. wybudowano murowane kaplice drogi krzyżowej. Udało się odtworzyć również zabytkową studnię w dawnym ogrodzie Sapiehów, usytuowaną w odnowionym ogrodzie włoskim z altankami. Odnowiono wały wokół zamku i fosy. W 2006 r. stanął na kalwarii obok kościoła św. Ducha pomnik Jana Pawła II dla upamiętnienia jego pobytu w Kodniu w 1969 i 1977 r. Wykonawcą i autorem pomnika jest artysta rzeźbiarz Paweł Kisielnicki z Warszawy. Obecnie trwa rekonstrukcja bastionów ziemnych.
Najważniejsze miejsca.
Stacje drogi krzyżowej.
Czternaście stacji drogi krzyżowej autorstwa rzeźbiarza Tadeusza Niewiadomskiego umieszczonych jest na wale otaczającym kalwarię.
Kościół św. Ducha.
Wybudowany przez Pawła Sapiehę w latach 1530-1540 gotycki kościół pw. św. Ducha na wzgórzu zamkowym służył jako kaplica zamkowa dla potrzeb rodziny i dworu. Układem przestrzennym nawiązuje do świątyń bizantyjskich dobrze znanych z terenów słowiańskich. Do interesujących elementów wyposażenia należą:
Ogród zielny.
Dnia 2 lipca 2005 ks. bp Henryk Tomasik poświęcił nowy ogród Zielny Matki Bożej, zwany tutaj labiryntem zielnym, którego projektantką była mgr inż. architekt zieleni i krajobrazu Halina Gołda-Krajewska z Wrocławia. Kształt labiryntu to rozwijające się płatki róży, co ma przypominać różaniec i podkreślać charakter miejsca, ściśle związany z kultem Maryi.
Brama wejściowa do labiryntu to dwie tablice z dziesięciorgiem przykazań, mają one pomagać powrócić do pierwotnej harmonii człowieka z przyrodą i Bogiem. Zaraz za bramą, w centrum, znajduje się fontanna oczyszczenia, gdzie znajduje się napis: "Oczyść mnie Panie z grzechów moich i spuść na mnie strumień twojej łaski". Spadająca z góry woda ma przypominać, że prawdziwe oczyszczenie człowieka pochodzi z góry – od Boga. Prócz głównej fontanny są jeszcze cztery boczne, przy których w formie księgi umieszczone są główne prawdy wiary.
Obecny Kodeński Ogród Zielny w kształcie róży jest trzecim takiego typu ogrodem w Europie.
Kapliczki różańcowe.
Przy labiryncie zielnym rozmieszczone są kapliczki części radosnej różańca. Planowana część chwalebna będzie umieszczona w porcie Pawła Sapiehy, natomiast kapliczki tajemnic światła będą rozmieszczone na zalewie okalającym tzw. rozlewisko Genezaret.
Piwnice starego arsenału.
Po przybyciu Oblatów do Kodnia na fundamentach dawnego arsenału wybudowano ołtarz polowy. W latach siedemdziesiątych XX wieku na miejscu zamku zbudowano obszerny taras, który służy pielgrzymom podczas kodeńskich odpustów. Wnętrze pod tarasem przeznaczono na muzeum.
Jezioro „Genezaret”.
Rozlewisko to nawiązuje do starych zapisów, iż "zamek panów kodeńskich oblany był jeziorem przez które przepływa rzeka Kałamanka" oraz do Ewangelii, w której jest napisane, że Jezus odbił łodzią nieco od brzegu i nauczał. Dlatego na jeziorze zobaczyć można wyspy w kształcie łodzi z ozdobnymi trawami oraz krzewami, połączone systemem mostów. Główna wyspa symbolizuje łódź Jezusa z żaglem i napisem "Wypłyń na głębię". Nawiązuje ona do historii i Ewangelii. Całość ma służyć powiększeniu przestrzeni do rekreacji i ewangelizacji w Kodniu. Autorem całego projektu jest mgr inż. architekt zieleni i krajobrazu Halina Gołda-Krajewska z Wrocławia.

</doc>
<doc id="966331" url="https://pl.wikipedia.org/wiki?curid=966331" title="Gaston IV de Foix-Grailly">
Gaston IV de Foix-Grailly

Gaston IV de Foix-Grailly (ur. 27 listopada 1422, zm. między 25 a 28 lipca 1472) – piętnasty hrabia Foix od 1436 roku. Syn Jana I de Foix-Grailly i Joanny d’Albret (córki Karola d’Albret).
W 1436 roku poślubił Eleonorę I (córkę Jana II, króla Aragonii, i Blanki I, królowej Nawarry). Z tego małżeństwa pochodzili:

</doc>
<doc id="966332" url="https://pl.wikipedia.org/wiki?curid=966332" title="Middle Island (Saint Kitts i Nevis)">
Middle Island (Saint Kitts i Nevis)

Middle Island – miasto w Saint Kitts i Nevis, na wyspie Saint Kitts; 980 mieszkańców (2006). Stolica parafii Saint Thomas Middle Island.

</doc>
<doc id="966338" url="https://pl.wikipedia.org/wiki?curid=966338" title="Joanna Węgrzynowska">
Joanna Węgrzynowska

Joanna Ewa Węgrzynowska-Cybińska (ur. 29 listopada 1971 w Gdańsku) – polska aktorka musicalowa, filmowa i dubbingowa.
Współpracuje jako reżyser ze studiami SDI Media oraz Start International.
Jest żoną aktora Krzysztofa Cybińskiego. Ma dwoje dzieci, Kacpra i Olgę.
Role teatralne.
Teatr Muzyczny Proscenium
Teatr Kamienica w Warszawie
Teatr Rampa:
Teatr Bajka w Warszawie:
Teatr Komedia w Warszawie:
Teatr Syrena w Warszawie:
Teatr Muzyczny „Roma” w Warszawie:
Teatr Staromiejski w Warszawie:
Teatr Powszechny w Radomiu:
Teatr Muzyczny w Gdyni:

</doc>
<doc id="966339" url="https://pl.wikipedia.org/wiki?curid=966339" title="Marshall Nirenberg">
Marshall Nirenberg

Marshall Warren Nirenberg (ur. 10 kwietnia 1927 w Nowym Jorku, zm. 15 stycznia 2010) – amerykański biochemik i genetyk, laureat Nagrody Nobla.
W 1939 roku ze względów zdrowotnych przeniósł się z rodziną do Orlando. W dzieciństwie interesował się biologią, w 1948 r. uzyskał stopień B. Sc., a w 1952 magistra zoologii na University of Florida w Gainesville. Jego praca magisterska była studium ekologicznych i taksonomicznych zagadnień dotyczących chruścików (Trichoptera). W tym czasie zaczął bardziej interesować się biochemią, dalszą edukację w tym kierunku podjął na University of Michigan w Ann Arbor, uzyskując w 1957 roku stopień doktora.
Staż podoktorski odbył w latach 1957–1959 w National Institutes of Health w Bethesda. W tym czasie podjął wraz z Heinrichem Matthaei badania nad zależnościami pomiędzy RNA, DNA, a białkami. Wykazali oni, że o powstawaniu łańcucha polipeptydowego decyduje mRNA. Ich eksperyment polegał na dodaniu do ekstraktu z pałeczki okrężnicy syntetycznego RNA złożonego z nukleotydów zawierających wyłącznie uracyl, znakowanego aminokwasu. Stwierdzili, że w tych warunkach powstaje polipeptyd złożony z fenyloalaniny. Był to pierwszy etap rozszyfrowania kodu genetycznego. Jest to klasyczny przykład pozakomórkowej syntezy białka.
W 1968 roku otrzymał, wraz z Robertem Williamem Holleyem i Har Gobind Khoraną, nagrodę Nobla w dziedzinie fizjologii i medycyny za opisanie kodu genetycznego i jego roli w biosyntezie białek.

</doc>
<doc id="966341" url="https://pl.wikipedia.org/wiki?curid=966341" title="Marshall Warren Nirenberg">
Marshall Warren Nirenberg



</doc>
<doc id="966345" url="https://pl.wikipedia.org/wiki?curid=966345" title="Marshall W. Nirenberg">
Marshall W. Nirenberg



</doc>
<doc id="966346" url="https://pl.wikipedia.org/wiki?curid=966346" title="Waldemar Czarnecki">
Waldemar Czarnecki



</doc>
<doc id="966347" url="https://pl.wikipedia.org/wiki?curid=966347" title="Tabernacle (Saint Kitts i Nevis)">
Tabernacle (Saint Kitts i Nevis)

Tabernacle, miasto w Saint Kitts i Nevis, na wyspie Saint Kitts; 800 mieszkańców (2006).

</doc>
<doc id="966359" url="https://pl.wikipedia.org/wiki?curid=966359" title="Wojna na wyczerpanie">
Wojna na wyczerpanie

Wojna na wyczerpanie (, "milchemet ha-hatasza"; arab.) – wojna lokalna prowadzona w latach 1967–1970 pomiędzy Izraelem a Egiptem, w którą zaangażowane były także Syria, Jordania i Organizacja Wyzwolenia Palestyny. Strona arabska miała również wsparcie wojskowe ZSRR i Kuby. Wojna została zapoczątkowana przez Egipt, uznający, że długotrwały konflikt z Izraelem doprowadzi do licznych strat w ludziach i osłabi gospodarkę Izraela. Miałoby to doprowadzić do wycofania się Państwa Izrael z półwyspu Synaj, zajętego przez Siły Obronne Izraela podczas wojny sześciodniowej w 1967. Głównym obszarem działań wojennych była strefa Kanału Sueskiego (linia Bar-Lewa) oraz oba wybrzeża Morza Czerwonego. Do starć dochodziło również w głębi terytorium egipskiego i jordańskiego, a także na Zachodnim Brzegu i Wzgórzach Golan. Wojna została zakończona zawieszeniem broni w 1970.
Wprowadzenie.
W czerwcu 1967 Izrael podczas wojny sześciodniowej pokonał Egipt, Syrię i Jordanię oraz zajął półwysep Synaj, Zachodni Brzeg i Wzgórza Golan. Państwa arabskie poniosły dotkliwą porażkę, jednak nie pogodziły się z zaistniałą sytuacją. 17 czerwca 1967 ministrowie spraw zagranicznych trzynastu państw arabskich proklamowali w Kuwejcie utworzenie wspólnego frontu walki przeciwko izraelskiej agresji. Postanowiono, że żadne arabskie państwo nie będzie prowadziło z Izraelem żadnych rozmów, nie zawrze z nim traktatu pokojowego i nie uzna istnienia państwa żydowskiego w Palestynie. Izolując Izrael politycznie i gospodarczo, postanowiono rozpocząć „"wojnę na wyczerpanie"”. Na Izrael miały spadać jednocześnie ze wszystkich stron różnorodne ataki przeprowadzane przez arabskich terrorystów, jak i przez arabskie armie. Miały one zmęczyć i wyczerpać zasoby strategiczne Izraela, aby osłabiony nie był przygotowany do ostatecznej inwazji i zniszczenia. Jednak terminem „wojna na wyczerpanie” przyjęło się określać starcia zbrojne, do których doszło w latach 1967–1970 na froncie izraelsko-egipskim.
Pierwsze starcia.
Prawie natychmiast po ogłoszeniu zawieszenia broni zaczęło dochodzić do sporadycznej wymiany ognia. Do starć dochodziło głównie w rejonie Kanału Sueskiego i rzeki Jordan, ale także na Wzgórzach Golan i pograniczu izraelsko-libańskim. Do pierwszego większego incydentu zbrojnego doszło rankiem 1 lipca 1967, gdy egipscy komandosi zaatakowali izraelską kolumnę zmechanizowaną w pobliżu Ras al-Ush na Synaju. Zginął 1 Izraelczyk, a 13 żołnierzy zostało rannych. Do tego aktu agresji doszło pomimo obowiązującego rozejmu.
W następnych dniach doszło do serii powietrznych incydentów nad półwyspem Synaj. 4 lipca egipskie samoloty zbombardowały kilka izraelskich baz, tracąc jeden myśliwiec MiG-17 zestrzelony przez obronę przeciwlotniczą. 5 lipca egipskie myśliwce MiG-21 zestrzeliły dwa izraelskie myśliwce Mirage III. 8 lipca izraelska obrona przeciwlotnicza zestrzeliła egipski rozpoznawczy MiG-21 wyposażony w kamery. 9 lipca zestrzelony został egipski Su-7, na co Egipcjanie odpowiedzieli serią nalotów na izraelskie pozycje, które osiągnęły swoją kulminację pomiędzy 11 a 15 lipca.
Skala egipskich działań wojskowych nad półwyspem Synaj była tak duża, że dowództwo Sił Obronnych Izraela przerzuciło 15 lipca w rejon walk dwie eskadry myśliwców Mirage III. Od razu doszło do bitwy powietrznej, w której zostały zestrzelone dwa myśliwce Su-7, jeden MiG-17 oraz jeden MiG-21. Izraelczycy stracili przy tym jeden samolot myśliwski Mirage III. Skutkiem bitwy było zaprzestanie egipskich bombardowań Synaju.
Zbrojenia Egiptu.
Cały czas od zakończenia wojny sześciodniowej Egipt wykorzystywał na odbudowę swoich sił zbrojnych i 23 lipca 1967 oficjalnie poinformował o osiągnięciu pełnej gotowości bojowej do nowej wojny przeciwko Izraelowi. Tak szybka odbudowa sił zbrojnych była możliwa tylko dzięki pomocy finansowej bogatych państw naftowych Zatoki Perskiej (pomoc w wysokości 225 mln dolarów rocznie) i pomocy wojskowej Związku Radzieckiego (dostawa 400 samolotów i przeszkolenie ponad 300 pilotów).
W tym samym czasie Izrael nie mógł odbudować swoich strategicznych rezerw wojskowych, ponieważ Francja i Stany Zjednoczone ogłosiły trwające 135 dni embargo na sprzedaż sprzętu wojskowego do Izraela.
Propozycja pokojowa Izraela.
W sierpniu 1967 rząd Izraela zaproponował Egiptowi i Syrii wycofanie swoich wojsk z Synaju i Wzgórz Golan w zamian za demilitaryzację tych terenów, wolność żeglugi po Kanale Sueskim i Cieśninie Tirańskiej, prawo korzystania z wody rzeki Jordan oraz podpisanie traktatu pokojowego.
Pod koniec sierpnia przywódcy ośmiu państw arabskich spotkali się na szczycie Ligi Arabskiej w Chartumie. 1 września 1967 uczestnicy spotkania wydali "Rezolucję chartumską", która wzywała wszystkich Arabów do kontynuowania wojny przeciwko Izraelowi, zakończenia bojkotu naftowego po wojnie sześciodniowej, zakończenia arabskiej wojny w Jemenie i udzielenia pomocy Egiptowi i Jordanii. Przyjęto uchwałę „Trzy razy nie” („nie” dla pokoju z Izraelem, „nie” dla uznania istnienia państwa Izrael, „nie” dla negocjacji z Izraelem).
Wznowienie starć na Synaju.
12 października 1967 egipskie samoloty wznowiły bombardowanie izraelskich pozycji na półwyspie Synaj. Podczas bitwy powietrznej nad Refidim zestrzelono cztery egipskie myśliwce MiG-19.
21 października egipskie kutry rakietowe typu "Komar" zatopiły u wybrzeży Egiptu izraelski niszczyciel INS „Eilat”. Zginęło 47 izraelskich marynarzy. Był to pierwszy w dziejach wojen przypadek skutecznego użycia kierowanych pocisków rakietowych.
Wojna.
Za początek wojny na wyczerpanie przyjęło się uznawać czerwiec 1968, gdyż właśnie wtedy egipska artyleria rozpoczęła ostrzał izraelskich pozycji na wschodnim brzegu Kanału Sueskiego. W ciągu następnych miesięcy w wyniku ostrzału artyleryjskiego zginęło kilku izraelskich żołnierzy.
8 września 1968 egipska artyleria przeprowadziła ciężki ostrzał wszystkich izraelskich pozycji na wschodnim brzegu Kanału Sueskiego. Zginęło 10 izraelskich żołnierzy, a 18 zostało rannych. W następnych dniach egipskie samoloty zbombardowały liczne izraelskie bazy na półwyspie Synaj. W ostrzale 31 października zginęło kolejnych 14 izraelskich żołnierzy.
Celem Egiptu było zadanie Izraelowi jak najcięższych strat. Miało to pozbawić Siły Obronne Izraela rezerw ludzkich i obniżyć morale żołnierzy. Zasoby ludzkie Izraela były znacznie mniejsze od egipskich i Arabowie spodziewali się, że w dłuższym okresie zdobędą w ten sposób przewagę umożliwiającą rozpoczęcie inwazji i zlikwidowanie państwa żydowskiego w Palestynie.
Zmiana strategii działania Izraela.
W obliczu zupełnie nowych wyzwań i zagrożeń na półwyspie Synaj sztab główny Sił Obronnych Izraela podjął decyzję o rozpoczęciu statycznych działań obronnych. Konsekwencją tego były dalsze zmiany w sposobie organizacji izraelskich oddziałów i systemie szkolenia żołnierzy. Konsekwencje tej decyzji boleśnie odczuto podczas wojny Jom Kipur w 1973.
Jedynym pozytywnym posunięciem było zakupienie w Stanach Zjednoczonych nowych samolotów: myśliwsko-bombowych F-4E Phantom i szturmowych A-4 Skyhawk. Odegrały one decydującą rolę podczas starć w następnych latach.
Linia Bar-Lewa.
W październiku 1968 dowództwo Sił Obronnych Izraela podjęło decyzję budowy systemu fortyfikacji ziemnych wzdłuż wschodniego brzegu Kanału Sueskiego. System fortyfikacji nazwano Linią Bar-Lewa, od nazwiska szefa sztabu głównego SOI generała Chajjima Bar-Lewa (1924–1994).
Linia Bar-Lewa składała się z ziemnych szańców i betonowych punktów obserwacyjnych wzniesionych wzdłuż Kanału. W najbardziej prawdopodobnych miejscach przeprawy wybudowano dodatkowe umocnienia ziemne. Szańce ziemne wznosiły się na 20 metrów nad poziomem wody, a ich nachylenie sięgało 45 stopni. Każdy punkt obserwacyjny był obsadzony przez 15 żołnierzy. Ich zadaniem było danie ostrzeżenia przy jakiejkolwiek próbie egipskiej agresji. Na bezpiecznych pozycjach z tyłu umocnień znajdowały się jednostki pancerne oraz artyleria. W ciągu 24 godzin można było zmobilizować brygady rezerwy, dla których przygotowano w rejonie Kanału magazyny z uzbrojeniem i amunicją. Mogły one przeprowadzić natychmiastowe uderzenie, włącznie z desantem na drugą stronę Kanału Sueskiego. W rejonie fortyfikacji wybudowano liczne schrony w tym przeciwlotnicze. Linię przecinały zapory przeciwpancerne oraz pola minowe o szerokości do 200 metrów.
Budowę Linii Bar-Lewa ukończono do sierpnia 1970. Całość kosztowała 500 mln dolarów.
Kontratak izraelskich spadochroniarzy.
W nocy z 31 października na 1 listopada 1968 izraelscy spadochroniarze przeprowadzili operację Helem, która polegała na ataku trzech obiektów położonych w głębi terytorium Egiptu (do 200 km od Kanału Sueskiego). Między innymi zniszczono stację transformatorową i zaporę wodną w Nadż Hammadi i most w Kinie. Operacja wywołała głęboki szok w Egipcie, pokazując że Izraelczycy mogą uderzyć w każdy punkt kraju. Prezydent Gamal Abdel Naser nakazał wybudowanie fortyfikacji wokół stu najważniejszych obiektów w państwie.
Oficjalny początek wojny.
3 marca 1969 prezydent Egiptu, Gamal Abdel Naser, publicznie wypowiedział zawieszenie broni z czerwca 1967. 8 marca egipska artyleria rozpoczęła na dużą skalę nękający ostrzał izraelskich pozycji na wschodnim brzegu Kanału Sueskiego. W ciągu trzech pierwszych dni artyleryjskiego ostrzału, Egipcjanie wystrzelili 40 tys. pocisków. Przy tym, Egipt posiadał znacznie liczniejszą artylerię dużego zasięgu, niż Izrael. Równocześnie egipskie lotnictwo bombardowało izraelskie stanowiska dowodzenia, składy i pozycje artylerii na półwyspie Synaj. W maju 1969 zginęło 13 izraelskich żołnierzy, a 39 zostało rannych. W czerwcu izraelskie straty wyniosły 17 zabitych i 72 rannych. W odwecie izraelscy komandosi przeprowadzili serię ataków dywersyjnych na Ismailę, Port Said, Tartus i Latakija. Największą operacją ("Bulmus 5") był atak jednostki specjalnej "Szajjetet 13" na egipski posterunek radiolokacyjny w Ras Adabija nad Morzem Czerwonym.
Operacja Rimonim.
W obliczu nasilających się egipskich ataków, dowództwo Sił Obronnych Izraela zdecydowało się na przeprowadzenie w rejonie Kanału Sueskiego dużej operacji sił powietrznych. 20 czerwca 1969 Izraelczycy rozpoczęli zwabianie egipskich samolotów w rejony nienadzorowane przez arabskie stacje radiolokacyjne i w serii bitw powietrznych zestrzelili 12 egipskich samolotów (przy stracie czterech własnych myśliwców).
Pomimo tej udanej operacji, egipski ostrzał artyleryjski nie ustawał i w lipcu 1969 zginęło 17 izraelskich żołnierzy, a 46 zostało rannych. Izrael obawiał się, że Egipcjanie planują dużą ofensywę przez Kanał Sueski i zdecydował się na eskalację działań w celu obniżenia potencjału egipskiego na zachodnim brzegu kanału.
Operacja Bokser.
19 lipca 1969 izraelscy komandosi atakiem na Zieloną Wyspę rozpoczęli operację niszczenia egipskich stacji radiolokacyjnych i wyrzutni rakiet przeciwlotniczych (SAM) nad Kanałem Sueskim. 20 lipca rozpoczęto naloty lotnictwa na cele położone na całej długości na zachód od Kanału Sueskiego, w ramach operacji "Boxer". W licznych atakach niszczono egipskie stanowiska rakietowe oraz radiolokacyjne, artylerię i infrastrukturę. Naloty w ramach kolejnych faz operacji "Boxer", o numerach od 1 do 6, prowadzono do 28 lipca. Od 13 sierpnia lotnictwo izraelskie wznowiło naloty, tym razem skierowane głównie przeciwko artylerii. Jednocześnie izraelskie lotnictwo myśliwskie wywalczyło panowanie w powietrzu nad kanałem.
Pomimo tych wszystkich działań, aktywność artylerii egipskiej na dłuższą metę nie zmalała, a w sierpniu częstotliwość ostrzału wzrosła. W okresie od sierpnia do grudnia 1969 w wyniku egipskich bombardowań i ostrzału artyleryjskiego nad Kanałem Sueskim zginęło 180 izraelskich żołnierzy.
Operacja Rawiw.
W nocy z 8 na 9 września 1969 izraelska armia przeprowadziła operację w rejonie na południe od portu Ras Sadat w Egipcie, niszcząc liczne wyrzutnie rakiet SAM i radzieckiej konstrukcji radary.
Jednocześnie, od 9 września miała miejsce eskalacja izraelskiej ofensywy powietrznej. Egipskie lotnictwo unikało na ogół walk. Również w nocy lotnictwo izraelskie prowadziło działania nękające. W następnych sześciu tygodniach izraelskie siły powietrzne przeprowadziły około tysiąca lotów bojowych niszcząc 200 wyrzutni rakiet przeciwlotniczych SAM i wszystkie stacje radiolokacyjne. Zginęło około 1,5 tys. egipskich żołnierzy. Władze Egiptu zaniepokojone brakiem możliwości obrony przed nalotami przeprowadziły masową ewakuację ludności z miast i wiosek położonych w rejonie Kanału Sueskiego. Ewakuacja objęła 750 tys. ludzi.
Międzynarodowe stanowiska.
W obliczu eskalacji działań wojennych na Bliskim Wschodzie 17 października 1969 przedstawiciele Stanów Zjednoczonych i Związku Radzieckiego rozpoczęli rozmowy poszukując sposobu zakończenia konfliktu izraelsko-egipskiego.
9 grudnia 1969 sekretarz stanu Stanów Zjednoczonych William Pierce Rogers przedstawił plan zakończenia konfliktu. Plan Rogersa wzywał Egipt do pełnego „zaangażowania się w pokój” w zamian za wycofanie wojsk izraelskich z półwyspu Synaj. Jednak egipski prezydent Gamal Abdel Naser zdecydowanie odrzucił plan Rogersa i zwrócił się z prośbą do Związku Radzieckiego o dostawy nowoczesnego sprzętu wojskowego. Rosjanie początkowo odmawiali kontynuowania dostaw uzbrojenia, lecz zmienili swoje zaangażowanie po wizycie Nasera w Moskwie (22 stycznia 1970). Wynikiem tej wizyty było zwiększenie radzieckiej pomocy wojskowej dla Egiptu. Liczba radzieckich „doradców wojskowych” w Egipcie stopniowo wzrosła do 10 600–12 500. Zajmowali się oni m.in. obsługą wyrzutni rakiet przeciwlotniczych, przysłanych z ZSRR. W tej grupie znajdowało się także 100–150 pilotów, którzy rozpoczęli patrolowanie egipskimi MiG-21 strefy Kanału Sueskiego.
Równocześnie w 1969 Wielka Brytania odmówiła sprzedaży Izraelowi nowych czołgów Chieftain, które dostarczano do Iranu, Kuwejtu, Omanu i Jordanii. Pojawienie się tych nowoczesnych czołgów zakłóciło równowagę sił pancernych na Bliskim Wschodzie. Decyzja ta wymusiła na rządzie Izraela rozpoczęcie prac konstrukcyjnych nad rozwojem własnego przemysłu zbrojeniowego.
Operacja Blossom.
6 stycznia 1970 izraelskie siły powietrzne rozpoczęły operację "Blossom". Bombardowane, głównie przy użyciu nowych myśliwców F-4 Phantom, były wybrane cele na terytorium całego Egiptu, aby pokazać możliwości ofensywne Izraela i skłonić Egipt do zakończenia wojny. Prowadzone też były działania wojny psychologicznej – izraelskie myśliwce wielokrotnie przelatywały z dużą prędkością nad egipskimi miastami, wywołując poczucie zagrożenia wśród ludności cywilnej. Operacja "Blossom" została przerwana w kwietniu 1970 roku, na skutek rozbudowy egipskiej obrony przeciwlotniczej.
22 stycznia 1970 roku przeprowadzono też operację "Rodos" – desant śmigłowcowy na wyspę Szadwan u wejścia do Zatoki Sueskiej. Samoloty A-4 zatopiły wówczas dwa egipskie kutry torpedowe.
Działania na innych frontach.
Obok starć z Egiptem w strefie Kanału Sueskiego, Izrael prowadził ograniczone działania przeciw obozom wrogich bojowników Organizacji Wyzwolenia Palestyny na terenie Jordanii, a następnie także Syrii i Libanu. Już w 1968 roku prowadzone były naloty przeciw obozom OWP w Jordanii. Od lutego 1970 roku prowadzono naloty na terenie Syrii, a 12 maja 1970 roku izraelskie siły lądowe wtargnęły do południowego Libanu (operacja "Cauldron 2"). W dniach 24-26 czerwca 1970 roku miała miejsce wojna trzydniowa z Syrią na Wzgórzach Golan. 
Pomoc radziecka - operacja Kaukaz.
W marcu 1970 rozpoczął się zupełnie nowy etap wojny na wyczerpanie, charakteryzujący się dużym zaangażowaniem Związku Radzieckiego. Wraz z dostawami najnowszego sprzętu wojskowego – głównie rakiet przeciwlotniczych, do Egiptu przyjechało około 9 tys. radzieckich żołnierzy i 150 pilotów (operacja Kaukaz). W ten sposób liczba radzieckich wojsk w Egipcie wzrosła z 3 tys. w styczniu do 12,2 tys. w marcu 1970. Zainstalowano tam także najnowsze pociski do zwalczania celów niskolecących S-125, dla których był to debiut bojowy. 15 marca radziecka obrona przeciwlotnicza poinformowała o osiągnięciu gotowości bojowej w rejonie Kanału Sueskiego. Rozbudowany system obrony przeciwlotniczej, wbrew nadziejom Izraela, objął nie tylko atakowaną w ramach operacji "Blossom" głębię Egiptu, ale też zachodni brzeg Kanału Sueskiego, nad którym strona izraelska zdołała w poprzednim roku uzyskać panowanie w powietrzu. Równocześnie na Morze Śródziemne wpłynął zespół operacyjny 60 radzieckich okrętów wojennych.
W maju 1970 egipska artyleria nasiliła ostrzał izraelskich pozycji na wschodnim brzegu Kanału Sueskiego. Wzrosła także aktywność egipskich komandosów, którzy przenikali na półwysep Synaj przeprowadzając akcje dywersyjne. W ciągu jednego tylko tygodnia zanotowano 304 incydenty zbrojne. W przestrzeni powietrznej dochodziło do nieustannych starć. W artyleryjskich pojedynkach w okresie od kwietnia do sierpnia 1970 zginęło 2 873 egipskich żołnierzy, a około 4 000 zostało rannych. Strona izraelska ponosiła niewielkie straty, gdyż żołnierze chronili się w wybudowanych schronach. W ten sposób wojna na wyczerpanie prowadziła do wyczerpania głównie Egiptu, niemniej potencjał bojowy Izraela, trudniejszy do uzupełnienia, również ulegał osłabieniu – między innymi, od 30 czerwca w atakach na baterie przeciwlotnicze stracono pięć myśliwców F-4 Phantom.
Zawieszenie broni.
7 sierpnia 1970 sekretarz stanu Stanów Zjednoczonych William Pierce Rogers zdołał przekonać Izrael i Egipt do ogłoszenia zawieszenia broni, które miało obowiązywać przez 3 miesiące. Plan Rogersa nakładał na obie strony obowiązek zachowania „militarnego status quo w obrębie strefy sięgającej 50 km na wschód i zachód od linii zawieszenia broni”.
Egipcjanie natychmiast złamali warunki zawieszenia broni rozmieszczając do października 1970 około 100 nowych baterii rakiet przeciwlotniczych w rejonie Kanału Sueskiego. W ten sposób powstał największy w historii system obrony przeciwlotniczej.
Zaangażowanie Stanów Zjednoczonych.
We wrześniu 1970 prezydent Stanów Zjednoczonych Richard Nixon złożył deklarację zobowiązującą Stany Zjednoczone do interwencji zbrojnej w obronie Izraela, gdyby ten został zaatakowany przez Egipt i ZSRR. Równocześnie Kongres Stanów Zjednoczonych zaniepokojony systematycznie rosnącą pozycją Związku Radzieckiego w Egipcie, po raz pierwszy zgodził się dostarczyć Izraelowi najnowocześniejszy amerykański sprzęt wojskowy o wartości 500 mln dolarów. Pozwoliłoby to przywrócić równowagę sił na Bliskim Wschodzie.
Bilans.
Straty Izraela wyniosły 1424 żołnierzy oraz 15-16 samolotów. Straty Egiptu to około 5000 zabitych oraz 101–113 samolotów. Ponadto zginęło 3 pilotów radzieckich.
Skutki konfliktu.
28 września 1970 zmarł prezydent Gamal Abdel Naser. Jego następca, Anwar as-Sadat, akceptował zawieszenie broni. Jednak natychmiast po przejęciu rządów rozpoczął planowanie kolejnej wojny z Izraelem, w celu odzyskania półwyspu Synaj. Wojna ta wybuchła w 1973 (wojna Jom Kipur).

</doc>
<doc id="966363" url="https://pl.wikipedia.org/wiki?curid=966363" title="Budziszcze">
Budziszcze

Budziszcze (niem. " Karolinenhof ") – przysiółek wsi Bonin w Polsce położona w województwie zachodniopomorskim, w powiecie łobeskim, w gminie Łobez. Według danych z 29 września 2014 r. wieś miała mieszkańców 38 mieszkających w 11 domach.
W latach 1818 – 1945 miejscowość administracyjnie należała do Landkreis Regenwalde (Powiat Resko) z siedzibą do roku 1860 w Resku, a następnie w Łobzie. W latach 1933 i 1939 miejscowość liczyła odpowiednio 267 i 258 mieszkańców.
W latach 1975–1998 miejscowość administracyjnie należała do województwa szczecińskiego.

</doc>
<doc id="966364" url="https://pl.wikipedia.org/wiki?curid=966364" title="Gaston II de Foix-Candale">
Gaston II de Foix-Candale

Gaston II de Foix-Candale (zm. 1500) – hrabia na Candale (ang. "earl of Kandal", fr. "comte de Candale").
Był synem Jana de Foix i Małgorzaty de la Pole, córki księcia Suffolk. Od 1462 roku mieszkał we Francji. W 1469 roku poślubił Katarzynę de Foix (córkę Gastona IV, hrabiego Foix, i Eleonory I, królowej-regentki Nawarry). Gaston owdowiał w nieznanym roku i ożenił się po raz drugi – z Elżbietą lub Izabelą d'Albert.
Jego wnuczka - królowa Czech i Węgier Anna Jagiellonka - była żoną cesarza Ferdynanda I Habsburga. 
Potomstwo.
Z pierwszego małżeństwa Gastona pochodzili:
Z drugiego małżeństwa Gastona pochodził: 

</doc>
<doc id="966368" url="https://pl.wikipedia.org/wiki?curid=966368" title="Asz-Szawija-Wardigha">
Asz-Szawija-Wardigha

Asz-Szawija-Wardigha (arab. الشاوية ورديغة, fr. "Chaouia-Ouardigha") to region w Maroku, w północnej części kraju. Populacja wynosiła w 2004 roku 1 655 660 mieszkańców na powierzchni 7010 km². Stolicą regionu jest Sattat.
Region składa się z 4 prowincji:

</doc>
<doc id="966369" url="https://pl.wikipedia.org/wiki?curid=966369" title="Białasowizna">
Białasowizna

Białasowizna – nieoficjalna część wsi Gościcino w Polsce położona w województwie pomorskim, w powiecie wejherowskim, w gminie Wejherowo
Część wsi wchodzi w skład sołectwa Gościcino.
W latach 1975–1998 miejscowość administracyjnie należała do województwa gdańskiego.

</doc>
<doc id="966371" url="https://pl.wikipedia.org/wiki?curid=966371" title="Zachełmie (województwo zachodniopomorskie)">
Zachełmie (województwo zachodniopomorskie)

Zachełmie (niem. " Löpersdorf ") – osada w Polsce położona w województwie zachodniopomorskim, w powiecie łobeskim, w gminie Łobez. Według danych z 29 września 2014 r. miejscowość miała mieszkańców 78.
W latach 1818 - 1945 miejscowość administracyjnie należała do Landkreis Regenwalde (Powiat Resko) z siedzibą do roku 1860 w Resku, a następnie w Łobzie.
W latach 1975–1998 miejscowość administracyjnie należała do województwa szczecińskiego.
Ok. 0,9 km na północny wschód od Zachełmia znajduje się jezioro Helka.

</doc>
<doc id="966372" url="https://pl.wikipedia.org/wiki?curid=966372" title="Tim Staffell">
Tim Staffell

Tim Staffell (ur. 24 lutego 1948 w Londynie) - brytyjski wokalista, basista i gitarzysta rockowy.
Były członek grupy blues-rockowej 1984, a później Smile, w której grali gitarzysta Brian May i perkusista Roger Taylor. Po odejściu Staffella do grupy Humpy Bong, jego miejsce zajął Freddie Mercury, który przekonał pozostałych członków zespołu do wspólnego grania i zmiany nazwy na Queen.
Wcześniej Staffell i May napisali utwór „Doing All Right", który znalazł się na albumie "Queen".
Staffell był potem członkiem grającej rock progresywny grupy Morgan, z którą wydał albumy "Nova Solis" i "Brown Out" i został gitarzystą.
W 2001 roku Staffell powrócił na scenę muzyczną bluesowo-funkowym zespołem aMigo, inspirowanym folkiem, rockiem i muzyką latynoską. Grupa wydała płytę zawierającą utwory Smile w nowych aranżacjach („Earth” i „Doing All Right" z Brianem Mayem, który śpiewał i grał na gitarze).

</doc>
<doc id="966374" url="https://pl.wikipedia.org/wiki?curid=966374" title="Jerzy Kurczewski">
Jerzy Kurczewski



</doc>
<doc id="966376" url="https://pl.wikipedia.org/wiki?curid=966376" title="Dukkala-Abda">
Dukkala-Abda

Dukkala-Abda (arab. دكالة عبدة) – region w Maroku, w centralnej części kraju. Populacja wynosiła w 2004 roku 1 984 039 mieszkańców na powierzchni 13 285 km². Stolicą regionu jest Safi.
Region składa się z 2 prowincji:

</doc>
<doc id="966379" url="https://pl.wikipedia.org/wiki?curid=966379" title="Pointe du Hoc">
Pointe du Hoc

Pointe du Hoc (IPA: //) – wysoki na 30 metrów klif na wybrzeżu Normandii. W dniach 6–7 czerwca 1944 w czasie alianckiej inwazji na Normandię (która była wstępną fazą operacji „Overlord”) miała tam miejsce bitwa o Pointe du Hoc, stoczona między amerykańskim 2 Batalionem Rangersów a Niemcami, zakończona uchwyceniem przyczółka przez Amerykanów. Obecnie mieści się tam pomnik i muzeum poświęcone bitwie.
Znaczenie strategiczne w II wojnie światowej.
Pointe du Hoc znajduje się w odległości 6,4 km od plaży „Omaha” i około 19 km od plaży „Utah”, gdzie w czasie inwazji miały lądować oddziały amerykańskie. Zapewne trudne do zdobycia klify nie zwróciłyby uwagi planistów alianckich, gdyby nie wywiad lotniczy. Zdjęcia wykazały, że Niemcy rozmieścili i ufortyfikowali na klifie sześć 155 milimetrowych dział zdobytych na Francuzach w czasie kampanii francuskiej w 1940 roku. Miały one zasięg pozwalający ostrzelać zaplanowane miejsca lądowań i poważnie zagrozić amerykańskim oddziałom.
Do zdobycia niemieckich umocnień i uniemożliwienia Niemcom użycia dział wyznaczono 2 i 5 Batalion Rangersów, którymi dowodził podpułkownik James Earl Rudder. Żołnierze zostali przeszkoleni na wyspie Wight przez brytyjskich komandosów. Plan zakładał lądowanie na wąskiej plaży trzech kompanii Rangersów, użycie haków i lin oraz drabin do wejścia na klif.
6 czerwca 1944 roku na klifie wylądowali rangersi, zniszczyli działa i utrzymali się do przybycia posiłków z plaży „Omaha” następnego dnia. Na miejsce bitwy nie dotarł 5 Batalion Rangersów, który wskutek błędów nawigacyjnych wylądował w złym miejscu.
Dzieje powojenne.
W miejscu bitwy znajduje się pomnik upamiętniający desant w roku 1944 oraz muzeum. Ślady walk widać do dziś. Kratery po wybuchach bomb i resztki niemieckich umocnień wpisały się w miejscowy krajobraz i stanowią one ekspozycję.
Kultura masowa.
Pointe du Hoc jako miejsce bitwy pojawiło się w filmie "Najdłuższy dzień" z 1962. Występuje także w grach komputerowych: "Call of Duty 2", "G.I. Combat", ', '.

</doc>
<doc id="966380" url="https://pl.wikipedia.org/wiki?curid=966380" title="Byszewo (powiat łobeski)">
Byszewo (powiat łobeski)

Byszewo (niem. "Büssow") – przysiółek wsi Grabowo w Polsce położona w województwie zachodniopomorskim, w powiecie łobeskim, w gminie Łobez.
Według danych z 29 września 2014 r. wieś miała mieszkańców 30 mieszkających w 6 domach.
Przez miejscowość przebiega droga wojewódzka nr 151.
W latach 1975–1998 miejscowość administracyjnie należała do województwa szczecińskiego.

</doc>
<doc id="966381" url="https://pl.wikipedia.org/wiki?curid=966381" title="Children Of Bodom">
Children Of Bodom



</doc>
<doc id="966382" url="https://pl.wikipedia.org/wiki?curid=966382" title="Zakia Zaki">
Zakia Zaki

Zakia Zaki (ur. ? – zm. 6 czerwca 2007) – afgańska dziennikarka, dyrektorka szkoły w Dżabal Saradż.
Przez sześć lat prowadziła w prowincji Parwan, własną rozgłośnię - Radio Pokoju, odbierane także w prowincjach Kabul i Kapisa. Znana była z krytycznych uwag pod adresem odsuniętych od władzy w 2001 r., przez wojska koalicji, talibów, których oskarżała między innymi o podżeganie do wojen i udaremnianie procesu pokojowego w kraju. 
W 2003 r., uczestniczyła w dżiradzie (konferencji konstytucyjnej) w Kabulu, gdzie reprezentowała swoją prowincję. 
Została zamordowana 6 czerwca 2007 r., przez trzech zamaskowanych mężczyzn we własnym domu na oczach swojego ośmioletniego syna. 

</doc>
<doc id="966383" url="https://pl.wikipedia.org/wiki?curid=966383" title="Kołdrąb">
Kołdrąb



</doc>
<doc id="966384" url="https://pl.wikipedia.org/wiki?curid=966384" title="Fez-Bulman">
Fez-Bulman

Fez-Bulman (arab. فاس بولمان, fr. "Fès-Boulemane") - region w Maroku, w północnej części kraju. Populacja wynosiła w 2004 roku 1 573 055 mieszkańców na powierzchni 19 795 km². Stolicą regionu jest Fez.
Region składa się z 4 prowincji:

</doc>
<doc id="966387" url="https://pl.wikipedia.org/wiki?curid=966387" title="Kołdrąb (województwo zachodniopomorskie)">
Kołdrąb (województwo zachodniopomorskie)

Kołdrąb (niem. " Kupferhammer ") – osada w północno-zachodniej Polsce, położona w województwie zachodniopomorskim, w powiecie łobeskim, w gminie Łobez. Według danych z 29 września 2014 r. miejscowość miała mieszkańców 22 mieszkających w 4 domach.
W latach 1818 - 1945 miejscowość administracyjnie należała do Landkreis Regenwalde (Powiat Resko) z siedzibą do roku 1860 w Resku, a następnie w Łobzie.
1 stycznia 1973 wyłączony z Łobza.
W latach 1975–1998 miejscowość administracyjnie należała do województwa szczecińskiego.

</doc>
<doc id="966388" url="https://pl.wikipedia.org/wiki?curid=966388" title="Anna de Foix">
Anna de Foix



</doc>
<doc id="966391" url="https://pl.wikipedia.org/wiki?curid=966391" title="Polakowo">
Polakowo

2 miejscowości w Polsce:

</doc>
<doc id="966393" url="https://pl.wikipedia.org/wiki?curid=966393" title="Ustrój polityczny Belgii">
Ustrój polityczny Belgii

Królestwo Belgii jest monarchią konstytucyjną dziedziczoną według zasady primogenitury. System uregulowała wielokrotnie nowelizowana (1893, 1919, 1970, 1980, 1988, 1993, 2001) konstytucja Belgii z 7 lutego 1831 roku.
Król.
Jest głową państwa (obecny Filip I), wygłasza orędzia i ma prawo inicjatywy ustawodawczej. Wszystkie wydawane przez niego akty (z wyjątkiem tych dotyczących domu panującego) muszą mieć kontrasygnatę odpowiedniego ministra. Desygnuje premiera według uznania (lecz musi być on członkiem zwycięskiej partii). Nadaje tytuły szlacheckie i ordery. Przyjmuje poselstwa zagraniczne i może dać weto absolutne (choć bardzo rzadko to robi) ustawom, które zostały uchwalone przez parlament. Jest też obecny na zebraniach rady ministrów gdzie zamieszcza 2 swych doradców i desygnuje według uznania połowę wiceministrów. Może zdymisjonować rząd bez niczyjej zgody (jednak zważywszy na kruchą stabilizację w państwie i sytuację polityczną, tego nie robi). Ogłasza stan wojny i dowodzi armią. Zwołuje radę stanu (on, następca tronu, prezydent Senatu i prezydent Izby Reprezentantów). Przyznaje obywatelstwa oraz dysponuje prawem łaski.
Premier.
Stoi na czele rządu. Ma prawo inicjatywy ustawodawczej. Desygnowany przez panującego monarchę. Nominuje i odwołuje członków rządu (po zatwierdzeniu przez króla). Odpowiedzialny jest przed królem i parlamentem. Konstytucja nakazuje premierowi równy podział stanowisk ministerialnych między Walonów i Flamandów.
Parlament.
Składa się z dwóch izb:
Od referendum 1950 roku w Senacie zasiadają również dzieci panującego monarchy (od ukończenia 18 lat, choć pełne prawo głosu otrzymują w wieku 21 lat).
Polityka samorządowa.
Belgia dzieli się na trzy regiony autonomiczne:
Każdy region autonomiczny posiada swego ministra-prezydenta wybieranego przez lokalny parlament (radę regionalną). Na znak autonomii Flandria i Walonia mają własne flagi (flagę posiada również region stołeczny, flagi obok są pogrupowane w następującej kolejności (od góry): region stołeczny, Flandria i Walonia) oraz hymny narodowe (na oficjalnych zdarzeniach są one odgrywane po hymnie federalnym: Brabançonne w losowej kolejności):
Oprócz tego Belgia jest podzielona na trzy wspólnoty językowe:
A także na cztery regiony językowe:
Sądownictwo.
Belgia posiada 4 rodzaje sądów cywilnych i karnych, są to:
Jeśli zaś chodzi o sądy administracyjne, to ich hierarchia wygląda tak:
Sędziowie są mianowani przez monarchę i wydają wyroki w jego imieniu. Król posiada prawo łaski z którego może on skorzystać według uznania.
Sądownictwo jest niezależne od egzekutywy i legislatury. Nie ma sądu konstytucyjnego, zgodność ustaw z konstytucją może być podważona tylko przez króla.
Partie polityczne.
Historię partii politycznych w Belgii można podzielić na 4 etapy:
Belgijskie partie polityczne:

</doc>
<doc id="966395" url="https://pl.wikipedia.org/wiki?curid=966395" title="Polakowo (powiat łobeski)">
Polakowo (powiat łobeski)

Polakowo (niem. "Dieckborn") – kolonia wsi Grabowo w Polsce położona w województwie zachodniopomorskim, w powiecie łobeskim, w gminie Łobez, nad rzeką Regą.
W latach 1975–1998 miejscowość administracyjnie należała do województwa szczecińskiego.
Zobacz też: Polakowo

</doc>
<doc id="966396" url="https://pl.wikipedia.org/wiki?curid=966396" title="Andrzej Lewandowski">
Andrzej Lewandowski



</doc>
<doc id="966397" url="https://pl.wikipedia.org/wiki?curid=966397" title="Memiusz">
Memiusz

Memiusz — imię męskie pochodzenia łacińskiego, pochodzące od nazwy rodowej rodu rzymskiego Memiuszów. Patron tego imienia, św. Memiusz, był prawdopodobnie pierwszym biskupem Châlons-sur-Marne.
Memiusz imieniny obchodzi 5 sierpnia.
Odpowiedniki w innych językach:

</doc>
<doc id="966399" url="https://pl.wikipedia.org/wiki?curid=966399" title="Gmina Domžale">
Gmina Domžale

Gmina Domžale (słoweń.: "Občina Domžale") – gmina w Słowenii. W 2002 roku liczyła 11600 mieszkańców.
Miejscowości.
Miejscowości wchodzące w skład gminy Domžale:

</doc>
<doc id="966402" url="https://pl.wikipedia.org/wiki?curid=966402" title="Podział administracyjny Danii">
Podział administracyjny Danii

Od 1 stycznia 2007 w Danii obowiązuje podział administracyjny na 5 regionów, które zastąpiły podział na 13 województw ("Amt"). W ramach reformy administracyjnej zmniejszyła się także liczba gmin z 270 do 98.

</doc>
<doc id="966403" url="https://pl.wikipedia.org/wiki?curid=966403" title="Pomorzany (powiat łobeski)">
Pomorzany (powiat łobeski)

Pomorzany – kolonia wsi Rynowo (wieś w województwie zachodniopomorskim) w Polsce położona w województwie zachodniopomorskim, w powiecie łobeskim, w gminie Łobez.
W latach 1975–1998 miejscowość administracyjnie należała do województwa szczecińskiego.
Zobacz też: Pomorzany

</doc>
<doc id="966405" url="https://pl.wikipedia.org/wiki?curid=966405" title="Choroba Behçeta">
Choroba Behçeta

Choroba Behçeta (choroba Adamantiadesa-Behçeta, , ) – układowe zapalenie naczyń małych, średnich i dużych, które współistnieje z bolesnymi owrzodzeniami skóry oraz błon śluzowych narządów płciowych i jamy ustnej, a także z zajęciem procesem chorobowym różnych narządów (stawy, oczy, układ nerwowy, przewód pokarmowy).
Historia.
Choroba po raz pierwszy została prawdopodobnie opisana już w V wieku p.n.e. przez Hipokratesa. Autorem pierwszego opisu schorzenia w czasach nowożytnych był w roku 1931 grecki okulista Benediktos Adamantiades. Choroba przyjęła natomiast nazwę od nazwiska Hulusi Behçeta (czyt. //; 1889–1948), tureckiego dermatologa, który w roku 1924 stwierdził objawy tego schorzenia u jednego ze swoich pacjentów i opisał je jako symptomy nowej jednostki chorobowej w 1936 roku w Archives of Skin and Veneral Diseases. Nazwa choroby została oficjalnie przyjęta na Międzynarodowym Kongresie Dermatologicznym w Genewie w roku 1947.
Epidemiologia.
Choroba występuje najczęściej w Turcji (80–370 przypadków/100 tys. mieszkańców/rok) i krajach Bliskiego Wschodu. W Europie i USA jest to schorzenie zdecydowanie rzadsze, stwierdza się 0,1-7,5 nowych przypadków na 100 tys. obywateli w ciągu roku. Chorują najczęściej ludzie w 3. dekadzie życia a zapadalność jest podobna u obu płci, poza krajami Bliskiego Wschodu, gdzie choroba dotyczy głównie mężczyzn.
Etiologia.
Przyczyna choroby nie jest znana, choć bierze się pod uwagę zaburzenia układu immunologicznego, które prowadzą do zapalenia naczyń.
Kryteria rozpoznania.
Nowe kryteria rozpoznania choroby Behceta - ChB (ICBD - International Criteria for Behcet's Disease) wprowadzono w roku 2013. Są one zarekomendowane jako obowiązujące w chwili obecnej (2018). W odróżnieniu od kryteriów z roku 1990 (ISG - International Study Group) opisanych powyżej, występowanie aft w jamie ustnej nie jest dłużej kryterium obowiązkowym. Kryterium patergii jest kryterium dodatkowym, opcjonalnym. Oprócz pięciu „starych” kryteriów (jama ustna, genitalia, skóra, oczy, patergia), wprowadzono dwa nowe: kryterium układu nerwowego i kryterium układu krwionośnego. Diagnozowanie choroby odbywa się metodą systemu punktowego. Za chorego na ChB uznaje się osobę uzyskującą 4 punkty lub więcej. 2 punkty przypisane są trzem kryteriom - aftozie jamy ustnej, aftozie genitaliów, oraz problemom związanym z oczami. Jeden punkt przypisany jest zmianom skórnym, zmianom w układzie nerwowym oraz zmianom w układzie krwionośnym. Dodatkowo można otrzymać 1 punkt za pozytywny wynik testu patergii. Uzyskanie sześciu lub więcej punktów klasyfikuje pacjenta jako chorego z prawdopodobieństwem w granicach 99 procent (prawdopodobieństwo że osoba zdrowa zostanie zakwalifikowana jako chora jest mniejsze niż 1%) Jakakolwiek kombinacja dwóch z trzech kryteriów za 2 punkty klasyfikuje pacjenta jako osobę chorą, jest to znaczne obniżenie poziomu rozpoznawalności ChB względem ISG, gdzie pacjent musiał spełniać 3 kryteria (główne - jama ustna, plus dwa z czterech dodatkowych).
ICBD różni od ISG znaczny wzrost czułości testu - z 81% do 94%, przy jednoczesnym niewielkim spadku swoistości z 96% do 92%, co jest nadal wynikiem zadowalającym. Również próba użyta do wnioskowania jest bardziej reprezentatywna - przeprowadzono badania na 2556 pacjentach z ChB oraz 1163 pacjentach kontrolnych z 27 krajów, natomiast ISG obejmowało dane od 914 pacjentów z 7 krajów (jedynie Iran, Turcja, Japonia, Tunezja, Wielka Brytania, USA i Francja). Test patergii uznano za opcjonalny, gdyż jego czułość dla pacjentów z basenu Morza Śródziemnego była bardzo wysoka - w granicach 95%, natomiast u pacjentów z Europy i USA była znacznie niższa. Badania były prowadzone w latach 2005-2006.
Leczenie.
Obecna terapia polega na łagodzeniu objawów chorobowych, zmniejszeniu stanu zapalnego oraz kontroli układu odpornościowego pacjenta. W leczeniu zmian skórnych wykorzystuje się glikokortykosteroidy, takrolimus, kolchicynę, dapson, antybiotyki, talidomid, interferon-α, metotreksat. W terapii zmian narządowych stosuje się glikokortykosteroidy, intereferon-α, cyklosporynę, azatioprynę, cyklofosfamid. W ostatnich latach wprowadza się do leczenia z dobrym skutkiem nowoczesne leki biologiczne skierowane przeciwko TNF-α: infliksimab zatwierdzony do terapii zapalenia błony naczyniowej oka czy etanercept w leczeniu zmian skórnych i śluzówkowych.
Rokowanie.
Na ogół dobre, o ile nie dojdzie do zajęcia ośrodkowego układu nerwowego lub płuc.

</doc>
<doc id="966406" url="https://pl.wikipedia.org/wiki?curid=966406" title="Rynowo (osada leśna w województwie zachodniopomorskim)">
Rynowo (osada leśna w województwie zachodniopomorskim)

Rynowo – osada leśna w Polsce położona w województwie zachodniopomorskim, w powiecie łobeskim, w gminie Łobez.

</doc>
<doc id="966407" url="https://pl.wikipedia.org/wiki?curid=966407" title="Gmina Izola">
Gmina Izola

Izola – gmina w południowo-zachodniej Słowenii. W 2010 roku liczyła 16 000 mieszkańców.
Miejscowości.
Miejscowości wchodzące w skład gminy Izola:

</doc>
<doc id="966408" url="https://pl.wikipedia.org/wiki?curid=966408" title="Trzeszczyna">
Trzeszczyna

Trzeszczyna (niem.: "Heinrichsfelde") – osada w północno-zachodniej Polsce, położona w województwie zachodniopomorskim, w powiecie łobeskim, w gminie Łobez. Trzeszczyna leży około 5 kilometrów na północ od Łobza i 73 kilometry na północny wschód od stolicy województwa – Szczecina. Wieś wchodzi w skład sołectwa Dalno. Według danych z 29 września 2014 r. wieś miała mieszkańców 44 mieszkających w 3 domach.
Wieś powstała około 1840 roku poprzez komasację gruntów należących do łobeskiego kupca Borchardta. Znajduje się tu park dworski, wpisany do rejestru zabytków. Do 1945 roku Trzeszczyna znajdowała się na terenach niemieckich. W latach 1975–1998 miejscowość administracyjnie należała do województwa szczecińskiego.
Linki zewnętrzne.
Fotografia satelitarna Trzeszczyny w serwisie maps.google.pl

</doc>
<doc id="966411" url="https://pl.wikipedia.org/wiki?curid=966411" title="Zakrzyce">
Zakrzyce

2 miejscowości w Polsce:

</doc>
<doc id="966413" url="https://pl.wikipedia.org/wiki?curid=966413" title="Aksjomaty Peana">
Aksjomaty Peana



</doc>
<doc id="966415" url="https://pl.wikipedia.org/wiki?curid=966415" title="Maria Habsburżanka (1505–1558)">
Maria Habsburżanka (1505–1558)

Maria Austriacka (niem. "Maria von Österreich"), znana również jako Maria Węgierska (ur. 18 września 1505 w Brukseli, zm. 18 października 1558 w Cigales) – infantka hiszpańska, księżniczka burgundzka, królowa Czech i Węgier w latach 1522-1526, namiestniczka Niderlandów w latach 1531-1555.
Córka Filipa Pięknego i Joanny Szalonej. Na mocy ustaleń postanowionych na zjeździe wiedeńskim z 1515 roku, 13 stycznia 1522 roku poślubiła Ludwika Jagiellończyka, króla Czech i Węgier. Owdowiała 29 sierpnia 1526 roku. Po śmierci Ludwika na pozostawionych przez niego tronach miejsce zajął jej brat, Ferdynand, żonaty z siostrą jej zmarłego męża Anną.
W 1527 roku była jego namiestnikiem na Węgrzech. Od 1531 roku – z ramienia brata, cesarza Karola V – była namiestnikiem Niderlandów. Jako taka dbała głównie o interesy Habsburgów, jednocześnie starając się łagodzić konflikty religijne. Po rezygnacji z urzędu namiestnika osiadła w Hiszpanii, gdzie zmarła.

</doc>
<doc id="966416" url="https://pl.wikipedia.org/wiki?curid=966416" title="Zakrzyce (województwo zachodniopomorskie)">
Zakrzyce (województwo zachodniopomorskie)

Zakrzyce – osada w Polsce położona w województwie zachodniopomorskim, w powiecie łobeskim, w gminie Łobez. Według danych z 29 września 2014 r. wieś miała mieszkańców 9 mieszkających w 1 domu.
W latach 1975–1998 miejscowość administracyjnie należała do województwa szczecińskiego.
Obecnie osada Zakrzyce składa się z jednego bloku mieszkalnego na cztery rodziny i tartaku. Jeszcze kilka lat temu Zakrzyce były nie osobną miejscowością, a kolonią wsi Rynowo.

</doc>
<doc id="966417" url="https://pl.wikipedia.org/wiki?curid=966417" title="Zdzisławice">
Zdzisławice



</doc>
<doc id="966418" url="https://pl.wikipedia.org/wiki?curid=966418" title="Campeonato Gaúcho">
Campeonato Gaúcho

Campeonato Gaúcho - ligowe mistrzostwa stanu Rio Grande do Sul.
Za najsilniejsze pod względem prezentowanego poziomu uważane są stany São Paulo i Rio de Janeiro. Niewiele im jednak ustępują stany Minas Gerais i Rio Grande do Sul. Rywalizacja o miano najlepszego klubu Brazylii toczy się głównie między klubami pochodzącymi z tych czterech stanów - reszta kraju od lat stanowi jedynie tło tej rywalizacji.
W roku 2006 reprezentant stanu Rio Grande do Sul SC Internacional Porto Alegre zwyciężył w Copa Libertadores, a następnie w klubowych Mistrzostwach Świata.
Kluby.
Pierwsza liga
Druga liga

</doc>
<doc id="966419" url="https://pl.wikipedia.org/wiki?curid=966419" title="Gmina Kamnik">
Gmina Kamnik

Kamnik – gmina w Słowenii. W 2010 roku liczyła 28 947 mieszkańców.
Miejscowości.
Miejscowości wchodzące w skład gminy Kamnik:

</doc>
<doc id="966422" url="https://pl.wikipedia.org/wiki?curid=966422" title="Zdzisławice (województwo zachodniopomorskie)">
Zdzisławice (województwo zachodniopomorskie)

Zdzisławice – kolonia w Polsce położona w województwie zachodniopomorskim, w powiecie łobeskim, w gminie Łobez. Według danych z 29 września 2014 r. wieś miała mieszkańców 5 mieszkających w 1 domu.
W latach 1975–1998 miejscowość administracyjnie należała do województwa szczecińskiego.

</doc>
<doc id="966423" url="https://pl.wikipedia.org/wiki?curid=966423" title="Gmina Škofja Loka">
Gmina Škofja Loka

Škofja Loka – gmina w Słowenii. W 2006 roku liczyła 18 000 mieszkańców.

</doc>
<doc id="966424" url="https://pl.wikipedia.org/wiki?curid=966424" title="Mały Donimierz">
Mały Donimierz

Mały Donimierz (kaszb. "Môłi Dôłmiérz") – część wsi Donimierz w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Mały Donimierz administracyjnie należał do województwa gdańskiego.

</doc>
<doc id="966426" url="https://pl.wikipedia.org/wiki?curid=966426" title="7 cm Gebirgskanone M.99">
7 cm Gebirgskanone M.99

7 cm Gebirgskanone M.99 – austro-węgierskie działo górskie.
Działo M.99 zostało wprowadzone do uzbrojenia armii austro-węgierskiej na przełomie XIX i XX wieku. Miało ono krótką lufę ze spiżu Uchatiusa sztywno osadzoną w łożu (nie posiadało oporopowrotnika). Zamek śrubowy. Łoże sztywne, kołowe, jednoogonowe. Zasilanie nabojem dzielonym, ładunek miotający zmienny. Do transportu działo mogło być rozłożone na trzy części.
W momencie wybuchu I wojny światowej działo M.99 było już całkowicie przestarzałe. Brak oporopowrotnika sprawiał, że po każdym strzale działo odskakiwało do tyło o około 150 cm i musiało być ponownie wtaczane na stanowisko bojowe. powodowało to zmniejszenie szybkostrzelności do 2 strz/min. Dodatkową wadą były prymitywne przyrządy celownicze utrudniające trafienie celów położonych w większej odległości. Pomimo tych wad, z braku właśnie wprowadzanych do uzbrojenia dział 7.5 cm Gebirgskanone M.15 działo M99 w początkowym okresie wojny znajdowało się na uzbrojeniu 20 baterii artylerii górskiej.

</doc>
<doc id="966427" url="https://pl.wikipedia.org/wiki?curid=966427" title="Arystander z Telmessos">
Arystander z Telmessos



</doc>
<doc id="966428" url="https://pl.wikipedia.org/wiki?curid=966428" title="Arystander">
Arystander



</doc>
<doc id="966429" url="https://pl.wikipedia.org/wiki?curid=966429" title="Kazimierz Wilczewski">
Kazimierz Wilczewski



</doc>
<doc id="966430" url="https://pl.wikipedia.org/wiki?curid=966430" title="Foča">
Foča

Foča (cyr. Фоча) – miasto w Bośni i Hercegowinie, w Republice Serbskiej, siedziba gminy Foča. W 2013 roku miasto liczyło 10 831 mieszkańców.
Geografia.
Foča jest położona w Hercegowinie, przy ujściu rzeki Ćehotiny do Driny. W mieście krzyżują się drogi Sarajewo – Nikšić i Trebinje – Goražde. Na wschód od Fočy przebiega granica z Czarnogórą.
Historia.
W czasach osmańskich Foča była siedzibą hercegowińskiego namiestnika sułtana. Pierwotnie nosiła nazwę "Hoča". Do końca XIX wieku była ważnym ośrodkiem rzemieślniczym. Podczas II wojny światowej niedaleko Fočy rozegrała się bitwa nad Sutjeską. W trakcie wojny w Bośni i Hercegowinie zniszczeniu uległo wiele zabytków, m.in. Meczet Aladža. W czystkach etnicznych zginęło ok. 3000 osób.

</doc>
<doc id="966431" url="https://pl.wikipedia.org/wiki?curid=966431" title="Club Tigres de la Universidad Autónoma de Nuevo León">
Club Tigres de la Universidad Autónoma de Nuevo León



</doc>
<doc id="966436" url="https://pl.wikipedia.org/wiki?curid=966436" title="Zavidovići">
Zavidovići

Zavidovići – miasto w Bośni i Hercegowinie, w Federacji Bośni i Hercegowiny, w kantonie zenicko-dobojskim, siedziba gminy Zavidovići. W 2013 roku liczyło 8174 mieszkańców, z czego większość stanowili Boszniacy.

</doc>
<doc id="966439" url="https://pl.wikipedia.org/wiki?curid=966439" title="Boogie Chilli">
Boogie Chilli

Boogie Chilli – zespół muzyczny, powstały w 2002 roku w Poznaniu. Założyli go doświadczeni muzycy: Maciej Sobczak (gitara), Robert Fraska (bas), Janusz Siemienas (gitara) i Andrzej Kubiak (perkusja). Dwóch pierwszych panów udziela się w grupie Hot Water, dwóch następnych w zespole Wielka Łódź. Robert Fraska współpracuje także z zespołem Żuki Rock and Roll Band. Rok później w zespole pojawił się harmonijkarz Leszek Paech. Na początku 2010 Andrzeja Kubiaka zastąpił Dariusz Nowicki (Hot Water, Izotop)
Z bluesowych doświadczeń Wielkiej Łodzi i bluesowo – rockowych Hot Water powstała niezwykła synteza stylistyczna. Z jednej strony wyznacza ją szacunek do bluesowej i rockowej tradycji, a z drugiej ciągła chęć eksperymentowania. Nie bez powodu zespół jest dużą atrakcją koncertową – za każdym razem utwory, grane przez Boogie Chilli brzmią inaczej, bowiem muzycy uwielbiają improwizować i rozwijać swoją muzykę często w zupełnie nieoczekiwanym kierunku. Do tego wszystkiego dochodzi uwielbienie do szorstkości i brudu, które kojarzy się niemal z grungeowym brzmieniem początku lat 90. Muzyka zespołu znakomicie sprawdza się w graniu klubowym.
Ciekawe jest również instrumentarium – niby typowo rockowe: dwie gitary, bas, perkusja, oraz harmonijka ustna, ale jedna z gitar to dobro, a druga "slide". Powoduje to powstawanie ciekawych i często nietypowych brzmień i frapujących harmonii.
Muzykom z Boogie Chilli przyszło już występować z takimi wykonawcami jak B.B. King, Canned Heat, Taj Mahal, Steven Seagal, Maciej Maleńczuk, Wojciech Waglewski. Dają koncerty w całej Polsce m.in. Gdynia Blues Festival, Suwałki Blues Festival, Polish Boogie Festival w Człuchowie czy Jimiway Blues Festival w Ostrowie Wielkopolskim.
Formacja jest laureatem festiwalu Rawa Blues Festival z 2006 roku, a także została wybrana Zespołem Roku w ankiecie Blues Top 2007 pisma Twój Blues.

</doc>
<doc id="966440" url="https://pl.wikipedia.org/wiki?curid=966440" title="Živinice">
Živinice

Živinice – miasto w Bośni i Hercegowinie, w Federacji Bośni i Hercegowiny, w kantonie tuzlańskim, siedziba miasta Živinice. W 2013 roku liczyło 16 157 mieszkańców, z czego większość stanowili Boszniacy.

</doc>
<doc id="966441" url="https://pl.wikipedia.org/wiki?curid=966441" title="Gail">
Gail



</doc>
<doc id="966446" url="https://pl.wikipedia.org/wiki?curid=966446" title="Olimp (organizacja)">
Olimp (organizacja)

Olimp – polska organizacja konspiracyjna, działająca podczas II wojny światowej we Wrocławiu.
Historia.
Organizacja „Olimp” została założona w 1941 roku. Należeli do niej członkowie miejscowej Polonii, Górnoślązacy i przebywający we Wrocławiu na robotach przymusowych Wielkopolanie. Członkowie organizacji zbierali informacje wywiadowcze, organizowali akcje sabotażowe, pomagali polskim robotnikom. W skład ścisłego kierownictwa wchodzili m.in. Stanisław Grzesiewski, Rafał Twardzik, bracia Wyderkowscy, Alojzy Marszałek, Edward Damczyk i Felicyta Podlakówna. W 1942 roku gestapo aresztowało 90 członków „Olimpu”.
Do obozu koncentracyjnego w Gross-Rosen wysłano z wyrokami śmierci około 20 członków organizacji. Blisko 40 osób wysłano do Auschwitz-Birkenau, a 10 do Mauthausen.
Pomnik organizacji "Olimp".
Pomnik przedstawia trzy granitowe sześciany. Na najwyższym środkowym sześcianie widnieje tablica z orłem białym i inskrypcją. Pozostałe dwa niższe są ozdobione znakiem „rodła” (przed II wojną używanym przez Związek Polaków Niemczech) oraz literą „P” (oznaczającą polskich robotników przymusowych w Niemczech). Pomiędzy nimi możemy dostrzec dwa pomniki z tablicami upamiętniającymi zamordowanych.
Pomnik upamiętniające organizację „Olimp” odsłonięto w 1989 roku, Został on ustawiony w miejscu, gdzie przed wojną mieściła się kamienica, w której zbierali się członkowie organizacji (wówczas Jahnstrasse 19). Autorem pomnika jest Janusz Kucharski.
W 2005 roku Rada Osiedla Szczepin objęła pomnik opieką, zlecając prace porządkowe i konserwatorskie, aby przywrócić mu dawny wygląd.
Przy pomniku corocznie organizowane są lokalne uroczystości patriotyczne, upamiętniające przedwojenną niemiecką Polonię, oraz pracowników przymusowych wywiezionych do Niemiec podczas wojny. Jest on obecny w przewodnikach miejskich i bywa odwiedzany podczas imprez patriotyczno-edukacyjnych.

</doc>
<doc id="966447" url="https://pl.wikipedia.org/wiki?curid=966447" title="Yoshihide Ōtomo">
Yoshihide Ōtomo

 – japoński gitarzysta awangardowy, turntablista, lider zespołów i kompozytor.
Studiował na Uniwersytecie Meiji w Tokio. Początkowo grał w zespołach rockowych, ale będąc pod wrażeniem twórczości gitarzystów: Dereka Baileya i Masayukiego Takayanagi (u którego pobierał lekcje gry) oraz saksofonisty Kaoru Abe, dość szybko zwrócił się ku muzyce improwizowanej.
Najważniejszymi założonymi przez niego zespołami były: Ground Zero, Filament (razem z Sachiko M), I.S.O. (razem z Sachiko M i Yoshimitsu Ichiraku) oraz Otomo Yoshihide New Jazz Ensemble (w skrócie O.Y.N.J.E.).
Ōtomo Yoshihide współpracował m.in. z: Billem Laswellem, Johnem Zornem i Fredem Frithem. Nagrywa i występuje również solo.

</doc>
<doc id="966451" url="https://pl.wikipedia.org/wiki?curid=966451" title="Sanski Most">
Sanski Most

Sanski Most – miasto w Bośni i Hercegowinie, w Federacji Bośni i Hercegowiny, w kantonie uńsko-sańskim, siedziba gminy Sanski Most. Leży nad rzeką Saną. W 2013 roku liczyło 16 913 mieszkańców, z czego większość stanowili Boszniacy.
O Sanski Most u schyłku wojny w Bośni toczyły się zacięte walki pomiędzy siłami bośniacko-chorwackimi a wojskami bośniackich Serbów. Miasto kilkukrotnie przechodziło z rąk do rąk. Miało ono wówczas duże znaczenie strategiczne, otwierając w przypadku jego opanowania siłom bośniacko-chorwackim drogę do Banja Luki.

</doc>
<doc id="966452" url="https://pl.wikipedia.org/wiki?curid=966452" title="XML Inclusions">
XML Inclusions

XML Inclusions (zwane też XInclude) - Dołączenia XML - to język oparty na XML-u, używany jednak tylko w połączeniu z XML-em lub innymi językami opartymi na XML-u. Został opracowany przez W3C aby umożliwić wstawianie do plików XML zawartości innych plików (zarówno w formacie XML jak i zwykłych, czysto tekstowych).
Sposób użycia.
Przed użyciem XInclude należy zadeklarować przestrzeń nazw XML codice_1, standardowo pod nazwą codice_2. Aby to zrobić należy do elementu głównego dokumentu XML lub ojca elementu w którego zawartości ma zostać wklejona dodać atrybut:
 xmlns:xi="http://www.w3.org/2001/XInclude"
W miejscu w którym zawartość innego pliku ma zostać wstawiona, należy wstawić element codice_3. Element ten może posiadać atrybuty:
UWAGA! Element codice_3 musi posiadać atrybut codice_4 lub atrybut codice_6.
W przypadku gdy plik nie może zostać ściągnięty, generowany jest błąd krytyczny. Można temu zapobiec przez wstawienie do elementu codice_3 elementu codice_14 zawierającego tekst który zostanie wyświetlony zamiast zawartości załączonego pliku. Gdy codice_14 jest pusty, nic nie jest wstawiane i nie jest generowany żaden błąd.
Przykład.
Zawartość pliku http://example.com/plik.xml:
 &lt;?xml version="1.0" encoding="utf-8"?&gt;
 &lt;xml xmlns:xi="http://www.w3.org/2001/XInclude"&gt;
 Mój ulubiony kolor to
 &lt;xi:include href="http://example.com/kolor.txt" parse="text" encoding="utf-8"&gt;
 &lt;xi:fallback&gt;zielony&lt;/xi:fallback&gt;
 &lt;/xi:include&gt;.
 &lt;/xml&gt;
Zawartość pliku http://example.com/kolor.txt:
 niebieski
Efekt analizy składniowej pliku http://example.com/plik.xml:
 &lt;?xml version="1.0" encoding="utf-8"?&gt;
 &lt;xml&gt;
 Mój ulubiony kolor to niebieski.
 &lt;/xml&gt;
Wsparcie przez przeglądarki.
Aktualnie XInclude nie jest wspierany przez żadną z popularnych przeglądarek.

</doc>
<doc id="966453" url="https://pl.wikipedia.org/wiki?curid=966453" title="Gradiška">
Gradiška

Gradiška (cyr. Градишка) – miasto w Bośni i Hercegowinie, w Republice Serbskiej, siedziba gminy Gradiška. W 2013 roku liczyło 13 691 mieszkańców.

</doc>
<doc id="966454" url="https://pl.wikipedia.org/wiki?curid=966454" title="Slawistyczny alfabet fonetyczny">
Slawistyczny alfabet fonetyczny

Slawistyczny alfabet fonetyczny – system transkrypcji fonetycznej przystosowany do zapisu głosek języków słowiańskich (w tym także języka polskiego). W odróżnieniu od międzynarodowego alfabetu fonetycznego (IPA) uwzględnia zapis spółgłosek zwarto-szczelinowych w postaci osobnych znaków.
Dwie główne zasady alfabetu:

</doc>
<doc id="966456" url="https://pl.wikipedia.org/wiki?curid=966456" title="Janina Mally">
Janina Mally

Janina Mally (ur. 22 lipca 1897 w Warszawie, zm. 12 października 1975 tamże) – nauczycielka, dyrektorka Gimnazjum im. Unii Lubelskiej w Lublinie, organizatorka tajnego nauczania w Lublinie podczas II wojny światowej, w latach 1942–1944 kierująca tajnym szkolnictwem stopnia średniego w okręgu lubelskim. 
Absolwentka Wydziału Filozoficznego Uniwersytetu Warszawskiego, ze specjalnością w zakresie filologii polskiej, historii i łaciny (studia rozpoczęła na Wydziale Filozoficznym Uniwersytetu Moskiewskiego, gdzie w latach 1915–1918 przebywała jej rodzina). 
Uzyskawszy uprawnienia do nauczania w szkołach średnich, pracowała jako nauczycielka w dwóch prywatnych warszawskich szkołach żeńskich. Następnie, w roku 1937, została przełożoną żeńskiego Gimnazjum im. Unii Lubelskiej w Lublinie. W czasie okupacji niemieckiej organizowała i prowadziła tajne nauczanie na terenie Lublina, a od roku 1942 kierowała szkolnictwem średnim w całym okręgu lubelskim. Po wojnie z początku nadal była dyrektorką „Unii”, organizując na nowo pracę szkoły, lecz w 1948 roku została usunięta ze stanowiska z zakazem podejmowania pracy w okręgu lubelskim. Przez następne dwa lata uczyła w szkole w Warszawie. Następnie, w roku 1950, dołączyła do zespołu prof. Witolda Doroszewskiego, prowadzącego pracę nad słownikiem języka polskiego. 
W roku 1968 została odznaczona Krzyżem Kawalerskim Orderu Odrodzenia Polski. 
Została pochowana na cmentarzu Powązkowskim 151-3-31. 

</doc>
<doc id="966457" url="https://pl.wikipedia.org/wiki?curid=966457" title="Królowie życia (album Kombi)">
Królowie życia (album Kombi)

Królowie życia – drugi oficjalny album zespołu Kombi nagrany na przełomie 1980/1981. Wydany w roku 1981 nakładem wydawnictwa Wifon.
Utwór „Bez ograniczeń” był wykorzystywany w programie "5-10-15" emitowanym do września 2007 roku w TVP1. W „Magazynie Perkusista” (7–8/2018) album znalazł się na 65. miejscu w rankingu „100 polskich płyt najważniejszych dla perkusistów”.
Twórcy.
Realizacja: Marian Ślusarczyk, Tomasz Osiński.

</doc>
<doc id="966458" url="https://pl.wikipedia.org/wiki?curid=966458" title="Bileća">
Bileća

Bileća (cyr. Билећа) – miasto w Bośni i Hercegowinie, w Republice Serbskiej, siedziba gminy Bileća. W 2013 roku liczyło 7476 mieszkańców.

</doc>
<doc id="966459" url="https://pl.wikipedia.org/wiki?curid=966459" title="Mrówczy Zamek">
Mrówczy Zamek

Mrówczy Zamek (kaszb. "Mrowczé Zómk") – część wsi Kielno w Polsce położona w województwie pomorskim, w powiecie wejherowskim, w gminie Szemud na Pojezierzu Kaszubskim.
Do 26 września 1924 wieś Mrówczy Zamek nosiła nazwę: Ameisenhof. W latach 1975–1998 Mrówczy Zamek administracyjnie należał do województwa gdańskiego.

</doc>
<doc id="966460" url="https://pl.wikipedia.org/wiki?curid=966460" title="Karl von Baer">
Karl von Baer



</doc>
<doc id="966465" url="https://pl.wikipedia.org/wiki?curid=966465" title="Lukavac">
Lukavac

Lukavac – miasto w Bośni i Hercegowinie, w Federacji Bośni i Hercegowiny, w kantonie tuzlańskim, siedziba gminy Lukavac. W 2011 roku liczyło 12 061 mieszkańców, z czego większość stanowili Boszniacy.

</doc>
<doc id="966466" url="https://pl.wikipedia.org/wiki?curid=966466" title="Senekowie">
Senekowie

Senekowie () – plemię Indian północnoamerykańskich należące do Ligi Irokezów. W przeszłości zamieszkiwali tereny w okolicy Wielkich Jezior, najdalej na zachód ze wszystkich sześciu plemion konfederacji irokeskiej.
Obecnie ich liczbę szacuje się na 15–25 tys. Zamieszkują w USA i Kanadzie, w tym w pięciu niewielkich rezerwatach w okolicach Buffalo w stanie Nowy Jork, w rezerwacie Tonawanda koło Akron (Nowy Jork), a także w Oklahomie i w pobliżu Brantford w Ontario.

</doc>
<doc id="966467" url="https://pl.wikipedia.org/wiki?curid=966467" title="Digitalis ferruginea">
Digitalis ferruginea



</doc>
<doc id="966474" url="https://pl.wikipedia.org/wiki?curid=966474" title="Awraham Stern">
Awraham Stern

Awraham Stern, Abraham Stern (hebr. אברהם שטרן), pseud. Ja’ir () (ur. 23 grudnia 1907 w Suwałkach, zm. 12 grudnia 1942 w Tel Awiwie) – żydowski poeta, założyciel i przywódca radykalnej żydowskiej organizacji terrorystycznej Lechi, znanej również jako „Banda Sterna” ().
Życiorys.
Urodził się w Suwałkach w rodzinie Mordechaja i Hadasy-Lei. W 1925 wyemigrował do Palestyny, gdzie najpierw ukończył Gimnazjum Hebrajskie w Jerozolimie, a następnie podjął studia na Uniwersytecie Hebrajskim na dwóch kierunkach: języki klasyczne i literatura (grecka oraz łacińska).
W 1934 opublikował swój pierwszy zbiór wierszy, napisał również hymn Lechi pt. „Anonimowy żołnierz”. Na jego dorobek poetycki składają się 53 utwory.
Gdy w 1939, po wybuchu II wojny światowej, Irgun i Hagana ogłosiły zawieszenie wszystkich działań przeciwko Brytyjczykom, Stern, uznający Wielką Brytanię za najgroźniejszego przeciwnika niepodległości Izraela, założył radykalną organizację zbrojną Lechi mającą kontynuować działania zbrojne wymierzone w brytyjską administrację w Palestynie. Jego przekonanie o słuszności tej walki zwiększył sprzeciw władz mandatowych wobec kolejnej fali żydowskich uchodźców z ogarniętej wojną Europy. W skład ugrupowania wchodzili zarówno socjaliści, jak i działacze prawicowi, np. Icchak Szamir (późniejszy premier Izraela w latach 1983–1984 i 1986–1992).
W styczniu 1941 próbował porozumieć się z rządem III Rzeszy oferując: „wzięcie udziału w wojnie po stronie Niemiec” w zamian za skierowanie transportów Żydów z Europy do Palestyny. Pod koniec 1941 podjęto drugą próbę kontaktu z Niemcami. W obu przypadkach nie odnotowano odpowiedzi narodowych socjalistów.
12 grudnia 1942 podczas aresztowania został zastrzelony przez brytyjską policję, prawdopodobnie z powodu roli, jaką odgrywał w strukturach organizacji terrorystycznej Lechi.
Upamiętnienie.
W 1981 założono miasto Kochaw Ja’ir (, trb. Koḫav Yaʼir; dosłownie Gwiazda Ja’ira), którego nazwa pochodzi od pseudonimu Sterna.
W Suwałkach na domu, w którym się urodził przy skrzyżowaniu ulic Kościuszki i Waryńskiego, znajduje się tablica upamiętniająca miejsce jego urodzenia.

</doc>
<doc id="966475" url="https://pl.wikipedia.org/wiki?curid=966475" title="Raciąski Młyn">
Raciąski Młyn

Raciąski Młyn – osada w Polsce, położona w województwie kujawsko-pomorskim, w powiecie tucholskim, w gminie Tuchola, na obszarze Borów Tucholskich, przy zachodniej granicy Tucholskiego Parku Krajobrazowego. Osada jest częścią składową sołectwa Raciąż.
W osadzie od XIV wieku na strudze między jeziorami Śpierewnik i Raciąskim znajdował się młyn wodny, a od początku XX wieku także tartak. W 1921 roku uruchomiono turbinę elektryczną. Młyn działał w miejscowości do lat 60. XX wieku. W latach 80. XX wieku rozebrano starszą część młyna zbudowaną z muru pruskiego, pozostawiając pochodzący z 1913 roku budynek młyna wodno-parowego z czerwonej cegły. Obecnie po dawnym młynie i tartaku pozostały tylko ruiny zabudowań oraz fragmenty śluz i zastawek.
W osadzie tej znajduje się także Gospodarstwo Agroturystyczne przyjmujące turystów na wypoczynek.
W latach 1975–1998 miejscowość położona była w województwie bydgoskim.

</doc>
<doc id="966476" url="https://pl.wikipedia.org/wiki?curid=966476" title="Kakanj">
Kakanj

Kakanj – miasto w Bośni i Hercegowinie, w Federacji Bośni i Hercegowiny, w kantonie zenicko-dobojskim, siedziba gminy Kakanj. W 2013 roku liczyła 11 796 mieszkańców, z czego większość stanowili Boszniacy.

</doc>
<doc id="966477" url="https://pl.wikipedia.org/wiki?curid=966477" title="Livno">
Livno

Livno – miasto w Bośni i Hercegowinie, w Federacji Bośni i Hercegowiny, stolica kantonu dziesiątego, siedziba miasta Livno. W 2013 roku liczyło 7927 mieszkańców, z czego większość stanowili Chorwaci.
Historia.
Pierwsze wzmianki o Livnie pochodzą z dokumentu datowanego na 892 rok. W czasach średniowiecznych należało do Królestwa Chorwacji będącego w unii personalnej z Węgrami. W tym czasie przez miasto wiódł trakt z Raguzy do centralnej Bośni. W jego okolicach powstała twierdza o nazwie Bistrički Fort. W XIV wieku na krótko znalazło się w granicach Królestwa Bośni, które oderwało się od Królestwa Węgier. Następnie na ponad 400 lat weszło pod panowanie Imperium Osmańskiego. Za rządów osmańskich zbudowano m.in. kamienny most na rzece Duma oraz 14 meczetów. Na początku XX wieku Livno znalazło się pod władzą Austro-Węgier.
W 1918 roku stało się częścią Królestwa Serbów, Chorwatów i Słoweńców będącego protoplastą Jugosławii. Od 3 marca 1992 należy do Bośni i Hercegowiny.
Atrakcje turystyczne i kulturalne.
W Livnie od 1955 roku funkcjonuje Muzeum i Galeria Franciszkańska Gorica (). Miasto słynie z produkcji owczego sera o nazwie "livanjski sir", który jest charakterystyczny dla regionu.

</doc>
<doc id="966483" url="https://pl.wikipedia.org/wiki?curid=966483" title="Odžak">
Odžak

Odžak – miasto w Bośni i Hercegowinie, w Federacji Bośni i Hercegowiny, w kantonie posawskim, siedziba gminy Odžak. W 2013 roku liczyło 8259 mieszkańców, z czego większość stanowili Boszniacy.
Historia.
W dniach 19 kwietnia–25 maja 1945 w regionie miasta toczyły się walki między wojskami NDH a partyzantką komunistyczną, uważane za ostatnią bitwę II wojny światowej stoczoną w Europie.

</doc>
<doc id="966484" url="https://pl.wikipedia.org/wiki?curid=966484" title="Dziekcz">
Dziekcz

Dziekcz (niem. "Dzeks") – osada borowiacka w Polsce, położona w województwie kujawsko-pomorskim, w powiecie tucholskim, w gminie Tuchola, na obszarze Tucholskiego Parku Krajobrazowego i nad rzeką Brdą. Miejscowość jest częścią składową sołectwa Klocek.
W latach 1975–1998 miejscowość administracyjnie należała do województwa bydgoskiego.

</doc>
<doc id="966486" url="https://pl.wikipedia.org/wiki?curid=966486" title="Stijena (Bośnia i Hercegowina)">
Stijena (Bośnia i Hercegowina)

Stijena – wieś w Bośni i Hercegowinie, w Federacji Bośni i Hercegowiny, w kantonie uńsko-sańskim, w mieście Cazin. W 2013 roku liczyła 2696 mieszkańców, z czego większość stanowili Boszniacy.

</doc>
<doc id="966487" url="https://pl.wikipedia.org/wiki?curid=966487" title="Johannes Dieckmann">
Johannes Dieckmann

Johannes Dieckmann (ur. 19 stycznia 1893 w Fischerhude, zm. 22 lutego 1969 w Berlinie) – polityk wschodnioniemiecki.
W latach 1919–1933 był działaczem Niemieckiej Narodowej Partii Ludowej, w 1945 został współzałożycielem Liberalno-Demokratycznej Partii Niemiec, a w 1948 jej wiceprzewodniczącym. Od 1948 był również przewodniczącym Izby Ludowej. W 1949 pełnił tymczasowo funkcję prezydenta, którą utracił po wybraniu na głowę państwa Wilhema Piecka. Taką samą funkcję pełnił po śmierci Piecka w 1960. W tym samym roku otrzymał posadę wiceprzewodniczącego Rady Państwa NRD.

</doc>
<doc id="966490" url="https://pl.wikipedia.org/wiki?curid=966490" title="Shanice">
Shanice

Shanice, właściwie Shanice Lorraine Wilson (ur. 14 maja 1973 w Pittsburghu) – amerykańska piosenkarka R&amp;B. Największą popularność przyniosła jej piosenka "I Love Your Smile" z 1991 roku.
Życiorys.
Urodziła się w Pittsburghu. Jako dziecko wraz z matką i wujem przeprowadziła się do Los Angeles. W wieku 9 lat wystąpiła w reklamie KFC z Ellą Fitzgerald. Została odkryta przez wytwórnię A&amp;M Records, gdy miała 11 lat.
W 1987 roku ukazał się jej debiutancki album "Discovery". Płyta nie okazała się sukcesem, ale Shanice została dostrzeżona w środowisku muzycznym. W 1991 roku podpisała kontrakt z Motown Records. W tym samym roku na rynku pojawił się drugi album Shanice zatytułowany "Inner Child". Płyta okazała się dużym sukcesem, a znajdująca się na niej piosenka "I Love Your Smile" pozostaje najpopularniejszym utworem w dorobku Shanice.

</doc>
<doc id="966492" url="https://pl.wikipedia.org/wiki?curid=966492" title="Šipovo">
Šipovo

Šipovo (cyr. Шамац) – miasto w Bośni i Hercegowinie, w Republice Serbskiej, siedziba gminy Šipovo. W 2013 roku liczyło 3749 mieszkańców.

</doc>
<doc id="966495" url="https://pl.wikipedia.org/wiki?curid=966495" title="Elżbieta Luksemburska (1409–1442)">
Elżbieta Luksemburska (1409–1442)

Elżbieta Luksemburska (ur. 28 lutego 1409 r. w Koszycach, zm. 19 grudnia 1442 r. w Győr lub Budzie) – cesarzówna niemiecka, królewna i królowa niemiecka, czeska i węgierska.
Życiorys.
Była córką Zygmunta Luksemburskiego i jego drugiej żony Barbary, córki Hermana II, hrabiego Celje. 7 października 1411 r. Bratysławie została zaręczona z księciem Albrechtem Habsburgiem.
Ślub odbył się 28 września 1421 r. w Bratysławie. Posag Elżbiety wyniósł 100 000 dukatów. Albrecht (1397–1439) był synem księcia Austrii Albrechta IV i Joanny, córki księcia Bawarii-Straubing Albrechta I. Albrecht i Elżbieta mieli razem dwóch synów i dwie córki:
1 stycznia 1438 roku Elżbieta i Albrecht zostali koronowani odpowiednio na królową i króla Węgier. 18 marca 1438 r. Albrecht został wybrany na króla rzymskiego. Dopiero w kwietniu przybyło do Wiednia poselstwo stanów czeskich, które mu przedłożyło swoje żądania. Albrecht większość z nich przyjął. Ugrupowania bardziej radykalne opowiedziały się przeciw Habsburgowi, popierając kandydaturę polską (króla Polski Władysława III lub jego brata Kazimierza). 6 maja 1438 r. sejm ziemski powierzył czeską koronę Albrechtowi, który 15 czerwca 1438 r. przybył bez żony do Pragi. Elżbieta rządziła w tym czasie Węgrami. Koronacja Albrechta na króla czeskiego odbyła się 29 czerwca 1438 r. Wkrótce po niej z powodzeniem walczył z polskimi interwencjami. Albrecht zawarł w 1439 r. rozejm z Polską i powrócił na Węgry, gdzie walczył z Turkami, ale bez powodzenia. Zmarł nagle 27 października 1439 r.
Władzę na Węgrzech przejęła Elżbieta. Miała wtedy 30 lat i, jako córka Zygmunta, uważała się za prawowitą dziedziczkę Węgier. Przeciwny punkt widzenia reprezentowali panowie węgierscy, który uważali tron za elekcyjny i chętnie widzieliby na nim króla polskiego. Elżbieta spodziewała się dziecka i była przekonana, że będzie to syn. Rozpoczęła tworzenie własnego stronnictwa. Mogła liczyć na poparcie swoich krewniaków z rodu hrabiów Celje, m.in. na największego posiadacza ziemskiego na Węgrzech Ulryka II Cylejskiego, krewnego jej matki. Elżbietę popierały również możnowładcze rody Szécsich i Garaiów oraz książęca serbska dynastia Branković. Elżbieta mogła też liczyć na poparcie miast węgierskich. By zapewnić sobie wpływ na koronację przyszłego króla Elżbieta powołała swoich stronników na najważniejsze urzędy w kraju. Arcybiskupem ostrzyhomskim (który dokonywał koronacji) został Dionizy Szécsi, kasztelanem Wyszehradu (gdzie przechowywano insygnia) został Władysław Garai.
Do początku 1440 r. Elżbieta przebywała w Budzie, a jej zarządzenia były powszechnie respektowane. 1 stycznia 1440 r. zebrał się sejm węgierski, który miał zadecydować o losach korony. Państwu potrzebny był monarcha, który weźmie na siebie ciężar walki z Turkami. To wykluczyło ewentualnego syna Elżbiety. Pozostawali dwaj kandydaci, którzy mieli poślubić królową – Władysław III i syn despoty Serbii Djuradja Brankovicia, Lazara. Ostatecznie zwyciężyła kandydatura króla polskiego wspierana przez biskupa Egeru Szymona Rozgonyiego i Jánosa Hunyadyego. Posłowie węgierscy wyruszyli do Krakowa, gdzie zaproponowano Władysławowi koronę św. Stefana.
Elżbieta pozornie pogodziła się z decyzją sejmu. Wkrótce jednak wyjechała z Budy do Wyszehradu, gdzie przy pomocy zaufanych dworzan wykradła insygnia koronacyjne. Następnie ruszyła dalej na północ, w kierunku Preszburga. Po drodze, 22 lutego w mieście Győr, urodziła syna Władysława. Tymczasem 8 marca w Krakowie uroczyście ogłoszono zgodę króla polskiego na objęcie korony węgierskiej. W tej sytuacji Elżbieta postanowiła nie wpuścić Władysława na Węgry. Do wierności królowej wezwano miasta przygraniczne, a 15 maja syn Elżbiety został koronowany z pełnym obowiązującym ceremoniałem. Przysięgę koronacyjną w jego imieniu złożyła Elżbieta.
Władysław III wyruszył na Węgry dopiero w połowie kwietnia. Do Budy dotarł 22 maja. Sejm węgierski uznał koronację Władysława Pogrobowca za nieważną i złożył przysięgę na wierność królowi Polski, który 17 lipca został koronowany kopią korony św. Stefana przez arcybiskupa Szécsiego, który wcześniej koronował Pogrobowca. Wkrótce zresztą arcybiskup ponownie opowiedział się po stronie Habsburga.
Na Węgrzech rozpoczęła się wojna domowa. Elżbieta uzyskała silne poparcie miast na północy Węgier. Pozyskała też husyckiego najemnika Jana Jiskrę z Brandysu. Na południu kraju stronnicy Elżbiety zbierali wojska w celu ataku na Budę. W grudniu 1440 r. zostali oni jednak pokonani przez ściągnięte znad granicy tureckiej wojska Hunyadiego i Mikołaja Ujlakiego. W ciągu kilku następnych miesięcy, dzięki dyplomatycznym działaniom Mikołaja Lasockiego i Grzegorza z Sanoka pozyskano południe Węgier dla sprawy jagiellońskiej.
Po otrzymaniu posiłków z Polski Władysław wyruszył w 1441 r. do południowych i zachodnich Węgier całkowicie pacyfikując tę część kraju. W kwietniu zawarto ugodę z hrabiami Celje, który przeszli do obozu Władysława. Jednocześnie Jan Hunyadi spacyfikował Siedmiogród. W czerwcu 1441 r. Elżbieta udała się do Austrii, do krewniaka swojego męża, cesarza Fryderyka III. Pożyczyła od niego pieniądze na dalsze finansowanie wojny oraz powierzyła jego opiece swoje dzieci. Tymczasem koszty wojny domowej obciążały skarb Władysława. W 1442 r. szlachta polska coraz głośniej domagała się zawarcia ugody na Węgrzech. Również strona przeciwna była wyczerpana dwuletnią wojną. Dzięki mediacji legata papieskiego, kardynała Cesariniego rozpoczęto rokowania w Győr.
Ugodę podpisano 14 grudnia 1442 r. Doszło wówczas do osobistego spotkania króla Władysława z Elżbietą. Polski monarcha ofiarował królowej czarną szubę, przetykaną złotem i podbitą sobolami o wartości 260 florenów. Królowa w odpowiedzi podarowała Władysławowi kilka wierzchowców. Król zaprosił też Elżbietę na odpust do Budy po czym wyjechał 15 grudnia. Przy Elżbiecie pozostał Mikołaj Lasocki.
Dwa dni po wyjeździe Władysława Elżbieta zachorowała. Zmarła trzeciego dnia choroby 19 grudnia 1442 r. Kardynał Piccolomini pisał, że przyczyną jej śmierci była biegunka i zadawniona choroba kobieca. Podobną przyczynę podaje Jan Długosz. Z kolei kroniki austriackie mówią o otruciu Elżbiety za pomocą szuby sobolowej darowanej przez Władysława. Kilkanaście lat później jej córka poślubi brata Władysława, Kazimierza. 
Jej matka, którą Elżbieta wygnała z kraju, przeżyła ją o kilkanaście lat.

</doc>
<doc id="966496" url="https://pl.wikipedia.org/wiki?curid=966496" title="Campeonato Mineiro">
Campeonato Mineiro

Campeonato Mineiro – liga rozgrywana w brazylijskim południowo-wschodnim stanie Minas Gerais i organizowana przez federację FMF (Federação Mineira de Futebol).
Historia.
Historia Campeonato Mineiro może być podzielona na dwie części – przed i po zbudowaniu największego w stanie stadionu Mineirão, który oddany został do użytku we wrześniu 1965 roku. Okres od momentu zbudowania tego stadionu znany jest jako "Era Mineirão", w której miejsce klubu América jako głównego rywala Atlético Mineiro zajął najmłodszy z klubów stolicy stanu – Cruzeiro EC. Atlético Mineiro ma jak dotąd najwięcej zgromadzonych tytułów mistrza stanu Minas Gerais, jednak jeśli weźmie się pod uwagę tylko okres po roku 1965, wtedy okaże się, że Cruzeiro z 22 tytułami przewyższa Atlético Mineiro, który w tym czasie wygrał mistrzostwa 17 razy.

</doc>
<doc id="966497" url="https://pl.wikipedia.org/wiki?curid=966497" title="Prozor">
Prozor

Prozor – miasto w Bośni i Hercegowinie, w Federacji Bośni i Hercegowiny, w kantonie hercegowińsko-neretwiańskim, siedziba gminy Prozor-Rama. W 2013 roku liczyło 3367 mieszkańców, z czego większość stanowili Chorwaci.

</doc>
<doc id="966499" url="https://pl.wikipedia.org/wiki?curid=966499" title="Novi Travnik">
Novi Travnik

Novi Travnik (do 1992 roku Pucarevo) – miasto w Bośni i Hercegowinie, w Federacji Bośni i Hercegowiny, w kantonie środkowobośniackim, siedziba gminy Novi Travnik. W 2013 roku liczyła 9008 mieszkańców, z czego większość stanowili Chorwaci.

</doc>
<doc id="966500" url="https://pl.wikipedia.org/wiki?curid=966500" title="Laura Vasiliu">
Laura Vasiliu

Laura Vasiliu (ur. 25 stycznia 1976) – rumuńska aktorka, najbardziej znana z roli Gabity w nagrodzonym Złotą Palmą na Festiwalu Filmowym w Cannes filmie "4 miesiące, 3 tygodnie i 2 dni" (2007).

</doc>
<doc id="966504" url="https://pl.wikipedia.org/wiki?curid=966504" title="Kuba Jałoszyński">
Kuba Jałoszyński

Kuba Stanisław Jałoszyński (ur. 27 lutego 1960 w Olsztynie) – polski oficer Policji, młodszy inspektor w stanie spoczynku, w 2003 zastępca dyrektora Centralnego Biura Śledczego, profesor nauk społecznych.
Życiorys.
Ukończył Wyższą Szkołę Oficerską w Szczytnie (1985) oraz Akademię Spraw Wewnętrznych (1988). Rozprawę doktorską pt. "Taktyka działania pododdziałów antyterrorystycznych" obronił w 1997 na Wydziale Wojsk Lądowych Akademii Obrony Narodowej. Stopień doktora habilitowanego uzyskał tamże w 2004 w oparciu o pracę "Koncepcja współczesnych działań antyterrorystycznych". Tytuł naukowy profesora nauk społecznych otrzymał 18 października 2012. Specjalizuje się w taktyce i dowodzeniu.
W 2006 został profesorem Wyższej Szkoły Policji w Szczytnie. Zatrudniony jest również na Wydziale Nauk Politycznych Akademii Humanistycznej im. Aleksandra Gieysztora w Pułtusku. Był także wykładowcą Wyższej Szkoły Administracji w Bielsku-Białej i Szkoły Wyższej im. Pawła Włodkowica w Płocku.
W latach 1982–1990 służył w wydziale zabezpieczenia Komendy Stołecznej Milicji Obywatelskiej, m.in. jako kierownik sekcji bojowej. Następnie związany był z wydziałem antyterrorystycznym Komendy Stołecznej Policji, pełniąc od 1994 do 2000 funkcję jego naczelnika. W latach 2000–2003 był dowódcą samodzielnego pododdziału antyterrorystycznego Policji w Warszawie. W 2003 sprawował funkcję zastępcy dyrektora Centralnego Biura Śledczego.
Został oskarżony przez prokuraturę okręgową w Ostrołęce o niedopełnienie obowiązków przy planowaniu i przeprowadzeniu akcji zatrzymania dwóch przestępców w marcu 2003 w podwarszawskiej miejscowości Magdalenka, w wyniku której śmierć poniosło dwóch oficerów Policji, a kilkunastu policjantów zostało rannych. W czerwcu 2006 sąd okręgowy w Warszawie uniewinnił go od zarzucanych mu czynów. W czerwcu 2007 sąd apelacyjny w Warszawie uchylił wyrok sądu okręgowego i skierował sprawę do ponownego rozpatrzenia. W lipcu 2010, w drugim procesie dotyczącym strzelaniny w Magdalence, Jałoszyński został uniewinniony przez warszawski sąd okręgowy.
Odznaczenia.
Odznaczony m.in. Złotym (1999) i Srebrnym (1996) Krzyżem Zasługi oraz Brązową Odznaką „Zasłużony Policjant”.

</doc>
<doc id="966506" url="https://pl.wikipedia.org/wiki?curid=966506" title="Heiligendamm">
Heiligendamm

Heiligendamm – część miasta Bad Doberan w kraju związkowym Meklemburgia-Pomorze Przednie, w powiecie Rostock. Najstarszy niemiecki kurort nadbałtycki, założony w 1793 roku.
Z powodu białych klasycystycznych budynków ciągnących się wzdłuż promenady przy plaży Heiligendamm zwane jest „białym miastem nad morzem” (niem. "die weiße Stadt am Meer").
Od 1886 roku Heiligendamm łączy z Bad Doberanem kolejka wąskotorowa Molli.
Między 6 a 8 czerwca 2007 w uzdrowisku odbywał się 33. szczyt przywódców państw grupy G8.

</doc>
<doc id="966510" url="https://pl.wikipedia.org/wiki?curid=966510" title="Anamaria Marinca">
Anamaria Marinca

Anamaria Marinca (ur. 1 kwietnia 1978 w Jassach) – rumuńska aktorka filmowa i teatralna, zdobywczyni nagrody BAFTA za rolę w dwuczęściowym filmie telewizyjnym "Żywy towar" (2004). Nominowana do Europejskiej Nagrody Filmowej dla najlepszej aktorki za rolę w nagrodzonym Złotą Palmą na MFF w Cannes filmie "4 miesiące, 3 tygodnie i 2 dni" (2007) Cristiana Mungiu.

</doc>
<doc id="966511" url="https://pl.wikipedia.org/wiki?curid=966511" title="Grupa Operacyjna Zulaufa">
Grupa Operacyjna Zulaufa

Grupa Operacyjna Zulaufa (GO Zulaufa) – polski związek operacyjny działający podczas wojny obronnej 1939 r. 
Utworzona 4 września w ramach armii „Modlin” z zadaniem obrony linii Narwi i Wisły od Serocka do Wyszogrodu. 
13 września wycofana do Warszawy z wyjątkiem sił, które organizowały obronę Modlina. Walczyła na Pradze jako załoga odcinka „Warszawa-Wschód”.
Dowódca: generał brygady Juliusz Zulauf
Skład.
15 września

</doc>
<doc id="966512" url="https://pl.wikipedia.org/wiki?curid=966512" title="Dean Rusk">
Dean Rusk

David Dean Rusk (ur. 9 lutego 1909, zm. 20 grudnia 1994) – amerykański polityk i dyplomata, od 1961 do 1969 sekretarz stanu USA, najpierw w administracji Johna F. Kennedy’ego, a następnie Lyndona B. Johnsona.
Podczas kryzysu czechosłowackiego w 1968 uspokajał przywódców ZSRR: „Rząd USA stara się zachować daleko posuniętą wstrzemięźliwość w swoich komentarzach w związku z zajściami w Czechosłowacji. Zdecydowanie nie chcemy być w jakiejkolwiek formie zamieszani lub wciągnięci w te wydarzenia [...]. USA od samego początku nie miały zamiaru mieszać się do spraw Czechosłowacji. Jest to przede wszystkim sprawa samych Czechów.”
Sekretarz stanu (trudno uwierzyć, aby bez wiedzy prezydenta Johnsona) poszedł jeszcze dalej. Po zacytowanych zdaniach dodał jeszcze: „Poza tym jest to sprawa Czechów i innych krajów Układu Warszawskiego”.

</doc>
<doc id="966515" url="https://pl.wikipedia.org/wiki?curid=966515" title="Campeonato Acreano">
Campeonato Acreano

Campeonato Acreano - ligowe mistrzostwa brazylijskiego stanu Acre.
Format.
Pierwsza liga w roku 2006
Jak w całej Brazylii format rozgrywek zmienia się co rok.
Kluby.
Pierwsza liga 2006

</doc>
<doc id="966516" url="https://pl.wikipedia.org/wiki?curid=966516" title="Achtung, die Kurve!">
Achtung, die Kurve!

Achtung, die Kurve! – komputerowa gra akcji stworzona przez Filipa Oščádala i Kamila Doležala w 1995 roku na platformę MS-DOS. "Achtung, die Kurve!" jest wzorowana na grze "Červi" z 1993 roku autorstwa Vladimíra Chvátila i sama stała się inspiracją do stworzenia licznych klonów.
Rozgrywka.
Zasady gry są podobne do Snake, ale w "Achtung, Die Kurve!" plansza nie składa się kwadratowych pól, a jest ciągłą płaszczyzną, po której pod dowolnym kątem porusza się punkt, zostawiając za sobą ślad z przerwami umożliwiającymi późniejsze przejście przez nie. Głównym celem jest zmuszenie przeciwnika do uderzenia w ścianę bądź we własny lub cudzy ślad. Grę obsługuje się jedynie dwoma przyciskami oznaczającymi odpowiednio skręt w lewo i skręt w prawo.

</doc>
<doc id="966518" url="https://pl.wikipedia.org/wiki?curid=966518" title="Federación Universitaria">
Federación Universitaria



</doc>
<doc id="966523" url="https://pl.wikipedia.org/wiki?curid=966523" title="Union Huaral">
Union Huaral



</doc>
<doc id="966525" url="https://pl.wikipedia.org/wiki?curid=966525" title="Świątynia Białego Konia">
Świątynia Białego Konia

Świątynia Białego Konia (chin. upr. 白马寺, chin. trad. 白馬寺, pinyin "Báimǎ sì") – świątynia buddyjska znajdująca się w mieście Luoyang w Chinach. Jest to najstarsza buddyjska świątynia w kraju.
Historia.
W roku 64 cesarz Ming z dynastii Han wysłał na zachód poselstwo celem zapoznania się z naukami buddyzmu. Wróciło ono do Chin trzy lata później, a wraz z nim przybyli dwaj indyjscy mnisi, Kaśjapa Matanga (chin. She Moteng) i Dharmaraksza (chin. Zhu Falan). Mnisi przyprowadzili z sobą białego konia, objuczonego torbami zawierającymi buddyjskie sutry i figurki. W 68 roku z rozkazu cesarza w Luoyangu (ówczesnej stolicy Chin) wzniesiono pierwszą w Chinach buddyjską świątynię, którą na pamiątkę białego konia towarzyszącego mnichom nazwano "Świątynią Białego Konia"; indyjscy mnisi zamieszkali w niej, tłumacząc święte teksty na język chiński.
W IX w. opatem klasztoru był uczeń Nanquana Puyuana - Baima Tanzhao. 
Świątynia w ciągu wieków przechodziła wielokrotne przebudowy; jej obecny wygląd został ukształtowany w czasach dynastii Ming i Qing.
Architektura.
Położona na obrzeżach miasta, około 12 kilometrów od jego centrum świątynia skryta jest wśród wiekowych drzew. Przed jej wejściem znajduje się ogrodzony płotem staw rybny. Cały kompleks obejmuje powierzchnię 34,000 m². 
Świątynna brama posiada trzy wejścia. W czasach dynastii Song ustawiono przed nią dwa kamienne konie. Po jej bokach znajdują się groby She Motenga i Zhu Falana. Główne budynki usytuowane są wzdłuż biegnącej od bramy symetrycznej osi północ-południe. Pierwszym z nich jest pochodzący z czasów dynastii Yuan Pawilon Niebiańskich Królów, w których przechowywane są posągi czterech Niebiańskich Królów, Buddy Majtrei oraz Bodhisattwy Skandy. Za nim znajduje się Pawilon Wielkiego Buddy, najokazalszy w całej świątyni. Zbudowany w czasach dynastii Ming budynek wznosi się na metrowym tarasie i posiada podwójny, bogato zdobiony dach. Wewnątrz niego umieszczono posąg Buddy Siakjamuniego z towarzyszącymi mu Kasjapą i Anandą, a także ważący ponad 2 tony zabytkowy dzwon. 
Za Pawilonem Wielkiego Buddy znajduje się Pawilon Mahawiry, w którym znajdują się posągi trzech buddów: Siakjamuniego, Amithaby i Buddy medycyny, z towarzyszącymi osiemnastoma arhatami. Pawilon jest bogato ozdobiony malowidłami z czasów panowania mongolskiego. Czwartym z kolei pawilonem jest niewielki (najmniejszy w całej świątyni) Pawilon Porady, w którym oddaje się cześć Buddzie Amithabie. Pawilon Porady otoczony jest niewielkim laskiem bambusowym, za którym usytuowany jest ułożony z kamiennych bloków taras otoczony sosnami, na którym znajduje się pawilon. Po obu bokach tarasu znajdują się dwa mniejsze pawilony, w których przechowywane są posągi założycieli świątyni.
Niedaleko wschodniego krańca świątyni wznosi się 13-piętrowa pagoda o wysokości 25 metrów. Zbudowana w czasach dynastii Jin jest najstarszą pagodą w Chinach.

</doc>
<doc id="966526" url="https://pl.wikipedia.org/wiki?curid=966526" title="Kadeci">
Kadeci



</doc>
<doc id="966527" url="https://pl.wikipedia.org/wiki?curid=966527" title="Benlai wuyiwu">
Benlai wuyiwu

Benlai wuyiwu (本来無一物; kor. Ponnae muilmul; jap. Honrai muichi motsu; wiet. Bản lai vô nhất vật – dosłownie: pierwotnie niczego nie ma, od samego początku nie ma niczego) - doktryna południowej szkoły nagłego oświecenia. 
Została wyrażona przez Huinenga, późniejszego mistrza chan i Szóstego Patriarchę szkoły chan, w jego wierszu napisanym na ścianie klasztoru: 

</doc>
<doc id="966529" url="https://pl.wikipedia.org/wiki?curid=966529" title="Josua Zweifel">
Josua Zweifel

Josua Zweifel (ur. 10 września 1854 w Glarus, zm. 1895) – szwajcarski kupiec i badacz Afryki, zasłynął jako odkrywca źródeł Nigru (w 1879 roku wraz z Francuzem Mariusem Moustierem). Zbadał także tereny wewnętrznego Sierra Leone. Celem ekspedycji było zawarcie stosunków handlowych z władcami afrykańskich królestw w regionie.

</doc>
<doc id="966530" url="https://pl.wikipedia.org/wiki?curid=966530" title="Krzysztof Pigoń">
Krzysztof Pigoń

Krzysztof Pigoń (ur. 2 lutego 1925 w Wilnie, zm. 5 lutego 2001) – polski fizykochemik, profesor Politechniki Wrocławskiej. Syn rektora Uniwersytetu Stefana Batorego w Wilnie Stanisława Pigonia.
Życiorys.
Studia chemiczne ukończył w 1948 na Uniwersytecie Jagiellońskim. Następnie pracował jako asystent Kazimierza Gumińskiego na Uniwersytecie Wrocławskim. Pracę doktorską obronił w roku 1956. Rok później objął Katedrę Chemii Fizycznej Politechniki Wrocławskiej. Tytuł profesora nauk chemicznych uzyskał w 1970 roku. Był jednym z twórców wrocławskiej szkoły fizykochemii organicznego ciała stałego. Współautor, ze Zdzisławem Ruziewiczem, podręcznika "Chemia fizyczna".
W PRL informacje na temat Krzysztof Pigonia podlegały cenzurze. W 1977 roku jego nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jego nazwisko z adnotacją: "Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW". Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp..
Został pochowany na Cmentarzu Salwatorskim w Krakowie.

</doc>
<doc id="966550" url="https://pl.wikipedia.org/wiki?curid=966550" title="Klasztor buddyjski">
Klasztor buddyjski

Klasztor buddyjski (chiń. si 寺; kor. sa 사; jap. 寺 ji lub tera; wiet. tự lub chùa) – budynek lub kompleks budynków, w którym przebywają i praktykują mnisi buddyjscy lub mniszki buddyjskie. Jest to centrum religijnego, duchowego i nieraz naukowego życia w buddyzmie.
Historia.
Indie.
Kształtowanie się form klasztornych.
Tradycje ascetyczne istniały w Indiach już wcześniej (pieczęć z Harappy – okres pom. 2500 a 1500 r. p.n.e. – przedstawia postać pogrążonego w medytacji. Hymny Rygwedy (skt. trl. "Veda") opisują munich i keśina – a nie wspominają o mnichach i klasztorach. Natomiast upaniszady, będące w opozycji do rytualistycznego braminizmu, wymieniają cały szereg sanskryckich określeń takich jak bhikszu, sannjasin, pariwradźaka, awadhuta i paramahansa), to dopiero zakon buddyjski – sangha – stał się organizacją masową. Buddyzm nie uznawał systemu kastowego i każdy mógł zostać mnichem.
Wczesne upaniszady wpłynęły zarówno na dżinizm, jak i buddyzm, choć sam Budda nauczał doktryny anatmana. Buddyzm doprowadził do powszechnego humanistycznego ruchu. Zdołał on w ciągu swojego rozwoju przeniknąć całą strukturę socjo-religijnych zwyczajów i skatalizował proces sublimacji istniejącego społecznego fermentu i rewolty przeciwko rytualnemu i ekskluzywnemu braminizmowi.
W czasach Buddy Śakjamuniego (566/563–483/486 r.p.n.e.) i później buddyjscy mnisi wędrowali z miejsca na miejsce z wyjątkiem okresów pory deszczowej. Zakon buddyjski był wówczas zakonem typowo żebraczym i wędrownym. Ideą Buddy było ustanowienie zakonu (skt sangha), który byłby jednym ciałem (samāggatta) złożonym z mnichów (pal. bhikkhu, skt. bhiku) ze wszystkich stron i regionów (pal. cātuddisa bhikkhu sangha), organizacji dość scentralizowanej. Jednak już za jego życia "sangha" zaczęła się coraz bardziej atomizować (chociaż starano się zachować centralizm). Proces rozluźniania się jedności stał się wyraźniejszy, gdy do zakonu zaczęło wstępować coraz więcej wyznawców. Odległe od siebie, regionalne ośrodki zaczęły się po prostu wzmacniać.
Aby przetrwać okres pory deszczowej, mnisi gromadzili się w miejscach, z reguły fundowanych przez świeckich wyznawców zwanych "āvāsa" i "ārāma". Nazywano to "vassāvāsa" (przebywaniem, mieszkaniem w zgodzie). Z tej idei narodził się buddyjski monastycyzm. Budda naciskał także na dystansowanie się wtedy od wszelkich innych sekt ascetycznych. "Vassāvāsa" zaczęła być wykorzystywana do corocznych introspekcji, wyznań (spowiedzi), uzgadniania spraw doktrynalnych itd. "Āvāsa" – to termin odnoszący się do improwizowanego i tymczasowego miejsca zgromadzeń w rejonach wiejskich. "Ārāma" była miejscem w pobliżu miasta i zakładano ją na terenach fundowanych sandze buddyjskiej. Początkowo mnisi budowali sobie chatki, które były wzorowane na najbiedniejszych domach w Indiach. Jednak stopniowo konstrukcje stawały się coraz trwalsze, aż w końcu sama idea wędrownych mnichów zamieniła się ideę "coenobium" – klasztoru i wspólnoty klasztornej.
Początkową ideą było wspólne przebywanie wyłącznie podczas trzech miesięcy pory deszczowej (zaczynała się ona w miesiącu Āādha purnīmā, czyli w połowie czerwca). Początkowe tymczasowe pomieszczenia zaczęły się stawać stopniowo coraz trwalsze; jedną z przyczyn było to, że aramy były fundowane, a więc znajdowały się w posiadaniu buddyjskim przez cały czas. To zachęcało do budowy trwałych budynków, w których ciągle przebywali jacyś mnisi. "Cullavagga" dostarcza informacji, że pierwsze klasztory powstały jeszcze za życia Buddy. Ta transformacja została zakończona już w V w. p.n.e. Pojedyncze schronienia mnichów zwano "wiharą" (skt "vihāra"). Gdy idea "ārāmy" jako stałego miejsca pobytu zatriumfowała nad "āvāsą", "wihary" dały początek pierwszym zorganizowanym klasztorom czy konwentom, zwanym sangharamą (skt. saghārāma) Sanghi zaczęły nosić nazwy od nazw "ārām" wziętych z rejonu, gdzie się znajdowały. Aby wspólnota mogła egzystować konieczne stało się wybudowanie nowych pomieszczeń czy budynków. I tak pojawiły się "upatthāna-sālā" (sala lub dom zgromadzeń), "parivena" (cele mnisie), "kotthaka" (pokoje, pomieszczenia), "vihāra" (mnisie kwatery) itd.
Ten ostatni termin stopniowo poszerzał swoje znaczenie i w końcu przybrał całkowicie błędne znaczenie "klasztoru", chociaż prawidłowym terminem oznaczającym klasztor jest "lena". Termin ten pochodzi od sanskryckiego słowa "layana" oznaczającego prywatne pomieszczenie czy mieszkanie. "Cullavagga" zawiera podział lena na pięć strukturalnych rodzajów: "guhā", "vihāra", "addhayoga", "pāsāda" i "hammiya". Najpopularniejszym stylem stała się "vihāra" (konstrukcja parterowa składająca się z wielu pariven, czyli pojedynczych cel mnisich), "pāsāda" najpewniej była kilkupiętrowym budynkiem, "addhayoga" prawdopodobnie dała początek pagodzie, "hammiya" była chyba zbliżona do "pāsādy", jednak na górze posiadała strych. "Guhā" – to klasztor wydrążony w skale – ta forma przetrwała od III wieku p.n.e. do średniowiecza. Buddhaghosza (IV-V wiek n.e.) – mnich therawady – opisuje w swoich tekstach tylko klasztory typu guha i wihara (inne są tylko wspominane), czyli do IV wieku trzy inne typy leny już nie egzystowały. Ale pasada i addhajoga przetrwały w odległych rejonach buddyjskiego regionu zachodnich Himalajów nawet i po XII w. Pasada stała się wzorem dla wielu klasztorów w takich rejonach jak Spiti, Lahul i Ladakh.
Początkowo klasztory budowano z drewna, potem z cegieł lub kamieni. Z reguły budowane były na planie kwadratu utworzonego przez cztery boki z cel, których wejścia wychodziły na dużą wewnętrzną salę. Później często klasztor składał się z dwóch połączonych części: mieszkalnej i świątynnej. Każdy ważniejszy klasztor musiał posiadać ćajtję (skt. caitya) lub stupę jako najważniejsze miejsce kultu.
Najwcześniejsze buddyjskie świątynie w Indiach posiadały jedynie abstrakcyjne symbole czci. Na skutek ewolucji szkół mahajany, te symbole od ok. I wieku n.e. były zastępowane przez wyobrażenia samego Buddy, sceny z jego życia i wyobrażenia z rozrastającego się panteonu różnych bóstw. Rozwinęły się dwa główne typy budowli religijnych: świątynie, które posiadały jedno miejsce oddawania czci (zwykle była to ćajtja) oraz klasztorna vihara, która otaczana była kaplicami i świątyniami. Były pewne wspólne strukturalne elementy, do których należały: portyk wejściowy (symboliczna brama do świętej przestrzeni), sala (budynek) zgromadzeń ("mandapa") oraz rejon "sanctum" ("garbagriha"), zwykle z przejściem dla pielgrzymów, którzy mogli wykonywać rytualne okrążanie tego miejsca ("pradakśinapatha"), co przynosiło zasługi.
Porządek codziennego życia mnichów regulowały szczegółowo specjalne przepisy zwane Winają, których było 250, chociaż w połączeniu z mniej ważnymi, liczba reguł sięgała 3000.
Wihara.
Klasztorne budowle zwane wihara (sanskr. lub pali vihara: विहार) tłumaczy się jako „schronienie” albo „azyl”, jak to w którym chronili się wędrujący mnisi podczas pory deszczowej.
Pierwotnie słowo wihara było używane wyłącznie na określenie tylko części klasztoru, a mianowicie kwater mnisich. Prawidłowym określeniem klasztoru buddyjskiego była bowiem lena (od słowa layana – prywatne pomieszczenie, mieszkanie). Stopniowo jednak słowo wihara poszerzało swoje znaczenie i w końcu zaczęło oznaczać jeden z pięciu typów leny (klasztoru). Po zaniku czterech jego form konstrukcyjnych (adddhajoga, pasada, hammija i guha) pozostała sama wihara i wyparła nawet prawidłowe określenie klasztoru buddyjskiego.
We wczesnych dekadach buddyzmu wędrujący mnisi tworzący sanghę nie mieli określonego miejsca schronienia. Podczas pory deszczowej (pali. vassa) chronili się w tymczasowych szałasach zbudowanych z drewna, krytych liśćmi. Czasami mogły to być budynki kapliczek (rzadko murowane a częściej drewniane). Aktem szczodrości było nie tylko nakarmienie mnicha, ale także ofiarowanie mu schronienia. (Mitra 1971)
Pierwsze klasztory powstawały spontanicznie dzięki hojnym, bogatym świeckim wyznawcom Buddy. Budowano je w parkach (jak np. Park Gazeli w Varanasi) – wystarczająco blisko ludzkich siedzib aby mnisi mogli prosić o jałmużnę, ale wystarczająco daleko by mieli pod dostatkiem spokoju do medytacji.
Szlaki handlowe były zatem najlepszą lokalizacją dla wihary. Datki od możnych kupców znacznie wspierały lokalne społeczności mnichów. Od I wieku wihary zaczęły przekształcać się w instytucje edukacyjne, wraz z rozwojem misji buddyjskich (Chakrabarti 1995).
Wraz z utworzeniem stałych klasztorów tradycja wędrowania zanikła, jednak nazwa „wihara” pozostała. Niektóre z nich stały się niezwykle ważnymi instytucjami religijnymi, inne przeobraziły się w główne uniwersytety buddyjskie, jak np. Nalanda.
Jedną z bardziej znanych wihar była Maha Vihara na Cejlonie. Był to potężny ośrodek buddyjski – zarówno badawczy, jak i misyjny.
Wygląd wihary był różny w zależności od regionu w którym rozwijał się buddyzm. Jednak cechą wspólną jest zawsze sala do medytacji, często mieszcząca główny posąg Buddy.
Życie w wiharach zostało skodyfikowane i zawarte jest w Winaja-pitace („Koszu Dyscypliny Zakonnej”) – pierwszym zbiorze Tipitaki.
Północnoindyjski rejon Bihar wywodzi swą nazwę prawdopodobnie od słowa „wihara” – być może od dużej liczby klasztorów, które się tam kiedyś znajdowały. Podobnie uzbeckie miasto Buchara.
W Tajlandii słowo „wihara” (wymowa w języku tajskim „wihan”) ma węższe znaczenie i oznacza budynek zgromadzeń na terenie kompleksu świątynnego.
Centra monastyczne.
Powstanie klasztorów miało olbrzymi, a nawet decydujący, wpływ na dalsze losy buddyzmu. Budowane przy ważnych szlakach handlowych, były etapami karawan kupieckich, wspierały w razie potrzeby okoliczną ludność, chroniły także przed napadami. Często były fundowane, a później dotowane przez władców lub bogatych ludzi.
Z biegiem czasu, kiedy nauczanie stało na niezwykle wysokim poziomie, wielkie klasztory stały się dużymi i ważnymi monastycznymi centrami naukowymi i kulturowymi. Ich sława wykroczyła poza granice Indii i tysiące kandydatów ubiegało się o przyjęcie. Należy tu wymienić takie centra jak:
Jednym z ważniejszych następstw rozwoju życia klasztornego było pogłębienie podziału między mnichami a świeckimi wyznawcami. Ideał "arhata" skrystalizował się właśnie w środowisku intelektualnej elity monastycznej. Był on sprzeczny z dążeniami ludzi świeckich, obarczonych rodzinami, a więc niemogących być mnichami. Miało to wpływ na tworzenie się "mahasanghików" (skt. mahāsanghika), prekursorów "mahajany".
Klasztor był jednostką całkowicie autonomiczną, niezależną od innych klasztorów, gdyż buddyzm nigdy nie wytworzył władzy, która odgórnie kierowałaby całością monastycyzmu buddyjskiego. Władza taka byłaby zresztą sprzeczna z założeniami buddyzmu i z przedśmiertnym zaleceniem Buddy "Bądźcie sami sobą lampą, sami sobie schronieniem. Trzymajcie się nauki, jedynie ona oświeci was i nie szukajcie żadnej innej podpory".
Ośrodkami życia religijnego buddyzmu były wielkie klasztory. I to właśnie – obok takich przyczyn jak: utrata patronatu władz i popieranej przez nie tradycji bramińskiej, pacyfizm i tolerancja buddyzmu, odejście od prostoty nauk Buddy na rzecz dogłębnych studiów doktrynalnych wysoce wykształconych mnichów i późniejszych nurtów zaawansowanych praktyk (np. tantr) itd. – wpłynęło na osłabienie dominacji buddyzmu w Indiach. Razem z klasztorami połączonymi często z uczelniami i bibliotekami kwitło życie religijne i razem z nimi upadło. U schyłku V stulecia najazd Heftalitów zmiótł z powierzchni ziemi buddyzm północnoindyjski wspierany przez wielki klasztor w Takśili. Ostateczny cios buddyzmowi zadał Mohamad Bahtiar, który w 1199 r. zdobył stolicę stanu Bihar – ostatnią ostoję nauk Buddy w tym rejonie. Wielkie centra monastyczne, w tym klasztory, obiekty sakralne typu stupy, uczelnie, biblioteki, szpitale dla ludzi i zwierząt itd. zostały całkowicie zburzone, a mnisi oddali życie za wiarę. Od tej pory już nie słyszy się o buddyzmie północnoindyjskim.
Chiny.
Początki kształtowania się monastycyzmu.
Mimo tego, że ideały monastyczne i ascetyczne były dla Chińczyków niezrozumiałe, to jednak wraz z wprowadzaniem buddyzmu poczęły powstawać liczne klasztory. Zakładane były albo przez mnichów-misjonarzy indyjskich, albo przez mnichów buddyjskich z terenów dzisiejszego Afganistanu, Sogdiany i licznych państw Azji Środkowej. Przedostawali się oni szlakiem jedwabnym i zapewne to wzdłuż niego powstawały pierwsze klasztory.
Za pierwszy klasztor w Chinach uchodzi Baima si założony ok. 65 r. w Luoyangu przez dwóch indyjskich mnichów. Mimo początkowych odgórnych zakazów zabraniających wstępowania Chińczyków do wspólnot klasztornych, ich liczba gwałtownie rosła. Jeśli podczas wielkich prześladowań buddyzmu w 845 r. zniszczono 45 000 klasztorów i świątyń, to ich liczba musiała być jeszcze większa.
Wprowadzenie buddyzmu do Chin spowodowało niezwykłe zmiany społeczne. W przedbuddyjskich Chinach religia miała charakter wspólnotowy. Wszyscy czuli się w obowiązku czcić Niebo, uprawiać kult przodków i różnych bóstw. Urzędnicy i inni cywilni przywódcy społeczni prowadzili ceremonie religijne w celu sprowadzenia szczęścia i dobrobytu dla obywateli i państwa. Każdy Chińczyk był z góry traktowany jako wierzący, ponieważ cnotą było być obywatelem państwa, wspólnoty, jakiejś grupy społecznej (np. klanu lub rodziny). To był obowiązek – jednostka musiała gdzieś przynależeć; grupa wymuszała udział np. w modlitwach o deszcz. Nie było żadnej możliwości aby wyznawać jakąś inną religię, ani żaden z obywateli nawet nie myślał o tym. Buddyzm wprowadził do konfucjańskiego społeczeństwa wolność wyboru. Wspólnotowy charakter poprzedniego systemu, który polegał na powszechnej akceptacji wspólnych wierzeń i kontrolowaniu obywateli, uległ zniszczeniu. Konfucjaniści nie mogli uwierzyć, że Chińczycy przyjęli obcą wiarę za swoją i że było to ich wolnym, dobrowolnym wyborem. Dlatego prowokowali co jakiś czas prześladowania. Konfucjanista Han Yu (768-824) w swoim tekście "Yuandao" (Prawdziwa nauka) napisał "Przywróćmy jego [tzn. buddyzmu] ludzi do stanu ludzkich istot! Spalmy jego książki! Zamieńmy jego budynki na domy mieszkalne dla ludzi"!
Tradycyjny klasztor z początków ery Tang zarządzany był na podstawie przepisów znanych jako "pratimoksza", części "Winaji" (pal., skt vinaya), niezależnie od tego, czy był to klasztor "hinajany" czy "mahajany". Początkowo zresztą, gdy "Winaja" nie była jeszcze przetłumaczona, stosowano wiele tymczasowych i zastępczych reguł. Później, przetłumaczona Winaja (chin. Lujing), określała właściwie wszystko: od koloru szat mnichów do kar za jedzenie czosnku lub cebuli, zabronionych dla mnichów. Sami Chińczycy zgodnie z potrzebami dodawali coraz więcej nieraz bardzo drobiazgowych przepisów, ale widocznie niezbyt rygorystycznie ich przestrzegali, gdyż reżim Tangów ustanowił kary cięższe od nakazanych przez buddyjskie autorytety.
Klasztory chińskie nastawione były głównie na pielgrzymki wiernych. Zresztą sami mnisi znajdowali się przeważnie w ruchu, przenosząc się dowolnie z jednego klasztoru do drugiego, odbywając niesłychane wędrówki-pielgrzymki po całych Chinach.
Architektura klasztoru.
Buddyści chińscy przywiązywali ogromną wagę do architektury klasztorów. Jak mało kto potrafili doskonale zharmonizować je z otoczeniem i pogodzić funkcjonalność z pięknem.
Zwykle wznoszone były na szczytach lub na zboczach gór. Tworzyły wielki czworobok otoczony murem, a cele mnichów, kuchnie, refektarz i pokoje gościnne oddzielone były od świątynnych budynków stojących na centralnym placu (dzięki postawionym budynkom, mógł on być podzielony na cztery dziedzińce): budynku wejściowego, Sali (Domu) Buddy (przeważnie Śakjamuniego lub Amitabhy) oraz Sali (Domu) Dharmy (która łączyła się bezpośrednio z mieszkaniem opata klasztoru). Mogła także znajdować się tam (si)datianwang – świątynia Czterech Wielkich Niebiańskich Królów, protektorów czterech stron świata. Otaczający mur (yingbi) pokryty był z reguły ceramiczną dachówką, często z ornamentem stylizowanym na kwiat lotosu. Na teren klasztoru wchodziło się zwykle po schodach, gdyż jako miejsce święte znajdował się na górze. Schody były więc jednym z elementów oddzielających sferę "sacrum" od "profanum". Klasztory, a zwłaszcza klasztory chan, były tak mocno związane z naturą, że jednym z ich określeń było słowo "shan", czyli góra.
Na szczycie schodów przekraczało się spory drewniany próg, kolejny element odróżniający strefę sacrum od profanum. Nad progiem wznosiła się piętrowa budowla, łuk portalowy na kolumnach dzielących zwykle przejście na trzy części; jest to brama zwana "sanmun", czyli trójbrama. Czasem znajdowały się w niej odrzwia. Po obu stronach przejścia stały w niszach posągi dwu królów (chin. erwangzuan) Brahmy (chin. Fantian) i Indry (chin. Dishitian), których funkcją było odstraszanie demonów i stąd ich ekspresyjne i dynamiczne postawy. Często przed klasztorem znajdował się basen z rybami dla przypomnienia o niezabijaniu żywych istot.
Za bramą rozmieszczonych było co najmniej siedem budowli. Stąd wzięło się dawne określenie "qitang galan" (7-budynkowy klasztor; galan=sangharama=klasztor). Siedem głównych budynków kompleksu klasztornego miało analogię w budowie ludzkiego ciała z czterema kończynami, głową, korpusem i partią genitalną. Głównym budynkiem jest "jintang" (złoty gmach) zwany także "fotang" (gmach Buddy). Następnym budynkiem jest "jiaotang" (gmach nauki), zwany także "emituotang" (gmach Amitabhy). Kolejną budowlą jest pagoda, czyli "tapo", będąca twórczym rozwinięciem dawnej "stupy" indyjskiej. Następnym budynkiem jest "shijiatang", czyli gmach Buddy Śakjamuniego (zwany także daxiong baotiantang – drogocennym gmachem Wielkiego Bohatera). I wreszcie "jingtang" – biblioteka oraz dwie wieże: wieża dzwonu i wieża bębna. W niektórych klasztorach te wieże znajdowały się tuż przy wejściu.
Schematy architektoniczne klasztoru chińskiego zostały następnie przeniesione do Korei i Japonii, ulegając bardzo niewielkim zmianom.
Klasztory chan.
Przetrwało dość wiele zapisków ukazujących początek klasztornego systemu chan. Początkowo (VI – VII wiek) nauczyciele medytacji (skt. "dhyāna"), "mistrzowie chan", przebywali gdzieś w pustelniach, zaszyci w ostępach leśnych, w niedostępnych górach, albo w klasztorach innych, starszych szkół buddyjskich, nie starając się nawet jakoś odróżnić czy oddzielić. Dopiero gdy wokół nich zgromadziło się więcej uczniów, mogli otrzymać osobne pomieszczenie, lecz wciąż musieli przestrzegać reguł tych szkół, które były gospodarzami klasztorów. W początkowym okresie były to głównie szkoły "hinajany", a nawet jeśli "mahajany", to i tak stosowano przeważnie przepisy "Winaji".
Stopniowo jednak wszystko zaczęło się zmieniać, gdy mistrzowie chan zaczęli być całkowicie innymi nauczycielami od przywódców innych tradycji i gdy sam chan zaczął się rozwijać, szczególnie na południu Chin. Wtedy mistrzowie chan albo stawali się opatami klasztorów i klasztor stawał się klasztorem chan, albo odchodzili z grupą uczniów i budowali czysty klasztor chan. Pierwszą całkowicie odrębną wspólnotę chan (tzw. szkoła Wschodniej Góry, chiń. dongshan) założył Czwarty Patriarcha chan Daoxin. W VIII w. mistrz chan Baizhang Huaihai porównał reguły hinajany i mahajany i w wyniku tego stworzył nowy zbiór przepisów i reguł specjalnie dla klasztorów chan. Powstał kodeks klasztornej dyscypliny, który wpłynął nie tylko na monastycyzm chan, ale również na wszystkie późniejsze zbiory reguł.
Dość charakterystyczną rzeczą było to, że klasztory chan nie posiadały sali (domu) Buddy, czyli miejsca, gdzie oddawało się Buddzie cześć. Były za to "sale (domy) Dharmy" (nauczania), gdzie mistrz wygłaszał mowy i przeprowadzał surowe rozmowy osobiste z uczniami oraz "sale (domy) medytacji". Nie było tu więc miejsca na żadne szczególne ceremonie, oddawanie czci Buddzie, czy studiowanie sutr i innej literatury buddyjskiej. Powstanie klasztorów chan oznaczało, że rebelia wyznawców chan została zakończona; jej celem było niczym nieskrępowane poszukiwanie wiecznej mądrości.
Formy własności klasztorów.
W Chinach rozwinęły się dwa główne typy własności klasztorów:
Jednym z rodzajów klasztorów były także klasztory filialne (chin. "fenyuan") lub zależne, podporządkowane (chiń. "xiayuan"). Można je było znaleźć na zboczach wzgórz, częściej zakładane były we wioskach czy miastach, zwykle w okolicy klasztoru macierzystego, ale czasami w stosunkowo dużej od niego odległości. Np. klasztor Jinshan w Zhejiang miał dwie filie. Jedna znajdowała się ok. 3 mile od klasztoru macierzystego i przebywało w niej tylko dwóch mnichów, a druga – około 25 mil od klasztoru i przebywało w niej ośmiu mnichów. Były one całkowicie zależne od swoich macierzystych klasztorów.
Powyższa tabela uwidacznia typowe różnice. Były jednak również dość nietypowe klasztory/świątynie.
Około 1930 r. w Chinach mniej więcej 500 tys. mnichów przebywało w około 100 tys. świątyń buddyjskich. Z tego wynika, że większość świątyń należała do małych, ze średnią 5 przebywających w nich mnichów i były to świątynie/klasztory dziedziczne. W klasztorach publicznych przebywało 400 lub 500 mnichów. Pomiędzy 5-osobową świątynią, a 500-osobowym klasztorem znajdowały się wszelkie inne świątynie/klasztory różniące się zarówno wielkością, jak i charakterem.
W tym okresie było w tym kraju około 300 dużych klasztorów publicznych, w których przebywało około 20 tys.-25 tys. mnichów i mniszek, czyli mniej niż 5% sanghi. 95% duchownego proletariatu przebywało w klasztorach dziedzicznych.
Klasztory dziedziczne były rozpoznawane przez państwo, czy też biurokrację państwową, jako klasztory będące legalną własnością mnichów lub mniszek, którzy w nich mieszkali. Kongregacja ta składała się z rodziny tonsurowej, czyli opierała się na związku ukształtowanym wtedy, gdy starszy mnich sponsorował otrzymanie tonsury przez ucznia w czasie rozpoczynania przez niego nowicjatu w zakonie buddyjskim. Nowicjusze stawali się wtedy częścią rodziny tonsurowej związanej z klasztorem, w którym rezydował mnich-sponsor. Z tego punktu widzenia były to oczywiście klasztory prywatne, gdyż funkcja opata była przekazywana kolejnemu mnichowi tylko z tej rodziny tonsurowej.
Członkowie rodziny tonsurowej takiego dziedzicznego klasztoru mogli w nim mieszkać przez całe życie; takich praw nie mieli mnisi przybywający z zewnątrz.
Ponieważ klasztory te związane były z rodzinami tonsurowymi, musiały być więc klasztorami danej szkoły buddyjskiej; były to więc klasztory chan lub tiantai, a potem także huayan i winaji.
Przeważnie były to klasztory małe lub średnie, choć zdarzały się i wielkie. Wiele z nich musiało także posiadać ziemię i inną własność. Klasztory tego typu prosperowały świetnie, gdy opatami byli wybitni mistrzowie, gdy jednak rodzina tonsurowa nie miała takiego, klasztor podupadał i zaczynał także tracić poparcie lokalnej społeczności, gdyż klasztory te miały charakter lokalny.
W wypadku, gdy nie było już nadziei na zrewitalizowanie klasztoru, mógł on być przejęty przez państwo i zamieniony w klasztor publiczny.
Klasztory państwowe były zupełnie innymi klasztorami od dziedzicznych. Nie miały one żadnego związku z rodzinami tonsurowymi i zasadniczo każdy mnich czy też mniszka, mogli w nim mieszkać i piastować jakieś stanowisko.
Opaci wybierani byli z najlepszych możliwych kandydatów, zwykle spoza danego klasztoru. Co więcej, tonsurowi uczniowie opata nie mogli po nim dziedziczyć stanowiska. Ta reguła zabezpieczała przed zamienieniem klasztoru publicznego w dziedziczny.
Klasztory publiczne, przeważnie wielkie lub średnie, były uważane za klasztory wyższego rodzaju, a ich wprowadzenie – oficjalnie w okresie Song – traktowano jako wielką innowację. Posiadały one wielką własność ziemską i otrzymywały także finansowe wsparcie imperialne oraz wsparcie polityczne (i finansowe) przeważnie regionalnej elity. Były one postrzegane jako działające dla dobre państwa, zwykle były bardzo mocno z nim związane i "de facto" uważano je za pewien rodzaj instytucji państwowej.
Były to także klasztory bardzo otwarte na zewnątrz. Przyjmowały bez problemów podróżników, pielgrzymów itd. Często budowane były w gęsto zaludnionych regionach (np. klasztor Xiangguo w Kaifengu), a czasem powodowały osiedlanie się ludzi w ich pobliżu oraz skupianie się lokalnych elit.
Te klasztory nie były sekciarskie. W toku rozwoju monastycyzmu prawie wszystkie wielkie klasztory były klasyfikowane jako publiczne.
Ten system podziału przetrwał do XX w. Na początku tego wieku klasztory państwowe – zaledwie 5% – stanowiły wyraźną elitę.
Duże klasztory często posiadały także swoje filie (chiń. "fenyuan" lub "xiayuan"). Nie posiadały one odrębnych opatów; opat głównego klasztoru wyznaczał do ich prowadzenia zarządców (chiń. "dangjia"). Przebywało w nich mniej więcej do 30 mnichów. Nie przyjmowały one gości, chyba że zarządca wyjątkowo wyraził zgodę.
Według mnicha Falina (572–640), były za jego życia trzy rodzaje klasztorów: oficjalne klasztory sponsorowane przez państwo (było ich tylko 47), prywatne klasztory sponsorowane przez arystokrację czy bogate rodziny (było ich 839) oraz „klasztory zwyczajnych ludzi” (było ich ponad 30 000).
Zarówno w miastach, jak i na terenach wiejskich były klasztory pod pewnymi względami publiczne, a pod innymi – dziedziczne. Przebywało w nich 40-50 mnichów i posiadały duży zastęp urzędników, którzy pełnili obowiązki przez semestr. Wędrowni mnisi mogli się w nich zatrzymywać na dowolny okres. Ponieważ były to klasztory dziedziczne, więc golono głowy nowicjuszy, których przygotowywano do przyjęcia ordynacji. Kontrolę na klasztorem miała jedna rodzina tonsurowa. Opat, jak i wyżsi rangą urzędnicy byli powiązani więzami tonsurowymi. Takie klasztory nosiły nazwę „dziedzicznych klasztorów publicznych” (chiń. 子孫十方叢林, pinyin "zǐsūn shífāng cónglín").
Takie klasztory były częstsze niż ortodoksyjne całkowicie publiczne świątynie, gdyż były mniejsze i mniej elitarne.
Przykładem takiego klasztoru może być Yongquan znajdujący się na górze Gu w rejonie miasta Fuzhou. W okresie republiki przebywało w nim 300-400 mnichów. Każdej wiosny przeprowadzano mnisie ordynacje. W pawilonie medytacji prowadzono praktyki w dwunastu cyklach medytacyjnych w tygodniu medytacji. Z drugiej strony mnisi mogli wchodzić i wychodzić z pawilonu, kiedy tylko chcieli. Wędrowni mnisi mogli się zatrzymywać na dowolny okres. Nowy opat nie został wybrany z jego rodziny tonsurowej, a wyżsi urzędnicy nie pochodzili z jego rodziny tonsurowej. Pomimo tego był to klasztor w połowie publiczny i w połowie dziedziczny. Klasztor golił głowy nowicjuszy i prowadził ich trening, a dyscyplina była dość luźna (jak w klasztorach dziedzicznych).
Korea.
Klasztor koreański – okres trzech królestw.
Goguryeo.
Początek buddyzmu i monastycyzmu koreańskiego wiąże się z działalnością dwu mnichów Sundo i Ado, którzy po powrocie z Chin założyli w 385 r. dwa klasztory: 'Seongmun i Ibullan. Już w 392 r. król Kogugyang ogłosił, że ludzie powinni wierzyć w buddyzm, który przyniesie im także powodzenie w świeckim życiu. W tym momencie doktryna buddyjska przestała być po prostu tylko jedną z wielu możliwych dróg osiągnięcia powodzenia w życiu a została włączona w istniejący już system wierzeń. W 393 r. w samym Pjongjangu (평양) założono 9 klasztorów. W 584 r. mnich Hyepyeon udał się Japonii i propagował tam buddyzm, a nawet wyświęcał pierwsze buddyjskie mniszki w tym kraju.
Baekje.
Początek buddyzmu, to działalność indyjskiego mnicha Marananthy, który przybył do Baekje w 384 r. Pierwsze klasztory (dziewięć) powstały w następnym roku w stolicy Hansan. W 392 r. król Asin ogłosił, iż wiara w buddyzm przynosi ludziom szczęście. W 526 r. mnich Gyeomik przywiózł ze sobą z Indii "Abhidharmapitakę" i pięć wersji "Vinajapitaki". Na przełomie V i VI wieku powstały klasztory Hŭngnyun i Taet’ong. Wiele klasztorów powstało w nowej stolicy Sabi w 538 r. W 600 r. zbudowano olbrzymi, największy w Azji Wschodniej w tym czasie, klasztor Mirŭk. Składał się on z trzech części; w każdej z nich znajdował się budynek i pagoda. Był to dziwny wyjątek, gdyż klasztory budowane był wówczas według wzoru: główna brama, pagoda, złoty gmach, gmach nauczania – ułożone rzędem i zwrócone w stronę południową. Były one otoczone korytarzami w kształcie prostokąta. Czasami, jak w klasztorze Kŭmkang budynki zwrócone były na wschód. Począwszy do 530 r. wielu mnichów z Baekje udawało się do Japonii wprowadzając tam różne nauki buddyjskie: Norisajigye, Illa, Hyechong, Yeonggeun, Hyesik, Gwalleuk itd.
Silla.
Buddyzm został tu wprowadzony przez mnicha Mukoję w czasach panowania króla Nulchi (417–457). Jednak dopiero działalność mnicha z Goguryeo (zwanego również Ado) w czasach panowania króla Sojiego (479–499), przyniosła bardziej widzialne efekty. Chociaż król popierał buddyzm i zaczął on przenikać nawet do najniższych warstw społeczeństwa, to arystokracja całkowicie była mu przeciwna. W Silli bardzo mocny był jeszcze stary system plemienny. Dopiero w 527 r. nastąpiło oficjalne uznanie buddyzmu równolegle z ogłoszeniem męczeństwa zamordowanego Ich'adona, oddanego buddysty. Jednak naprawdę buddyzm zaczął się rozwijać za panowania króla Chinhŭnga (pan. 540-576). Powstały klasztory Heungnyeon, Hwangnyong, Giwon i Silje. Szczególnie wyróżniał się budowany przez 13 lat Hwangnyong sa. Jego drewniana pagoda liczyła 200 stóp wysokości. Został zniszczony w czasie najazdu Mongołów w XIII wieku.
Klasztory w Korei zjednoczonej.
Państwo Silla (sprzymierzone z chińskimi wojskami dynastii Tang) podbiło Baekje w 660 r. i Goguryeo w 668 r. Ważnym wzorem dla idei zjednoczenia był komentarz "Beophwangyeong chongyo" mnicha Wonhyo do "sutry Saddharmapundarīki" traktujący o zjednoczeniu trzech wozów Dharmy buddyjskiej w jeden.
Nastąpił niezwykły okres rozwoju budownictwa klasztornego. Zaczęto je teraz budować nawet poza stolicą, na prowincji i często były fundowane przez osoby prywatne. Najważniejsze klasztory wczesnego okresu zjednoczenia to: Sacheonwang (679 r.), Mangdeok, Gameun (682 r.), Hwangbok (706 r.), Kamsan (718 r.), Bulguk i Seokgul (w jaskini) (ukończone w latach 742–765). Prowincjonalne klasztory to m.in. Changui (659 r. na terenie dzisiejszego Seulu), Buseok w Yeongju (zał. w 676 r. przez Uisanga) i Haein w Hapcheon (zał. przez Suneunga i Ijeonga w 802 r.). Klasztory otrzymywały dotacje finansowe oraz ziemię (którą także mogły same zakupywać – stopniowo stały się właścicielami ziemskimi).
W późnym okresie dynastii Silla do Korei zostaje wprowadzony buddyzm chan (kor. sŏn; jap. zen). Powstaje "dziewięć górskich szkół seon". Każda miała swój klasztor:
Klasztor koreański – przykład.
Do klasztoru wchodzi się przez bramę "ilchu-mun" (dosł. jednobelkowa brama) przypominająca nieco japońską bramę torii w świątyniach shintō. Pomiędzy posągami "Czterech Niebiańskich Królów" (sacheon-wang) znajduje się budynek wejściowy a zaraz za nim "dwie wieże": "Dzwonu" i "Bębna" (Chonggo-ru). Po dojściu do centralnego zespołu budynków staje się przed głównym budynkiem Buddy – "Domem Wielkiego Bohatera" (Taeung-chong) w większości klasztorów poświęconemu "Vairocanie" głównemu buddzie "szkoły hwaeom" (chin. huayan) i to pomimo tego, że obecnie wszędzie praktykuje się w Korei "seon". Jest to architektoniczne i ideologiczne centrum klasztoru. Od podłogi do stropu sięga ołtarz wysokości ok. 7 m., w pewnej odległości od frontowej ściany, tak że wierni mogą go okrążać (choć nie jest to właściwie już praktykowane). Za ołtarzem znajduje się powieszony olbrzymi, wielokolorowy obraz na płótnie "t’aenghwa" z panteonem buddyjskim. Na jednej ze ścian znajduje się także wyobrażenie obrońcy buddyzmu "generała Wit’a" (chin. Weito), co było typowe dla klasztorów chińskich po XVII w. Poduszki dla medytacji dla starszych mnichów znajdują się daleko z tyłu. Jak wszystkie inne budynki klasztorne, "Taeung-chong" jest wykonany z drewna, w związku z tym, co jakiś czas dokonuje się wymiany zniszczonych elementów, które są wiernymi kopiami usuniętych części. Dlatego też rzadko spotyka się elementy sprzed kilku wieków, a klasztor np. z VIII w. z pewnością nie ma ani jednej oryginalnej części. Na Dalekim Wschodzie nie jest to żadną przeszkodą i klasztor traktuje się jako oryginalny. Budynek ma typową konstrukcję słupowo-belkową z licznymi klamrami wzmacniającymi wszelkie krawędzie i okapy. Ponieważ nie używa się gwoździ, wszystkie elementy konstrukcji są niezwykle precyzyjnie do siebie dopasowane. Przestrzeń pomiędzy kolumnami wspierającymi jest wypełniona murem z wysuszonej gliny zmieszanej z trawą. Główne wspierające kolumny pomalowane są na kolor bordowy, a ściany na żółto (często z malowidłami sztuki ludowej tego rejonu). Okapy budynków pomalowane są w "stylu tancheong" jasnym cynobrem lub seledynowo z zawiłymi czerwonymi, zielonymi, niebieskimi i żółtymi wzorami graniczącymi nieraz z pewną przesadą. "Taeung-chong" podkreśla wyróżniający się charakter klasztoru, co jest szczególnie widoczne w klasztorach "sambo chongch’al" (klasztorach trzech klejnotów), czyli T’ongdo-sa, Haein-sa i Songgwang-sa. Są to trzy z największych klasztorów Korei i należą także do systemu ch'ongnim. T’ongdo-sa reprezentuje klejnot, którym jest Budda Śakjamuni – posiada więc relikwiarz, czyli "stupę" (kor. t’ap), znajdującą się bezpośrednio za głównym budynkiem, w której znajdują się (jak się uważa) szczątki Buddy Śakjamuniego. Normalnie, jak w każdym innym klasztorze na ołtarzu powinien znajdować się posąg Buddy, ale tutaj zdecydowano się na otwarcie tylnej ściany na ową stupę, tak że Śakjamuni jest tu reprezentowany przez relikwie, a nie przez posąg. Z kolei Haein sa reprezentuje klejnot Dharmy, nauki Buddy, dlatego dwa ogromne budynki, w których przechowuje się drewniane bloki z buddyjskim kanonem koreańskim, znajdują się wysoko na wzgórzu bezpośrednio za głównym domem Buddy i górują nad nim, co podkreśla nadrzędność Dharmy-nauki, reprezentowanej przez kanon, w tym klasztorze. Songgwang-sa jest klasztorem klejnotu sanghi – zakonu buddyjskiego i, szerzej, wszystkich wyznawców. Dlatego tu dom medytacji jest położony powyżej i poza głównym domem Buddy w celu podkreślenia miejsca praktyki mnichów – czyli sanghi.
Jak wiele dużych klasztorów, Songgwang jest zbudowany na planie mandali pieczęci oceanu (kor. haein-to; skt. sāgaramudrā-mandala) lub mandali krainy dharmy (kor. beopgye-to; skt. dharmadhātu-mandala), które używane były przez szkołę hwaeom.
Na małym wzgórzu górującym nad "Taeung-cheong" znajdują domy medytacji, nauki i mieszkanie mistrza seon, lekko wyizolowane, dla podkreślenia prywatności i odrębności praktyki medytacji.
Po obu stronach klasztoru znajdują się osobne budynki pomocnicze: kuchnie, biura itp. Po całym kompleksie rozmieszczone są małe świątynie boshisattwów, patriarchów seon, zmarłych mistrzów seon tego klasztoru itp. Większość klasztorów koreańskich ma także duży centralny dziedziniec, co różni je od chińskiego wzorca.
Pod klasztorem znajduje się skomplikowany system kanałów wodnych (doprowadzających wodę z okolicznych źródeł, nie tylko do klasztoru, ale i kwater poza nim), i kanalizacyjnych (nie ma tu rynien i woda spływająca z dachu jest odprowadzana poza teren klasztoru).
Songgwang-sa, jak każdy duży klasztor, jest podzielony na pewne części, które są niezależnymi jednostkami pracy i życia. Oddzielone są one od siebie i od publicznej części klasztoru murem z gliny i kamieni. Każda oddzielna część ma także swój centralny plac. Główną częścią jest "kŭnbang" (duży pokój) z podgrzewaną podłogą (kor. ondol), gdzie może mieszkać i praktykować ok. 30 mnichów. W ścianach znajdują się regularnie rozmieszczone podwójne rozsuwane drzwi (papierowe). Mnisi używają zawsze drzwi najbliższych im, gdy wychodzą, lub najbliższych ich miejsca w sali, gdy wchodzą. Jedynym ozdobnym elementem sali jest mała świątynia na jednej z dłuższych ścian. Na zewnątrz znajduje się palenisko, w którym rozpala się ogień ogrzewający podłogę i wodę w wielkim bojlerze. Tu także dawniej gotowało się pożywienie (obecnie zajmuje się tym część kuchenna, ale je się w owych dużych pokojach, na ten czas – refektarzach). Znajduje się tu także granitowy zbiornik na wodę źródlaną doprowadzaną kanałami. Ze względu na ich prostotę – sale te mogą łatwo pełnić wiele funkcji: gdy konieczna jest nauka, wnosi się niskie stoliki (i jest to seminarium). Są refektarzem w porze posiłku (mnisi przynoszą swoje miski z półek). W porze snu sala zamienia się w dormitorium (przynosi się kołdry i poduszki z komód lub bocznego pokoju). Po ułożeniu poduszek w dwu rzędach na środku sali, zamienia się ona w salę medytacji. Gdy potrzeba, cała taka jednostka klasztorna może być szybko przystosowana do aktualnych potrzeb klasztoru (np. na potrzeby grupy wędrujących od klasztoru do klasztoru mnichów itd.). Ta niezwykła możliwość przystosowania klasztoru do wszelkich sytuacji, także odróżnia klasztory koreańskie od chińskich.
System ogrzewania klasztorów koreańskich jest wyjątkowy (z Syberii ciągną do Korei ostre mrozy). W klasztorach chińskich używano rozgrzanych cegieł do ogrzania każdego mnisiego miejsca spania osobno. Koreańczycy postanowili ogrzać całe pomieszczenie i służy temu system ondol podgrzewający je od spodu.
Biura rozmieszczone są w odrębnym budynku w pobliżu głównej bramy. Znajdowała się tam większa sala (podgrzewana) i mniejsze indywidualne pokoje klasztornych urzędników. Również i opat klasztoru mógł tam mieć swoje biuro. Większe klasztory, takie jak Songgwang, miał także swoją bibliotekę ze starymi ksylograficznymi książkami w literackim języku chińskim, współczesnymi rozprawami na temat buddyzmu w języku koreańskim i drukowanym chińskim (z reguły japońskie wydanie Taishō) czy koreańskim kanonem buddyjskim.
Większość klasztorów posiada także małe kaplice poświęcone Siedmiu Gwiazdom (Wielka Niedźwiedzica; kor. "chilseong") i bóstwu góry (kor. sansin). Jest to ewidentna pozostałość z pierwotnych wierzeń Koreańczyków.
W górach otaczających klasztor znajdują się także liczne pustelnie, gdzie mieszkają starsi mnisi i emerytowani opaci. Pomimo odosobnienia od głównego kompleksu klasztoru, funkcjonują one jako jego część. W pobliżu klasztoru jest także obszerne pole stup, w których znajdują się relikwie ok. 30 mistrzów seon i wybitnych mnichów Songgwang sa.
Japonia.
Pierwsze klasztory w Japonii.
Okres Yamato (250–710).
Po raz pierwszy Japonia zetknęła się z buddyzmem w 538 roku. Koreański król Syongmyong z Baekje przesłał japońskiemu cesarzowi Kinmeiowi (509–571) wyobrażenie Buddy, sztandary z buddyjskimi napisami, baldachimy i księgi ze świętymi tekstami.
W 585 r. zostało wybudowane w rezydencji Soga no Umako w Ishikawie pierwsze sanktuarium buddyjskie, w którym przebywali pierwsi kapłani buddyjscy w Japonii – trzy kapłanki. W 588 r. wybudował on pierwszą świątynię dla kapłanów mężczyzn.
Sprzeciw ze strony możnowładców przeciwko nowej, obcej religii był jednak tak potężny, że Soga musiał spalić świątynię, którą sam wybudował.
Okres Nara (709 – 795).
Nara była w latach 710–784 stolicą Japonii i najważniejszym ośrodkiem buddyzmu. Wzorem dla niej (jak i dla Kioto) była chińska stolica Chang’an. Buddyzm w tym okresie był ograniczony właściwie tylko do stolicy.
W 607 r. zakończono budowę klasztoru Hōryū (jap. Hōryū-ji). Po pożarze w 670 r. odbudowano go w 708 r. Dzisiaj klasztor ten uważany jest za najstarszą drewnianą budowlę na świecie.
W 623 r. w Japonii było już 46 klasztorów i świątyń, 816 mnichów i 569 mniszek.
W 635 r. zostaje wprowadzona do Japonii idealistyczna szkoła jogaczara (chiń. faxiang, jap. hossō). Jednak niektórzy uważają, iż oficjalnie dokonał tego mnich Dōshō w 660 r.
W 678 r. mnich Dōkō zakłada szkołę ritsu, japońskiego odpowiednika szkoły winaji (chiń. lü)
W 680 r. rozpoczęto budowę klasztoru Yakushi (Yakushi-ji).
W 692 r. było już w Japonii 545 świątyń i klasztorów.
W 701 r. dwór cesarski ustanowił kodeks reguł dla mnichów i mniszek buddyjskich w Japonii.
Koreański mnich Haikwan założył w 635 r. w Japonii odpowiednik szkoły madhjamika zwanej w Chinach sanlun, a w Japonii – sanron (pol. szkoła Trzech Traktatów).
W 736 r. przybył do Japonii Daoxuan Lüshi (688 – 763) i założył szkołę kegon, odpowiednik chińskiej szkoły huayan, opartej na Sutrze Awatamsace.
Jeden z największych i najbardziej znanych klasztorów, Todai (Tōdai-ji), został otwarty w 752 r. W kilka lat później Ganjin wybudował Tōshōdai-ji (759), a w 788 r. Saichō wybudował wielki klasztor Enryaku-ji.
W 805 r. Saichō założył szkołę tendai, która była odpowiednikiem chińskiej szkoły tiantai – (pol. szkoła Niebiańskiego Tarasu).
Kūkai wprowadził w 806 r. szkołę mantrajany – (jap. shingon-shū), (chiń. zhenyan), (pol. szkoła Prawdziwych Słów).
Z tych pięciu szkół buddyjskich największe wpływy zdobyły trzy: tendai, kegon i shingon. Buddyzm tego okresu był zdominowany przez buddystów koreańskich i chińskich; nawet Saichō, chociaż urodzony w Japonii, był pochodzenia chińskiego. Buddyści ci przynieśli ze sobą rytuały, ubrania, architekturę, sztukę i święte księgi. Buddyzm japoński tego okresu był właściwie wierną kopią buddyzmu chińskiego okresu Tang. Z jednym wyjątkiem – nie miał jeszcze szkoły zen (chiń. chan; kor. seon). Zanim dojrzeje do zen – upłynie kilkaset lat.
Buddyzm w Japonii od samego początku był związany z państwem i polityczno-społeczną działalnością. Klasztory musiały pewną ilość czasu poświęcać ceremoniom dla ochrony państwa i dla różnych korzyści na tym świecie. Niezmiernie ważna była więc magiczna moc rytuału i świętego tekstu. W zamian za to państwo najpierw tolerowało tę obcą religię, a z czasem zaczęło obdarzać buddyzm patronatem. Jednak to bliskie powiązanie klasztorów buddyjskich z polityką stworzyło wiele problemów i stało się w końcu przyczyną przeniesienia stolicy.
Kiedy do władzy doszedł cesarz Kammu, oddany wyznawca konfucjanizmu (bo przy okazji wprowadzania buddyzmu przyniesiono do Japonii także konfucjanizm i taoizm), aby odseparować się od potężnych szkół buddyjskich i uniknąć nadmiernej ingerencji opatów klasztornych, przeniósł stolicę w pobliże góry Hiei do Heian-kyō (czyli Kioto).
Ironia historii spowodowała, że mnisi z klasztorów wybudowanych na górze Hiei, stali się przez to wpływową siłą polityczną we wczesnych i średniowiecznych dziejach Japonii, a klasztory potężnymi instytucjami. Sytuacja ta trwała do 1571 r., gdy Nobunaga Oda, przygotowując się m.in. do wojen, pragnąc mieć swobodę działań, spalił ponad 3000 klasztorów. Zgodnie z dalekowschodnim zwyczajem dano mnichom możliwość opuszczenia klasztorów przed spaleniem. Wielu mnichów jednak postanowiło w klasztorach pozostać i zostali spaleni razem z budowlami.
Tak bliskie kontakty ze świeckim państwem spowodowały oczywistą rywalizację tych szkół buddyjskich o wpływy i patronat. Rywalizacja przerodziła się w regularną wojnę. Potężne klasztory miały swoje mnisie armie, które walczyły ze sobą i nawzajem palono świątynie i klasztory.
Trzecim centrum monastycyzmu japońskiego obok Nary i Kioto stała się Kamakura. Był to skutek zmian politycznych i społecznych w Japonii. Polityczna siła z rąk arystokratów (Fujiwara) przeszła do rąk Hōjō, samurajów Kantō, którzy ustanowili samurajskie rządy bakufu. Faktycznym władcą Japonii stał się siogun. Jego siedzibą była Kamakura. I właśnie z Kamakurą związane jest powstanie nowej japońskiej szkoły buddyjskiej – zen.
Klasztor japoński.
Wzorcem dla klasztorów japońskich były kompleksy klasztorne Korei i Chin. Posiadały więc one te same główne budynki. Główną budowlą było "kondō" – "złoty pawilon" zwany także "hondō" – główny pawilon. Z reguły znajdował się w niej główny obiekt kultu (posągi buddów itp.), zależny od szkoły buddyjskiej, do której klasztor należał. Jeśli obiektem kultu był budda Amida (skt. Amitabha), pawilon główny nosił nazwę "Amida-dō" – "Pawilon Amidy". Jeśli natomiast obiektem kultu był Budda Śakjamuni, to klasztor posiadał "butsuden" – dom, pawilon Buddy.
Kolejnym budynkiem był "pawilon zgromadzeń" (lub "wykładów") – "kōdō". Mogła ona także zawierać obiekt kultu.
Pagoda – "tō" – jest rozwinięciem stupy indyjskiej, jednak wykazuje niewielkie podobieństwo do swojego pierwowzoru. Podobnie jak stupy, pagody są zasadniczo relikwiarzami, w których przechowuje się relikwie (np. włos Buddy). Przeważnie w klasztorach mamy pagody trzy- lub pięciokondygnacyjne (odpowiednio: "sanjū no tō" i "gojū no tō"). Jednak są także siedmio- i dziewięciokondygnacyjne pagody, prawdziwe majstersztyki architektoniczne, zbudowane z drewna bez użycia gwoździ. Przetrwały te budowle największe trzęsienia ziemi. Obecnie najwyższą konstrukcją jest 5-kondygnacyjna pagoda w Tō-ji w Kioto licząca 55 m wysokości. Pagoda w Hōshō-ji (Kioto) miała wysokość 83 m (9 kondygnacji). Jednak najwyższą pagodą w Japonii była ośmiokątna 7-kondygnacyjna pagoda w Shokoku-ji (także w Kioto), która mierzyła 108 m wysokości.
Pagoda jest elementem klasztoru, który najbardziej różni się od koreańskiego lub chińskiego wzorca. Pagody chińskie były przeważnie murowane, kamienne, rzadziej drewniane i zdecydowanie mniej wyrafinowane pod względem architektonicznym.
Klasztor przeważnie miał jedną główną bramę "mon", przeważnie typu "sanmon" – "trójbramę" oraz kilka bram dodatkowych oraz wieżę dzwonu.
Najstarszą drewnianą budowlą na świecie jest klasztor Hōryū-ji. Cały kompleks składa się z 41 niezależnych budowli (pawilonów), z których najważniejsze to "kondō" w stylu chińskim i pięciokondygnacyjna pagoda. Kondō, jak każdy większy budynek drewniany ma konstrukcję słupowo-belkową.
Tōdai-ji.
Jest to olbrzymi kompleks klasztorny szkoły kegon (chin. huayan; kor. hwaeom chong).
Główne wejście do klasztoru prowadzi przez "nandaimon" – "wielką bramę południową". Pomiędzy nią a "chūmon" – "bramą wewnętrzną" – znajdowały się kiedyś dwie 7-kondygnacyjne pagody na wschodzie i zachodzie, każda 100-metrowej wysokości. Przechodząc przez chūmon, dochodzi się do hondō (głównego pawilonu), zwanego tu "Daibutsu-den" – domem wielkiego buddy. Jest to największy na świecie drewniany budynek, mimo że po rekonstrukcji w 1709 r. został zmniejszony o 1/3. Jego wysokość sięga 48 m, długość 57 m, a szerokość 50 m. Wewnątrz znajduje się główny obiekt kultu szkoły kegon – "daibutsu" (wielki budda) Dainichi Nyorai (skt. Vairocana). Jest to największy posąg z brązu na świecie; ma 15 m wysokości. Sama głowa zrekonstruowana w 1695 r. ma 5,3 m wysokości (dziwne proporcje rzeźby wynikają z tego, iż siedzi on w pozycji medytacyjnej). Sam korpus ciała po zniszczeniach został zrekonstruowany w 1185 roku. Przebudowana i pomniejszona główna hala pod żadnym względem nie dorównuje oryginalnej hali; brak jej stylistycznej jedności, świetnych proporcji i wyrafinowania poprzedniczki.
Na osi północnej klasztoru, czyli za Daibutsu-den, znajduje się "kōdō" – sala wykładów i zgromadzeń. Na jej flankach stoją: wieża dzwonu i biblioteka. Z trzech stron hala ta jest otoczona przez kwatery mnichów. Korytarz łączy je z refektarzem.
W 754 r. wybudowano "Kaidan-in" – pawilon ordynacyjny mnichów. Na jego ołtarzu znajdują się gliniane posągi "shitennō" – "czterech niebiańskich królów", obrońców buddyzmu. Konstrukcja obecnego pawilonu pochodzi z 1731 r.
Ważną budowlą, bo pochodzi ona z 798 r., jest "Hokke-dō" – "Pawilon Lotosu". To w nim śpiewa się Sutrę Lotosu. Głównym obiektem kultu jest tu "Fukūkensaku Kannon" (skt. Amoghapāśāvalokiteśvara; "Ta która łowi wędką ludzi i przenosi ich na brzeg oświecenia") z 746 r.
Innym obiektem, który przetrwał z pierwszego okresu klasztoru jest "Tegaimon" – brama przy zachodnim murze klasztoru.
Większość budynków kompleksu pochodzi z 1180 r., gdy klasztor odbudowano po zniszczeniach w stylu południowej chińskiej dynastii Song. Styl ten nazwano "daibutsu-yō" – "stylem wielkiego Buddy" lub "tenjiku-yō" – "stylem indyjskim". Szczególnie dobrym jego przykładem jest "nandaimon" z potężnymi figurami obrońców wiary Niō – dwóch królów.
Po wielkich zniszczeniach klasztoru w 1567 r. został on odbudowany przy pomocy siogunatu Tokugawy.
Klasztory zen.
Pierwszą osobą z Japonii, która (według wiarygodnych źródeł) miała kontakt z chińskim chanem i przewiozła jego idee do kraju, był mnich Dōshō (628 – 670). Praktykował chan u mistrza Songyuego Hui’ana, ucznia Drugiego Patriarchy chan Huikego i przyjaciela Czwartego Patriarchy Daoxina. Po powrocie do Japonii przebywał w klasztorze Gangō-ji w Narze, gdzie prowadził pierwszą w Japonii halę medytacyjną. Nie udało mu się jednak ustanowić linii przekazu Dharmy.
W ciągu następnych 300 lat co najmniej kilku mnichów (np. Daoxuan i Yikong) próbowało wprowadzać chan do Japonii, ale bez żadnego rezultatu. Potężne szkoły kegon i shingon praktycznie zmonopolizowały buddyzm w Japonii.
Starszy nieco od Eisai’a Myōana Dainichi Nōnin (zm. 1194?, jego imię pojawia się też w literaturze jako Dainichibō) czytał bardzo dużo buddyjskich tekstów i dowiedział się z nich o praktyce chan. Samorzutnie zaczął praktykę zen i osiągnął oświecenie. Wybudował klasztor Sambō, który wobec tego może należy traktować jako pierwszy klasztor zen, chociaż oficjalnie za taki uchodzi Shofuku. Znajdował się on w Settsu, miejscu, które należało do klasztoru szkoły tendai z góry Hiei. Praktykowano tam zen zbliżony do praktyk tendai, a więc związany raczej z północną szkołą stopniowego oświecenia niż z chanem Dahui Zonggao. Symptomatyczne, że po śmierci mistrza jego uczniowie przenieśli się do Dōgena, a nie do Eisaia Myōana.
Od niego zaczyna się właściwa historia zen i klasztorów zen w Japonii. W 1168 r. udał się po raz pierwszy do Chin, aby studiować nauki szkoły tiantai. Jednak na miejscu okazało się, że całe południe Chin, od rzeki Yangze, jest opanowane przez chan. Nawet niegdysiejsze główne klasztory tiantai, a wśród nich klasztor Ayuwang (Aśoki), są już regularnymi klasztorami chan. Ponieważ jego pobyt trwał tylko pół roku, nie rozpoczął praktyki chan. Dopiero 18 lat po pierwszej wizycie udało mu się (w 1187 r.) pojechać powtórnie do Chin. Rozpoczął trzyletnią, zakończoną sukcesem praktykę chan u mistrza Xuana Huaichanga. Otrzymał wtedy imię Myōan.
Po powrocie do Japonii wybudował świątynię Hōon w prowincji Chikuzen. W tej świątyni odbyły się pierwsze w Japonii ordynacje mnichów w czystej linii zen. Jednak, co ciekawe, Eisai wcale nie pragnął, aby zen w Japonii był oddzielną szkołą. Praktyka zen w stylu szkoły huanglong (odgałęzienia szkoły linji) miała być włączona do praktyk szkoły tiantai. Ponieważ zabroniono mu propagowania zen, udał się do Kamakury i tam, zwłaszcza po opublikowaniu pracy "Propagowanie zen jako obrońcy narodu", spotkał się ze zrozumieniem samurajów. Siogun Yori’ie Minamoto wybudował w 1202 r. klasztor Kennin w Kioto i podarował go Eisaiowi. Klasztor był jednak związany ze szkołą tendai. W 1206 r. Eisai nadzorował pracami przy rekonstrukcji Tōdai-ji. Był niewątpliwie utalentowanym budowniczym – nadzorował pracami rekonstrukcyjnymi w Chinach i do Japonii przywiózł dogłębną znajomość technik budowlanych Chin epoki Song. Wybudował w Japonii trzy klasztory zen: w 1195 r. Shōfuku (Hakata), w 1200 r. Jufuku (Kamakura) i Kennin (Kioto). Dokonał także restauracji 9-kondygnacyjnej pagody(kuju no to) w Hosshō-ji.
Nowym elementem klasztorów zen były "pawilony medytacji" – "zen-in" lub "zen-dō". W Kennin-ji zgodzono się na nie pod warunkiem, że obok nich zbudowane zostaną świątynie honorujące szkoły tendai i shingon. Większość klasztorów zen posiadała także dwie główne bramy wejściowe: zewnętrzną "somon" i wewnętrzną trójbramę "sanmon".
Ponieważ zen w czasach siogunów Ashikaga odgrywał coraz większą rolę, Yoshimitsu Ashikaga stworzył w 1386 r. szczególny system odgórnej organizacji klasztorów zen zwany gozan – pięć klasztorów lub czasem szerzej "gozan no jissetsu" – pięć klasztorów (gór), dziesięć świątyń. System ten był wzorowany na chińskim "wushan", ale miał bardziej restrykcyjny charakter, chodziło w nim także o podporządkowanie klasztorów władzy. Listy tych pięciu głównych klasztorów szkoły rinzai zmieniały się, ale pierwszy zestaw jeszcze z okresu Kamakury i stworzony przez mistrza zen Musō Kokushiego wyglądał następująco: Kenchō-ji, Engaku-ji, Jufuku-ji, Jōmyō-ji i Jōchi-ji (wszystkie w Kamakurze). Po przeniesieniu się władzy do Kioto stworzono nową listę z Kioto i Kamakury: Nanzen-ji (Kioto), Tōfuku-ji (Kioto), Kennin-ji (Kioto), Kenchō-ji (Kamakura) i były główny klasztor ruchu zen Engaku-ji (Kamakura) na ostatnim miejscu. Listy zmieniały się, ale klasztory Kamakury były zawsze podrzędne do klasztorów Kioto. Jednak oprócz tego podziału istniał jeszcze drugi – na klasztory "sōrin" (chiń. conglin), czyli miejskie i "rinka" (lub "ringe") (chin. linxia) – wiejskie, niewchodzące do systemu "gozan". Do tych ostatnich należały klasztory linii Daitoku, Myōshin i Genjū oraz głównie klasztory szkoły sōtō.
Tybet.
Rozwój indyjskiego wzoru.
Pierwszy tybetański klasztor buddyjski (Samje) powstał dopiero w 749 roku z inicjatywy króla Trisong Decena i indyjskiego mnicha Śāntarakṣita (Wylie: zhi ba tsho), choć najstarszą świątynią buddyzmu tybetańskiego był Dżokhang już za panowania króla Songcen Gampo w latach 609/614 – 649. Przekaz monastyczny miał źródła z Indii z wczesnych szkół buddyzmu bazujących na „Sutrze o indywidualnym wyzwoleniu” i „Sutrze pratimokszy”, czterech zbiorach winai, „Mahawibhaszy” szkoły wajbhaszika i z sautrantiki. Dotarł on za sprawą Chokro Lui Gyaltsen oraz Śakjasena, którzy studiowali w Tybecie z dwoma wielkimi indyjskimi mistrzami przekazu winai, Danaśilą i Jinamitrą. Klasztor Samje był wzorowany na Odantapurze w Biharze.
Na skutek tragicznych wydarzeń upadku imperium tybetańskiego, oraz ze względu na nowe indyjskie nurty tantryczne, buddyzm został ponownie wprowadzany do Tybetu od okresu dwieście lat później poprzez tzw. „nowożytne przekazy” sarma. W roku 1204 tybetański tłumacz Tropu Lotsała (Khro-phu Lo-tsa-ba Byams-pa dpal) zaprosił do Tybetu indyjskiego mistrza Shakyashribhadra, ostatniego dzierżawcy tronu sławnego instytutu monastycznego w Nalandzie tuż przed inwazją muzułmańskich Turków, który w towarzystwie swoich mnichów przekazał ponownie ordynację mnisią winai mula-sarwastiwady Tybetańczykom w ramach szkoły sakja. Odrodzenie buddyzmu miało na celu stworzenie stabilnej bazy dla monastycyzmu i jednolitego kodeksu dla wszystkich aktualnie obowiązujących nurtów buddyjskich z sutry i tantry. Wybudowano kilkadziesiąt nowych klasztorów, które stały się skupiskami już wysoce wykształconych mnichów i nastąpił bujny okres rozkwitu życia religijnego, np. klasztor Sakja. Klasztory powstawały również w miejscach budowli przeznaczonych pierwotnie do innego celu, np. z zamku dynastii Jarlung, dawnej siedziby władców Tybetu zamienionej na klasztor Jumbulagang.
Stałe elementy, które występują w klasztorach Indii, znalazły się także w klasztorach tybetańskich, a więc wejściowy portyk (tyb. "go-ling" lub "go-khang"), sala (budynek) zgromadzeń (tyb. "du-khang") i rejon "sanctum" (tyb. "dri-cang-khang"). We wczesnych klasztorach znajdowało się jeszcze miejsce do spacerowania (tyb. "kor-lam"), które zniknęło z architektury klasztoru po XV wieku.
Monastyczna architektura tybetańskich klasztorów osiągnęła swoją dojrzałość po porzuceniu indyjskiego prototypu klasztoru i dostosowaniu budowy i wystroju do potrzeb i gustów Tybetańczyków. Dodano wtedy "rabsel" – miejsce do siedzenia dla starszych mnichów z oknem, świetliki ("mthongs", czasami w formie balustrady "seng g.yab") oraz zewnętrzne pokoje służebne i budynki dołączone do sal klasztornych.
Klasztory były przystosowane do obsługi religijnych potrzeb pielgrzymów, którzy mogli wykonywać tu okrążanie miejsc "sanctum" (tyb. "skor-ra"), wykonywać pokłony (tyb. "phyag-'tshal"), modlić się oraz czynić ofiarowania indywidualnym świątyniom czy też bóstwom. Mogli również konsultować się w sali zgromadzeń z poszczególnymi mnichami i lamami, słuchać nauk i być świadkiem wykonywanych przez mnichów rytuałów.
Społeczne i polityczne znaczenie klasztorów rosło nieustanie i w XIV w., po rewitalizacji buddyzmu dokonanej przez Congkhapę. Tybet stał się państwem teokratycznym podczas rządów Dalajlamy V Ngałang Lobsang Gjaco (Wylie. ngag-dbang blo-bzang rgya-mtsho; 1617–1682 r). Główny nurt życia zakonnego skupiał się w wielkich centrach monastycznych, które mogły pomieścić nawet ponad 8000 mnichów, np. Drepung i Taszilunpo. Tybet poszedł drogą buddyzmu indyjskiego. Wielkie klasztory przypominały małe miasta z ulicami pomiędzy celami mnichów na dwóch czy trzech kondygnacjach. Owe ulice dochodzą do dziedzińców, na których znajdują się kaplice lub świątynie. Są także specjalne domy przeznaczone do nauczania, gdyż klasztory służą jako buddyjskie uczelnie, jednak tylko dla mnichów (w Bhutanie kształcą się w klasztorach również ludzie świeccy). Klasztory aspirowały do bycia kopiami już nieistniejących centrów monastycznych indyjskich i bengalskich, takich jak Nalanda, Vikramaśīla czy Odāntapura. Klasztor Drepung był wzorowany z kolei na klasztorze Śrī Dhānyataka w Kalindze, związanym z tradycją tantryczną kalaczakry. Klasztor Guru Ch’owan (przy granicy z Bhutanem) wzorował się na Nalandzie. Na Vikramaśīli wzorowany był klasztor Ramocze. Inne klasztory budowane w rozmaitych częściach Tybetu i wokół Lhasy po Samje i Ramocze (Wylie: Ra-mo-che Dgon-pa) naśladowały już rodzime repliki indyjskich prototypów.
W zachodnim Tybecie w regionie Ladakhu, pomimo iż stosowano ów wzór indyjski, doszło do adaptacji prowincjonalnych indyjskich stylów architektonicznych i wpływów Kaszmiru. Powstała hybryda łącząca indyjski styl architektoniczny z kaszmirskimi dekoracyjnymi elementami i tybetańską techniką budowlaną. Ponieważ Tybet jest pozbawiony drzew, klasztory są budowane głównie z kamieni lub suszonych na słońcu cegieł. Większość ma płaskie dachy. W klasztorach-świątyniach parter jest pozbawiony okien i z reguły przeznaczony na magazyn. Po schodach wychodzi się na piętro do części świątynnej. W sąsiadującym z Tybetem królestwie Bhutanu klasztory budowano na wzór mniejszych rozmiarami budowli tybetańskich, choć zdobiono je również charakterystycznymi narodowymi detalami bhutańskimi i sztuką sakralną bhutańskich odmian buddyzmu tybetańskiego, np. Gangteng z bhutańskiej tradycji Peling oraz Chagri i Paro Dzong (Wylie: spa ro rdzong) z bhutańskiej tradycji Drukpa Kagju. Nie sposób również pominąć tybetańskich wpływów religii bön, która znacząco wpływała na wszystkie nurty buddyzmu tybetańskiego od samego jego początku, aż po czasy współczesne.
Miejsce i architektura.
Klasztory tybetańskie ze względu na specyficzne środowisko geograficzne kraju, są z reguły niezwykle odseparowane i znajdują się wręcz na skalistych pustyniach. To wyizolowanie niewątpliwie pomagało mnichom w praktyce. Część klasztorów, zwłaszcza szkoły kagyu nazywana były wręcz jaskiniami, chociaż stanowiły one tylko mały fragment klasztoru.
Za najlepsze miejsce na wybudowanie klasztoru uważano długi grzbiet wzniesienia. Starano się także, aby przed frontem klasztoru znajdowało się jezioro, nawet oddalone o kilka kilometrów. Znalazło to także wyraz literacki:
Wejście do domu zgromadzeń powinno znajdować się na wschodzie. Jeśli to niemożliwe, następnym kierunkiem jest południowy wschód, a kolejnym – południe. Strumień był uważany ze rzecz negatywną i z jego powodu wejście mogło znajdować w innych kierunkach świata. Z kolei wodospad był uważany za dobrą zapowiedź i wtedy główne wejście budowano od jego strony.
Konstrukcja klasztorów oparta była na drewnianych belkach. W wewnętrznych kaplicach najchętniej używano drewna jałowca ("Juniperus tibetica"). Większość elementów konstrukcji klasztoru wykonywano z topoli ("Populus sp."). Ściany wykonywano przeważnie murując je z gruzu i używając niewiążącej błotnej zaprawy murarskiej. Wyższe piętra budowano często z suszonych na słońcu cegieł. Poza samą Lhasą ściany ogólnie budowano z materiału ziemnego.
Podstawowy moduł składał się z filaru i belki. Średnia odległość między filarami w Lhasie wynosi 2,2 metra. Tybetańczycy określali wielkość sali liczbą filarów lub modułów filarowo-belkowych. Moduł filarowo-belkowy zawiera także dwa wsporniki – mniejszy "be lo", który podpiera większy – "shu" (dosłownie łuk). Czasem są one traktowane jako głowice filaru. Wzory wsporników były różne i mogą być wskaźnikiem okresu budowy. Wnętrze sali zgromadzeń jest rozjaśniane poprzez świetliki z dodatkową pomocą podwyższonych filarów (tyb. "byar-ka").
Dachy budynków klasztornych są płaskie i konstruowane z warstw szkieletu z użyciem otoczaków i błota. Są często wodoodporne dzięki wykorzystaniu techniki i materiałów zwanych "arga" – ubitej oczyszczonej ziemi z dużą zawartością wapna.
Zewnętrzne ściany są budowane z kamieni, natomiast ściany z błota są jeszcze dodatkowo tynkowane. Ściany wewnętrzne są także tynkowane i dodatkowo szlifowane, aby były gładkie. Murale wykonywane są na ścianach błotnych pokrytych wapnem. Do 1959 roku wysokiej jakości barwniki uzyskiwano ze sproszkowanych półszlachetnych kamieni zmieszanych z klejem pochodzenia zwierzęcego.

</doc>
<doc id="966577" url="https://pl.wikipedia.org/wiki?curid=966577" title="Komin geotermalny">
Komin geotermalny



</doc>
<doc id="966608" url="https://pl.wikipedia.org/wiki?curid=966608" title="Al-Qusair">
Al-Qusair



</doc>
<doc id="966612" url="https://pl.wikipedia.org/wiki?curid=966612" title="Bibianna Moraczewska">
Bibianna Moraczewska

Bibianna Moraczewska (ur. 27 listopada 1811 w Zielątkowie, zm. 6 października 1887 w Poznaniu) – polska pisarka, działaczka społeczna i niepodległościowa.
Życiorys.
Bibianna Moraczewska urodziła się w Zielątkowie k. Obornik jako córka ziemianina Tomasza i Józefy z domu Kierska. W Zielątkowie spędziła dzieciństwo i młodość. W 1840 po sprzedaży Zielątkowa, przez 2 lata mieszkała w Naramowicach k. Poznania, a od 1842 w samym Poznaniu razem z bratem Jędrzejem Moraczewskim, z którym prowadziła salon literacko-intelektualny. W dyskusjach literackich i politycznych, które odbywały się u Moraczewskich brali udział m.in. Ryszard Berwiński, Lucjan Siemieński, Roman Zmorski, Edward Dembowski i Narcyza Żmichowska. W 1846 zajmowała się działalnością agitacyjną wśród ludu i propagowała hasła narodowe oraz demokratyczne. Kontaktowała się z ośrodkami emigracyjnymi oraz była pośredniczką w przekazywaniu korespondencji działaczy politycznych. Kolportowała również do Królestwa Polskiego nielegalne pisma polityczne. Organizowała opiekę nad rannymi w 1848 oraz 1863. W 1856 zetknęła się w Warszawie z kołem tamtejszych entuzjastek. W latach 1871–1887 w powstałym z jej inicjatywy Towarzystwie Pomocy Naukowej dla Dziewcząt pełniła funkcję przewodniczącej. Działała również w innych organizacjach społecznych (Koło Pań Wielkopolskich, Komitet Pomnikowy, Bank Ziemski). Związana z „Przeglądem Naukowym” Edwarda Dembowskiego.
Była zaangażowana w działalność Towarzystwa Demokratycznego Polskiego, w kultywowanie polskości w Wielkim Księstwie Poznańskim. Była autorką dwóch podręczników historii Polski (1850 i 1852). 
Z jej twórczości największą wartość przedstawia dziennik, który został opublikowany w 1911 roku i zawiera opis lat 1836-1840 i 1855-1863. Pozostawiła po sobie m.in. powieści: "Przygody z życia generała Madalińskiego" (1850) i "Dwóch rodzonych braci" (1859). W 1852 roku opublikowano "Co się działo w Polsce od samego początku, aż do pierwszego rozbioru kraju".
Członkini środowiska emancypantek warszawskich Entuzjastki, publicystka. 
Bibianna Moraczewska jest pochowana na Cmentarzu Zasłużonych Wielkopolan.

</doc>
<doc id="966615" url="https://pl.wikipedia.org/wiki?curid=966615" title="Podział administracyjny Polinezji Francuskiej">
Podział administracyjny Polinezji Francuskiej

Polinezja Francuska podzielona jest, zgodnie z podziałem administracyjnym wprowadzonym w 1972, na pięć jednostek administracyjnych, obejmujących główne archipelagi:
Jednostkami drugiego rzędu są gminy (commune), których jest łącznie 48:

</doc>
<doc id="966616" url="https://pl.wikipedia.org/wiki?curid=966616" title="Daria Rebet">
Daria Rebet

Daria Rebet ps. "Darka" (panieńskie nazwisko Cisyk, ur. 26 lutego 1913 w Kicmaniu - zm. 5 stycznia 1992 w Monachium) - ukraińska działaczka nacjonalistyczna i niepodległościowa, publicystka, prawnik. 
Ukończyła gimnazjum w Stryju, następnie studia prawnicze na Katolickim Uniwersytecie Lubelskim.
Członek Płasta, działała w Junactwie, następnie w OUN. W latach 1934-1938 była członkiem krajowej egzekutywy OUN na zachodniej Ukrainie, podczas niemieckiej okupacji członkiem Zarządu Głównego OUN.
Była współzałożycielką UHWR. W 1944 na polecenie Prowodu OUN wyjechała na zachód. Po wojnie na emigracji w USA, działała w redakcjach gazet "Suczasna Ukrajina", "Suczasnist", "Ukrajinśkyj Samostijnik". Żona Lwa Rebeta.

</doc>
<doc id="966618" url="https://pl.wikipedia.org/wiki?curid=966618" title="Hotel Grand w Krakowie">
Hotel Grand w Krakowie



</doc>
<doc id="966620" url="https://pl.wikipedia.org/wiki?curid=966620" title="Sport Ancash Huaraz">
Sport Ancash Huaraz



</doc>
<doc id="966621" url="https://pl.wikipedia.org/wiki?curid=966621" title="Wiśnia karłowata">
Wiśnia karłowata

Wiśnia karłowata, wisienka stepowa ("Prunus fruticosa" Pall.) – gatunek krzewu należący do rodziny różowatych. Występuje w Europie i Azji. W Polsce podlega ochronie.
Rozmieszczenie geograficzne.
Występuje od południowo-zachodniej Syberii do Nadrenii, rozprzestrzeniła się również gdzieniegdzie poza obszarem swojego rodzimego występowania. Przez Polskę przebiega północno-zachodnia granica jej zwartego zasięgu, który obejmuje Wyżynę Zachodniowołyńską, Polesie, Wyżynę Lubelską, południowo-wschodnią część Wyżyny Radomskiej i środkową część Wyżyny Małopolskiej. Poza tymi obszarami zwartego zasięgu występuje jeszcze w rozproszonych stanowiskach w Kotlinie Toruńskiej, Równinie Inowrocławskiej, w rezerwacie Bielinek nad Odrą, Dolsku koło Gostynia, Grodzisku koło Łęczycy i w okolicach Przemyśla.
Biologia i ekologia.
Nanofanerofit. Kwiaty przedsłupne, zapylane przez motyle i błonkówki. Owoce dojrzewają w lipcu, ale utrzymują się na pędach do sierpnia, czasami nawet do września. Nasiona rozsiewane są głównie przez ptaki. Rozmnaża się także wegetatywnie za pomocą licznych pędów odroślowych. Liczba chromosomów 2n = 32.
Preferowane siedliska to słoneczne wzgórza i zbocza oraz obrzeża lasów. Gatunek pontyjski, ciepłolubny. W klasyfikacji zbiorowisk roślinnych gatunek charakterystyczny dla związku zespołów (All.) "Prunion fruticosae".
Systematyka i zmienność.
W literaturze polskiej funkcjonuje łacińska nazwa "Cerasus fruticosa" (Pall.) Woronow. Według nowszych ujęć taksonomicznych prawidłowa nazwa tego gatunku to "Prunus fruticosa " Pall., wynikająca z włączenia dawnego rodzaju wiśnia "Cerasus" do rodzaju śliwa "Prunus" w randze sekcji "Cerasus" w podrodzaju "Cerasus".
Tworzy mieszańce z wiśnią ptasią ("Prunus avium" L.), wiśnią pospolitą ("Prunus cerasus" L.) i wiśnią wonną ("Prunus mahaleb" L.).
Zagrożenia i ochrona.
Od 2014 roku roślina jest objęta w Polsce częściową ochroną gatunkową (jako "Cerasus fruticosa"). W latach 1946–2014 podlegała ochronie ścisłej.
Gatunek został zamieszczony w Polskiej Czerwonej Księgi Roślin jako gatunek narażony (kategoria zagrożenia VU) oraz na Czerwonej liście roślin i grzybów Polski (2006, 2016) również jako narażony (kategoria zagrożenia V (VU)). Za duże zagrożenie dla wiśni karłowatej uważa się łatwość tworzenia mieszańców z wiśnią pospolitą ("Cerasus vulgaris"), co może doprowadzić do wyginięcia typowego gatunku.

</doc>
<doc id="966622" url="https://pl.wikipedia.org/wiki?curid=966622" title="Cerasus fruticosa">
Cerasus fruticosa



</doc>
<doc id="966624" url="https://pl.wikipedia.org/wiki?curid=966624" title="Wisienka stepowa">
Wisienka stepowa



</doc>
<doc id="966625" url="https://pl.wikipedia.org/wiki?curid=966625" title="Prunus fruticosa">
Prunus fruticosa



</doc>
<doc id="966626" url="https://pl.wikipedia.org/wiki?curid=966626" title="Club Sport Áncash">
Club Sport Áncash



</doc>
<doc id="966628" url="https://pl.wikipedia.org/wiki?curid=966628" title="Kubań (kraina)">
Kubań (kraina)

Kubań (ros. Кубань, ukr. Кубань, Кубанщина, ady. Пшызэ) – historyczno-geograficzna kraina w Rosji, leżąca w dorzeczu rzeki Kubań. 
Terytorium Kubania obejmuje Kraj Krasnodarski, Adygeję oraz części obwodu rostowskiego, Kraju Stawropolskiego i Karaczajewo-Czerkiesji.
Główne miasta to Krasnodar, Jejsk, Noworosyjsk, Soczi, Tiemriuk, Sławiańsk nad Kubaniem, Armawir, Kropotkin, Tuapse, Anapa.
Kraina była zasiedlona pod koniec XVIII wieku przez Kozaków czarnomorskich (rozformowane Kozackie Wojsko Zaporoskie) i do 1918 stanowiła administracyjnie obwód kubański Imperium Rosyjskiego.

</doc>
<doc id="966629" url="https://pl.wikipedia.org/wiki?curid=966629" title="Di Renjie">
Di Renjie

Di Renjie (wym. "ti żen-cie"; ur. 630, zm. 700) – chiński urzędnik państwowy z czasów dynastii Tang. Znany z nieposzlakowanej opinii, dwukrotnie pełnił funkcję kanclerza na dworze cesarskim.
Urodził się w mieście Taiyuan w rodzinie z tradycjami urzędniczymi (jego dziadek i ojciec pracowali w cesarskiej administracji). W 686 r. został sędzią w Gansu, dwa lata później przeniósł się do Fuzhou. Przeprowadził wówczas wielką akcję masowego burzenia świątyń na terenie południowych Chin, uznając lokalne kulty za niepotrzebne i sprzeczne z obowiązującą ideologią konfucjańską. Zniszczono ponad 1700 miejsc kultu, oszczędzając jedynie te poświęcone dawnym bohaterom takim jak Wielki Yu. Potem przez pięć lat piastował stanowisko kanclerza aż do 692 r., kiedy to na skutek fałszywych oskarżeń o zdradę znalazł się w więzieniu. Po odzyskaniu wolności w 696 r. został oddelegowany przez cesarzową Wu Zetian do Weizhou, a w 697 r. ponownie został kanclerzem. Odegrał ważną rolę w życiu politycznym ówczesnych Chin, przyczyniając się m.in. do odzyskania władzy przez dynastię Tang (przekonując cesarzową Wu, aby nie osadzała na tronie swojego faworyta).
Di Renjie miał dwóch synów: Di Guangsi (狄光嗣) i Di Jinghui (狄景晖); obaj osiągnęli stanowiska mandarynów. Jego prawnuk Di Jianmo (狄兼謨) sprawował urząd cenzora w stołecznym mieście Chang’an.
Bohater chińskich opowieści.
Di Renjie zyskał sławę i sympatię ludu jako sprawiedliwy sędzia, rozwiązujący liczne zagadki kryminalne i łagodzący spory. Opowieści o jego wyczynach zostały spisane za czasów dynastii Ming. W klasycznej wersji sędzia Di jest nieomylny, pozbawiony wad, rozwiązuje kilka spraw jednocześnie i w czasie śledztwa często korzysta ze wskazówek o charakterze nadprzyrodzonym.
Na postaci Di Renjie wzorowany jest bohater serii kryminałów Roberta van Gulika, Sędzia Di. Losy tej samej postaci opisywali także inni autorzy, np. Frédéric Lenormand. W 2010 roku powstał również film fabularny na motywach opowieści o Di Renjie, wyreżyserowany przez Tsui Harka.

</doc>
<doc id="966630" url="https://pl.wikipedia.org/wiki?curid=966630" title="Lilli Palmer">
Lilli Palmer

Lili Palmer, właśc. Lillie Marie Peiser (ur. 24 maja 1914 w Poznaniu, zm. 27 stycznia 1986 w Los Angeles) – niemiecka aktorka teatralna i filmowa pochodzenia żydowskiego. Zdobywczyni Pucharu Volpiego dla najlepszej aktorki, dwukrotnie nominowana do nagrody Złotego Globu.
Zarys biografii.
Ukończyła studium teatralne w Berlinie, a potem występowała w Teatrze Krajowym w Darmstadt. Po dojściu do władzy hitlerowców wyjechała do Paryża, gdzie występowała w nocnych klubach. Wraz z siostrą, Irene, tworzyły duet wokalny Les Soeurs Viennoises. Po kilku latach przeniosła się do Londynu, a potem do USA.
W filmie zadebiutowała w 1933. Pierwszą znaczącą rolę filmową zagrała w obrazie "Tajny agent" Alfreda Hitchcocka (1936). Przez następne 10 lat występowała w filmach brytyjskich.
W 1943 poślubiła aktora Rexa Harrisona i wyjechała z nim do Hollywood w 1945. Do Niemiec powróciła w 1954.

</doc>
<doc id="966631" url="https://pl.wikipedia.org/wiki?curid=966631" title="Dziunin">
Dziunin

2 miejscowości w Polsce:

</doc>
<doc id="966632" url="https://pl.wikipedia.org/wiki?curid=966632" title="Dziunin (województwo wielkopolskie)">
Dziunin (województwo wielkopolskie)

Dziunin – osada krajeńska w Polsce położona w województwie wielkopolskim, w powiecie pilskim, w gminie Łobżenica. Miejscowość wchodzi w skład sołectwa Dębno.
W latach 1975–1998 miejscowość administracyjnie należała do województwa pilskiego.

</doc>
<doc id="966633" url="https://pl.wikipedia.org/wiki?curid=966633" title="Józefinowo">
Józefinowo

2 miejscowości w Polsce:

</doc>
<doc id="966634" url="https://pl.wikipedia.org/wiki?curid=966634" title="Józefinowo (powiat pilski)">
Józefinowo (powiat pilski)

Józefinowo – osada w Polsce położona w województwie wielkopolskim, w powiecie pilskim, w gminie Łobżenica. Miejscowość wchodzi w skład sołectwa Ferdynandowo.
W latach 1975–1998 miejscowość administracyjnie należała do województwa pilskiego.

</doc>
<doc id="966639" url="https://pl.wikipedia.org/wiki?curid=966639" title="Młynowo (osada w województwie wielkopolskim)">
Młynowo (osada w województwie wielkopolskim)

Młynowo – osada w Polsce położona w województwie wielkopolskim, w powiecie pilskim, w gminie Łobżenica. Miejscowość wchodzi w skład sołectwa Witrogoszcz-Kolonia.
W latach 1975–1998 miejscowość administracyjnie należała do województwa pilskiego.

</doc>
<doc id="966640" url="https://pl.wikipedia.org/wiki?curid=966640" title="10 cm Gebirgshaubitze M.16">
10 cm Gebirgshaubitze M.16

10 cm Gebirgshaubitze M.16 – austro-węgierskie działo górskie z okresu I wojny światowej.
Działo M.16 miało balistykę i amunicję taką samą jak polowa haubica M.14. Nowe było łoże działa zapewniające większy kąt ostrzału w pionie.
Działo M.16 miało łoże kołowe, jednoogonowe. Lufa stalowa, z zamkiem klinowym. Nabój składany, ładunek miotający zmienny (stosowano cztery ładunki). Oporopowrotnik hydrauliczno-sprężynowy. Na krótkie dystanse działo mogło być holowane lub przetaczane przez obsługę, na większe było przewożone po rozłożeniu na trzech dwukołowych wózkach (każdy ciągnięty przez dwa konie).
Z działa M.16 można było wystrzeliwać pociski burzące M.14 (masa 10 kg), odłamkowo-burzące M.14 (o masie 13,6 kg) i szrapnele M.14 (o masie 13,5 kg).
Wyprodukowano 550 dział M.16, z czego 434 w zakładach Skody.

</doc>
<doc id="966641" url="https://pl.wikipedia.org/wiki?curid=966641" title="Stebionek">
Stebionek

Stebionek – osada leśna w Polsce położona w województwie wielkopolskim, w powiecie pilskim, w gminie Łobżenica. Miejscowość wchodzi w skład sołectwa Witrogoszcz-Kolonia.
W latach 1975–1998 miejscowość administracyjnie należała do województwa pilskiego.

</doc>
<doc id="966642" url="https://pl.wikipedia.org/wiki?curid=966642" title="Bateria termoelektryczna">
Bateria termoelektryczna

Bateria termoelektryczna jest to zespół ogniw termoelektrycznych zamieniających energię cieplną (różnicę temperatur) na elektryczną. 
Ogniwa takie działają w oparciu o zjawisko Seebecka - różnica potencjałów termoelektrycznych dwóch substancji powoduje, że jeżeli dwa połączenia tych substancji (zazwyczaj metali) umieścimy w różnych temperaturach to powstanie różnica potencjałów - napięcie elektryczne.

</doc>
<doc id="966644" url="https://pl.wikipedia.org/wiki?curid=966644" title="Witrogoszcz-Osada">
Witrogoszcz-Osada

Witrogoszcz-Osada – wieś w Polsce położona w województwie wielkopolskim, w powiecie pilskim, w gminie Łobżenica. Miejscowość wchodzi w skład sołectwa Witrogoszcz. Nazwa miejscowości pochodzi od staropolskiego imienia Jutrogost.
W latach 1975–1998 miejscowość administracyjnie należała do województwa pilskiego.

</doc>
<doc id="966645" url="https://pl.wikipedia.org/wiki?curid=966645" title="Pseudorchis albida">
Pseudorchis albida



</doc>
<doc id="966646" url="https://pl.wikipedia.org/wiki?curid=966646" title="Spiranthes spiralis">
Spiranthes spiralis



</doc>
<doc id="966647" url="https://pl.wikipedia.org/wiki?curid=966647" title="Kwas chenodeoksycholowy">
Kwas chenodeoksycholowy

Kwas chenodeoksycholowy (łac. "Acidum chenodeoxycholicum") – organiczny związek chemiczny, pierwotny kwas żółciowy syntetyzowany z cholesterolu przez komórki wątrobowe, stosowany także jako lek.
W połączeniu z glicyną lub tauryną tworzy sole żółciowe i w tej postaci zostaje wydzielany do dróg żółciowych, a następnie do pęcherzyka żółciowego (gdzie wchodzi w skład żółci) i stąd do jelita cienkiego, gdzie bierze udział w trawieniu tłuszczów.
Preparat handlowy kwasu chenodeoksycholowego:

</doc>
<doc id="966653" url="https://pl.wikipedia.org/wiki?curid=966653" title="Heterodon nasicus">
Heterodon nasicus



</doc>
<doc id="966654" url="https://pl.wikipedia.org/wiki?curid=966654" title="Liga Peruana de Fútbol">
Liga Peruana de Fútbol



</doc>
<doc id="966667" url="https://pl.wikipedia.org/wiki?curid=966667" title="SS-Bewerber">
SS-Bewerber

SS-Bewerber – najniższy stopień kandydacki w hitlerowskiej formacji paramilitarnej SS. 
Otrzymywali go wszyscy ci, którzy pomyślnie przeszli testy przed komisją rasową. Byli oni uprawnieni do noszenia munduru esesmańskiego, jednak bez patek na kołnierzu. 30 stycznia otrzymywali tymczasową legitymację SS. Następnie 20 kwietnia stawali się kadetami i dostawali patki na kołnierz, a po złożeniu przysięgi stałą legitymację SS.

</doc>
<doc id="966668" url="https://pl.wikipedia.org/wiki?curid=966668" title="Édouard Brissaud">
Édouard Brissaud

Édouard Brissaud (ur. 15 kwietnia 1852 w Besançon, zm. 19 grudnia 1909 w Paryżu) – francuski lekarz patolog. 
Uczył się u Jeana Martina Charcota i Charlesa Lasègue’a w szpitalu Pitié-Salpêtrière. Zajmował się różnorodnymi zagadnieniami z takich dziedzin medycyny jak anatomia, neurologia i psychiatria. 
Zmarł na guza mózgu w wieku zaledwie 57 lat, po nieudanej operacji przeprowadzonej przez sir Victora Horsleya. Jako wolnomyśliciel nie chciał uroczystości pogrzebowej, ale jego ostatnia wola nie została uszanowana. Upamiętniono go licznymi eponimami, z których większość jest już jednak nieużywana:

</doc>
<doc id="966672" url="https://pl.wikipedia.org/wiki?curid=966672" title="Anwärter">
Anwärter

SS-Anwärter (z niem. "kandydat") – kandydacki stopień polityczny i paramilitarny w partii NSDAP i sztafetach SS.
Określa się tym stopniem kadeta po złożeniu przysięgi wierności Hitlerowi. Po otrzymaniu stałej legitymacji członka SS, był on zobowiązany do 1 października do zdobycia Odznaki Sportowej Rzeszy oraz przejścia szkolenia ideologicznego. Następnie kandydat odbywał służbę w Niemieckim Froncie Pracy i Wehrmachcie, aby po pozytywnej opinii stać się „pełnoprawnym kandydatem” ("Vollananwärter"). Następnie po miesiącu otrzymywał stopień szeregowego (SS-Mann). W Narodowosocjalistycznej Partii Robotniczej Niemiec tytuł ten dzielił się na "Anwärtera" (pełnoprawnego członka partii) oraz "Nicht-Partei Anwärtera" (członka niepartyjnego, dotyczył on eskadr SS) tytuł ten był najniższym stopniem politycznym w partii i odpowiadał szeregowemu w armii.

</doc>
<doc id="966673" url="https://pl.wikipedia.org/wiki?curid=966673" title="Huaraz">
Huaraz

Huaraz – miasto peruwiańskie, stolica regionu Ancash. W roku 2007 na obszarze miasta liczącym 370,03 km² mieszkało 89 891 ludzi.
Położenie.
Miasto znajduje się 450 km na północ od Limy, na wysokości 3052 metrów nad poziomem morza.
Historia.
Życie społeczne na tym terenie koncentrowało się już w XV wieku, przed przybyciem Inków. Dolinę, w której leży miasto, odkrył w styczniu 1533 Hernando Pizarro, podczas swojej podróży do Pachacámac. Miejscowość założył 20 stycznia 1574 roku Alonso de Santoyo. Wielkie trzęsienie ziemi (7,9 stopnia w skali Richtera), które dotknęło Huaraz 31 maja 1970 roku spowodowało śmierć 10 tys. ludzi.
Sport.
Miasto jest siedzibą klubu piłkarskiego Sport Áncash.

</doc>
<doc id="966679" url="https://pl.wikipedia.org/wiki?curid=966679" title="Synagoga Szpitala Starozakonnych w Warszawie">
Synagoga Szpitala Starozakonnych w Warszawie

Synagoga Szpitala Starozakonnych w Warszawie – nieistniejąca synagoga znajdująca się w Warszawie na terenie Szpitala Starozakonnych przy dzisiejszej ulicy Kasprzaka 17 (dawnej Dworskiej).
Opis.
Synagoga została zbudowana w 1902 roku, wraz z powstaniem innych budynków wchodzących w skład szpitala. To właśnie w jej fundament w maju 1894 roku wmurowano kamień węgielny pod budowę całego kompleksu szpitalnego. 22 czerwca 1902 roku odbyło się uroczyste otwarcie synagogi oraz szpitala.
Była przeznaczona głównie dla personelu i pacjentów szpitala, ale korzystali z niej również okoliczni mieszkańcy. Podczas II wojny światowej synagoga została zdewastowana. Obecnie nie istnieje.
Murowany budynek synagogi wzniesiono na planie prostokąta, w stylu klasycystycznym. Wewnątrz we wschodniej części znajdowała się główna sala modlitewna. Od strony zachodniej wsparta na kolumnach galeria dla kobiet. Całość była nakryta dachem dwuspadowym ze sterczynami w narożnikach.

</doc>
<doc id="966682" url="https://pl.wikipedia.org/wiki?curid=966682" title="Cerasus">
Cerasus



</doc>
<doc id="966686" url="https://pl.wikipedia.org/wiki?curid=966686" title="Enteropneusta">
Enteropneusta



</doc>
<doc id="966688" url="https://pl.wikipedia.org/wiki?curid=966688" title="Foundation Fieldbus">
Foundation Fieldbus

Foundation Fieldbus – jeden z protokołów cyfrowych stosowanych w przemyśle do komunikacji urządzeń pomiarowych (przetworników, przepływomierzy), czy też zaworów regulacyjnych, z systemami rozproszonymi.
Krótki opis.
Foundation Fieldbus działa na podobnej zasadzie co ethernetowa sieć komputerowa. Zarówno urządzenie pomiarowe, jak i karta systemu DCS są równorzędnymi serwerami danych z dwustronną komunikacją. Na jednym segmencie możemy umieścić do 32 urządzeń (dla Fieldbus H1). Przewodem transmisji danych dostarczane jest również zasilanie.
Rozróżnia się dwa typy sieci Foundation Fieldbus:
Producenci urządzeń Foundation Fieldbus zrzeszeni są w Fundacji. Każde urządzenie wprowadzone na rynek musi być przebadane i zaaprobowane przez Fundację.
Wynalezienie i rozwój.
Protokół został stworzony przez brazylijską firmę SMAR, natomiast na skalę przemysłową rozwinęła go amerykańska firma Emerson Process Management w swoim systemie DeltaV.
Ważniejsze daty w rozwoju protokołu:
Zastosowanie.
Foundation Fieldbus jest stosowany na świecie w szeregu instalacji rafineryjnych, chemicznych czy spożywczych. W Polsce m.in. w Rafinerii Trzebinia na Instalacji Hydrorafinacji Parafin, czy w firmie Carbowil na Instalacji CO2. Protokół stosują czołowi producenci urządzeń automatyki tacy jak:
Cechy protokołu.
Protokół ten oprócz podstawowej informacji pomiarowej zapewnia:

</doc>
<doc id="966691" url="https://pl.wikipedia.org/wiki?curid=966691" title="Rafineria Trzebinia">
Rafineria Trzebinia

ORLEN Południe S.A. (wcześniej Rafineria Trzebinia S.A.) – polska firma z siedzibą w Trzebini, w powiecie chrzanowskim, w województwie małopolskim, ok. 30 km od Krakowa. Od 1999 r. należy do grupy kapitałowej PKN Orlen, pierwsza biorafineria w Polsce. Spółka posiada dwie rafinerie zlokalizowane na południu Polski: w Trzebini oraz w Jedliczu (powiat krośnieński, województwo podkarpackie)
Historia.
Początki rafinerii sięgają roku 1895, kiedy to hrabia Andrzej Potocki rozpoczął jej budowę. W roku 1897 rafineria produkowała już około 1 tys. ton nafty oświetleniowej. W roku 1939 przejęta przez Niemcy produkowała paliwa na potrzeby Wehrmachtu. W 1944 roku została zbombardowana przez alianckie lotnictwo, naloty zniszczyły ją prawie całkowicie. W latach 1950-1955 Rafineria Nafty Trzebinia była inwestycją planu sześcioletniego. W roku 1995 przedsiębiorstwo państwowe zostaje przekształcone w Jednoosobową Spółkę Skarbu Państwa – Rafinerię Trzebinia S.A. Od 1999 roku w strukturach Polskiego Koncernu Naftowego. 5 stycznia 2015 r. po przejęciu przez Rafinerię Trzebinia S.A. podkarpackiej Rafinerii Nafty Jedlicze S.A. (właściciel: PKN Orlen S.A.) zmieniono nazwę Rafinerii Trzebinia S.A. na Orlen Południe S.A.
Władze i zakres działalności.
Obecnym prezesem zarządu Spółki jest Marcin Rej, zaś członkami zarządu są: Zbigniew Kuźma, Mariola Frukacz, Tomasz Sanecki i Marcin Moksa.
ORLEN Południe zajmuje się:
Zarzuty prokuratorskie z 2009.
W czerwcu 2009 roku Prokuratura Apelacyjna w Krakowie skierowała do sądu akt oskarżenia przeciwko zarządowi spółki z lat 2002-2004: prezesowi Grzegorzowi Ś. oraz członkom zarządu Eugeniuszowi W. i Pawłowi K. oraz byłemu dyrektorowi Urzędu Statystycznego Marianowi S. Oskarżenie objęło:
Prokuratura początkowo zarzucała Grzegorzowi Ś. spowodowanie strat na szkodę SP w wys. blisko 800 mln zł. W październiku 2008 r. zmieniła ograniczyła zakres czasowy zarzutów, zmniejszyła kwotę uszczupleń do ok. 200 mln zł i dodała współudział w oszustwie.
W 2017 roku Sąd pierwszej instancji oddalił wszystkie zarzuty dotyczące prezesa i członków zarządu. W 2018 roku decyzję podtrzymał Sąd Apelacyjny.

</doc>
<doc id="966692" url="https://pl.wikipedia.org/wiki?curid=966692" title="Graptolithina">
Graptolithina



</doc>
<doc id="966693" url="https://pl.wikipedia.org/wiki?curid=966693" title="Ole Due">
Ole Due

Ole Due (ur. 10 lutego 1931 w Hillerød, zm. 21 stycznia 2005) - duński prawnik, sędzia Trybunału Sprawiedliwości Wspólnot Europejskich w latach 1979–1988 oraz Prezes Trybunału w latach 1988–1994.

</doc>
<doc id="966695" url="https://pl.wikipedia.org/wiki?curid=966695" title="Total Chalaco">
Total Chalaco

Total Chalaco Fútbol Club – peruwiański klub piłkarski z siedzibą w mieście Callao.
Historia.
Klub założony został 21 grudnia 2004 roku. Po zwycięstwie w Copa Perú w roku 2006 awansował do pierwszej ligi (Primera división peruana).
Po sezonie w 2008 roku, w którym klub zdobył mistrzostwo II ligi i awansował do I ligi, doszło do zmiany nazwy i siedziby. Dotychczasowa nazwa Total Clean Fútbol Club zastąpiona została przez nazwę Total Chalaco Fútbol Club, a klub przeniósł swą siedzibę z Arequipy do Callao.

</doc>
<doc id="966697" url="https://pl.wikipedia.org/wiki?curid=966697" title="Richard Hakluyt">
Richard Hakluyt

Richard Hakluyt (ur. ok. 1552 w Londynie, zm. 23 listopada 1616 tamże) – angielski geograf i duchowny anglikański, jeden z największych wydawców opisów podróży i odkryć geograficznych, jego dzieło "Voiages, Traffiques and Discoueries of the English Nation" ("Najważniejsze wyprawy żeglarskie, podróże i odkrycia Anglików dokonane kiedykolwiek drogą morską albo lądem do najbardziej odosobnionych i najodleglejszych stron świata w okresie ostatnich 15 stuleci") (1598–1600) zawiera oryginalne relacje z odkryć geograficznych od XI do końca XVI wieku, zebranych po archiwach, bibliotekach lub sporządzonych metodą wywiadu. Podstawowe źródło o angielskiej ekspansji kolonialnej za dynastii Tudorów (1485-1603).
Jest również autorem "Divers Voyages Touching the Discoverie of America" (1582).

</doc>
<doc id="966698" url="https://pl.wikipedia.org/wiki?curid=966698" title="Krzemionki Opatowskie">
Krzemionki Opatowskie



</doc>
<doc id="966700" url="https://pl.wikipedia.org/wiki?curid=966700" title="Hamartia (medycyna)">
Hamartia (medycyna)

Hamartia (z gr. "ἁμαρτία" = błąd, ang. hamartia) – wrodzone zaburzenie w organizacji tkanek. Hamartia są bezobjawowe i zwykle niediagnozowane, przykładem mogą być guzki pod wyściółką komór mózgu charakterystyczne dla stwardnienia guzowatego.

</doc>
<doc id="966705" url="https://pl.wikipedia.org/wiki?curid=966705" title="Ukraińskie partie polityczne w II RP">
Ukraińskie partie polityczne w II RP

Ukraińskie partie polityczne w II RP
W okresie międzywojennym na terenie Polski dzialało 10 większych ukraińskich partii i organizacji politycznych, w tym 9 legalnie. Nielegalną organizacją była Organizacja Ukraińskich Nacjonalistów.
Uwzględniając ich programy polityczne oraz stosunek do rządu polskiego, można podzielić je na 5 grup:
Grupa burżuazyjno-narodowa.
W jej skład można zaliczyć: Ukraińskie Zjednoczenie Narodowo-Demokratyczne (UNDO), Ukraińską Partię Socjalistyczno-Radykalną (USRP), Ukraińska Socjaldemokratyczna Partia Robotnicza (USDP), Ukraińska Partia Socjal-Demokratyczna (USDP), Ukraińska Partia Pracy (UPP), Ukraińską Katolicką Partię Ludową (UKNP).
Grupa emigracyjna.
W skład tej grupy wchodzili: Ukraińscy Narodowi Republikanie (UNR), Petlurowcy i Związek Państwowców Hetmańskich (SHD).
Grupa prorządowa.
W jej skład wchodziły: Wołyńskie Zjednoczenie Ukraińskie (WUO), Agrarna Ukraińska Chłopska Partia (UChP) i Ruska Organizacja Włościańska (RSO)
Grupa nacjonalistyczna.
Do niej zaliczamy: Front Jedności Narodowej (FNJ) i Organizację Ukraińskich Nacjonalistów (OUN).
Grupa komunistyczno-socjalistyczna.
W jej skład zaliczamy: Komunistyczną Partię Zachodniej Ukrainy (KPZU) oraz Ukraińskie Włościańsko-Robotnicze Zjednoczenie Socjalistyczne (Sel-Rob).

</doc>
<doc id="966707" url="https://pl.wikipedia.org/wiki?curid=966707" title="Elearzy">
Elearzy

Elearzy, także elierzy, halierzy (węg. "elöharcos" – przodujący harcownik od "elöjáró" – przodujący, wyborowy) – w XVI–XVII wieku w wojskach polskich oddziały nieregularnej lekkiej jazdy dokonujące wstępnego rozpoznania przeciwnika; także określenie doborowych harcowników.
W Rzeczypospolitej nazwy tej używano sporadycznie w XVI i XVII wieku. Ze względu na specyfikę taktycznego działania nierzadko odnoszono ją do lisowczyków, nazywając ich oddział „chorągwią elearską”. W chorągwiach husarskich eleara jako harcownika wyróżniała czerwona szarfa na zbroi.
Elaearami okopowymi zwano w latach 1693–1695 wybranych żołnierzy z jazdy narodowego autoramentu, obsadzających umocnienia blokujące turecki garnizon Kamieńca Podolskiego (głównie w Okopach Świętej Trójcy).

</doc>
<doc id="966708" url="https://pl.wikipedia.org/wiki?curid=966708" title="Edouard Brissaud">
Edouard Brissaud



</doc>
<doc id="966709" url="https://pl.wikipedia.org/wiki?curid=966709" title="Ukraińska Katolicka Partia Narodowa">
Ukraińska Katolicka Partia Narodowa



</doc>
<doc id="966710" url="https://pl.wikipedia.org/wiki?curid=966710" title="Sipovo">
Sipovo



</doc>
<doc id="966713" url="https://pl.wikipedia.org/wiki?curid=966713" title="Odzak">
Odzak



</doc>
<doc id="966714" url="https://pl.wikipedia.org/wiki?curid=966714" title="38 cm Haubitze M.16">
38 cm Haubitze M.16

38 cm Haubitze M.16 – austro-węgierska ciężka haubica kalibru 380 mm.
Historia.
W kwietniu 1915 roku w firmie Skoda rozpoczęto prace nad nową ciężką haubicą. Miała ona mieć moc zbliżoną do 42 cm Küstenhaubitze M.14, ale większą mobilność (M.14 została zaprojektowana jako stacjonarne działo nadbrzeżne i jego wersja polowa mogła być z powodu ogromnej masy przewożona wyłącznie koleją).
Haubica M16 miała łoże typu stałego, montowane na betonowej (początkowo) lub metalowej platformie. Lufa działa wykonana była ze stal niklowej. Zamek śrubowy, oporopowrotnik hydrauliczno-śrubowy. Do transportu działo demontowano na cztery zespoły (o masie 38 000, 33 000, 37 600 i 36 600 kg).
Działo było zasilane amunicją rozdzielną. Stosowano dwa typy pocisków różniące się masą i 5 ładunków miotających.
Pierwsze testy prototypów odbyły się w styczniu 1916 roku, a w maju tego roku dwa działa tego typu (o nazwach "Gudrun" and "Barbara") wspierały swoim ogniem ofensywę wojsk cesarskich na froncie włoskim (bitwa pod Asiago). Wyniki prób bojowych uznano za pozytywne i zamówiono kolejne 14 haubic tego typu. W następnych latach działa tego typu były używane na wszystkich frontach, na których walczyła armia Austro-Węgier. W momencie zakończenia wojny miała ona w służbie 10 dział M.16.
Jeden z dwóch zachowanych egzemplarzy tej haubicy znajduje się w Narodowym Muzeum Wojskowym w Bukareszcie, drugi w Heeresgeschichtliches Museum w Wiedniu.

</doc>
<doc id="966715" url="https://pl.wikipedia.org/wiki?curid=966715" title="Bosanska Gradiska">
Bosanska Gradiska



</doc>
<doc id="966716" url="https://pl.wikipedia.org/wiki?curid=966716" title="Zivinice">
Zivinice



</doc>
<doc id="966717" url="https://pl.wikipedia.org/wiki?curid=966717" title="Jaworzno Ciężkowice">
Jaworzno Ciężkowice

Jaworzno Ciężkowice – przystanek osobowy w dzielnicy Ciężkowice w Jaworznie, w województwie śląskim, w Polsce. Przystanek osobowy obsługuje ruch lokalny z Krakowa oraz Rzeszowa Głównego w kierunku Katowic. Zmodernizowany przystanek znajduje się bliżej przejazdu kolejowo-drogowego. Po modernizacji na peronach znajdują się wiaty dla podróżnych, nowe oświetlenie oraz megafony. Perony zostały podwyższone.
W roku 2021 stacja obsługiwała 50–99 pasażerów na dobę.

</doc>
<doc id="966718" url="https://pl.wikipedia.org/wiki?curid=966718" title="Foca">
Foca

„Foca” – nazwa noszona na przestrzeni dziejów przez okręty Regia Marina:

</doc>
<doc id="966719" url="https://pl.wikipedia.org/wiki?curid=966719" title="Skofja Loka">
Skofja Loka



</doc>
<doc id="966726" url="https://pl.wikipedia.org/wiki?curid=966726" title="Warsaw Snooker Tour">
Warsaw Snooker Tour

Warsaw snooker Tour – nierankingowy, zaproszeniowy turniej snookerowy. Miał być pierwszym z serii zawodów organizowanych w Polsce przez spółkę FSTC Sports Management. W następnym roku został jednak włączony w serię światowych imprez pokazowych o nazwie World Series of Snooker.
Turniej przeprowadzono na wzór nierankingowego UK Saga Insurance Masters rozgrywanego co roku w Londynie. Odbył się w dniach 16-17 czerwca 2007 na warszawskim Torwarze. W rozgrywkach wzięła udział ósemka zaproszonych zawodników, w tym czwórka z najlepszej szesnastki światowego rankingu prowizorycznego (John Higgins, Graeme Dott, Steve Davis, Mark Selby). Ich przeciwnikami byli czołowi polscy zawodnicy (Rafał Jewtuch, Jarosław Kowalski, Marcin Nitschke oraz Krzysztof Wróbel). Na zawodach pojawiła się sędzia snookerowa Michaela Tabb, która poprowadziła mecz finałowy.
Przebieg turnieju.
Zawody rozegrano metodą play-off systemem pucharowym (4 ćwierćfinały, 2 półfinały i finał).
W pierwszej rundzie odpadli wszyscy Polacy. Trzem z nich (Rafał Jewtuch, Marcin Nitschke oraz Jarosław Kowalski) udało się wygrać po dwa frame'y (przegrywając 4:2). Czwarty Krzysztof Wróbel nie wygrał ani jednego frame'a w meczu z Markiem Selbym. Przyczynę swoich niepowodzeń argumentowali tremą przed własną publicznością i pierwszym w życiu graniem w "świetle reflektorów" i "na wizji". Najwyższy break jaki zanotowali Polacy wyniósł 101 punktów, a jego autorem był Marcin Nitschke. W meczu z Jewtuchem John Higgins wbił 109 punktów.
Pary finałowe utworzyli John Higgins i Steve Davis oraz Graeme Dott i Mark Selby. Graeme Dott źle rozpoczął swój mecz przegrywając pierwsze trzy frame'y (3:0). W czwartym popisał się 73 punktowym breakiem i wygrał rundę na 3:1. Kolejne dwa frame'y to znów popis wicemistrza świata z 2007 roku i ten półfinał zakończył się wynikiem 5:1 dla Selby'ego. Nieco wcześniej zakończył się mecz mistrza świata Higginsa z sześciokrotnym zdobywcą tego trofeum. Gra była cały czas bardzo wyrównana, a Steve Davis zdobył, jak się później okazało, najwyższy break całego turnieju - 120 punktów. Większe umiejętności taktyczne zaprezentował jednak Szkot i wygrał cały mecz 5:3.
Do finału przeszła ta sama para zawodników, jaka stoczyła w maju br. bój o mistrzostwo świata. Podczas trwania pierwszej sesji lepiej prezentował się Selby kończąc ją przy stanie 3:1. Drugą rozpoczął będąc już zbyt rozluźnionym, co spowodowało przegrane w kolejnych dwóch frame'ach (3:3). 24-latek pozbierał się jednak szybko i pewnie zwyciężył 5:3.
Najwięcej breaków +50 punktów zdobył John Higgins.
Konferencja prasowa.
Na konferencji prasowej przed turniejem zawodnicy zaproszeni z main touru wyraźnie podkreślali ciekawość umiejętności polskich snookerzystów. Zwrócili także uwagę na pokrzepiający charakter przyjazdu do kraju, który "nagle pokochał snooker". Rozmowy miały luźny przebieg i dotyczyły m.in. emigrantów polskich na wyspach brytyjskich, znaczenia Polski w Europie i perspektyw jakie ona posiada. John Higgins chwalił postawę Artura Boruca w bramce Celticu Glasgow jednocześnie krytykując innego polskiego piłkarza w barwach tej drużyny - Macieja Żurawskiego. Zdanie to podzielił były mistrz świata z 2006 Graeme Dott, fan Rangers.
Spotkanie z młodzieżą.
W poniedziałek (18 czerwca) w Akademii Snookera na Służewcu, po zakończeniu turnieju, miało miejsce spotkanie Johna Higginsa i Graema Dotta z polską młodzieżą zaczynająca grać w snookera, a która nie ukończyła 18 roku życia. Celem spotkania było uzmysłowienie przyszłym zawodnikom wartości gry w snooker.
Tegoż samego dnia odbyło się ogólnodostępne spotkanie obu zawodników, na którym odpowiadali oni na zadawane pytania.

</doc>
<doc id="966733" url="https://pl.wikipedia.org/wiki?curid=966733" title="We Will Rock You (wideo)">
We Will Rock You (wideo)

We Will Rock You – wydany na DVD koncert brytyjskiej grupy rockowej Queen. Występ został nagrany 24 i 25 listopada 1981 w Montrealu w Kanadzie.
W 2007 ukazało się nowe oficjalne wydanie wideo z koncertu, "Queen Rock Montreal".
Lista utworów.
Z filmu usunięto utwory "Flash's Theme" i "The Hero".

</doc>
<doc id="966734" url="https://pl.wikipedia.org/wiki?curid=966734" title="Tony Thompson">
Tony Thompson

Tony Thompson (ur. 2 września 1975 w Oklahoma City, zm. 1 czerwca 2007 w Waco w stanie Teksas) – wokalista m.in. grupy "Hi-Five".
Debiutancki album grupy Hi-Five zdobył status platynowej płyty. Znalazły się na niej m.in. przeboje "I Can’t Wait Another Minute" i "I Like the Way (The Kissing Game)", która dotarła na szczyt listy przebojów „Billboardu”.
W 1992 roku do sklepów trafiła płyta "Keep It Goin On", którą promowały przeboje "She’s Playing Hard To Get" oraz "Quality Time". Trzy lata później premierę miała solowa płyta Thompsona, "Sexsational". W tym samym roku zespół H-Five zakończył działalność. W 2006 roku Thompson ponownie połączył siły ze swoimi przyjaciółmi, nagrywając album "The Return", który ukazał się nakładem należącej do artysty wytwórni N’Depth. Ostatnio wokalista pracował nad nowym solowym albumem.
Artysta prawdopodobnie zmarł w wyniku przedawkowania narkotyków. Miał 31 lat. Jego ciało znaleziono 1 czerwca w okolicy należącego do niego mieszkania w Waco, w Teksasie.

</doc>
<doc id="966735" url="https://pl.wikipedia.org/wiki?curid=966735" title="Sel-Rob">
Sel-Rob



</doc>
<doc id="966736" url="https://pl.wikipedia.org/wiki?curid=966736" title="Enrique Ballesteros">
Enrique Ballesteros

Enrique Ballesteros (ur. 18 stycznia 1905 w Montevideo, zm. 11 października 1969) – urugwajski piłkarz, bramkarz. Mistrz świata z roku 1930.
W reprezentacji Urugwaju w latach 1930-1937 rozegrał 17 spotkań. W kadrze debiutował tuż przed premierowymi finałami mistrzostw świata, jednak podczas MŚ 30 zagrał we wszystkich czterach meczach Urugwaju. Z. Był wówczas piłkarzem Rampla Juniors. W 1935 wraz z drużyną narodową wygrał turniej Copa América.

</doc>
<doc id="966738" url="https://pl.wikipedia.org/wiki?curid=966738" title="Hamartoblastoma">
Hamartoblastoma

Hamartoblastoma (z "hamarto"-, od gr. = błąd + -"blastoma") – guz nowotworowy wywodzący się ze zmiany o charakterze hamartoma.

</doc>
<doc id="966742" url="https://pl.wikipedia.org/wiki?curid=966742" title="Rose Fitzgerald Kennedy">
Rose Fitzgerald Kennedy



</doc>
<doc id="966746" url="https://pl.wikipedia.org/wiki?curid=966746" title="Kalifowie Prawowierni">
Kalifowie Prawowierni



</doc>
<doc id="966748" url="https://pl.wikipedia.org/wiki?curid=966748" title="Total Clean Fútbol Club">
Total Clean Fútbol Club



</doc>
<doc id="966752" url="https://pl.wikipedia.org/wiki?curid=966752" title="Pablo Dorado">
Pablo Dorado

Pablo Dorado (ur. 22 czerwca 1908, zm. 18 listopada 1978), urugwajski piłkarz, napastnik. Mistrz świata z roku 1930.
Podczas MŚ 30 zagrał w trzech meczach Urugwaju i strzelił dwie bramki, w tym pierwszą w meczu finałowym (w składzie zastąpił Santosa Urdinarána). Był wówczas piłkarzem Bella Vista. Wkrótce po turnieju odszedł do argentyńskiego River Plate, gdzie grał w latach 1931-1935 (mistrzostwo Argentyny 1932).

</doc>
<doc id="966753" url="https://pl.wikipedia.org/wiki?curid=966753" title="Pseudoryx">
Pseudoryx



</doc>
<doc id="966754" url="https://pl.wikipedia.org/wiki?curid=966754" title="Honeywell">
Honeywell

Honeywell – amerykański wielobranżowy koncern przemysłowy, założony w roku 1906, z siedzibą w Morristown w stanie New Jersey. Stale znajduje się w Fortune 500.
Obszar działania.
Honeywell to producent m.in.:
W roku 1975 Honeywell jako pierwszy producent na świecie wprowadził na rynek Rozproszony System Sterowania TDC 2000.
Innowacje.
Honeywell jako pierwsze przedsiębiorstwo na świecie opracowało standard analogowy 4-20 mA oraz cyfrową komunikację przetworników – Protokół DE.

</doc>
<doc id="966755" url="https://pl.wikipedia.org/wiki?curid=966755" title="Breathless (album Camel)">
Breathless (album Camel)

Breathless – album brytyjskiej grupy Camel wydany w 1978 roku. Jest to ostatnia płyta Petera Bardensa jako członka zespołu. Opuścił on Camel przed trasą koncertową promującą "Breathless". Później brał jeszcze udział jako gość w nagrywaniu dwóch albumów. Na trasę koncertową zespół wyruszył już z dwoma nowymi klawiszowcami - Dave’em Sinclairem (kuzynem basisty Richarda Sinclaira) oraz Janem Schelhaasem.
Utwory zawarte na "Breathless" to głównie krótkie, przebojowe piosenki. Natomiast niektóre pozycje wprowadzają nowe brzmienia. Na przykład humorystyczny "Down on the Farm" brzmi jak kompozycja grupy Caravan, a "Summer Lightning" ma bardziej charakter disco z rozbudowanymi solówkami Bardensa i Latimera.
Pomimo tych innowacji zespół zachował jazzowe wpływy i progresywny charakter. Godnym uwagi przykładem są utwory "The Sleeper" oraz "Echoes", których brzmienie jest bardzo podobne do tego jaki Camel uzyskał na swoich wcześniejszych płytach - "Mirage" czy "Moonmadness". Obydwie piosenki są główną atrakcją albumu a "Echoes" stała się ulubioną pozycją grywaną przez Camela w trakcie koncertów.
Album pokazał dalszą transformację zespołu w kierunku bardziej popowego charakteru, przy zachowaniu jednocześnie wpływów jazzowych i progresywnych.
"Breathless" osiągnął 134 miejsce na listach przebojów w USA.
Muzycy.
Opracowano na podstawie materiału źródłowego.

</doc>
<doc id="966756" url="https://pl.wikipedia.org/wiki?curid=966756" title="Warstwa">
Warstwa

matematyka

</doc>
<doc id="966758" url="https://pl.wikipedia.org/wiki?curid=966758" title="Sąd Konstytucyjny (Włochy)">
Sąd Konstytucyjny (Włochy)

Sąd Konstytucyjny Republiki Włoskiej (wł. "Corte costituzionale della Repubblica italiana") – sąd konstytucyjny Republiki Włoskiej, organ państwowy, który ma za zadanie:
Sąd Konstytucyjny jest organem konstytucyjnym, którego status jest uregulowany w Konstytucji Republiki Włoskiej (Część II. Ustrój Republiki, Tytuł VI. Gwarancje konstytucyjne, Rozdział I. Sąd Konstytucyjny (art. 134-137)).
Sąd składa się z 15 sędziów z nominacji: 1/3 Prezydenta, 1/3 Parlamentu (wybiera na posiedzeniu połączonych izb) i 1/3 najwyższych sądów powszechnych i administracyjnych. Sędziami Sądu Konstytucyjnego mogą zostać sędziowie zawodowi (także w stanie spoczynku) z najwyższych sądów powszechnych i administracyjnych, profesorowie zwyczajni prawa (it. "professori ordinari", ang. "full professors") oraz prawnicy z co najmniej dwudziestoletnią praktyką.
Obecnie od 24 lutego 2016 Prezesem sądu jest Paolo Grossi, Wiceprzewodniczącymi są Giorgio Lattanzi, Aldo Carosi i Marta Cartabia.

</doc>
<doc id="966759" url="https://pl.wikipedia.org/wiki?curid=966759" title="Breathless">
Breathless



</doc>
<doc id="966764" url="https://pl.wikipedia.org/wiki?curid=966764" title="Komora czwarta">
Komora czwarta



</doc>
<doc id="966765" url="https://pl.wikipedia.org/wiki?curid=966765" title="Pagrus różowy">
Pagrus różowy

Pagrus różowy, pagrus karaibski, pagrus ("Pagrus pagrus", opisywany też jako "Pagrus orphus" – gowik, pagrus złoty) – gatunek ryby okoniokształtnej zaliczanej do rodziny prażmowatych (Sparidae). Został opisany po raz pierwszy przez Linneusza pod nazwą "Sparus pagrus".
Zasięg występowania.
Ryba ta występuje w pasie wód przybrzeżnych środkowej części wschodniego i zachodniego Oceanu Atlantyckiego oraz w Morzu Śródziemnym i Morzu Czarnym. Przebywa najczęściej nad piaszczystym dnem i na łąkach trawy morskiej.
Charakterystyka.
Pagrus osiąga długość ciała do 70 cm (maksymalnie 91 cm), a jej masa dochodzi do ok. 6 kg (maksymalnie 7,7 kg). Ubarwienie tej ryby jest rudobrązowe, często z pomarańczowym odcieniem, brzuch jaśniejszy. Pożywienie pagrusa stanowią różnego typu bezkręgowce (skorupiaki i mięczaki) oraz larwy i narybek innych gatunków ryb. Tarło odbywa z końcem lata, narybek przebywa na płyciznach, a dorosłe osobniki bytują w głębszych partiach wód.
Znaczenie gospodarcze.
Ma duże znaczenie w rybołówstwie. Poławiany w wędkarstwie. W akwarystyce prezentowany w dużych akwariach publicznych.
Zagrożenie i ochrona.
Jest gatunkiem najmniejszej troski.

</doc>
<doc id="966768" url="https://pl.wikipedia.org/wiki?curid=966768" title="Universidad San Martin Lima">
Universidad San Martin Lima



</doc>
<doc id="966769" url="https://pl.wikipedia.org/wiki?curid=966769" title="François-Joseph Gossec">
François-Joseph Gossec

François-Joseph Gossec (ur. 17 stycznia 1734 w Vergnies w prowincji Hainaut, zm. 16 lutego 1829 w Passy koło Paryża) – kompozytor francuski, przedstawiciel stylu mannheimskiego w muzyce francuskiej.
Kompozytor pochodził z rodziny o korzeniach belgijskich. W 1784 roku założył w Paryżu szkołę śpiewu, z której w 1795 roku powstało konserwatorium.
Uważany był za oficjalnego kompozytora republiki w czasie rewolucji francuskiej. Pisał muzykę na wszystkie uroczystości patriotyczne: hymny, symfonie, pieśni patriotyczne, marsze i opery. Był m.in. autorem muzyki na pogrzeb Woltera. Zasłynął jako twórca symfonii francuskiej. Jednym z jego najważniejszych dzieł jest "Requiem", na którym częściowo wzorował się Wolfgang Amadeus Mozart.
Odznaczony Legią Honorową (1804).

</doc>
<doc id="966770" url="https://pl.wikipedia.org/wiki?curid=966770" title="Komory mózgu">
Komory mózgu



</doc>
<doc id="966774" url="https://pl.wikipedia.org/wiki?curid=966774" title="Emerson Process Management">
Emerson Process Management

Emerson Process Management – firma należąca do amerykańskiego koncernu Emerson Electric Inc.
Światowy producent urządzeń automatyki przemysłowej min:
Do firmy należą takie marki jak Fisher®, Rosemount®, MicroMotion®, Daniel®, DeltaV®, AMS®.

</doc>
<doc id="966776" url="https://pl.wikipedia.org/wiki?curid=966776" title="Saola wietnamska">
Saola wietnamska

Saola wietnamska ("Pseudoryx nghetinhensis") − gatunek ssaka z rodziny wołowatych (Bovidae) i jeden z najbardziej zagrożonych gatunków ssaków.
Odkryty w 1992 w wietnamskim rejonie Vũ Quang, jest jednym z największych zwierząt odkrytych w ostatnich latach. Po raz drugi udało się je zaobserwować w 1999 oraz ponownie w sierpniu 2010, gdy udało się pochwycić jeden okaz do badań dla ekspertów Międzynarodowej Unii Ochrony Przyrody; osobnik ten umarł w niewoli. Nazwa rodzajowa "Pseudoryx" odnosi się do podobieństwa do oryksów, nazwa gatunkowa oznacza teren występowania: prowincje wietnamskie Nghệ An i Hà Tĩnh.
Budowa.
Saola wietnamska to zwierzę pokroju antylopy z rogami oryksa. Saola osiąga 85 cm wysokości i 90 kg wagi. Sierść szczeciniasta koloru bordowego z pasami czarnymi i białymi na nogach i głowie.
Występowanie.
Oprócz Wietnamu (w rejonie Gór Annamskich) zamieszkuje także pewne obszary Laosu. Żyje w liczbie kilkuset sztuk, wyłącznie na wolności. 
To blisko spokrewnione z elandami, bydłem, bawołami i bongo zwierzę jest zwane przez tubylców "saht-supahp", co oznacza "uprzejme zwierzę", zapewne z powodu cichego sposobu poruszania się w lesie.
Środowisko.
Preferuje tropikalny las w paśmie górskim Annamite i wschodnioindochińskie lasy suche i monsunowe. Zamieszkuje doliny rzek na wysokościach od 300 do 1800 m n.p.m. Są to oddalone od ludzkich osiedli pierwotne obszary bogate w lasy tropikalne i obszary bagniste. Vu Quang zamieszkuje głównie brzegi lasów. Żywi się roślinnością, głównie liśćmi figowców rosnących wzdłuż rzek. Generalnie żyje w małych grupkach liczących do pięciu osobników.
Obecność w kulturze.
Prawdopodobnie to właśnie ten gatunek był wzorem dla mitologicznego, chińskiego jednorożca.

</doc>
<doc id="966778" url="https://pl.wikipedia.org/wiki?curid=966778" title="Asset Management Solution">
Asset Management Solution

AMS - Asset Management Solutions, system diagnostyki zaworów i urządzeń pomiarowych wprowadzony na rynek przez firmę Emerson Emerson Process Management. Umożliwia diagnostykę w oparciu o protokoły HART i Foundation Fieldbus

</doc>
<doc id="966779" url="https://pl.wikipedia.org/wiki?curid=966779" title="Postrzygalnia">
Postrzygalnia

Postrzygalnia – urządzenie do wykańczania sukna, używane od późnego średniowiecza. Z tego urządzenia musieli korzystać wszyscy producenci sukna. Miasto, które posiadało postrzygalnie, czerpało duże zyski. Na budowę postrzygalni musiał zgodzić się król, nadając miastu odpowiedni przywilej.
"Postrzygalnia" to również dział postrzygania tkanin, będący częścią wydziału wykończalni. Postrzygane są tkaniny wełniane oraz z mieszanek włókien. Tkaniny lniane i bawełniane są najczęściej opalane.

</doc>
<doc id="966781" url="https://pl.wikipedia.org/wiki?curid=966781" title="Przestrzenie nazw w XML">
Przestrzenie nazw w XML

Przestrzenie nazw w XML – przestrzenie nazw w języku XML, które identyfikowane są przez referencje IRI lub URI i pozwalają na stosowanie wielu języków opartych na XML-u w jednym pliku XML. Zostały stworzone przez W3C aby zapobiec problemom spowodowanym przez powtarzanie się tych samych elementów w różnych językach. Przykład: element codice_1 jest używany i w XHTML-u i w Atomie, ale dzięki temu że XHTML ma przestrzeń nazw codice_2, a Atom – codice_3, programy interpretujące XML mogą je rozróżniać.
Identyfikatory przestrzeni nazw.
Identyfikatorem przestrzeni nazw może być dowolna referencja IRI poza pustym łańcuchem znaków. Natomiast używanie relatywnych IRI jest niezalecane. Identyfikatory przestrzeni nazw są identyczne tylko gdy sekwencja znaków jest identyczna. Porównywana jest także wielkość znaków. Przed porównywaniem nie następuje żadne kodowanie znaków niewystępujących w ASCII, więc identyfikatory:
są różnymi identyfikatorami mimo że odnoszą się do tego samego miejsca w Internecie. Jedyny proces występujący przed porównywaniem to zamiana encji na odpowiadające im znaki.
Deklarowanie przestrzeni nazw.
Przestrzeń nazw można zadeklarować przez dodanie do dowolnego elementu jednego atrybutu, którego wartością będzie jej identyfikator. Aby zadeklarować główną przestrzeń nazw, powinien być to atrybut codice_4. Aby zadeklarować jakąś inną przestrzeń nazw, powinien być to atrybut codice_5 ("prefix" trzeba zastąpić przez wybrany prefiks dla elementów i atrybutów).
Przestrzeń nazw jest zadeklarowana tylko dla elementu, którego atrybut ją deklaruje oraz dla jego dzieci. Inne elementy jej nie widzą.
Używanie przestrzeni nazw.
Wszystkie elementy, których nazwy nie zostały poprzedzone prefiksem, trafiają do głównej przestrzeni nazw. Wszystkie atrybuty, których nazwy nie zostały poprzedzone prefiksem, trafiają do przestrzeni nazw używanej przez element do którego należą. Aby umieścić element lub atrybut w innej przestrzeni nazw, należy poprzedzić jego nazwę prefiksem codice_6 ("prefix" trzeba zastąpić przez ten sam prefiks, pod którym zadeklarowana jest przestrzeń nazw).

</doc>
<doc id="966782" url="https://pl.wikipedia.org/wiki?curid=966782" title="Alianza Atletico Sullana">
Alianza Atletico Sullana



</doc>
<doc id="966785" url="https://pl.wikipedia.org/wiki?curid=966785" title="Santos Iriarte">
Santos Iriarte

Victoriano Santos Iriarte (ur. 2 listopada 1902, zm. 10 listopada 1968) – urugwajski piłkarz, napastnik, lewoskrzydłowy. Mistrz świata z roku 1930. Obdarzany przydomkiem "El Canario".
Podczas MŚ 30 zagrał we wszystkich czterech meczach Urugwaju i strzelił dwie bramki, w tym jedną w meczu finałowym. Był wówczas piłkarzem Racingu Montevideo. Grał także w CA Peñarol.

</doc>
<doc id="966798" url="https://pl.wikipedia.org/wiki?curid=966798" title="Pomnik Mikołaja Kopernika">
Pomnik Mikołaja Kopernika



</doc>
<doc id="966799" url="https://pl.wikipedia.org/wiki?curid=966799" title="Fryderyk Hohenzollern-Ansbach">
Fryderyk Hohenzollern-Ansbach



</doc>
<doc id="966803" url="https://pl.wikipedia.org/wiki?curid=966803" title="Bhaktyzm">
Bhaktyzm



</doc>
<doc id="966805" url="https://pl.wikipedia.org/wiki?curid=966805" title="Ścieki komunalne">
Ścieki komunalne

Ścieki komunalne – ścieki bytowe lub ich mieszanina ze ściekami przemysłowymi lub wodami opadowymi.

</doc>
<doc id="966807" url="https://pl.wikipedia.org/wiki?curid=966807" title="CORDIS">
CORDIS

CORDIS () – baza informacji na temat europejskiej działalności badawczo-rozwojowej. Stanowi oficjalne źródło informacji na potrzeby publikacji wszystkich zaproszeń do składania wniosków w ramach siódmego programu ramowego w dziedzinie badań i rozwoju technologicznego (7PR). CORDIS jest jednym z serwisów wydawnictwa Unii Europejskiej – Urzędu Oficjalnych Publikacji Wspólnot Europejskich.
Cele.
Do głównych celów CORDIS-u należy:
Jako jeden z największych europejskich portali informacyjnych na tematy badawczo-rozwojowe CORDIS udostępnia obszerne zasoby informacji na temat badań naukowych w UE. W skład portalu wchodzi między innymi:

</doc>
<doc id="966812" url="https://pl.wikipedia.org/wiki?curid=966812" title="Matylda von Ringelheim">
Matylda von Ringelheim

Matylda von Ringelheim, Święta Matylda, Matylda Westfalska (ur. ok. 895 w Enger w Westfalii, zm. 14 marca 968 w Kwedlinburgu) – żona króla Niemiec Henryka I Ptasznika, matka cesarza Ottona I i święta katolicka.
Żywot świętej.
Nasza wiedza o życiu Matyldy pochodzi głównie z "Res Gestae Saxonicae" Widukinda z Korbei oraz dwóch późniejszych żywotów świętych ("vita antiquivor" i "vita posterior"), napisanych odpowiednio ok. 974 i ok. 1003 roku.
Matylda była córką westfalskiego hrabiego Teodoryka (Dietricha) i jego żony Reinhildy. Jako młoda dziewczyna została wysłana do klasztoru w Herford pod opiekę swej babki, tamtejszej ksieni. Jej uroda i cnota zwróciły na nią uwagę księcia saskiego Ottona Znakomitego, który zaręczył Matyldę ze swoim synem, Henrykiem (876 - 2 lipca 936). Matką Henryka była Jadwiga, córka Henryka Frankońskiego.
Matylda i Henryk pobrali się w 909 r. i doczekali się razem trzech synów i dwóch córek:
Henryk i Matylda tworzyli zgodne małżeństwo, a królowa "oddała Henrykowi wiele usług zarówno w sprawach duchownych, jak i świeckich". Po śmierci męża w 936 r. Matylda pozostała na dworze swojego syna Ottona, dopóki doradcy syna nie oskarżyli jej o kradzież skarbów królewskich, które Matylda przeznaczyła na cele charytatywne. Po krótkim wygnaniu do westfalskiego klasztoru w Enger Matylda powróciła na dwór dzięki staraniom swojej synowej, królowej Edyty.
W 938 roku w sporze między synem Ottonem a zięciem Giselbetem stanęła po stronie tego ostatniego.
Matylda była chwalona za swoją pobożność i oddanie Bogu. Jej biograf zapisał, że potrafiła w środku nocy opuścić męża i udać się do kościoła na modlitwę. Matylda ufundowała wiele instytucji religijnych, m.in. kapitułę i opactwo w Kwedlinburgu, klasztory w Pöhlde, Nordhausen, Grone i Duderstadt.
W 962 r. towarzyszyła synowi w wyprawie do Rzymu po koronę cesarską. Po powrocie osiadła w klasztorze w Nordhausen. Pod koniec życia wróciła do Kwedlinburga. Tam zmarła w 968 r. i została pochowana w kościele św. Serwacego obok męża. Od roku 1539 kościół ten jest w ręku protestantów.
Kult.
Kult Matyldy królowej szerzył się głównie w Bawarii i Saksonii. Pierwsza świątynia pod jej wezwaniem powstała w 1858 roku. Pierwszy życiorys królowej ukazał się już w X wieku, a więc tuż po śmierci Świętej, drugi polecił napisać św. Henryk II, cesarz rzymski.
Jej wspomnienie liturgiczne w Kościele katolickim obchodzone jest 14 marca.

</doc>
<doc id="966813" url="https://pl.wikipedia.org/wiki?curid=966813" title="Piłka wodna na Letnich Igrzyskach Olimpijskich 1952">
Piłka wodna na Letnich Igrzyskach Olimpijskich 1952

Wyniki końcowe piłki wodnej na letnich igrzyskach olimpijskich 1952.

</doc>
<doc id="966815" url="https://pl.wikipedia.org/wiki?curid=966815" title="Pachnica dębowa">
Pachnica dębowa

Pachnica dębowa, pachnica próchniczka ("Osmoderma eremita") – gatunek dużego chrząszcza z rodziny poświętnikowatych (Scarabaeidae). Relikt lasów pierwotnych, ściśle związany ze starymi, dziuplastymi drzewami. W Polsce, jak i we wszystkich innych państwach, w których występuje, podlega ochronie prawnej.
Kontrowersje taksonomiczne.
Status systematyczny europejskich przedstawicieli rodzaju "Osmoderma" podlega intensywnej dyskusji od początku lat dziewięćdziesiątych XX wieku, co związane jest z istnieniem dwóch grup populacji, wywodzących się z odrębnych refugiów glacjalnych. Obecnie, od 2007 roku, proponuje się podział gatunku "Osmoderma eremita" na co najmniej dwa gatunki - "Osmoderma eremita s. str." w Europie zachodniej oraz "O. barnabita" w Europie wschodniej, z granicą zasięgów przebiegającą między innymi w północno-zachodniej Polsce. Podział ten jednak oparty jest tylko na cząstkowych badaniach genetycznych na niewielkiej grupie osobników (26 okazów) i kwestionowany przez wielu specjalistów. Nie udowodniono również różnic morfologicznych i ekologicznych między obydwoma proponowanymi gatunkami, udało się natomiast stwierdzić wykorzystywanie przez nie tego samego feromonu, co dodatkowo podaje w wątpliwość ich status taksonomiczny w randze odrębnych gatunków. W tym artykule przyjęto klasyczne ujęcie sprzed podziału na "O. eremita s. str." oraz "O. barnabita".
Rozmieszczenie geograficzne.
Gatunek europejski rozprzestrzeniony od rzeki Wołgi na wschodzie po wybrzeża Atlantyku i północną Hiszpanię na zachodzie. Południowa granica zasięgu biegnie od Morza Śródziemnego do wybrzeży Morza Czarnego i północnego Kaukazu. Na północ sięga do południowej Skandynawii, Petersburga i Moskwy. Nieobecny w Wielkiej Brytanii oraz w większej części Półwyspu Iberyjskiego.
W Polsce pachnica dębowa jest dość szeroko rozsiedlona, zwłaszcza na ziemiach byłego zaboru pruskiego, co prawdopodobnie związane jest z dawniejszym intensywnym tworzeniem na tym obszarze zadrzewień kulturowych (np. alei przydrożnych). Liczne stanowiska gatunku znane są z województw warmińsko-mazurskiego, lubuskiego, wielkopolskiego, opolskiego, dolnośląskiego i świętokrzyskiego, z niektórych części województw pomorskiego, zachodniopomorskiego i kujawsko-pomorskiego oraz z Puszczy Białowieskiej. Dużo rzadsza jest na Podlasiu, Lubelszczyźnie i w większej części Mazowsza. Liczne, ale obecnie niepotwierdzone stanowiska podawane były z Małopolski.
Siedlisko.
Bezwzględnym warunkiem występowania pachnicy dębowej jest obecność odpowiedniej liczby starych, dziuplastych drzew z obszernymi próchnowiskami, będącymi jej jedynym środowiskiem życia. Silnie preferowane są drzewa rosnące w nasłonecznieniu. W pierwotnym, puszczańskim krajobrazie Europy siedliskiem pachnicy były dojrzałe, świetliste drzewostany w fazie rozpadu. Dziś w lasach gospodarczych tego typu ekosystemy należą do wielkiej rzadkości, w związku z czym podstawowe znaczenie dla przetrwania gatunku mają siedliska zastępcze, związane z krajobrazem kulturowym, tworzonym przez człowieka, szczególnie aleje przydrożne, ale także stare parki i sady, zadrzewienia śródpolne i cmentarne, szpalery drzew towarzyszące zbiornikom wodnym i inne skupienia wolno stojących, starych drzew. Ocenia się, że w Polsce północnej tego typu siedliska zastępcze skupiają obecnie aż 90% zasobów populacyjnych omawianego gatunku.
Wbrew swojej nazwie pachnica dębowa nie wykazuje szczególnego przywiązania do dębów, co częściowo może być spowodowane niską dostępnością drzew w odpowiednim wieku (ze względu na twardość drewna dęby wykształcają odpowiednie dziuple dopiero w wieku co najmniej stu kilkudziesięciu lat). W niektórych częściach kraju podstawowymi gatunkami żywicielskimi pachnicy są drzewa o wyższej podatności na próchnienie (tworzące dziuple już w wieku kilkudziesięciu lat), takie jak lipy, olsze czy wierzby głowiaste, ale zasiedlane mogą być też inne gatunki drzew liściastych.
Morfologia.
Owady dorosłe długości od 22 do 32 mm, sporadycznie do 40 mm, brunatne, brunatnoczarne lub czarne ze słabym oliwkowo-metalicznym połyskiem. Głowa z wydatnym, prostokątnym nadustkiem oraz parą guzków położonych u nasady czułków. Czułki krótkie, dziesięcioczłonowe, załamane, z buławką złożoną z trzech członów. Przedplecze zaokrąglone, z podłużnym zagłębieniem w części środkowej. Pokrywy szerokie o wyraźnie zaznaczonych guzach barkowych. Wyraźny dymorfizm płciowy ujawniający się między innymi w budowie głowy (u samca guzki u nasady czułków wyższe i połączone listewką), przedplecza (u samca bruzda na środku przedplecza znacznie głębsza i wyraźnie otoczona wypukłościami) oraz członów przednich stóp.
Larwy pędrakowate, białawe, o ciele zgiętym na kształt litery "c". Na spodniej stronie ostatniego segmentu ciała występują równo rozproszone szczecinki (układ szczecinek jest cechą odróżniająca od larw niektórych spokrewnionych gatunków z rodziny żukowatych). W ostatnim stadium larwy mogą osiągać masę 12 g i do 60 mm, a według innych źródeł do 100 mm długości.
Cykl rozwojowy i aktywność.
Samica składa ok. 30 jaj. Larwy żerują wewnątrz dziupli przez 3-4 lata. Owady dorosłe również większość czasu spędzają w próchnowiskach, w których się rozwijały, rzadko odbywając loty, czy pobierając pokarm. Aktywniejsze są zazwyczaj w słoneczne dni, kiedy samce chętnie przesiadują na pniach drzew w pobliżu wylotu dziupli, wydzielając charakterystyczny zapach wabiący samice, od którego powstała nazwa gatunkowa tych owadów. Pachnica dębowa jest gatunkiem narażonym na wyginięcie ze względu na zanik odpowiednich środowisk, tj. ekosystemów w znacznym stopniu nasyconych starymi, dziuplastymi drzewami.
Status prawny.
Pachnica dębowa w Polsce jest na mocy Rozporządzenia Ministra Środowiska objęta ścisłą ochroną gatunkową. Jest również chroniona na kanwie dyrektywy siedliskowej UE 92/43/EWG jako gatunek priorytetowy. Po wejściu Polski do Unii Europejskiej występowanie pachnicy dębowej na danym terenie, podobnie jak obecność innych gatunków i siedlisk przyrodniczych, wymienionych w załącznikach Dyrektywy Siedliskowej, może stanowić podstawę do wyznaczenia Specjalnego obszaru ochrony siedlisk sieci Natura 2000. Instrumentem prawnym na poziomie krajowym regulującym tworzenie tego typu obszarów jest Ustawa o ochronie przyrody z 2004 roku. Polska jest także zobowiązana zapewnić przetrwanie i właściwy stan ochrony krajowych zasobów tego gatunku.
Do wykrywania obecności pachnicy niekiedy stosuje się specjalnie przeszkolone psy, reagujące na zapach larw. W Polsce nadleśnictwo Żmigród przeprowadziło w roku 2016 program szkoleń psów, by wykorzystać je do poszukiwania stanowisk pachnicy dębowej, co ma ułatwić monitorowanie i ochronę gatunku.

</doc>
<doc id="966817" url="https://pl.wikipedia.org/wiki?curid=966817" title="Antoni Grabowski">
Antoni Grabowski



</doc>
<doc id="966818" url="https://pl.wikipedia.org/wiki?curid=966818" title="I Can See Your House From Here">
I Can See Your House From Here

I Can See Your House from Here – siódmy studyjny album brytyjskiej grupy Camel wydany w 1979 roku. 
Krótki opis.
Płyta została nagrana w nowym składzie. Oprócz muzyków będących od samego początku w zespole, Andrew Latimera i Andy’ego Warda, w tworzeniu albumu brali udział: basista Colin Bass, klawiszowiec Jan Schelhaas (dołączył do zespołu podczas trasy koncertowej promującej "Breathless") oraz Kit Watkins (były członek zespołu Happy The Man). W tym składzie Camel grał do 1981 roku. Album osiągnął 45. miejsce na listach przebojów w Wielkiej Brytanii.
Muzycy.
Opracowano na podstawie materiału źródłowego.
Gościnnie:

</doc>
<doc id="966821" url="https://pl.wikipedia.org/wiki?curid=966821" title="Prawo małżeńskie osobowe">
Prawo małżeńskie osobowe



</doc>
<doc id="966824" url="https://pl.wikipedia.org/wiki?curid=966824" title="Lorenzo Fernández">
Lorenzo Fernández

Lorenzo Fernández (ur. 20 maja 1900 w Montevideo, zm. 16 listopada 1973), urugwajski piłkarz, środkowy pomocnik. Mistrz świata z roku 1930.
W reprezentacji Urugwaju w latach 1925-1935 rozegrał 31 spotkań i strzelił 4 bramki. Podczas MŚ 30 zagrał we wszystkich czterech meczach Urugwaju. Był wówczas piłkarzem CA Peñarol. Grał także w Wanderers oraz Nacional. Wcześniej, w 1928, zdobył złoty medal igrzysk w Amsterdamie. Dwukrotnie triumfował w Copa América (1926 i 1935). Z Peñarolem i Nacionalem wielokrotnie był mistrzem kraju (1928, 1929, 1932, 1933, 1934, 1939, 1940 i 1941).

</doc>
<doc id="966828" url="https://pl.wikipedia.org/wiki?curid=966828" title="Lorenzo Fernandez">
Lorenzo Fernandez



</doc>
<doc id="966836" url="https://pl.wikipedia.org/wiki?curid=966836" title="Szysznikowate">
Szysznikowate

Szysznikowate (Monocentridae) – niewielka rodzina małych, morskich ryb beryksokształtnych (Beryciformes). Spotykane w akwariach publicznych.
Zasięg występowania.
Wody strefy tropikalnej i subtropikalnej Oceanu Indyjskiego i Spokojnego, najczęściej na głębokościach od 30–300 m p.p.m. Narybek pływa na mniejszych głębokościach.
Charakterystyka.
Ciało masywne, owalne w obrysie, pokryte dużymi, ciemno obrzeżonymi łuskami. Ubarwienie od żółtego do pomarańczowego. W płetwach brzusznych twardy kolec. Płetwa grzbietowa dwuczęściowa, z czego w pierwszej części występuje od 4–7 promieni ciernistych o różnej długości. Druga płetwa grzbietowa i płetwa odbytowa nie zawierają promieni twardych. Oczy duże.
W dolnej szczęce występują dwa narządy świetlne. Pomarańczowe za dnia, a nocą niebieskozielone światło jest wytwarzane przez bakterie symbiotyczne. Narządy świetlne są wykorzystywane do wabienia zdobyczy. Dymorfizm płciowy nie jest widoczny.
Szysznikowate są rybami małymi, osiągają długość od 10–22 cm. Prowadzą nocny tryb życia. Ich biologia rozrodu jest słabo poznana. Żywią się zooplanktonem.
Klasyfikacja.
Rodzaje zaliczane do tej rodziny :
"Cleidopus" — "Monocentris"

</doc>
<doc id="966838" url="https://pl.wikipedia.org/wiki?curid=966838" title="Monocentridae">
Monocentridae



</doc>
<doc id="966839" url="https://pl.wikipedia.org/wiki?curid=966839" title="Al-Gharb-Szararda-Bani Ahsin">
Al-Gharb-Szararda-Bani Ahsin

Al-Gharb-Szararda-Bani Ahsin (arab. الغرب شراردة بني حسين, fr. "Gharb-Chrarda-Beni Hssen") to region w Maroku, w północnej części kraju. Ludność w regionie wynosiła w 2004 roku 1 859 540 mieszkańców na powierzchni 8805 km². Stolicą regionu jest Kenitra.
Region składa się z 2 prowincji:

</doc>
<doc id="966840" url="https://pl.wikipedia.org/wiki?curid=966840" title="Skrętak sosny">
Skrętak sosny

Skrętak sosny, rdza sosnokrętna – grzybowa choroba drzew iglastych, głównie sosen (również modrzewi) i osiki oraz niektórych roślin zielnych, wywoływana przez "Melampsora populnea" (Pers.) P. Karst. 1879 (syn. "Melampsora pinitorqua" (Rostr.) Rostr.).
Cykl rozwojowy i objawy.
Skrętak jest groźny dla sosen w okresie uprawy. Na przełomie maja i czerwca zarodniki podstawkowe atakują tegoroczne pędy, po czym pojawiają się najpierw czarne pyknidia, a potem bladobrunatne ecja. Kambium pędu w miejscu porażenia zamiera, wygina się w dół, a następnie powyżej uszkodzenia wyprostowuje się, co prowadzi do powstania charakterystycznego zniekształcenia. Na liściach drugiego żywiciela tego gatunku, którym przeważnie jest topola, powstają brunatne uredinia, a potem czarne telia, które wraz z liśćmi opadają i zimują. Wiosną teliospory kiełkują i wyrastają podstawki wytwarzające zarodniki podstawkowe, dzięki którym patogen infekuje tegoroczne pędy sosen.
W wyniku infekcji powstają nekrozy i następuje zniekształcenie pędów sosny, utrzymujące się niekiedy przez całe życie drzewa. Porażone pędy mogą zamierać w wyniku działania kolejnych chorób, np. szarej pleśni. Jeśli objawy te obejmują wiele pędów mogą przyczynić się do uformowania krzaczastego pokroju. Drzewka mogą słabiej przyrastać na wysokość, jeśli do infekcji dochodzi kilka lat z rzędu. Równocześnie, bardziej podatne na zarażenie "Melampsora populnea" są sosny o większym współczynniku wzrostu. Porażone pędy główne są średnio o 5–50% dłuższe niż pędy zdrowe. Tłumaczy się to zwiększonym wysiłkiem hormonalnym drzewa i wynikającym z tego obniżeniem odporności. Siedlisko zasobne w pokarm, powodując silniejszy przyrost, może wpływać na wzrost podatności na infekcje.
Warunki występowania.
Badania wskazują na silną zależność między warunkami pogodowymi w danym i poprzednim roku a występowaniem choroby. Największy wpływ ma temperatura powietrza i poziom opadu atmosferycznego. Skrętak sosny stanowi większe zagrożenie dla młodych sosen w czasie wilgotnych i ciepłych wiosen, poprzedzonych długą i równie wilgotną zimą. Szczególnie sprzyjające warunki stwarza chłodny i suchy marzec oraz ciepły i deszczowy kwiecień. W latach o ciepłych wiosnach, kiedy w maju suma temperatur powietrza wyższych niż 5 °C wynosi 180 °C i więcej, choroba może osiągnąć charakter epifitozy. Rozwija się jednak umiarkowanie lub w sposób ograniczony jeśli granica ta nie jest przekroczona. W warunkach niedostatku wilgoci w powietrzu grzyb często nie rozwija się. Występowaniu choroby sprzyja także ciepły lipiec, chłodny maj i wrzesień poprzedniego roku. W tym czasie patogen rozwija się na drugim gospodarzu, topoli osice, i tworzy materiał zakaźny, którym infekuje sosny kolejnej wiosny.
Historia choroby.
Pierwsze wzmianki o rdzy z rodzaju "Melampsora" pochodzą z początku XX w. (1901 r.). W latach 1926-28 odnotowano skrętaka sosny w Wielkopolsce i na Pomorzu, a w 1948 r. zaliczano go do ważniejszych chorób grzybowych dotykających uprawy sosnowe w Polsce. Od tamtej pory największy obszar zagrożony tą chorobą, liczący 10 tys. ha, odnotowano w 1962 r. W 2006 roku powierzchnia występowania choroby wynosiła 685 ha, w 2010 770,7 ha zaś w 2011 387,43 ha (o 49,8% mniej niż w 2010). 
W 1944 roku opisano pojawienie się skrętaka w południowo-wschodniej Anglii, na sosnach pochodzących z nasadzeń wykonanych pod koniec lat 30. XX wieku.
Znaczenie gospodarcze.
Występowaniu choroby sprzyjają duże powierzchnie upraw sosny na terenach po klęskach ekologicznych (np. po pożarze), z rosnącą w pobliżu topolą osiką. Jest to jedna z częściej występujących w Polsce chorób sosen w wieku 4–12 lat. W odpowiednich warunkach może dochodzić do masowego porażania drzewek. 
Nie ma zgodności co do znaczenia choroby dla gospodarki leśnej. Bywa uznawana za duże zagrożenie lub za zjawisko o statystycznie niewielkim znaczeniu. W Polsce w 2011 roku w szkółkach leśnych szkody od skrętaka sosny wystąpiły jedynie na łącznej powierzchni 0,16 ha, zaś w drzewostanach w wieku do 20 lat na powierzchni 365,8 ha, a w wieku ponad 20 lat 21,5 ha.
Zwalczanie.
Jako metodę ochrony upraw sosny zaleca się usuwanie drugiego gospodarza, jakim są głównie topole, u których "Melampsora" wywołuje chorobę o nazwie rdza topoli. Topole, szczególnie topola osika, nie powinny rosnąć ani w obrębie uprawy ani w jej sąsiedztwie. Za stosunkowo bezpieczną uznaje się odległość 300 m. Ponieważ topole często wytwarzają odrośla, przed usunięciem zaleca się doprowadzenie do ich obumarcia przez obrączkowanie pni lub odpowiedni zabieg chemiczny. Na obszarach silnie zagrożonych chorobą zaleca się, aby w najmłodszych uprawach nie wykaszać traw, które mogą ograniczyć rozprzestrzenianie się zarodników grzyba.
W maju i czerwcu, kiedy dochodzi do infekcji sosen, można wykonać zabieg opryskiwania młodych pędów środkami do zwalczania chorób powodowanych przez rdze. Opryski topoli należy wykonywać latem.

</doc>
<doc id="966845" url="https://pl.wikipedia.org/wiki?curid=966845" title="Jelena Tiemnikowa">
Jelena Tiemnikowa

Jelena Władimirowna Tiemnikowa (, ur. 18 kwietnia 1985 w Kurganie) – rosyjska piosenkarka, była wokalistka girls bandu Serebro.
Życiorys.
Kariera.
W 2003 roku zajęła trzecie miejsce w programie Pierwszego kanału "Fabrika zwiozd 2". W 2007 roku, wraz z Mariną Lizorkiną i Olgą Sieriabkiną, została wokalistką nowo powstałego zespołu Serebro, który został sformowany na potrzeby reprezentowania Rosji w 52. Konkursie Piosenki Eurowizji. Ich konkursowym utworem został „Song #1”, z którym zajęły trzecie miejsce w finale konkursu, organizowanego w Helsinkach.
Z zespołem wydała dwa albumy studyjne: "OpiumRoz" (2009)' i "Mama Lover" (2012). 15 maja 2014 roku odeszła z zespołu, decydując się na karierę solową.
Życie prywatne.
Ma starszą siostrę Nataszę, męża Dmitrija i córkę Aleksandrę.

</doc>
<doc id="966846" url="https://pl.wikipedia.org/wiki?curid=966846" title="Wielka Casablanca">
Wielka Casablanca

Wielka Casablanca (arab. جهة الدار البيضاء الكبرى) to region w Maroku, w północnej części kraju. Ludność w regionie wynosiła w 2004 roku 3 631 061 mieszkańców na powierzchni 1615 km². Stolicą regionu jest Casablanca.

</doc>
<doc id="966847" url="https://pl.wikipedia.org/wiki?curid=966847" title="Kajakarstwo na Letnich Igrzyskach Olimpijskich 2004">
Kajakarstwo na Letnich Igrzyskach Olimpijskich 2004

Kajakarstwo na letnich igrzyskach olimpijskich w 2004 r. były rozgrywane na Schinias Olympic Rowing and Canoeing Centre, natomiast kajakarstwo górskie było rozgrywane na Olympic Canoe/Kayak Slalom Centre.
Zostało rozdanych 16 kompletów medali, 12 dla kajakarstwa (9 dla mężczyzn i 3 dla kobiet) i 4 komplety dla kajakarstwa górskiego (3 dla mężczyzna i 1 dla kobiet).

</doc>
<doc id="966852" url="https://pl.wikipedia.org/wiki?curid=966852" title="Kulmim-As-Samara">
Kulmim-As-Samara

Kulmim-As-Samara (arab. كلميم السمارة) – region administracyjny w Maroku, istniejący do 2015 roku. W 2004 roku zamieszkiwało go 462 410 mieszkańców, miał on powierzchnię 122 825 km². Gęstość zaludnienia wynosiła 2,006 osoby na km². Stolicą regionu było Kulmim. Południowa część regionu obejmuje część spornego terytorium Sahary Zachodniej. Obecnie został podzielony między regiony Kulmim-Wad Nun (część centralna), Al-Ujun-As-Sakija al-Hamra (część południowo-zachodnia) i Sus-Massa (część północno-wschodnia).
Region składał się z 5 prowincji:

</doc>
