<doc id="984627" url="https://pl.wikipedia.org/wiki?curid=984627" title="Tartak (powiat siemiatycki)">
Tartak (powiat siemiatycki)

Tartak – kolonia w Polsce położona w województwie podlaskim, w powiecie siemiatyckim, w gminie Nurzec-Stacja.
W latach 1975–1998 miejscowość administracyjnie należała do województwa białostockiego.

</doc>
<doc id="984628" url="https://pl.wikipedia.org/wiki?curid=984628" title="Telatycze">
Telatycze

Telatycze – kolonia kolonii Anusin w Polsce, położona w województwie podlaskim, w powiecie siemiatyckim, w gminie Nurzec-Stacja, w sołectwie Werpol.
Opis.
Wieś założona w XV wieku w dobrach królewskich. W 1502 majątek podzielono pomiędzy dworzanina królewskiego Lewszę i szlachcica Bykowskiego. Gniazdo rodzinne bojarów Telatyckich, herbu Belina.
Wieś magnacka położona była w końcu XVIII wieku w hrabstwie wysockim w powiecie brzeskolitewskim województwa brzeskolitewskiego.
W latach 1975–1998 kolonia administracyjnie należała do województwa białostockiego.
Telatycze są siedzibą parafii prawosławnej pod wezwaniem Świętych Kosmy i Damiana. Natomiast wierni kościoła rzymskokatolickiego należą do parafii Podwyższenia Krzyża Świętego w Tokarach.
Na granicy z Werpolem, na cmentarzu prawosławnym, znajduje się zbudowana w 1938 cerkiew pod wezwaniem Ścięcia Głowy św. Jana Chrzciciela. Cerkiew parafialna znajduje się w pobliskim Anusinie.

</doc>
<doc id="984629" url="https://pl.wikipedia.org/wiki?curid=984629" title="Osiedle Śląskie w Zielonej Górze">
Osiedle Śląskie w Zielonej Górze



</doc>
<doc id="984630" url="https://pl.wikipedia.org/wiki?curid=984630" title="Ludwika Maria Adelajda de Bourbon">
Ludwika Maria Adelajda de Bourbon

Ludwika Maria Adelajda de Bourbon (ur. 13 marca 1753, w Hôtel de Toulouse (Paryż) – zm. 23 czerwca 1821, w zamku w Ivry-sur-Seine) – córka i spadkobierczyni Ludwika, księcia Penthièvre, admirała Francji.
Urodziła się w Paryżu, w domu wybudowanym dla jej dziadka, Ludwika Aleksandra, hrabiego Tuluzy, nieślubnego syna króla Ludwika XIV. Wyrastała w różnych rezydencjach należących do jej ojca, najbogatszego człowieka we Francji. Przed ślubem z Ludwikiem Filipem Orleańskim nazywana była "Mademoiselle d'Ivoy", później "Mademoiselle de Penthièvre". W latach 1769-1785 była księżną Chartres, a od 1785 do śmierci - księżną Orleanu. 
Swego czasu, po bezdzietnej śmierci jej brata Ludwika Aleksandra, była najbogatszą spadkobierczynią w całej Francji, ale jej małżeństwo nie było szczęśliwe. Od 25 lipca 1792 będąc w separacji z mężem, schroniła się razem ze swoim ojcem przed rewolucjonistami w Château de Bizy, w Normandii. Jej mąż znany jako Philippe Égalité albo "obywatel Égalité" został zgilotynowany 6 listopada 1793, a ją samą uwięziono. Podobny los spotkał jej córkę Adelajdę (potem uwolnioną, która udała do Szwajcarii a następnie do Niemiec) oraz jej synów Ludwika Filipa i Ludwika Karola. Uwolniono ją w 1794, zamieszkała w starej pensji i tam poznała miłość swojego życia - polityka Jacques-Marie Rouzeta, hrabiego Folmon. Obaj jej synowie zostali uwolnieni w 1796 i udali się na wygnanie do Stanów Zjednoczonych.
W 1816 kazała wybudować nową kaplicę w Dreux, na miejscu masowego grobu, do którego rewolucjoniści wrzucili ciała jej dziadków, rodziców i rodzeństwa. Zmarła w 1821, po długoletniej chorobie (miała raka piersi) i została pochowana w Dreux. Jej ukochany Rouzet zmarł rok wcześniej. Nie dożyła chwili, kiedy jej syn został "królem Francuzów".
Małżeństwo i dzieci.
Wyszła za mąż za Ludwika Filipa Józefa, księcia Orleanu. Ślub odbył się 6 czerwca 1769 roku w pałacu wersalskim. Mieli piątkę dzieci:
Mąż notorycznie zdradzał Ludwikę Marię, jedną z jego długoletnich kochanek była Caroline Stéphanie Félicité Du Crest, hrabina de Genlis, a inną Grace Elliott.

</doc>
<doc id="984632" url="https://pl.wikipedia.org/wiki?curid=984632" title="Adolf Carl Korn">
Adolf Carl Korn



</doc>
<doc id="984633" url="https://pl.wikipedia.org/wiki?curid=984633" title="Prawo Grassmanna (elektromagnetyzm)">
Prawo Grassmanna (elektromagnetyzm)

Prawo Grassmanna – wzór pozwalający obliczyć siłę, z jaką jeden przewodnik z prądem w próżni oddziałuje na drugi.
gdzie:
Ma on znaczenie tylko formalne. Wynika z siły Lorentza i prawa Biota-Savarta.
Wtedy: formula_8

</doc>
<doc id="984636" url="https://pl.wikipedia.org/wiki?curid=984636" title="Dekanat Błaszki">
Dekanat Błaszki

Dekanat Błaszki – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 6 parafii:
Sąsiednie dekanaty.
Grabów, Ołobok, Opatówek, Sieradz II "(diec. włocławska)", Warta "(diec. włocławska)", Złoczew

</doc>
<doc id="984639" url="https://pl.wikipedia.org/wiki?curid=984639" title="Shota Arveladze">
Shota Arveladze



</doc>
<doc id="984640" url="https://pl.wikipedia.org/wiki?curid=984640" title="Synagoga w Wolborzu">
Synagoga w Wolborzu

Synagoga w Wolborzu – synagoga znajdująca się w Wolborzu przy ulicy Łąkowej 4.
Synagoga została zbudowana w drugiej połowie XIX wieku. Podczas II wojny światowej hitlerowcy zdewastowali synagogę. Po zakończeniu wojny budynek synagogi przebudowano na mieszkania.
Murowany budynek synagogi wzniesiono na planie litery T. Wewnątrz pierwotnie we wschodniej części znajdowała się sala główna, do której wchodziło się przez przedsionek, nad którym, na piętrze znajdował się babiniec.

</doc>
<doc id="984641" url="https://pl.wikipedia.org/wiki?curid=984641" title="Hrabstwo Hettinger">
Hrabstwo Hettinger

Hrabstwo Hettinger (ang. "Hettinger County") to hrabstwo w stanie Dakota Północna w Stanach Zjednoczonych. Hrabstwo zajmuje powierzchnię 2 936,27 km². Według szacunków United States Census Bureau w roku 2006 miało 2 564 mieszkańców. Siedzibą hrabstwa jest Mott. 
Tom Hettinger jest założycielem Hrabstwo.
Historia.
Hrabstwo Hettinger zostało utworzone podczas reformy terytorialnej w roku 1883. Jest nazwane na cześć Mathiasa K. Hettingera, prominentnego mieszkańca Freeport w stanie Illinois. Organy samorządowe hrabstwa zostały utworzone 19 kwietnia 1907 roku. Siedzibą hrabstwa od początku było Mott.
Geografia.
Hrabstwo Hettinger zajmuje powierzchnię całkowitą 2 936,27 km², z czego 2 932,51 km² to powierzchnia lądowa, a 3,76 km² (0,1%) to powierzchnia wodna.

</doc>
<doc id="984642" url="https://pl.wikipedia.org/wiki?curid=984642" title="Gatesista">
Gatesista



</doc>
<doc id="984643" url="https://pl.wikipedia.org/wiki?curid=984643" title="Andrij Derysemlja">
Andrij Derysemlja



</doc>
<doc id="984645" url="https://pl.wikipedia.org/wiki?curid=984645" title="Ailuridae">
Ailuridae



</doc>
<doc id="984646" url="https://pl.wikipedia.org/wiki?curid=984646" title="Rusłan Nigmatullin">
Rusłan Nigmatullin

Rusłan Karimowicz Nigmatullin (tat. Ruslan Kərim uğlı Niğmətullin, Руслан Кәрим улы Нигъмәтуллин; ur. 7 października 1974 roku w Kazaniu) – rosyjski piłkarz, występujący na pozycji bramkarza.
Jest wychowankiem klubu KAMAZ Nabierieżnyje Czełny, z którego odszedł w 1994 roku do Spartaka Moskwa. Młody zawodnik przez trzy lata był zmiennikiem reprezentacyjnego bramkarza Stanisława Czerczesowa, aż do 1997 roku, kiedy Jurij Siomin sprowadził go do Lokomotiwu Moskwa. W barwach tego klubu zdobył mistrzostwo Rosji, trzy razy był wicemistrzem i dwukrotnie triumfował w rozgrywkach o Puchar kraju. Ponadto w 2001 roku został wybrany na najlepszego gracza w Rosji. Rok wcześniej zadebiutował w kadrze; w drużynie prowadzonej przez Olega Romancewa, z którym poprzednio współpracował w Spartaku, grał przez kolejne dwa lata, a zamknięciem przygody reprezentacyjnej okazał się występ na Mundialu 2002. Po tym turnieju Nigmatullin wyjechał do Włoch, jednak w Hellasie Werona był tylko rezerwowym. Następca Romancewa na stanowisku selekcjonera Walerij Gazzajew zaczął stawiać na Siergieja Owczinnikowa, skonfliktowanego z poprzednim trenerem. Nigmatullin w ciągu kolejnych czterech lat aż pięciokrotnie zmieniał klub, jednak w żadnym z nich nie potrafił powrócić do dawnej formy. W końcu, na początku 2006 roku, w wieku trzydziestu dwu lat ogłosił zakończenie piłkarskiej kariery. W 2008 roku jednak wznowił karierę i do końca 2009 roku grał w takich klubach jak: SKA Rostów nad Donem, Lokomotiw-2 Moskwa i Maccabi Ahi Nazaret.
Sukcesy i odznaczenia.
Sukcesy indywidualne.
W reprezentacji Rosji od 2000 do 2002 roku rozegrał 24 mecze - start w Mundialu 2002 (faza grupowa).

</doc>
<doc id="984651" url="https://pl.wikipedia.org/wiki?curid=984651" title="Cziladze">
Cziladze



</doc>
<doc id="984655" url="https://pl.wikipedia.org/wiki?curid=984655" title="SIDA">
SIDA



</doc>
<doc id="984662" url="https://pl.wikipedia.org/wiki?curid=984662" title="Międzynarodowe Studium Doktoranckie Nauk Biologicznych PAN">
Międzynarodowe Studium Doktoranckie Nauk Biologicznych PAN

Międzynarodowe Studium Doktoranckie Nauk Biologicznych PAN – studium doktoranckie utworzone w 2003 przez Muzeum i Instytut Zoologii PAN, Centrum Badań Ekologicznych PAN oraz Instytut Paleobiologii PAN, kształcące w dyscyplinach: zoologia, ekologia i paleobiologia.
O przyjęcie na 4-letnie, stacjonarne studia doktoranckie w zakresie nauk biologicznych mogą ubiegać się obywatele polscy i obcokrajowcy posiadający tytuł zawodowy magistra, magistra inżyniera lub inny równorzędny. Warunkiem koniecznym jest znajomość języka angielskiego.
Wysokość stypendium w MSDNB nie może być "niższa niż 60% minimalnego wynagrodzenia zasadniczego asystenta ustalonego w przepisach o wynagradzaniu nauczycieli akademickich".
Kierownikiem Studium jest prof. dr hab. Joanna Gliwicz.

</doc>
<doc id="984666" url="https://pl.wikipedia.org/wiki?curid=984666" title="Instytut Paleobiologii PAN">
Instytut Paleobiologii PAN



</doc>
<doc id="984675" url="https://pl.wikipedia.org/wiki?curid=984675" title="Dekanat Bolesławiec">
Dekanat Bolesławiec

Dekanat Bolesławiec – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Kępno, Mokrsko "(archidiec. częstochowska)", Trzcinica, Wieruszów, Wołczyn

</doc>
<doc id="984677" url="https://pl.wikipedia.org/wiki?curid=984677" title="Międzynarodowe Studium Doktoranckie Nauk Biologicznych">
Międzynarodowe Studium Doktoranckie Nauk Biologicznych



</doc>
<doc id="984685" url="https://pl.wikipedia.org/wiki?curid=984685" title="Kościół Nawiedzenia Najświętszej Maryi Panny i klasztor bernardynów w Kole">
Kościół Nawiedzenia Najświętszej Maryi Panny i klasztor bernardynów w Kole

Kościół Nawiedzenia Najświętszej Maryi Panny i klasztor bernardynów w Kole – późnogotycki i późnobarokowy kompleks klasztorny z XV i XVIII wieku w Kole. Od XV wieku do 1716 roku w klasztornym refektarzu odbywały się sejmiki ziemskie szlachty z całej prowincji wielkopolskiej.
Historia.
Zakon bernardynów według reguły św. Franciszka został sprowadzony do Koła przez starostę kolskiego Jana Hińczę z Rogowa w 1466 roku. Bulla fundacyjna kolskiego klasztoru została wystawiona przez papieża Pawła II 2 lipca 1466 roku. Pierwotny kościół gotycki został rozebrany w 1773 roku. Najprawdopodobniej był niewielką, jednonawową świątynią o szerokości prawdopodobnie 8,5 metra. W dolnych partiach do budowy użyto ciosów kamiennych i cegły w układzie gotyckim.
Protektorką i jedną z fundatorów klasztoru była księżna sochaczewska i tenutariuszka kolska Anna. Obdarowała ona kościół kielichami, szatami oraz przekazała na jego rzecz ponad 50 florenami. W podzięce za jej wielką dobroczynność, ciało księżnej, zostało pochowane przed wielkim ołtarzem, a jej imię umieszczono na czele listy dobroczyńców jako „nadzwyczajnej dobrodziejki”. Wśród dobroczyńców kościoła bernardynów znajdowało się wielu spośród kolskiej szlachty. Do nich należał także kasztelan lądzki Stanisław Wysocki, który po śmierci Zygmunta II Augusta przyjął w Budzisławiu koło Koła francuskiego posła biskupa z Walencji. Tenże Wysocki jest fundatorem kaplicy Świętej Anny, gdzie też został pochowany. 
Nie zachowały się dokumenty z historii kościoła klasztornego. Wiadomo jednak, że w refektarzu klasztornym odbywały się generalia szlachty z całej prowincji wielkopolskiej. 
W niektórych okresach istnienia klasztoru działał w nim nowicjat zakonny oraz studium teologiczne zakonnej prowincji. 
Kolski klasztor cieszył się licznymi przywilejami królewskimi. Jan II Kazimierz Waza zatwierdził w 1650 w Warszawie wszystkie dotychczas wydane przez swoich poprzedników przywileje, m.in. prawo do nieograniczonego wyrębu drzewa w lasach i nieodpłatnego mielenia w młynach. 
Niszczycielskie działanie rzeki Warty spowodowało prawie doszczętne zniszczenie pierwotnych zabudowań kościoła i klasztoru. W związku z czym w XVIII wieku dokonano prawie całkowitej przebudowy. 17 września 1788 roku arcybiskup gnieźnieński Józef Korytowski konsekrował nowy kościół, pozostający w dalszym ciągu pod wezwaniem Najświętszej Panny Marii. Tego samego dnia wprowadzono uroczyście istniejące od 1593 r. Bractwo Świętej Anny oraz istniejące od 1704 r. Bractwo Świętego Antoniego z Padwy.
W 1818 w klasztorze urządzono lazaret dla żołnierzy rosyjskich, oficerem za niego odpowiedzialnym był lekarz wojskowy o nazwisku Waycholtz. Podczas powstania styczniowego, 6 maja 1863 roku pod kolskim klasztorem miała miejsce zwycięska dla powstańców bitwa, a w klasztorze urządzono wtedy prowizoryczny lazaret. Po powstaniu styczniowym kolski klasztor stał się tzw. klasztorem etatowym, do którego zwożono zakonników z innych, likwidowanych klasztorów w Królestwie Polskim. Do Koła przeniesiono zakonników z Warszawy, Paradyża, Warty i Kazimierza Biskupiego.
W 1904 roku w kolskim klasztorze mieszkało tylko 8 zakonników (5 ojców i 3 braci). Po śmierci ostatniego z nich, do Koła sprowadzono bernardynów ze Lwowa.
Od lipca 1939 roku w kolskim klasztorze pracowali gwardian – o. Wiktoryn Rudolf oraz o. Albin Białogłowski, o. Ludwik Krupa, br. Klemens Kędzior i br. Gabriel Drzystka. 29 sierpnia 1939 roku w kościele klasztornym została odprawiona msza w intencji „pokoju lub zwycięstwa”. Podczas kampanii wrześniowej kolski klasztor prowadził akcję charytatywną oraz udzielał schronienia rannym i uchodźcom. W klasztorze zakwaterowano na krótko m.in. rannych z bombardowania pociągu ewakuacyjnego z Krotoszyna z 2 września 1939 roku. 
Od 18 września 1939 roku część klasztoru zajęła niemiecka żandarmeria, później sprowadzono także rodziny żandarmów. Zakonnicy mieszkali w tym czasie razem, a klauzura została zniesiona. Gdy Niemcy ogłosili zwycięstwo w kampanii wrześniowej, klasztor i pobliska fara zostały zmuszone przez okupantów do bicia w dzwony. W grudniu 1939 roku do klasztoru wrócił o. Albin, który we wrześniu przebywał na kuracji w Truskawcu. W styczniu 1940 roku z Koła wyjechał natomiast o. Ludwik, który został profesorem teologii w Kalwarii Zebrzydowskiej. W kwietniu 1940 roku zabroniono bernardynom chodzić w habicie, a msze zezwolono odprawiać tylko raz w tygodniu.
26 sierpnia 1940 roku przygotowujący się do ucieczki zakonnicy zostali aresztowani przez okupantów, a następnie wywiezieni do Oranienburga, a we wrześniu 1941 roku do Dachau. Ojciec Wiktoryn i brat Władysław zmarli w 1942 roku w Dachau, natomiast o. Albin przeżył uwięzienie i po zakończeniu wojny wyemigrował do Stanów Zjednoczonych. Jakiś czas po aresztowaniu zakonników klasztorem zaopiekowała się Prowincja Wniebowzięcia NMP, która przysłała do Koła o. Alojzego Jańskiego. Następnie jego zastępcą został o. Bazyli Aleksa, który przystąpił jednak do kościoła narodowego i jako apostata został usunięty z zakonu. Aleksa przebywał w klasztorze przez kilka miesięcy, dopóki o. Ludwik Krupa nie powiadomił innych o jego usunięciu z zakonu. Ostatecznie Aleksa został usunięty przez okupantów za „nieodpowiednie prowadzenie się”, chociaż nosił on podczas okupacji opaskę ze swastyką.
W okresie okupacji na podwórzu klasztoru wybudowano dwa duże baraki, w budynkach gospodarczych trzymano konie i bydło należące do miejscowego landrata Wachta. W klasztornym refektarzu przetrzymywano zatrzymanych w łapankach Polaków, w budynkach klasztoru utworzono także przychodnię, a w samym kościele skład mebli i sprzętu domowego. W jednej z kaplic działał warsztat samochodowy. Na placu pomiędzy klasztorem i dawnym budynkiem liceum wybudowano ocieplany barak mieszkalny, w którym mieściły się biura i gabinety lekarskie, podczas walk o Koło barak był kilkukrotnie podpalany przez Niemców i gaszony przez Polaków, ostatecznie ogień z baraku przeniósł się na budynek kościoła i doprowadził do zniszczenia głównego ołtarza i rzekomo cudownego obrazu Matki Bożej. Interwencja miejscowej ludności pozwoliła powstrzymać pożar. 
Podczas walk o Koło w styczniu 1945 roku klasztor i kościół zostały poważnie uszkodzone. Jedna z wież kościoła została zburzona, uszkodzony był również blaszany dach. Większość okien była pozbawiona szyb, a niektóre były wyrwane wraz z framugami, przez jedno z okien do środka kościoła prawdopodobnie wleciał pocisk artyleryjski, który poważnie uszkodził jeden z filarów podtrzymujących chór oraz sklepienie nad nim i prawie doprowadził do jego zawalenia. Budynek klasztoru został po opuszczeniu go przez Niemców ograbiony i zdewastowany przez miejscową ludność. 
29 stycznia 1945 roku do Koła przybył nowy gwardian klasztoru – o. Franciszek Salezy Majewski. Następnego dnia odprawił on w zniszczonym kościele mszę dziękczynną w intencji mieszkańców miasta. Mieszkańcy miasta oddawali do klasztoru ukryte w okresie okupacji księgi i przedmioty, udało się także uratować ukryte w wieży monstrancję, relikwiarze i puszki. W czasie okupacji część przedmiotów ukryto również w filarze przy ambonie, zostały one jednak odkryte przez Niemców. 
Na początku marca 1945 roku gwardian klasztoru został mianowany administratorem parafii farnej, odpowiedzialny był także za opiekę duszpasterską w okolicznych miejscowościach, 14 marca został również administratorem parafii Trójcy Świętej w Dobrowie. W tym samym miesiącu gwałtowne wiatry zerwały dach nad prezbiterium. 11 marca 1945 roku do Koła przybył ks. Bogumił Kasprzak, który został proboszczem kolskiej parafii, poinformował on również gwardiana, że w kurii diecezjalnej w Łodzi znajdowały się zarekwirowane przez Niemców szaty liturgiczne, których w Kole brakowało i które gwardian następnie przywiózł do miasta. 12 kwietnia 1945 roku wypadkowi uległ używany przez klasztor koń z wozem, w którego przy klasztorze wjechał samochód. Za zdechłego konia klasztor otrzymał od starostwa odszkodowanie w wysokości 120 złotych, a nowego konia wypożyczył klasztorowi ślusarz Słupski. W 1945 roku do klasztoru przywieziono wyposażenie i księgozbiór ze zlikwidowanego klasztoru w Leszniowie. 
W czerwcu 1950 roku aresztowany został przez władze komunistyczne o. Józef Mrozik, po kilku tygodniach został jednak wypuszczony na wolność. W 1956 roku rozpoczęto generalny remont kościoła i klasztoru. Byli także kapelanami w kolskim szpitalu i przytułku dla starców prowadzonym przez siostry albertynki. Jesienią 1957 roku w Kole odbył się zjazd delegatek wszystkich żeńskich zgromadzeń zakonnych oraz konferencja duchowieństwa diecezji włocławskiej. W maju 1958 roku do kolskiego klasztoru miała zostać przeniesiona 8 klasa Kolegium Serafickiego z Kalwarii Zebrzydowskiej, miesiąc później zdecydowano jednak, że całe kolegium pozostanie w dotychczasowym miejscu.
W 1958 roku przeprowadzono restaurację wnętrza kościoła, remonty wież kościelnych i konserwację dachów. Od 1959 roku podjęto działania zmierzające do renowacji ołtarzy w kościele. Gwardian klasztoru przygotował on wtedy sztukę „Brylantowy krzyż”, którą wystawiano w Kole i okolicznych miejscowościach, a dochód przeznaczono na renowację ołtarzy. 
8 lipca 2018 roku w kościele odbyły się uroczystości państwowe upamiętniające 550-lecie polskiego parlamentaryzmu. Sprawowana była Msza św. z udziałem biskupów włocławskich Wiesława Meringa i Stanisława Gębickiego, a przed kościołem marszałek Sejmu Marek Kuchciński odsłonił pamiątkową tablicę.
Kościół.
W nowym kościele niewiele pozostało śladów z dawnego stylu gotyckiego. Jest to budowla w tzw. stylu jezuickim. Dwie wysokie wieże zdobią front, a mała wieżyczka stanowi dzwonnicę. Do wnętrza prowadzą dwustronne schody, pod którymi znajdowało się wejście do krypt grobowych. Barokowe wnętrze zdobi piękny ołtarz główny. Ołtarzy bocznych jest siedem. Rokokowa ambona ujęta jest w kolumny, z rzeźbą św. Franciszka na baldachimie. Sklepienie naw i kopuła prezbiterium pokryte zostały polichromią w drugiej połowie XVIII wieku, którą odnowiono w 1959 roku. Na ołtarzu Świętej Tekli znajduje się obraz Matki Boskiej, ofiarowany klasztorowi w Kole jako wotum ofiarne w okresie interregnum w 1669 roku. W kościele ponadto znajdują się dwa portrety trumienne na blasze: Anny z Tuczyńskich Łaszczowej, kasztelanowej lądzkiej z tabliczką inskrypcyjną oraz Rozalii hrabianki Gurowskiej z wierszem epitafijnym. Serce tejże hrabianki pochowane zostało w filarze naprzeciw ambony. Dużą wartość artystyczną mają obrazy: Świętej Anny w sukience drewnianej i Świętej Tekli w sukience srebrnej oraz obraz Świętego Franciszka, namalowany w 1888 roku. 
Najstarszym z zachowanych grobowców poprzedniego kościoła jest grobowiec Bartłomieja Wilczyńskiego (zm. 1591), z dokładną informacją biograficzną. W lewej nawie znajduje się grobowiec chorążego Stanisława Ruszkowskiego. Pomnik przedstawia opancerzonego rycerza w pozycji leżącej, z laską rotmistrza w ręku.

</doc>
<doc id="984693" url="https://pl.wikipedia.org/wiki?curid=984693" title="Reaktor powielający chłodzony ciekłym metalem">
Reaktor powielający chłodzony ciekłym metalem

Reaktor powielający chłodzony ciekłym metalem (również: reaktor chłodzony ciekłym metalem; ang. "Liquid Metal Fast Breeding Reactor" (LMFBR), "Liquid Metal Fast Reactor" (LMFR)) – rodzaj reaktora jądrowego w którym czynnikiem chłodzącym rdzeń jest metal, lub mieszaniny metali, w stanie ciekłym.
Charakterystyka.
W praktyce, wszystkie reaktory chłodzone metalami są reaktorami prędkimi, tj. na neutrony prędkie. Czynnikami chłodzącymi mogą być:
Wszystkie używane metale mają trzy wysoko pożądane cechy chłodziw reaktorów prędkich:
Historia.
Pierwsza energia elektryczna z reaktora typu LMFR/LMFBR została wygenerowania 20 grudnia 1951 w badawczej instalacji EBR-I w Argonne National Laboratory w USA. Wykorzystywał paliwo uranowe a chłodziwem była eutektyka sód-potas. Radziecki reaktor BR-5 był pierwszym na świecie reaktorem wykorzystującym paliwo plutonowe i sód, jako chłodziwo.
Reaktor BN-350 był pierwszym przemysłowym zastosowaniem reaktora tego typu (radziecka EJ Aktau).
Pierwsze użycie paliwa mieszanego (MOX) z plutonem odzyskanym z reaktora powielającego miało miejsce w 1980 we francuskim reaktorze Phénix, co było pierwszym zademonstrowaniem zamkniętego cyklu paliwowego. Francuski reaktor Super-Phénix był pierwszym dużym (1200 MW mocy elektrycznej) reaktorem LMFR.
Wiele typów reaktorów IV generacji będących w stadium opracowań projektuje się jako chłodzone ciekłymi metalami.
Szacuje się, że do 2007 roku łączne światowe wydatki na badania technologii reaktorów LMFR/LMFBR wyniosły 50 mld USD. W latach 80. XX wieku nastąpił spadek zainteresowania nią, z uwagi na stosunkowo wolny wzrost zapotrzebowania na energię elektryczną i szeroką dostępność ropy naftowej i gazu. Spowodowało to skrócenie pracy wielu instalacji eksperymentalnych i spowolnienie lub likwidację nowych programów badawczych.
Zastosowanie na okrętach.
W rosyjskich okrętach podwodnych projektu "705" (kod NATO: "Alfa") stosowane są reaktory chłodzone ciekłym stopem ołowiu z bizmutem. Jedynym amerykańskim okrętem podwodnym, który przez pewien okres swojej służby używał tego typu reaktora, był USS „Seawolf” (SSN-575) (reaktor chłodzony ciekłym sodem).
Okręt podwodny USS „Seawolf” (SSN-575) był drugim atomowym okrętem podwodnym i jedynym amerykańskim posiadającym reaktor chłodzony ciekłym sodem. Został on wprowadzony do eksploatacji w 1957 roku. Przecieki na przegrzewaczu które pojawiły się w czasie eksploatacji zostały zbocznikowane. Po to, aby dokonać standaryzacji reaktorów w posiadanej flocie, reaktor chłodzony sodem został zamieniony w 1958 roku na reaktor wodny ciśnieniowy S2W, który po raz pierwszy zastosowano na słynnym „Nautillusie” (SSN-571) – pierwszym amerykańskim okręcie wyposażonym w napęd jądrowy.
Doświadczalny reaktor atomowy chłodzony sodem (SRE – "Sodium Reactor Experiment") został także wybudowany w Północnoamerykańskim Lotniczym Międzynarodowym Laboratorium w Susana Field położonym w górach Simi Hills, na południowy zachód od Los Angeles. 26 czerwca 1959 reaktor SRE uległ awarii częściowego stopienia rdzenia. Była to pierwsza w historii energetyki atomowej awaria power excursion. Spowodowała ona przegrzanie rdzenia i w rezultacie stopienie jednej trzeciej paliwa jądrowego oraz uwolnienie znaczących ilości radioaktywnych gazów. Trzeba zaznaczyć, że stopienie rdzenia reaktora może zajść przy każdym rodzaju czynnika chłodzącego, więc ten incydent nie rzutuje negatywnie na stosowanie sodu jako chłodziwa.

</doc>
<doc id="984694" url="https://pl.wikipedia.org/wiki?curid=984694" title="Dekanat Bralin">
Dekanat Bralin

Dekanat Bralin – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 6 parafii:
Sąsiednie dekanaty.
Kępno, Ostrzeszów, Syców, Trzcinica, Włochy "(archidiec. wrocławska)"

</doc>
<doc id="984695" url="https://pl.wikipedia.org/wiki?curid=984695" title="Banówka">
Banówka



</doc>
<doc id="984698" url="https://pl.wikipedia.org/wiki?curid=984698" title="Klasztor w Kole">
Klasztor w Kole



</doc>
<doc id="984706" url="https://pl.wikipedia.org/wiki?curid=984706" title="Alice Fletcher">
Alice Fletcher

Alice Fletcher, właściwie Alice Cunningham Fletcher (ur. 15 marca 1838 w Hawanie, zm. 6 kwietnia 1923 w Waszyngtonie) – amerykańska etnograf, jedna z pierwszych badaczy dawnych kultur Indian w USA.
Życiorys.
W 1882 została asystentką-etnologiem w "Peabody Museum" na Uniwersytecie Harvarda. Opracowała system przydzielania Indianom pożyczek za które mogli kupować działki ziemi i domy. W 1883 mianowana agentką specjalną ds. przydziału ziemi plemionom indiańskim Omaha. W następnym roku przesłała na wystawę do Nowego Orleanu materiały ilustrujące „postęp cywilizacyjny” wśród Indian. W 1886 jako komisarz ds. wykształcenia odwiedziła Aleutów na Alasce. Badała plemiona indiańskie: Winnebago i Nez Perce. Była przewodniczącą Towarzystwa Antropologicznego w Waszyngtonie i Amerykańskiego Towarzystwa Folklorystycznego (jako pierwsza kobieta).

</doc>
<doc id="984710" url="https://pl.wikipedia.org/wiki?curid=984710" title="Dzietrzniki (przystanek kolejowy)">
Dzietrzniki (przystanek kolejowy)

Dzietrzniki – przystanek kolejowy w Dzietrznikach, w województwie łódzkim, w Polsce. Przystanek położony jest na linii kolejowej nr 181.
W roku 2017 przystanek obsługiwał 0–9 pasażerów na dobę.

</doc>
<doc id="984712" url="https://pl.wikipedia.org/wiki?curid=984712" title="Obelisk przy ulicy Lindleya">
Obelisk przy ulicy Lindleya

Obelisk przy ulicy Lindleya – zabytkowy obelisk znajdujący się u zbiegu ulic Lindleya i Nowogrodzkiej. Wystawiony w roku 1799, pierwotnie upamiętniał 30 000 pacjentów Szpitala Dzieciątka Jezus pochowanych na przyszpitalnym cmentarzu, który wtedy miał siedzibę w przy placu Wareckim, w rejonie dzisiejszego placu Powstańców Warszawy. Po przeniesieniu szpitala w roku 1901 pod adres Lindleya 4 (wtedy jeszcze był to fragment ulicy Żelaznej) umieszczony został na obecnym miejscu.
Opis.
Wykonany z piaskowca pomnik o wysokości około dwóch metrów posadowiony jest na trójstopniowej podstawie i składa się z prostopadłościennego cokołu i czworościennego smukłego obelisku zwieńczonego krzyżem. Na przedniej płycie cokołu zachowany pierwotny napis z roku 1799:
"Boże bądź miłościw zmarłym w szpitalu r. 1757 a tu do 30.000 pogrzebionym AD 1799"
Na tylnej ścianie w płycinie znajduje się wyrysowany plan dawnego cmentarza na rzucie prostokątnego trapezu, wraz z długościami każdego z boków podanymi w łokciach – odpowiednio 53, 75, 83 i 69 łokci. Na bocznych płaszczyznach cokołu znajdują się dwie inskrypcje z roku 1901:
"Przeniesiony z dawnego szpitala 1901"
oraz na drugim
"Szczątki zmarłych pochowane na cmentarzu św. Wincentego 1901"
Obecnie piaskowiec z którego wykonany jest obelisk nosi ślady silnej erozji.

</doc>
<doc id="984716" url="https://pl.wikipedia.org/wiki?curid=984716" title="N-Gage QD">
N-Gage QD



</doc>
<doc id="984717" url="https://pl.wikipedia.org/wiki?curid=984717" title="Duinhir">
Duinhir



</doc>
<doc id="984718" url="https://pl.wikipedia.org/wiki?curid=984718" title="Bogusław Bagsik">
Bogusław Bagsik

Bogusław Bagsik (ur. 8 kwietnia 1963 w Bytomiu) – polski przedsiębiorca, radny miasta Cieszyna pierwszej kadencji (1990–1994). Właściciel i założyciel spółki Art-B.
Laureat Nagrody Kisiela w kategorii biznes. Posiada obywatelstwo polskie, niemieckie i izraelskie. Zna kilka języków obcych, biegle mówi w trzech językach: niemieckim, angielskim i hebrajskim. Kolekcjoner dużej kolekcji dzieł sztuki zdeponowanej w Muzeum Narodowym w Warszawie. W 1991 roku Bogusław Bagsik był na 8. miejscu listy najbogatszych Polaków wg tygodnika „Wprost”.
Od 1991 roku wspólnie z Andrzejem Gąsiorowskim był poszukiwany międzynarodowym listem gończym przez Interpol. W 1994 roku Bogusław Bagsik został zatrzymany na lotnisku w Zurychu. W 1996 roku odbyła się ekstradycja Bagsika do Polski, gdzie został skazany na karę więzienia. Jego wspólnik Andrzej Gąsiorowski nie został zatrzymany. Andrzej Gąsiorowski przez 25 lat ukrywał się w Izraelu aż do 2014 roku, czyli do czasu przedawnienia sprawy afery Art B w Polsce. W 2016 roku odtajniono część zbioru zastrzeżonego IPN, materiały operacyjne dotyczące Bogusława Bagsika. Materiały operacyjne Biura „B” Ministerstwa Spraw Wewnętrznych z lat 1989–1990 dotyczące Bogusława Bagsika znalazły się w dokumentacji z tzw. zbioru zastrzeżonego.
Życiorys.
Dzieciństwo spędził na Górnym Śląsku w Zabrzu-Rokitnicy i tam uczęszczał do szkoły, SP nr 30 w dzielnicy Helenka i SP nr 31 – w Rokitnicy. Następnie ukończył IV Liceum Ogólnokształcące im. Mikołaja Reja. Równolegle uczęszczał do Państwowej Szkoły Muzycznej I i II stopnia im. Stanisława Moniuszki w Zabrzu. Absolwent Studium Nauczycielskiego w Katowicach.
Po maturze opuścił rodzinne Zabrze i zamieszkał najpierw w gminie Goleszów, a później w Cieszynie.
Pracę zawodową rozpoczął jako stroiciel fortepianów, następnie pracował jako nauczyciel, kolejno jako pomocnik przy budowie kościołów, organista w kilku parafiach i akwizytor w firmie Jur-Gast w Wiśle, gdzie szybko awansował na pełnomocnika zarządu tej spółki.
Działalność biznesowa.
W 1989 roku utworzył spółkę Art-B” z siedzibą w Cieszynie. W 1991 r. znalazł się na 8 miejscu na liście 100 najbogatszych Polaków tygodnika Wprost. W 1991 roku Bogusław Bagsik został uhonorowany Nagrodą Kisiela w kategorii biznes.
Bagsik przelewał pieniądze przez różne banki doprowadzając do ich wielokrotnego oprocentowania. Jest to tzw. mechanizm „oscylatora”. .
W 1990 r. Główny Inspektor Nadzoru Bankowego dostrzegł nieprawidłowości w obrocie kapitału holdingu Art-B, ale dopiero po pół roku prokuratura wszczęła śledztwo w tej sprawie. W Izraelu Bagsik z Gąsiorowskim zakupili akcje koncernu naftowego PAZ za kilkadziesiąt milionów dolarów.
Ucieczka do Izraela.
1 sierpnia 1991 roku Bogusław Bagsik z rodziną i wspólnikiem spółki Andrzejem Gąsiorowskim uciekł przez Niemcy do Izraela, gdzie uzyskał obywatelstwo. Ówczesny szef Biura Bezpieczeństwa Narodowego Maciej Zalewski ostrzegł Bagsika i Gąsiorowskiego kilkanaście godzin przed szykującym się aresztowaniem. Maciej Zalewski został za to skazany prawomocnym wyrokiem sądu na karę dwóch i pół roku pozbawienia wolności.
List gończy Interpol, droga kryminalna, procesy.
13 listopada 1991 roku wydano za Bagsikiem list gończy Interpol. W czerwcu 1994 roku został zatrzymany na lotnisku w Zurychu. Po trwającej prawie dwa lata procedurze ekstradycyjnej w lutym 1996 wydano go Polsce. Tu zarzucono mu m.in. zagarnięcie ponad 400 mln zł metodą oscylatora (doliczono się 620 wielokrotnie oprocentowanych czeków), przekupstwo urzędników bankowych i działanie na szkodę spółki. Bagsik bronił się twierdzeniem, że oscylator wymyślony został przez niego i nie był zakazany prawem. W lutym 1998 rozpoczął się proces, a w październiku – po wpłaceniu przez Klub Kapitału Polskiego 2 mln zł kaucji – oskarżonego wypuszczono na wolność. 20 października 2000 skazano go na karę 9 lat pozbawienia wolności (zaliczając jednak na poczet kary 4 i pół roku pobytu w areszcie), 5 tys. zł grzywny i 5-letni zakaz pełnienia stanowisk w spółkach. 22 stycznia 2002 apelacja jego obrońców została odrzucona, a 2 sierpnia tego samego roku Bogusław Bagsik zgłosił się do aresztu na warszawskim Służewcu. Do odsiedzenia pozostało mu wówczas niespełna 4 lata. W maju 2004 Bagsik opuścił więzienie; został przedterminowo zwolniony, a okres próby, któremu zgodnie z prawem podlegał, minął 24 lutego 2007 roku.
Po opuszczeniu więzienia rozpoczął działalność w spółce "Digit Serve Ltd", która przy współpracy firm "Ceng Polska", "Vinsvin" i "eCashing" oferowała inwestycje na rynku Forex, a w rzeczywistości była piramidą finansową. Spółka doprowadziła 170 inwestorów do strat rzędu 33 mln zł. W tej sprawie w listopadzie 2015 roku zapadł wyrok sądu warszawskiego skazujący byłego szefa Art-B na karę 5 lat więzienia i naprawienia przez niego i jego wspólnika „wielomilionowej szkody poprzez zapłatę określonych kwot poszczególnym – wymienionym w sentencji orzeczenia – pokrzywdzonym”.
14 kwietnia 2014 roku Bagsik został zatrzymany w sprawie, w której Prokuratura Rejonowa Warszawa Śródmieście-Północ postawiła mu zarzut „wyprania” ponad 11 milionów zł.
W 2015 roku Bogusław Bagsik wraz z Andrzejem Gąsiorowskim wspólnie powołali w Polsce Organizację Byłych Oficerów Wywiadu.
W październiku 2019 roku wyrokiem Warszawskiego Sądu Okręgowego Bagsik został skazany na karę 6 lat więzienia i grzywnę 100 tys. zł oraz zobowiązany do „naprawienia szkody uczynionej przestępstwem poprzez zwrócenie pokrzywdzonym pobranych kwot pieniędzy”. Proces w tej sprawie rozpoczął się przed Sądem Okręgowym w Warszawie ponad dwa lata temu – na początku września 2017 r. Sąd Okręgowy po raz drugi zajmuje się sprawą. W styczniu 2017 r. Sąd Apelacyjny w Warszawie uchylił poprzedni wyrok sądu I instancji, który zapadł w listopadzie 2015 r. Wówczas SO wymierzył Bogusławowi Bagsikowi karę 5 lat więzienia, a Maciejowi G. – roku więzienia w zawieszeniu. Sąd apelacyjny uchylając tamten wyrok uznał, że sąd okręgowy źle wówczas ocenił szkodę osób pokrzywdzonych.
Według prokuratury, oskarżeni w latach 2005–2007 oszukali około 170 osób, które zainwestowały łącznie ponad 33,5 mln zł. Dochodzenie w sprawie wszczęto w 2007 r., po zawiadomieniu Komisji Nadzoru Finansowego. W śledztwie ustalono, że Bogusław Bagsik działał w imieniu spółki z siedzibą w Wlk. Brytanii.
Media, show biznes.
W 1991 r. Bogusław Bagsik i Andrzej Gąsiorowski założyli Viva Art Music, która od 1994 r. stała się 50% udziałowcem w Viva Art Music Sweden AB, której prezesem był szwedzki producent Lars Olsson. Firma zajmowała się organizacją imprez i produkcją koncertów o charakterze międzynarodowym.
Produkcje Viva Art Music:
Losy Bagsika opisuje Kazik Staszewski w piosence "Jeden przykład fortuny z rodzimego kraju" na płycie "Spalaj się!".
Promotor boksu zawodowego.
W 2007 roku wystąpił w roli promotora w Polsce i zorganizował w katowickim Spodku walkę Tomasza Adamka.
Kolekcja sztuki.
Bogusław Bagsik jest kolekcjonerem sztuki. Obecnie (2009) czterdzieści pięć dzieł z kolekcji Art-B znajduje się w Muzeum Narodowym w Warszawie.
Wśród nich znalazły się:
Na przełomie czerwca i lipca 2009 roku w Muzeum Narodowym w Warszawie odbyła się wystawa dzieł z kolekcji Art-B

</doc>
<doc id="984719" url="https://pl.wikipedia.org/wiki?curid=984719" title="Kulbin">
Kulbin

Kulbin, orłoryb ("Argyrosomus regius") – gatunek morskiej ryby okoniokształtnej z rodziny kulbinowatych (Sciaenidae). 
Występowanie.
Morze Śródziemne i Ocean Atlantycki wzdłuż wybrzeży Afryki Zachodniej. 
Charakterystyka.
Dorasta przeciętnie do 70–100 cm, maksymalnie do 2,3 m długości i do 100 kg masy ciała. Samce kulbina wydają dudniące odgłosy uważane za głosy wabiące do tarła.

</doc>
<doc id="984726" url="https://pl.wikipedia.org/wiki?curid=984726" title="Zbigniew Kaczmarek (piłkarz)">
Zbigniew Kaczmarek (piłkarz)

Zbigniew Waldemar Kaczmarek (ur. 1 czerwca 1962 w Lęborku) – polski piłkarz, pomocnik, trener. Długoletni zawodnik warszawskiej Legii.
Życiorys.
Zanim w 1982 trafił do Legii Warszawa był piłkarzem Stoczniowca Gdańsk. W Legii występował przez osiem lat, w jej barwach pierwszy raz zagrał w reprezentacji. W 1990 odszedł do francuskiego AJ Auxerre, w 1992 trafił do Guingamp, a w latach 1994–1997 grał w AC Ajaccio. Po powrocie do Polski ponownie bronił barw gdańskiego klubu.
8 lipca 2007 objął stanowisko trenera w drugoligowym zespole Wigry Suwałki, zaś w 2010 został trenerem Stomilu Olsztyn.
Reprezentacja Polski.
W kadrze debiutował 6 lutego 1985 w meczu z Bułgarią rozgrywanym w Querétaro w Meksyku, ostatni raz zagrał w 1991. Łącznie w biało-czerwonych barwach rozegrał 30 spotkań.

</doc>
<doc id="984727" url="https://pl.wikipedia.org/wiki?curid=984727" title="Kościół Matki Bożej Królowej Polski w Toruniu">
Kościół Matki Bożej Królowej Polski w Toruniu

Kościół Matki Bożej Królowej Polski w Toruniu - świątynia katolicka w jurysdykcji parafii Matki Bożej Królowej Polski w Toruniu.
Lokalizacja.
Kościół znajduje się we wschodniej części miasta, w dzielnicy Rubinkowo, przy ulicy Rydygiera 21, w sąsiedztwie zabytkowego cmentarza MBKP.
Historia.
Kościół został zbudowany w latach 1985–1993 na terenie erygowanej 1 stycznia 1982 roku Parafii Matki Bożej Królowej Polski. Kościół powstał według projektu toruńskiego architekta Czesława Sobocińskiego. Projekt inżynieryjny wykonał Ryszard Konikiewicz. Świątynie wznosili mieszkańcy osiedla, w ramach czynu społecznego. Kościół oddano wiernym 16 grudnia 1993 roku. W 1994 roku projekt architektoniczny kościoła zdobył pierwszą nagrodę w konkursie „Obiekt oku”, przyznawanej przez Prezydenta Miasta Torunia. 28 maja 1995 roku miało miejsce poświęcenie kościoła.
Potrzeba zbudowania nowej świątyni na terenie toruńskiego Rubinkowa wynikała z powstania ponad 20-tysięcznej parafii, której członkowie uczęszczali na nabożeństwa do sąsiednich kościołów. Początkowo zamiast obecnej świątyni, postawiony była niewielka kaplica z przeznaczeniem na odprawianie nabożeństw. Z racji na kolor blachy którą była pokryta, nazywano ją "niebieskim kościołem".
Dopiero w 1985 roku rozpoczęto budowę budynku, który powstawał obok istniejącej tymczasowo świątyni. W 1987 roku, papież Jan Paweł II poświęcił obraz Matki Bożej Jasnogórskiej dla wznoszonego kościoła MBKP w Toruniu. 10 kwietnia 1986 roku, bp Marian Przykucki dokonał wmurowania kamienia węgielnego pod budowę. Oficjalne zakończenie budowy i przeniesienie Najświętszego Sakramentu z tymczasowej kaplicy do nowej świątyni nastąpiło 16 grudnia 1993 roku. 28 maja 1995 roku, biskup toruński Andrzej Suski dokonał konsekracji kościoła. Aktualnie trwają jeszcze prace przy wystroju świątyni.
20 października 2002 roku zostały poświęcono nowe organy. Organy zostały nabyte Filharmonii Narodowej, gdzie powstały w 1955 roku zbudowane przez Bronisława Rutkowskiego. Wystrój zewnętrzny prospektu organowego zaprojektowała inż. Krystyna Łazutka z Warszawy, wykonał organmistrz Wiesław Niźnik. Montażu dokonała firma Krzysztofa Grygowicza z Janówka k. Warszawy. 
W 2010 roku zainstalowano zewnętrzną iluminacje kościoła.
Architektura.
Świątynię wybudowano w centrum osiedla mieszkaniowego na zasadzie kontrastu, w celu wybicia się pośród okolicznej zabudowy wielkopłytowej. Żelbetonowe łuki, tworzące dach, mają rozpiętość od 30 do 42 m. Ze względu na kształt, przypominający muszlę, budowlę interpretowano jako muszlę św. Jakuba, będącą znakiem pielgrzymowania. Kościół może pomieścić ok. 4 500 wiernych. Dach składa się z ułożonych uskokowo i przykrytych blachą miedzianą łuków eliptycznych. Pionowe przestrzenie między nimi zostały wypełnione szkleniem, stanowiących podstawowe źródło światła dziennego w środku. Powierzchnia użytkowa wynosi 2 865 m², a kubatura 27 140 m³.
Fasada, widoczna od strony ul. Łyskowskiego, jest symetryczna. Jej główna oś wytycza znajdujący się nad wejściem krzyż, stanowiący najwyższy fragment kościoła.
Zdaniem historyka sztuki ks. prof. Janusza Pasierba, budowla należy do jednych z najwspanialszych dzieł współczesnej architektury sakralnej w Polsce. Pozytywną opinię na temat kościoła wyraził również architekt Jan Tajchman.

</doc>
<doc id="984728" url="https://pl.wikipedia.org/wiki?curid=984728" title="Kościół Matki Boskiej Królowej Polski w Toruniu">
Kościół Matki Boskiej Królowej Polski w Toruniu



</doc>
<doc id="984729" url="https://pl.wikipedia.org/wiki?curid=984729" title="Zamek w Namysłowie">
Zamek w Namysłowie

Zamek w Namysłowie – wznosi się na okrągłym usypisku, zbudowany został z cegły na planie nieregularnego prostokąta. Znajduje się w centrum miasta, tuż obok miejscowego browaru.
Historia.
Pierwsze wzmianki o fortyfikacji pochodzą z 1312 roku. Prawdopodobnie była wtedy drewniana, jednak być może już po tej dacie książę namysłowski zaczął w miejscu wcześniejszego grodu wznosić obwód obronny o wysokości 8 metrów. 
Wiarygodny dokument o istnieniu zamku pochodzi z 1360. Rezydencja w obrębie murów została zbudowana przed 1370 roku z polecenia króla Czech i cesarza rzymskiego Karola IV Luksemburskiego, na miejscu wcześniejszego grodu książąt piastowskich (linii oleśnickiej i legnicko-brzeskiej). Podobnie jak całe miasto w jego średniowiecznych granicach, dawniej otoczony był fosą.
W 1533 roku zamek został przejęty przez Radę Miasta Wrocławia. Niedługo po tym rozbudowano zewnętrzny dziedziniec i dobudowano dodatkową przestrzeń mieszkalną. W wiekach XVII i XVIII prowadzono dalsze działania remontowe, szczególnie po pożarze w 1658 i zniszczeniach spowodowanych przez oddziały pruskie w 1741. Zamek posiadał w swojej historii wielu właścicieli, należał m.in. do wrocławskiej rady miejskiej oraz do zakonu krzyżackiego. 
Zakon nabył go od cesarza Leopolda I w 1703. Krzyżacy przestali być właścicielami zamku w 1810. Po dwudziestu latach przeszedł w ręce prywatne (m. in. Hugona von Garniera z Biestrzykowic), a w 1895 stał się własnością rodziny Haselbach, do której należał miejscowy browar. Zamek do dziś stanowi własność Browaru Namysłów.
Studnia na dziedzińcu zamkowym.
Jest to późnorenesansowa studnia z ok. 1600 roku, usytuowana na dziedzińcu zamku. Pochodzi z parku przypałacowego w Bożkowie. Kolista, z cokołem i trzema występami, które stanowią podstawy kolumn – ozdobione są płaskorzeźbionymi maszkaronami. Kolumny pokryte są dekoracyjną roślinnością. Baldachim kolisty z fryzem, pokryty płaskorzeźbioną roślinnością z głowami lwów.

</doc>
<doc id="984730" url="https://pl.wikipedia.org/wiki?curid=984730" title="Hrabstwo Kane (Illinois)">
Hrabstwo Kane (Illinois)

Hrabstwo Kane – hrabstwo w USA, w stanie Illinois, według spisu z 2000 roku liczba ludności wynosiła 404 119. Siedzibą hrabstwa jest Geneva.
Geografia.
Według spisu hrabstwo zajmuje powierzchnię 1357 km², z czego 1348 km² stanowią lądy, a 9 km² (0,69%) stanowią wody. Hrabstwo jest częścią aglomeracji Chicago.
Historia.
Hrabstwo Kane zostało utworzone w 1836 roku z terenów hrabstwa Hrabstwa LaSalle. Swoją nazwę obrało na cześć Eliansa Kane, senatora Stanów Zjednoczonych z Illinois, pierwszego sekretarza Stanu Illinois.
Demografia.
Według spisu z 2000 roku hrabstwo zamieszkuje 404 119 osób, które tworzą 133 901 gospodarstw domowych oraz 101 496 rodzin. Gęstość zaludnienia wynosi 300 osób/km². Na terenie hrabstwa jest 138 998 budynków mieszkalnych o częstości występowania wynoszącej 103 budynków/km². Hrabstwo zamieszkuje 79,27% ludności białej, 5,76% ludności czarnej, 0,31% rdzennych mieszkańców Ameryki, 1,81% Azjatów, 0,04% mieszkańców Pacyfiku, 10,61% ludności innej rasy oraz 2,21% ludności wywodzącej się z dwóch lub więcej ras, 23,74% ludności to Hiszpanie, Latynosi lub inni.
W hrabstwie znajduje się 133 901 gospodarstw domowych, w których 41,60% stanowią dzieci poniżej 18 roku życia mieszkający z rodzicami, 61,20% małżeństwa mieszkające wspólnie, 10,00% stanowią samotne matki oraz 24,20% to osoby nie posiadające rodziny. 19,60% wszystkich gospodarstw domowych składa się z jednej osoby oraz 6,70% żyje samotnie i ma powyżej 65 roku życia. Średnia wielkość gospodarstwa domowego wynosi 2,97 osoby, a rodziny wynosi 3,43 osoby.
Przedział wiekowy populacji hrabstwa kształtuje się następująco: 30,30% osób poniżej 18 roku życia, 9,10% pomiędzy 18 a 24 rokiem życia, 31,90% pomiędzy 25 a 44 rokiem życia, 20,40% pomiędzy 45 a 64 rokiem życia oraz 8,40% osób powyżej 65 roku życia. Średni wiek populacji wynosi 32 lat. Na każde 100 kobiet przypada 101,20 mężczyzn. Na każde 100 kobiet powyżej 18 roku życia przypada 99,80 mężczyzn.
Średni dochód dla gospodarstwa domowego wynosi 59 351 USD, a średni dochód dla rodziny wynosi 66 558 dolarów. Mężczyźni osiągają średni dochód w wysokości 45 787 dolarów, a kobiety 30 013 dolarów. Średni dochód na osobę w hrabstwie wynosi 24 315 dolarów. Około 4,90% rodzin oraz 6,70% ludności żyje poniżej minimum socjalnego, z tego 8,80% poniżej 18 roku życia oraz 5,00% powyżej 65 roku życia.

</doc>
<doc id="984733" url="https://pl.wikipedia.org/wiki?curid=984733" title="Kia Rio">
Kia Rio

Kia Rio – samochód osobowy klasy miejskiej produkowany pod południowokoreańską marką Kia od 1999 roku. Od 2016 roku produkowana jest czwarta generacja modelu.
Pierwsza generacja.
Kia Rio I została zaprezentowana po raz pierwszy w 1999 roku.
Model Rio pojawił się w ofercie Kii jako wówczas najmniejszy i najtańszy model w globalnym portfolio producenta, plasujący się w gamie poniżej kompaktowej Sephii i Shumy. Jako następca hatchbacka Pride, w Korei Południowej samochód uplasował się dodatkowo nad budżetową Avellą i Deltą, a z czasem zastąpił również te modele.
Początkowo pojazd oferowany był wyłącznie jako 5-drzwiowe kombi, charakteryzujące się obłą sylwetą nadwozia. 2 lata po premierze, w 2001 Kia zdecydowała się poszerzyć gamę nadwoziową także o 4-drzwiowego sedana. Zarówno wariant 5, jak i 4-drzwiowy oferował taką samą pojemność bagażnika przy jedynie zróżnicowanej łatwości dostępu do jego przestrzeni z racji ukształtowania nadwozia.
Lifting.
W 2002 roku Kia Rio pierwszej generacji przeszła obszerną restylizację, która przyniosła zmiany zarówno w wyglądzie nadwozia, jak i wyposażeniu standardowym oraz wystroju kabiny pasażerskiej.
Pas przedni zyskał znacznie większe, bardziej kanciaste reflektory z dwubarwnymi kloszami, a także większą atrapę chłodnicy przedzieloną poprzeczką w kolorze nadwozia. W przypadku wariantu 5-drzwiowego, zmianie uległ układ żarówek i barwa klosza, z kolei wariant 4-drzwiowy przeszedł głębsze modyfikacje. Miejsce na tablicę rejestracyjną przeniesiono na klapę bagażnika, a lampy zyskały zodyfikowany kształt.
Ponadto, Kia Rio I po restylizacji zyskała przeprojektowany kokpit, który dopracowano pod kątem jakości wykonania i rozplanowania przyrządów umieszczonych w konsoli centralnej.
Wyposażenie.
W zależności od wersji wyposażeniowej, auto mogło być wyposażone m.in. w system ABS, poduszki powietrzne, elektryczne sterowanie szyb, elektryczne sterowanie lusterek, światła przeciwmgłowe oraz klimatyzację.
Druga generacja.
Kia Rio II została zaprezentowana po raz pierwszy w 2005 roku.
Druga generacja Rio całkowicie zerwała z koncepcją poprzednika, przyjmując proporcje i formułę klasycznego samochodu klasy miejskiej. Samochód opracowano w ramach ścisłego partnerstwa z bratnim Hyundaiem jako bliźniacza konstrukcja wobec równolegle debiutującej kolejnej generacji modelu Accent.
W przeciwieństwie do poprzednika, gama nadwoziowa oprócz 4-drzwiowego sedana składała się już nie z 5-drzwiowego kombi, lecz krótszego hatchbacka. Oprócz charakterystycznej, zwróconej ku kierowcy konsoli centralnej deski rozdzielczej, charakterystyczną cechą kabiny pasażerskiej była standardowa jasnobeżowa barwa materiałów wykończeniowych.
Lifting.
W sierpniu 2009 roku Kia Rio drugiej generacji przeszła obszerną restylizację nadwozia, która przyniosła szereg zmian głównie w zakresie wizualnym. 
Wkłady reflektorów otrzymały ciemną barwę, zderzaki zyskały charakterystyczny trapezoidalny akcent, z kolei atrapa chłodnicy otrzymała charakterystyczny dla nowszych modeli wzór "tygrysiego nosa". W kabinie pasażerskiej pojawiło się z kolei nowe koło kierownicy zaadaptowane z przedstawionego rok wcześniej crossovera Soul.
Sprzedaż.
Z racji nie spełniającej oczekiwań producenta sprzedaży na rodzimym rynku Korei Południowej, druga generacja Rio otrzymała tam stosowaną już w latach 1987–2000 nazwę Kia Pride. Dodatkowo, oprócz cywilnego wariantu na rynku kolumbijskim ofeorwano także skierowany dla taksówkarzy m.in. ze standardowym żółtym malowaniem pod nazwą Kia Sephia Taxi.
Wersje wyposażeniowe.
Podstawowa wersja Family wyposażona była standardowo m.in. w dwie poduszki gazowe, obrotomierz, zamek centralny, elektryczne sterowanie szyb przednich oraz dzieloną i składaną tylną kanapę. Bogatsza wersja Comfort dodatkowo wyposażona była m.in. w system ABS oraz podgrzewanie i elektryczne sterowanie lusterek. Wersja Comfort Plus zamiast ABS wyposażona jest w klimatyzację. Najbogatsza wersja Optimum posiada zarówno ABS jak i klimatyzację.
Opcjonalnie auto wyposażone mogło być także m.in. w klimatyzację automatyczną, ESP,wielofunkcyjną kierownicę, światła przeciwmgłowe, podgrzewane fotele przednie, radio z bluetooth, felgi aluminiowe, radio z bluetooth oraz tempomat (tylko wersja USA).
Trzecia generacja.
Wersja globalna.
Kia Rio III została zaprezentowana po raz pierwszy w 2011 roku.
Trzecia generacja Rio powstała od podstaw według nowego, bardziej awangardowego języka stylistycznego Kii autorstwa Petera Schreyera. W efekcie, samochód zyskał duże, agresywnie stylizowane reflektory z umieszczoną pomiędzy nimi wąską atrapą chłodnicy. Linia nadwozia została zadarta ku górze, a masywne, dwuczęściowe lampy tylne zostały wysoko umieszczone tuż pod wąską szybą tylną.
Dzięki oparciu o nową platformę koncernu Hyundai, Kia Rio trzeciej generacji otrzymała szeroki rozstaw osi i przez to stała się znacznie przestronniejsza od poprzednika. W przeciwieństwie do awangardowego projektu nadwozia, deska rozdzielcza Rio III utrzymana została w bardziej klasycznej formule, charakteryzując się kanciastym układem konsoli centralnej. Producent zdecydował się wygospodarować miejsce na liczne schowki dla kierowcy i pasażerów.
Początkowo pojazd przedstawiono w postaci 5-drzwiowego, a także po raz pierwszy i ostatni 3-drzwiowego hatchbacka. Miesiąc po debiucie, w kwietniu 2011 roku podczas targów motoryzacyjnych w Nowym Jorku zaprezentowano również wersję sedan pojazdu. Wariant trójbryłowy trafił do sprzedaży także w wybranych krajach Europy Środkowej, włącznie z Polską.
Lifting.
We wrześniu 2014 roku Kia Rio trzeciej generacji przeszła restylizację nadwozia. Zmienił się głównie wygląd zderzaków, gdzie z przodu pojawiły się inaczej ukształtowane wloty powietrza, z kolei tylna część nadwozia zyskała charakterystyczną, czarną nakładkę. W kabinie pasażerskiej pojawił się z kolei m.in. większy, 7-calowy ekran systemu multimedialnego.
Sprzedaż.
Podobnie jak w przypadku poprzednika, trzecia generacja Kii Rio była sprzedawana na wewnętrznym rynku południowokoreańskim pod lokalnie dobrze rozpoznawalną nazwą Kia Pride zarówno jako 4-drzwiowy sedan, jak i 5-drzwiowy hatchback.
Wersje wyposażeniowe.
Podstawowa wersja wyposażenia M obejmuje m.in. 6 poduszek powietrznych, system ABS i ESC oraz VSM, elektryczne sterowanie szyb przednich, elektryczne sterowanie lusterek, komputer pokładowy, zamek centralny, a także radio CD/MP3 z wielofunkcyjną kierownicą, wyjściami AUX i USB oraz 4-głośnikami. Bogatsza wersja L oferuje dodatkowo możliwość podłączenia Bluetooth, podgrzewane lusterka zewnętrzne oraz klimatyzację manualną. Najbogatsza wersja XL dodatkowo oferuje światła do jazdy dziennej oraz tylne lampy wykonane w technologii LED, światła przeciwmgłowe z funkcją doświetlania zakrętów, klimatyzację automatyczną, czujnik deszczu, elektrycznie składane lusterka zewnętrzne, elektrycznie sterowane tylne szyby, a także skórzane dodatki wnętrza. 
Opcjonalnie pojazd wyposażyć można m.in. w lakier metalizowany, czujniki parkowania, 16-calowe alufelgi, podgrzewane koło kierownicy i przednie fotele, czujniki cofania, Kia Safety System oraz nawigację satelitarną.
Wersja rosyjsko-chińska.
Kia Rio III została zaprezentowana po raz pierwszy w 2011 roku.
Początkowo wyłącznie z myślą o rynku chińskim Kia zbudowała niewielkiego miejskiego sedana blisko spokrewnionego z tamtejszym wariantem Hyundaia Accenta o nazwie Verna. Samochód charakteryzował się innymi proporcjami nadwozia, które przyjęło wyższą i węższą formę, a także stylizację inspirowaną większym modelem Optima.
Do trójbryłowego wariantu, po 7 miesiącach ofertę modelu dołączył także 5-drzwiowy hatchback, którego premiera odbyła się podczas wystawy samochodowej w chińskim Kantonie. W międzyczasie, w sierpniu 2011 roku samochód oficjalnie zadebiutował także w Rosji jako nie mająca nic wspólnego z globalnym modelem o takiej nazwie, lokalna odmiana Kii Rio trzeciej generacji. 
Zarówno z myślą o Rosji, jak i sąsiedniej Białorusi i Kazachstanie, produkcja pojazdu została uruchomiona w drugiej połowie 2011 roku w rosyjskich zakładach Hyundaia w Sankt Petersburgu razem z bliźniaczym Hyundaiem Solarisem. W 2012 roku ofertę uzupełnił identyczny z chińskim, 5-drzwiowy hatchback.
Lifting.
W kwietniu 2015 roku przeprowadzono restylizację pojazdu, w ramach której samochód otrzymał głównie zmiany w wyglądzie nadwozia. Pas przedni zyskał przeprojektowany zderzak oraz nowe wkłady reflektorów, z kolei tylne lampy otrzymały przeprojektowany układ żarówek zarówno w wersji 4-drzwiowej, jak i 5-drzwiowej.
Sprzedaż.
W czasie, gdy w Rosji, Kazachstanie i na Białorusi samochód oferowano jako lokalną odmianę Kii Rio, w Chinach pojazd nosił nazwę Kia K2. Stosowano ją zarówno wobec wariantu 5-drzwiowego, jak i trójbryłowego.
Czwarta generacja.
Wersja globalna.
Kia Rio IV została zaprezentowana po raz pierwszy w 2016 roku.
Czwarta generacja Rio przyjęła ewolucyjny zakres zmian w stosunku do poprzednika. Pojazd zyskał bardziej stonowane proporcje przy zachowaniu charakterystycznych cech designu marki jak duże, agresywnie stylizowane reflektory, wąski wlot powietrza z motywem "tygrysiego nosa", a także dwuczęściowe lampy tylne umieszczone tuż pod szybą bagażnika. Za stylizację pojazdu odpowiadają europejskie, amerykańskie, a także południowokoreańskie centra projektowe.
W stosunku do modelu trzeciej generacji, kolejne wcielenie Kii Rio stało się przestronniejsze za zasługą dłuższego oraz szerszego nadwozia, a także większego rozstawu osi. Deska rozdzielcza zyskała bardziej minimalistyczny projekt, z dużym ekranem umieszczonym między nawiewami. Zastosowano też lakier fortepianowy w topowych wariantach wyposażenia.
Po raz pierwszy od debiutu w 1999 roku, Kia Rio trafiła do sprzedaży w Europie tylko w jednym wariancie nadwoziowym jako 5-drzwiowy hatchback. W Ameryce Północnej oraz Ameryce Łacińskiej gamę z kolei ponownie uzupełnił 4-drzwiowy sedan, który zadebiutował rok po premierze Rio czwartej generacji we wrześniu 2017 roku.
Tonic.
Specjalnie z myślą o rynku kolumbijskim, we wrześniu 2018 roku przedstawiono stylizowany na crossovera wariant o nazwie Kia Tonic. Samochód charakteryzuje się nakładkami na zderzaki, progi i nadkola, a także podwyższonym o 18 centymetrów prześwitem.
Lifting.
W maju 2020 roku Kia Rio czwartej generacji przeszła restylizację. W jej ramach samochód zyskał przeprojektowany wzór przedniego zderzaka, atrapa chłodnicy została zwężona, a tylne lampy otrzymały nowy układ żarówek lub diod LED w topowych wariantach. W kabinie pasażerskiej pojawił się większy, 8-calowy ekran systemu multimedialnego, a także 4,2-calowy ekran komputera pokładowego między zegarami.
W celu adaptacji do zaostrzających się norm emisji spalin na terenie Unii Europejskiej, w konfiguracji jednostek napędowych oferowanej na terenie tych państw pojawiły się tzw. układy mild-hybrid.
Wersje wyposażeniowe.
Standardowe wyposażenie podstawowej wersji pojazdu obejmuje m.in. 6 poduszek powietrznych, system ABS i ESC oraz VSM, elektryczne sterowanie szyb przednich, podgrzewanie i elektryczne sterowanie lusterek, zamek centralny, klimatyzację, wielofunkcyjną kierownicę, komputer pokładowy oraz radio CD/MP3 z AUX i USB oraz Bluetooth. 
W zależności od wybranej wersji wyposażeniowej, auto może być wyposażone dodatkowo m.in. w przednie światła oraz światła przeciwmgłowe typu projekcyjnego, światła do jazdy dziennej oraz tylne lampy wykonane w technologii LED, klimatyzację automatyczną z funkcją odparowywania szyby czołowej, 7-calowy ekran dotykowy, czujnik deszczu, lusterka zewnętrzne z kierunkowskazami LED z funkcją składania, podgrzewane koło kierownicy oraz przednie fotele, elektrycznie sterowane szyby tylne, tempomat oraz nawigację satelitarną.
Wersja rosyjsko-chińska.
Kia Rio IV została zaprezentowana po raz pierwszy w 2016 roku.
Podobnie jak w przypadku poprzednika, z myślą o rynku chińskim zbudowano odrębny, spokrewniony z Hyundaiem Accentem miejski model, który w pierwszej kolejności trafił do sprzedaży na rynku chińskim. W stosunku do poprzednika, samochód przeszedł ewolucyjny zakres zmian, zyskując większe, bardziej agresywnie stylizowane reflektory, a także znacznie obszerniejszą atrapę chłodnicy. Ponadto, z tyłu pojawiło się charakterystyczne łączenie, a tablicę rejestracyjną przeniesiono na zderzak.
Na rynku rosyjskim, ponownie jako lokalny wariant Kii Rio, samochód zadebiutował rok po światowym debiucie w Chinach. Pod kątem wizualnym, samochód otrzymał inną stylizację przedniego zderzaka z wyeksponowanymi diodami LED do jazdy dziennej.
KX Cross.
W przeciwieństwie do poprzednika, kolejne wcielenie chińsko-rosyjskiego Rio nie trafiło do sprzedaży jako klasyczny hatchback, lecz podwyższony wariant w stylu crossovera. W Chinach otrzymał on nazwę KX Cross, z kolei w Rosji - Rio X-Line. Po restylizacji z 2020 roku skrócono ją do z kolei do po prostu Rio X.
Lifting.
W sierpniu 2020 roku rosyjska Kia Rio przeszła obszerną restylizację. Pas przedni zyskał węższą atrapę chłodnicy z przemodelowaną strukturą, z kolei reflektory zyskały charakterystyczne łezkowate paski zintegrowanych diod LED i przemodelowany wzór reflektorów. Ponadto przemodelowano też zderzaki oraz układ tylnego oświetlenia.
Sprzedaż.
Wzorem poprzedniego wcielenia, samochód w Chinach oferowany był pod nazwą Kia K2. Z powodu malejącego popytu, podobnie jak pokrewna KX Cross, pojazd stopniowo wycofano z produkcji i oferty na terenie Chin, kontynuując ją odtąd już tylko w Rosji. W lutym 2021 roku rozpoczęto produkcję modelu w fabryce ZAZ w Zaporożu.

</doc>
<doc id="984734" url="https://pl.wikipedia.org/wiki?curid=984734" title="Tadeusz Wolsza">
Tadeusz Wolsza

Tadeusz Wojciech Wolsza (ur. 13 maja 1956 w Oławie) – polski historyk i politolog, profesor nauk humanistycznych, nauczyciel akademicki, członek Rady (2011–2016) i członek Kolegium (od 2016) Instytutu Pamięci Narodowej.
Życiorys.
Tytuł zawodowy magistra uzyskał w 1979 na Wydziale Historycznym Uniwersytetu Wrocławskiego, a w 1981 na Wydziale Nauk Politycznych tej samej uczelni. W 1981 współtworzył struktury Niezależnego Zrzeszenia Studentów na UWr. W latach 80. rozpoczął pracę w Instytucie Historii Polskiej Akademii Nauk. W 1987 w tej jednostce na podstawie pracy "Narodowa Demokracja wobec chłopów w latach 1887–1914" (której promotorem był Jan Molenda) uzyskał stopień doktora nauk humanistycznych. Habilitował się w 1999 również w IH PAN na podstawie rozprawy zatytułowanej "Rząd RP na obczyźnie wobec wydarzeń w kraju 1945–1950". W 2007 otrzymał tytuł profesora nauk humanistycznych.
W 2007 został zastępcą przewodniczącego rady naukowej Instytutu Historii PAN. Został też redaktorem naczelnym „Dziejów Najnowszych” (wydawnictwa IH PAN). Od 1999 pozostawał pracownikiem naukowym Instytutu Nauk Politycznych Akademii Bydgoskiej, następnie został wykładowcą Uniwersytetu Kazimierza Wielkiego w Bydgoszczy, gdzie objął stanowisko profesora zwyczajnego. Jest autorem około 200 publikacji naukowych oraz popularnonaukowych, w tym 11 pozycji książkowych.
Został członkiem Warszawskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010.
W 2011 został wybrany przez Sejm w skład nowo utworzonej Rady IPN; organ ten został zniesiony nowelizacją ustawy o IPN w 2016. W tym samym roku z rekomendacji senatorów PiS wszedł w skład Kolegium IPN. W 2018 i 2022 powoływany w skład Rady Muzeum przy Muzeum II Wojny Światowej w Gdańsku.
W 2022 został powołany do Rady Odbudowy Pałacu Saskiego.

</doc>
<doc id="984738" url="https://pl.wikipedia.org/wiki?curid=984738" title="Hey Boy (Get Your Ass Up)">
Hey Boy (Get Your Ass Up)

Hey Boy (Get Your Ass Up) – drugi singel polskiego zespołu Blog 27, wydany w listopadzie 2005 roku. Jest to cover utworu „Hey Boy” szwedzkiej grupy Teddybears wydanego w 2004 roku, który dotarł do miejsca 13. w Szwecji. Piosenka promowała debiutancki album Blog 27 pt. "&lt;LOL&gt;". Do utworu powstał teledysk w reżyserii Anny Maliszewskiej, wydany w połowie listopada 2005. Singel cieszył się popularnością w Polsce, wchodząc na radiowe i internetowe listy przebojów. W 2006 roku singel został wydany również w kilku europejskich państwach, gdzie był notowany na listach sprzedaży. Charles Eddy, starszy redaktor popularnego amerykańskiego magazynu muzycznego "Billboard", zamieścił utwór na swojej liście 10 najlepszych singli 2006 roku.

</doc>
<doc id="984742" url="https://pl.wikipedia.org/wiki?curid=984742" title="Banówka (rzeka)">
Banówka (rzeka)

Banówka (ros. "Мамоновка" – "Mamonowka," niem." Bahnau""," stąd polska nazwa) – rzeka I rzędu o długości 49,57 km w północnej Polsce i w Rosji (obwód kaliningradzki). W Polsce wypływa w rejonie wsi Piotrowiec, potem przepływa m.in. przez wieś Wilki, pomiędzy miejscowościami Kalinówek i Pęciszewo, na prawo od drogowego przejścia granicznego Gronowo-Mamonowo i tam przechodzi na teren Rosji, następnie przyjmuje z prawej strony jeden z dopływów, rzekę Omaza. Później przepływa przez Świętomiejsce (Mamonowo), gdzie z prawej strony przyjmuje następny dopływ, rzekę Ławta (niem. "Jarft", ros. "Wituszka"), a następnie po kilku kilometrach wpada do Zalewu Wiślanego. Lewym dopływem Banówki jest Gołuba.
Po polskiej stronie granicy w 2008 roku wzdłuż Banówki została utworzona strefa krajobrazu chronionego – Obszar Chroniony Krajobrazu Rzeki Banówki. Obszar ten obejmuje tereny środkowego odcinka rzeki po polskiej stronie, przylegające do granicy z Rosją. Powierzchnia obszaru wynosi 3239 ha. Elementami krajobrazotwórczymi są m.in. wąska dolina rzeki Banówki, cenne tereny leśne oraz tereny upraw polowych.
Region wodny Banówki.
Do 2010 roku rzeka Banówka wchodziła w skład regionu wodnego rzeki Jarft oraz dorzecza rzeki Jarft, zatem była traktowana jako dopływ tej rzeki (w Ustawie z dnia 18 lipca 2001 r. – Prawo wodne, obowiązującej do 31 grudnia 2017), co nadal widnieje w wielu źródłach i dokumentach. 1 stycznia 2018 roku weszła w życie nowa Ustawa Prawo wodne, która mówi już o dorzeczu rzeki Banówki oraz regionie wodnym Banówki.

</doc>
<doc id="984744" url="https://pl.wikipedia.org/wiki?curid=984744" title="Legenda o twierdzy suramskiej">
Legenda o twierdzy suramskiej



</doc>
<doc id="984750" url="https://pl.wikipedia.org/wiki?curid=984750" title="Centrozaury">
Centrozaury

Centrozaury to podrodzina dinozaurów z rodziny Ceratopsów. Najczęściej miały róg na nosie.
Do podrodziny (Centrosaurinae) należały następujące rodzaje:

</doc>
<doc id="984751" url="https://pl.wikipedia.org/wiki?curid=984751" title="Zygmunt Krumholz">
Zygmunt Krumholz

Zygmunt Krumholz (ur. 1 marca 1903 w Czernichowie, zm. w 1941 w Samborze) – polski piłkarz występujący na pozycji napastnika. 
Występował w Jutrzence Kraków, gdzie dotąd jest najlepszym strzelcem w historii klubu. W reprezentacji Polski zagrał w 1 meczu (14 maja 1922 z Węgrami; porażka 0-3).

</doc>
<doc id="984753" url="https://pl.wikipedia.org/wiki?curid=984753" title="Teresa Dunin-Karwicka">
Teresa Dunin-Karwicka

Teresa Klementyna Dunin-Karwicka (ur. 15 stycznia 1931 w Warszawie) – polski etnograf i etnolog.
W latach 1945-1949 uczęszczała do Gimnazjum Sióstr Urszulanek w Krakowie, a następnie do LO im Józefy Joteyko (1949-1950), gdzie zdała maturę. W 1955 roku ukończyła studia magisterskie w zakresie historii kultury materialnej i etnografii na Uniwersytecie Jagiellońskim pod opieką Kazimierza Moszyńskiego. Po studiach podjęła pracę w Muzeum Okręgowym w Lublinie. W latach 1961-1964 pracowała jako starszy asystent w katedrze Etnografii Słowian UJ. 
Od 1964 roku związana z Uniwersytetem Mikołaja Kopernika w Toruniu. W 1970 obroniła pracę doktorską zatytułowaną "Drzewa w wierzeniach i praktykach ludu polskiego", której promotorem była Jadwiga Klimaszewska. Od 1973 roku pełniła obowiązki kierownika Katedry Etnografii UMK. W 1978 roku uzyskała stopień doktora habilitowanego na podstawie pracy: "Kultura ludowa Ziemi Dobrzyńskiej". W latach 1979-2001 kierownik Zakładu Etnografii (Etnologii) Instytutu Archeologii i Etnografii (Etnologii) UMK. Od 1990 roku pełniła funkcję sekretarza generalnego Polskiego Towarzystwa Etnochoreologicznego. 1 grudnia 1999 Teresa Dunin-Karwicka otrzymała stanowisko profesora nadzwyczajnego UMK. We wrześniu 2001 roku przeszła na emeryturę.

</doc>
<doc id="984754" url="https://pl.wikipedia.org/wiki?curid=984754" title="Przyjaciel wesołego diabła">
Przyjaciel wesołego diabła

Przyjaciel wesołego diabła – powieść napisana przez Kornela Makuszyńskiego w 1930 roku.
Adaptacje.
Powieść została zekranizowana w roku 1986 przez Jerzego Łukaszewicza.

</doc>
<doc id="984755" url="https://pl.wikipedia.org/wiki?curid=984755" title="Witalij Daraselija">
Witalij Daraselija



</doc>
<doc id="984756" url="https://pl.wikipedia.org/wiki?curid=984756" title="Hossam Ghaly">
Hossam Ghaly

Hossam El Sayed Ghaly (arab. حسام غالي, ur. 15 grudnia 1981 w Kafr asz-Szajch) piłkarz egipski grający na pozycji defensywnego pomocnika.
Kariera klubowa.
Ghaly jest wychowankiem kairskiego klubu Al-Ahly. Przechodził przez wszystkie szczeble juniorskie i młodzieżowe, a w 2000 roku trafił do pierwszego zespołu. Wtedy też zadebiutował w lidze egipskiej. W 2001 roku wygrał z Al-Ahly Afrykańską Ligę Mistrzów oraz zdobył Puchar Egiptu. Natomiast w 2002 roku został zwycięzcą Superpucharu Afryki, a w 2003 po raz drugi krajowego pucharu.
Latem 2003 Ghaly przeszedł do holenderskiego Feyenoordu. W Eredivisie zadebiutował 21 września 2003 w przegranym 1:3 meczu z PSV Eindhoven. W pierwszym sezonie gry w rotterdamskim zespole rozegrał 13 meczów i zajął 3. miejsce w lidze. Rok później zagrał już w 20 meczach i strzelił swojego premierowego gola w Holandii (w wygranym 4:0 meczu z Willem II Tilburg). Miejsce w podstawowej jedenastce Feyenoordu wywalczył dopiero w sezonie 2005/2006 i w rundzie jesiennej wystąpił w 16 spotkaniach, zdobywając w nich 2 bramki.
W styczniu 2006 Ghaly podpisał kontrakt z Tottenhamem Hotspur, który zapłacił za niego 3 miliony euro. Doznał jednak kontuzji, która wyeliminowała go z gry do końca sezonu i w Premier League zadebiutował dopiero w sezonie 2006/2007. Fakt ten miał miejsce 9 września 2006 w przegranym 0:1 meczu z Manchesterem United. Swoją pierwszą bramkę zdobył w marcu 2007 w zwycięskim 3:1 meczu z Watfordem. W drużynie prowadzonej przez Martina Jola zagrał w 21 meczach i zajął 5. pozycję w lidze, a także wziął udział w rozgrywkach Pucharu UEFA (ćwierćfinał).
W sezonie 2007/2008 Ghaly grał na wypożyczeniu w beniaminku Premier League, Derby County. W jego barwach zagrał 15 razy. W połowie 2008 wrócił do Tottenhamu, gdzie spędził jeszcze pół roku, jednak nie wystąpił już w żadnym meczu. W styczniu 2009 roku podpisał kontrakt z saudyjskim An-Nassr. Występował tam przez 1,5 roku.
W 2010 roku Ghaly ponownie trafił do Al-Ahly Kair. W 2011 roku zdobył z nim mistrzostwo Egiptu. W 2013 roku przeszedł do Lierse SK.
Kariera reprezentacyjna.
Reprezentacyjną karierę Ghaly rozpoczął od występów w młodzieżowej reprezentacji Egiptu U-21. W 2001 roku wystąpił z nią na Młodzieżowych Mistrzostwach Świata w Argentynie, z których przywiózł brązowy medal.
W pierwszej reprezentacji Egiptu Ghaly zadebiutował w 2002 roku. W 2004 roku wziął udział w Pucharze Narodów Afryki w Tunezji, na którym wystąpił w trzech meczach grupowych, a Egipt nie awansował do dalszej rundy. W 2010 roku wziął udział w wygranym przez Egipt Pucharze Narodów Afryki.

</doc>
<doc id="984761" url="https://pl.wikipedia.org/wiki?curid=984761" title="Hrabstwo Kidder">
Hrabstwo Kidder

Hrabstwo Kidder (ang. "Kidder County") – hrabstwo w stanie Dakota Północna w Stanach Zjednoczonych. Hrabstwo zajmuje powierzchnię 3 712,00 km². Według szacunków United States Census Bureau w roku 2006 miało 2453 mieszkańców. Siedzibą hrabstwa jest Steele.
Geografia.
Hrabstwo Kidder zajmuje powierzchnię całkowitą 3 712,00 km², z czego 3 498,53 km² to powierzchnia lądowa, a 213,47 km² (5,8%) to powierzchnia wodna.

</doc>
<doc id="984765" url="https://pl.wikipedia.org/wiki?curid=984765" title="Woldemar Lippert">
Woldemar Lippert

Woldemar Lippert (ur. 17 października 1861 w Dreźnie, zm. 10 czerwca 1937 w Radebeul) – niemiecki archiwista i historyk.

</doc>
<doc id="984770" url="https://pl.wikipedia.org/wiki?curid=984770" title="Oryks szablorogi">
Oryks szablorogi

Oryks szablorogi ("Oryx dammah") – gatunek ssaków z rodziny wołowatych.
Zasięg występowania.
Oryks szablorogi dawniej zamieszkiwał całą Afrykę Północną. Obecnie został uznany za gatunek wymarły w stanie dzikim, choć – jak zastrzega IUCN – istniały doniesienia o kilku osobnikach żyjących w Republice Nigru i w Czadzie.
Charakterystyka.
Duża antylopa przystosowana do życia w warunkach stepowych i pustynnych. Potrafią regulować temperaturę ciała, aby ograniczyć pocenie, szerokie kopyta ułatwiają poruszanie się po piasku, nerki regulują utratę wody, co pozwala przetrwać zwierzęciu na suchych obszarach. Osiąga około 1,2 m wysokości w kłębie i masę około 200 kg. Bardzo długie, szablasto wygięte rogi były – obok ograniczania obszaru występowania – jedną z głównych przyczyn wyginięcia, stanowiąc trofeum myśliwych.
Oryksy szablorogie tworzą stada liczące kilkanaście osobników obydwu płci. Samica rodzi jedno młode.
Obecnie podejmowane są działania zmierzające do reintrodukowania gatunku z osobników przetrzymywanych w ogrodach zoologicznych i parkach narodowych w wielu krajach świata.

</doc>
<doc id="984771" url="https://pl.wikipedia.org/wiki?curid=984771" title="Oryx dammah">
Oryx dammah



</doc>
<doc id="984775" url="https://pl.wikipedia.org/wiki?curid=984775" title="Ceratopsinae">
Ceratopsinae

Ceratopsinae (znane też jako chasmozaury – Chasmosaurinae) – jedna z dwóch, obok centrozaurów (Centrosaurinae), podrodzin ceratopsów (Ceratopsidae). Według definicji filogenetycznej przedstawionej w 2005 roku przez Paula Sereno, należą do niej zwierzęta bliżej spokrewnione z "Triceratops horridus" niż z "Centrosaurus apertus". 
Triceratopsini to najszerszy klad zawierający "Triceratops horridus", ale nie "Anchiceratops ornatus" ani "Arrhinoceratops brachyops".
Do podrodziny tej należały:

</doc>
<doc id="984776" url="https://pl.wikipedia.org/wiki?curid=984776" title="Dokumenty osobiste">
Dokumenty osobiste

Dokumenty osobiste - w metodologii badań społecznych wszystkie dokumenty, które wyrażają osobiste cechy ich autora w sposób na tyle wyraźny, że czytelnik może poznać jego stosunek do zdarzeń, których dany dokument dotyczy. 
Zalicza się do nich przede wszystkim:
Dokumenty osobiste pierwotnie kojarzone były głównie z listami, pamiętnikami, autobiografiami, jednak ze względu na rozwój metod i technik środków masowego komunikowania, związanych z rewolucją technologiczną, opinie autorów dotyczących swojego życia osobistego, a także przyjmowane przez nich postawy, pojawiły się w czasopismach, w internecie (blogi, fora), stając się źródłem wydarzeń z życia osobistego autorów. Zgoda, chęć na publikowanie swoich wyznań dotyczących spraw prywatnych, może być motywowana nie tylko względami ekonomicznymi czy ideologicznymi, ale również okazją publicznego ekshibicjonizmu, dania świadectwa swojego życia, swoistej publicznej "spowiedzi" lub ukazania prawdy w celu wyrównania doznanych krzywd lub zdementowania nieprawdziwych historii. 
Szczególnie ważną rolę pełnią dokumenty osobiste w metodzie biograficznej.

</doc>
<doc id="984777" url="https://pl.wikipedia.org/wiki?curid=984777" title="Dekanat Czermin">
Dekanat Czermin

Dekanat Czermin – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 9 parafii:
Sanktuaria.
Na terenie dekanatu znajduje się Sanktuarium Matki Boskiej Żegocińskiej. W świątyni czczony jest obraz z początku XVII w., przedstawiający Matką Bożą z Dzieciątkiem. W 1965 obraz został ozdobiony koronami papieskimi przez prymasa Stefana Wyszyńskiego.
Sąsiednie dekanaty.
Dobrzyca, Jarocin, Konin I "(diec. włocławska)", Pleszew, Stawiszyn, Zagórów "(archidiec. gnieźnieńska)", Żerków

</doc>
<doc id="984779" url="https://pl.wikipedia.org/wiki?curid=984779" title="Gorole">
Gorole



</doc>
<doc id="984783" url="https://pl.wikipedia.org/wiki?curid=984783" title="Kościół św. Tekli w Dobrzycy">
Kościół św. Tekli w Dobrzycy

Kościół Świętej Tekli w Dobrzycy – drewniany rzymskokatolicki kościół parafialny znajdujący się w Dobrzycy, w powiecie pleszewskim, w województwie wielkopolskim przy Rynku.
Historia.
Pierwszy kościół.
Przypuszcza się, że pierwszy kościół powstał w Dobrzycy w XIV w. W przywileju biskupa poznańskiego Jana V z Lutogniewa herbu Doliwa z 1364 wymieniony jest "Hancone de Dobrzicze, rządca kościoła dobrzyckiego i kanonik poznański". W związku z tym zapewne w XIV w. kościół w Dobrzycy nie tylko egzystował, ale co ważniejsze, posiadał duże znaczenie w diecezji, skoro rządca posiadał tytuł kanonika. Jeden z protokołów wizytacyjnych podaje: "ad hanc Ecclesiam parochiae sunt limitrophae Lutynensis et Valcoviensensis haec Ecclesia est matrix" (do tego tj. dobrzyckiego kościoła należą jako parafie filialne Lutynia i Wałków, a on jest ich kościołem macierzystym). Pierwszy kościół nosił prawdopodobnie wezwanie św. Krzyża i św. Katarzyny. Był zbudowany z drewna i znajdował się po zachodniej stronie rynku miasta. Zorientowany był na wschód, to znaczy ołtarz główny skierowany był ku rynkowi.
Kościół z 1547.
Pożar w 1545 r. strawił pierwszą świątynię dobrzycką. Na koszt Macieja Dobrzyckiego w 1547 postawiony został nowy kościół. Jak podają protokoły z wizytacji pasterskich (m.in. bp Wojciecha Tolibowskiego, biskupa poznańskiego z 30 stycznia 1660, ks. Gnińskiego, archidiakona śremskiego z 4 grudnia 1683, ks. Franciszka Lubowicza, kanonika poznańskiego z 7 stycznia 1726 oraz ks. Franciszka Wolińskiego, archidiakona śremskiego z 12 lutego 1742), kościół zbudowany był z drzewa, posiadał wieżę większą nad bramą główną oraz wieżyczkę ponad dachem. Zarówno kościół, jak i wieża pokryte były gontem. Dobrzycka świątynia była konsekrowana, posiadała trzy ołtarze, ambonę, chrzcielnicę, chór z organami i ławy. Sufit był podzielony na pola. Posadzka w nawie była z cegieł, natomiast w prezbiterium z dębowych desek. Kościół posiadał również 3 krypty, w których chowani byli fundatorzy i kapłani. Wokół kościoła znajdował się cmentarz grzebalny, na którym stała dzwonnica z dwoma dzwonami oraz kostnica. Teren kościoła ogrodzony był drewnianym płotem.
W ołtarzu głównym zamiast obrazu umieszczony był dużych rozmiarów krzyż, na którym Chrystus pomalowany był w naturalnych kolorach, ze srebrną cierniową koroną oraz ze srebrną przepaską na biodrach. Ołtarz pomalowany był na biało, detale snycerskie były częściowo złocone.
Dwa boczne ołtarze ozdobione były drewnianymi rzeźbami pomalowanymi na biało. Pierwszy, ku czci Matki Boskiej z figurą Matki Boskiej z Dzieciątkiem Jezus. Na szyi NMP zawieszony był sznur pereł – dar wotywny Dobrzyckiego. Drugi, ku czci św. Anny. W 1730 ówczesny właściciel Dobrzycy, Aleksander Gorzeński, który był także proboszczem tutejszej parafii, wyremontował kościół i wzbogacił go o dwa nowe ołtarze. Pomiędzy ołtarzem głównym a ołtarzem św. Anny wzniesiono ołtarz na cześć św. Katarzyny, a pomiędzy ołtarzem głównym a ołtarzem Najświętszej Marii Panny ołtarz poświęcono św. Józefowi.
Protokoły mówią także o posiadaniu przez parafię 1 monstrancji srebrnej, 2 kielichów srebrnych z patenami, wewnątrz pozłacanych, 3 kielichów srebrnych wewnątrz i na zewnątrz pozłacanych, 1 kielicha pożyczonego kościołowi w Witaszycach, 2 dzbaneczków do wina i wody z tacą, 1 pateny zamykanej dla chorych, trybularza, lampy wiecznej, pacyfikału z relikwiami.
Kościół z 1778.
29 października 1777 podczas wielkiego pożaru Dobrzycy spłonął budynek kościoła wraz z dzwonnicą. Z pożaru ówczesny proboszcz ks. Stanisław Łukomski uratował akta i księgi metrykalne oraz niewielką część wyposażenia kościoła: paramenta, obrazy – św. Józefa, św. Katarzyny, większą część wotów, lichtarze, krzyże i figury z ołtarza głównego: św. Jana Chrzciciela i św. Stanisława oraz Zmartwychwstałego Chrystusa.
Nowy Kościół został wzniesiony dzięki staraniom ks. Stanisława Łukomskiego przy dużym wsparciu finansowym Augustyna Gorzeńskiego. Prace nad nim zlecono cieśli Antoniemu Wilczerowiczowi. Zakończono je prawdopodobnie 19 sierpnia 1778. Data ta, wraz z tekstem: "Krzak Mojżesza nie zgorzał dla boskiej w nim mowy: Tu kościół, choć dał się spalić, lecz wystawił nowy. Z Opatrzności najwyższej pod której promieniem, Ta świątynia powstała – jak Fenix – zgorzeniem. Roku pań. 1778 19 sierpnia.", znajduje się na belce spinającej ściany kościoła.
Dekoracja wnętrza nastąpiła później. Pracę tę zlecono Franciszkowi Eytnerowi z Kalisza. Została ona ukończona w 1780 (ołtarz główny) i 1781 dwa ołtarze boczne. Obrazy ołtarzowe malował Augustyn Kierblewski: św. Tekli – w ołtarzu głównym i Matki Boskiej Różańcowej oraz św. Anny w ołtarzach bocznych.
W 1823 z inicjatywy we właścicielki Dobrzycy, Heleny Turno, wyremontowana została wieża oraz dach i elewacja zewnętrzna kościoła. Budynek został obity tarcicami.
W 1840 ówczesny proboszcz ks. Franciszek Kociński rozpoczął starania celem postawienia świątyni murowanej. Zamówił w 1845 w Ostrowie Wlkp. plan i kosztorys nowego kościoła z cegły, pod dachówką. Do realizacji tego planu nigdy jednak nie doszło, po pierwsze: w tym czasie Dobrzyca należała już do Arthura Banddelowa, który twierdził, że budowla jest niepotrzebna, gdyż kościół jest stosunkowo nowy i na potrzeby parafii w zupełności wystarcza, po drugie: ks. Kociński został przeniesiony do Koźmina, a jego następca, ks. Ruszczyński, który nie zabiegał o postawienie kościoła murowanego.
Kiedy kościół pochylił się niebezpiecznie ku południowi podparto go belką dębową. W takim stanie zastał go 1882 r., ówczesny proboszcz ks. Karol Bobrowski, który wyłącznie z dochodów plebańskich podjął się przeprowadzenia remontu. Położono wtedy nowe szkudły na dachu, a wieżę pokryto blachą.
Powrót do koncepcji budowy kościoła murowanego nastąpił w roku 1897, kiedy probostwo objął ks. Stanisław Niziński. W ciągu 6 lat pracy w dobrzyckiej parafii zebrał fundusz na budowę, opuszczając parafię pozostawił w kasie fundusz budowlany w wysokości 5800 mk.
Kolejny proboszcz, ks. Stanisław Śniatała, z chwilą nastania na probostwie w Dobrzycy kontynuował starania o budowę świątyni murowanej. Odstąpiono od realizacji projektu z powodu dużych kosztów i zdecydowano się jedynie na naprawę mocno już zniszczonego kościoła. Pod kościół podłożono kamienny fundament na zaprawie cementowo-kamiennej, przegniłe części konstrukcji zastąpiono zdrowym drzewem i zaimpregnowano gonty oraz położono nowy dach. Prace trwały do 1923 r.
W latach 1931–1938 przeprowadzono odnowienie wnętrza świątyni. Obito wewnątrz ściany heblowanymi deskami, przykrywając w ten sposób farbę olejną położoną jeszcze w 1872 r., pokasetonowano sufit.
Odnowiono też wszystkie ołtarze. Zadanie to zlecono rzeźbiarzowi Antoniemu Gładychowi z Chodzieży. Zamontowano szyby witrażowe i odnowiono wszystkie obrazy.
W czasie II wojny światowej budynek świątyni nie ucierpiał, choć całkowicie został ograbiony przez okupanta z paramentów. Dzięki staraniom Anny Molskiej i ks. Stanisława Śniatały, parafia otrzymała dar od ks. Jana Karmolickiego, proboszcza z Holdingford w stanie Minnesota w USA. Dzięki Polonii kościół wzbogacił się o: kapę białą, czarną, zieloną, fioletową; ornaty – dwa białe, dwa czerwone, zielony, fioletowy i czarny; zasłonę przed monstrancję; welon procesyjny; pięć białych stuł do kazań; sukienkę na puszkę; bursę dla chorych bogato haftowaną jedwabiem i złotą nitką; cztery alby; dwie komże; trzy obrusy, wielkie, ołtarzowe; obrusiki na balaski, korporały; puryfikaterze; lawaterze, palki i cingula.
Kolejny remont kościoła miał miejsce za ks. Zygmunta Mikołajczyka. Pokryto dach nowymi szkudłami, zbudowano podcień w głównym wejściu, zrekonstruowano organy. Ks. Mikołajczyk, ogrodnik hobbysta, urządził otoczenie kościoła i pobudował figurę Matki Boskiej w grocie za kościołem (dziś obok groty ustawiony jest dzwon ufundowany przez Teresę Rydzyńską).
Poważny remont, wraz z powiększeniem kubatury kościoła, rozpoczął ks. Henryk Buchalski w maju 1982 r. Zaczęto od ściany zachodniej. Przybudowano nową zakrystię, dzięki czemu bryła kościoła wydłużyła się o 3,70 m. Usunięto ścianę starej zakrystii. Rozbierano ściany, podłogę, chór i dano nowe drewno. Przesunięto wieżę, a bryłę kościoła przecięto i na rolkach przeciągnięto na nowe fundamenty o 6 m ku Rynkowi.
3 września 1983 r. odbyło się poświęcenie kościoła. Dokonał tego biskup Tadeusz Etter.
W dniach 19–22 września 1991 r. odbywał się Parafialny Kongres Eucharystyczny, któremu przewodniczył ks. Henryk Buchalski.
Dekretem w związku z decyzjami Ojca Świętego Jana Pawła II zawartymi w Bulli "TOTUS TUUS Poloniae Populus" 25 marca 1992 r. parafia dobrzycka znalazła się w diecezji kaliskiej, wchodzącej w skład Metropolii Poznańskiej.
Ostatnie prace konserwatorsko-remontowe przeprowadzono w latach 2002–2005 dzięki staraniom proboszcza ks. Andrzeja Szczeszyńskiego. Władze konserwatorskie, zarówno świeckie, jak i duchowne, wyraziły zgodę na konserwację wnętrz i prowadziły stały nadzór nad przebiegiem prac renowacyjnych. Powierzono je artyście Mirosławowi Stopikowskiemu. Zabiegi renowacyjne przywróciły dawny blask i koloryt całemu kościołowi: ołtarzom, ambonie, chrzcielnicy i drodze krzyżowej. Wyposażono kościół w żyrandole i kinkiety boczne harmonizujące z barokowym wnętrzem świątyni.
Od 28 lutego 2007 działa zegar na wieży kościelnej. W przeciągu całego dnia można usłyszeć wybijane różne melodie: o godz. 6:00 – "Kiedy ranne wstają zorze", 12:00 – "Anioł Pański", 15:00 – "Jezu ufam Tobie", 21:00 – "Apel Jasnogórski" i o 21:37 "Barkę" na pamiątkę godziny śmieci papieża Jana Pawła II. W grudniu 2007 r. zostało zainstalowane oświetlenie zewnętrzne podświetlające całą bryłę kościoła.
Organy.
Nie zachowały się wzmianki, czy pierwszy kościół, który spłonął w 1545 roku posiadał organy. Po zbudowaniu nowego kościoła w 1547 r., zamówiono dla niego w 1630 r. organy ustawione na chórze. Zamówienia tego dokonał 14 lutego 1630 r. proboszcz dobrzycki ks. Wojciech Bobowicz. W umowie zawartej z organomistrzem Wojciechem Hanusikiem z Borku ustalono, że "pozytyw ma być struktur a chedogą wystawiony, a w nim osiem głosów, to jest Principał, Quatuorpedum, Flet actapedium, Octawa principialna Qwindecima Mixtura, Qwinta, Flet mały, Pusarz, Tremut, Bębny, go którego Pozytywu dwa Michy zrobić w skrzyni mają".
Klawiatura zaś miała znajdować się z boku.
Zbudowane przez Wojciecha Hanisika organy przetrwały aż do wielkiego pożaru z 29 października 1777.
Po wybudowaniu kościoła w 1778 r. wyposażono go w nowe organy dopiero w 1785 r. Budowniczym ich był organomistrz z Krakowa Majerowicz. To właśnie Majerowicz był też budowniczym organów dla kościoła Bernardynów w Koźminie, w latach 1770–1772. Fundatorem dobrzyckich organów był Augustyn Gorzeński.
Nowy instrument był większy, aniżeli poprzedni. Posiadał aż 9 głosów. Prospekt organowy wykonał snycerz Franciszek Eytner. Elementem centralnym jest umieszczone oko Opatrzności Bożej w promieniach obwiedzionych obłokami. Na gzymsach umieszczono grające na instrumentach muzycznych amorki. Organy dobrzyckie zbudowane w 1785 r. było ostatnim elementem wyposażenia kościoła z 1778 r. i wieńczyły proces restauracji świątyni po wielkim pożarze.
Podczas remontu kościoła przeprowadzonego przez proboszcza ks. Stanisława Śniatałę przesunięto organy do frontu balustrady chóralnej i wyremontowano je, dodając nowy register "gamba". Zostały wtedy też nastrojone.
Ostatni poważny remont organy przeszły w latach 1982–1983 dzięki staraniom proboszcza ks. Henryka Buchalskiego. Poddane wtedy zostały gruntownej renowacji i przebudowie, przez firmę Antoniego Góralczyka z Burzenia.
Prospekt organowy został odnowiony odzyskując swą barokową kolorystykę. Sam instrument został także rozbudowany. Wymieniono w nim wszystkie piszczałki drewniane i większość cynowych, które były całkowicie zniszczone.
Zachowano starą wiatrownicę. Powiększono liczbę głosów z 9 do 12, wprowadzono nowe regestry, które umożliwiają zwiększenie efektów muzycznych.
Dzwony dobrzyckiego kościoła.
Do 1779 roku kościół posiadał dwa siedemnastowieczne dzwony. Po spaleniu miasta z ocalałych resztek materiału Teresa Rydzyńska, stolnikowa poznańska zleciła wykonać jeden nowy większy dzwon firmie ludwisarskiej z Poznania, który zawieszono w wieży nowo zbudowanego kościoła. Dzwon o pięknych barokowych ornamentach zawiera w koronie znak firmy ludwisarza: "Johan Friedrich Schlenckermann goss mich in Posen 1779". Na dzwonie wykonano reliefy świętych: Wawrzyńca, Floriana i Tekli.
Dzwon wisiał do momentu wybuchu II wojny światowej. Wtedy to Niemcy zabrali go i nie wiadomo jakie były jego losy. Dopiero w 1947 roku w jednej z gazet ukazała się notatka, że w Hamburgu znajduje się kilkaset dzwonów zrabowanych prawdopodobnie w Polsce, których Niemcy nie zdążyli zużyć na cele wojenne.
Ówczesny proboszcz ks. Stanisław Śniatała napisał pismo do Kurii Arcybiskupiej w Poznaniu, w którym prosił aby delegacja, która zostanie wysłana w celach rewindykacji dzwonów sprawdziła, czy nie znajduje się tam dzwon z dobrzyckiego kościoła. Opisał go jako wykonany ze spiżu, wagi 10 centnarów z wierszem:
Dzwon ufundowany przez Teresę Rydzyńską, wrócił rewindykowany z Hamburga do Dobrzycy. Został on zawieszony na wieży i dopiero w czasie remontu kościoła w 1982 roku został z niej zdjęty, ponieważ jest pęknięty. Obecnie stoi przy kościele parafialnym.
Zanim jednak dzwon ten odnalazł się i wrócił do Dobrzycy, 30 kwietnia 1945 r. Stanisław Śniatała wystosował pismo do starostwa krotoszyńskiego przez wójta dobrzyckiego wniosek o przekazanie parafii Św. Tekli dzwonów z kościoła ewangelickiego mieszczącego się przy ulicy Koźmińskiej. Starostwo dało pozytywną odpowiedź i Państwowe Przedsiębiorstwo Traktorów (dawna firma Greczmiela) przystąpiła do demontażu i zawieszenia dzwonów na wieży kościoła pw. św. Tekli.
Kościół parafii ewangelickiej w Dobrzycy posiadał spiżowe dzwony z Klasztoru Panien Cysterek w Ołoboku, które rząd pruski skonfiskował w latach 30. XIX wieku. W I wojnie światowej w 1917 roku dzwony zostały zajęte na potrzeby wojenne.
Dzwony przeniesione z kościoła ewangelickiego zostały przez ks. Śniatałę poświęcone w wigilię Zesłania Ducha Świętego. Są one ulane nie ze spiżu, ale ze stali przez ludwisarnię "Kruppicher Gussstall" i mają donośny dźwięk.
Ocalał przez całą zawieruchę wojenna mały dzwon znajdujący się na sygnaturce.
Obecne wyposażenie.
Ołtarz główny powstał w 1780 r., w stylu rokokowym. Odnawiany był kilkakrotnie, w 1938 r. przez Taranczewskiego i w 1954 r. W 1938 t. dawna kolorystyka została zamalowana – kolor zmieniono na biały ze złoceniami. Jest to ołtarz architektoniczny, z parami kolumn i pilastrów ustawionych ukośnie. W retabulum znajduje się obraz św. Tekli, który zasłania obraz MB Częstochowskiej. Na bokach dwie figury św. Piotra i Pawła. Między kolumnami dwie mniejsze figury przeniesione z ołtarza św. Anny, jedna z nich to św. Joachim, druga – postać nieznana. Zwieńczenie w formie szczytu z ćwierćkolistymi spływami z obrazem Chrystusa Boleściwego. Jest to obraz pochodzący z XVII w., odnowiony w 1854 r., o czym świadczy napis na odwrocie. Do 1954 r. posiadał nałożoną srebrną koronę i srebrną sukienkę, a obok wisiały srebrne wota, co dowodzi, że obraz cieszył się specjalnym kultem. Po odnowieniu w 1954 r. zyskał wygląd taki jak obecnie.
Ołtarz MB Różańcowej wykonany w 1781 r., odnowiony w 1938 r. i 1954 r. Obraz MB Różańcowej w profilowanej ramie z bogatym ornamentem "rocaille" ujęty jest w pilastry, na tle których znajdują się figury św. Dominika i św. Katarzyny Sieneńskiej. Obraz św. Trójcy pochodzi z I poł. XVIII w. U dołu dwie postacie świętych w strojach polskich, są to św. Kryspin i św. Kryspinian.
Ołtarz św. Anny wykonany został w 1781 r. w retabulum, ujętym w pilastry z dekoracją "rocaille" w miejsce kapitali; stojące figury św. Stanisława i św. Jana Chrzciciela. Obie figury są wcześniejsze o cechach XVII w. Sztywny, prosty układ postaci. Biskup z pastorałem, św. Jan z księgą. Figury odrestaurowano w 1992 r., przywracając im pierwotną polichromię. W zwieńczeniu obraz św. Jana Nepomucena, pochodzi z II poł. XVIII w., malowany w stylu barokowym, zamiast aureoli nad głową umieszczono wieniec ciemnożółtych gwiazd.
Chrzcielnica wykonana przez Franciszka Eytnera, o dużych wartościach artystycznych, pochodzi z 1783 r., w stylu rokokowym. Jest chrzcielnicą przyścienną. W części dolnej misa chrzcielna schowana w rodzaj sarkofagu z figurą Baranka leżącego na księdze z siedmioma pieczęciami, wyżej niearchitektoniczna kompozycja ujęta w zawieszone draperie podtrzymywane przez putta. W środku figura św. Jana Chrzciciela. W zwieńczeniu wśród obłoków aniołek z trąbą.
Po przeciwnej stronie chrzcielnicy znajduje się ambona przyścienna wykonana w 1783 r. w stylu rokokowym, ośmioboczna z elementami "rocaille". W zaplecku kompozycja ujęta w draperie, zawieszona na sznurze, zwieńczona elementem "rocaille" podtrzymywanym przez aniołki. Pośrodku płaskorzeźba: Chrystus w łodzi., a nad nim gołębica w promieniach. W zwieńczeniu aniołek w obłokach.
Dzięki odnowieniu ołtarzy, chrzcielnicy, ambony i nadaniu im stonowanej kolorystyki oraz wyeksponowaniu ołtarza głównego, który swą dekoracją wzbogaca prezbiterium, całość wystroju kościoła ukazuje swą jednorodność i niepowtarzalność, rzadko spotykaną w wystroju starych drewnianych kościołów. Całości dopełnia piękny prospekt organowy, wykonany również przez Franciszka Eytnera.

</doc>
<doc id="984784" url="https://pl.wikipedia.org/wiki?curid=984784" title="Silnik Carnota">
Silnik Carnota



</doc>
<doc id="984785" url="https://pl.wikipedia.org/wiki?curid=984785" title="Dariusz Skrzypczak">
Dariusz Skrzypczak

Dariusz Stanisław Skrzypczak (ur. 13 listopada 1967 w Rawiczu) – polski piłkarz występujący na pozycji pomocnika, zawodnik m.in. Lecha Poznań i FC Aarau, reprezentant Polski, trener.
Kariera piłkarska.
Kariera klubowa.
Pierwszym klubem w karierze Skrzypczaka była Rawia Rawicz, lecz najlepsze lata spędził w Lechu Poznań, gdzie występował przez kilkanaście lat i w tym czasie zdobył trzykrotnie mistrzostwo Polski, dwukrotnie Superpuchar i raz Puchar Polski. W 1994 wyjechał do klubu ligi szwajcarskiej – FC Aarau. Grał w nim do 2003. Ostatnie lata kariery spędził w drużynach z niższych lig.
Kariera reprezentacyjna.
W reprezentacji Polski debiutował 14 sierpnia 1991 w przegranym 1:5 meczu z Francją, natomiast ostatni występ zaliczył 7 maja 1992 w również przegranym, tym razem 0:5, spotkaniu ze Szwecją. Łącznie w reprezentacji zagrał w siedmiu meczach.
Kariera trenerska.
Wiele lat pracował jako trener w Szwajcarii. Najpierw współpracował z młodzieżą, później opiekował się seniorami jako grający trener, po czym powrócił do szkolenia młodzieży. Do 2010 prowadził zespół U16 FC Luzern. Od 1 lipca 2017 był zatrudniony razem z Ryszardem Komornickim jako trener pierwszoligowej drużyny FC Solothurn.
1 lipca 2019 rozpoczął pracę jako asystent trenera Dariusza Żurawia w Lechu Poznań. Posiada licencję UEFA Pro. W czerwcu 2020 wraz z Karolem Bartkowiakiem zastąpił na ławce trenerskiej ukaranego przez Komisję Ligi Żurawia w meczu z Pogonią Szczecin (4:0).
Po odejściu z Lecha w lipcu 2020, tydzień później został pierwszym trenerem beniaminka Ekstraklasy, Stali Mielec. Zwolniono go ze stanowiska już w listopadzie. W latach 2021-2022 był zatrudniony jako asystent trenera w Rakowie Częstochowa.
Sukcesy.
Reprezentacja Polski U-18
Lech Poznań

</doc>
<doc id="984786" url="https://pl.wikipedia.org/wiki?curid=984786" title="Poções">
Poções

Poções – miasto w Brazylii leżące w stanie Bahia.
Obszar miasta liczący 962.857 km² zamieszkiwało w 2006 roku 48 865 ludzi.
Poções założone zostało 28 czerwca 1880 roku.

</doc>
<doc id="984788" url="https://pl.wikipedia.org/wiki?curid=984788" title="Visegrad maraton">
Visegrad maraton



</doc>
<doc id="984790" url="https://pl.wikipedia.org/wiki?curid=984790" title="Rzeczka Górna">
Rzeczka Górna

Rzeczka Górna ("Grządki", niem. "Grund") – nieoficjalna kolonia wsi Rzeczka w Polsce położona w województwie dolnośląskim, w powiecie wałbrzyskim, w gminie Walim; administracyjnie osada podlega pod Walim. 
Rzeczka Górna położona jest na wysokości około 580-700 m n.p.m., w północno-zachodniej części Gór Sowich, na wschodnich zboczach Osówki, Mosznej i Jaworka, w masywie Włodarza.
Osadę tworzą pozostałości z dawniejszych dwóch wsi, których rozproszone zabudowania ciągnące się od północnego zbocza Wawelu, wznoszącego się nad Walimiem, po Osówkę, tworzą dwa oddzielne zgrupowania. Południowe zgrupowanie pod Osówką składa się z dwóch zagród i leśniczówki, nazywane wcześniej „Gieszcze Dolne” (niem. "Kolonie Försterhäuser"), stanowiło kolonię Sierpnicy, później nazywane Rzeczką Górną, obecnie Grządki. Północne skupisko, większe od części południowej, zintegrowane całkowicie z Walimiem, po 1945 roku nosiło nazwę „Kolonia Królowej Jadwigi”; nazwa ta nie utrzymała się, a osada przyjęła starą nazwę Grządki. Osadę od strony wschodniej otaczają: łąki górskie, pola uprawne i częściowo nieużytki położone na zboczach opadających w kierunku Walimki, po zachodniej stronie rozciągają się rozległe kompleksy leśne, bukowe i bukowo-świerkowe regla dolnego, które porastają szczytowe partie całego masywu Włodarza. Z terenu Grządek rozciąga się panorama na Wielką Sowę i jej sąsiedztwo, Walim i na Babi Kamień.
W czasie II wojny światowej w okolicy miejscowości hitlerowcy wykonywali ogromne prace budowlane, przy tworzeniu systemu podziemnych sztolni, komór i korytarzy, których przeznaczenie nie zostało do końca wyjaśnione, niektóre sztolnie i inne obiekty znajdują się w bezpośrednim sąsiedztwie Grządek. Prawie do północnej części osady doprowadzona była linia specjalnej kolejki do transportu urobku i materiałów budowlanych.
Miejscowość w związku z położeniem w masywie Włodarza, w okresie II wojny światowej, objęta była szczególną tajemnicą przez III Rzeszę, w związku z budową kompleksu militarnego pod kryptonimem „Riese” (pol. Olbrzym).
Turystyka.
Przez południową część osady prowadzą szlaki turystyczne:
piesze
narciarskie
rowerowe

</doc>
<doc id="984792" url="https://pl.wikipedia.org/wiki?curid=984792" title="Chasmosaurinae">
Chasmosaurinae



</doc>
<doc id="984793" url="https://pl.wikipedia.org/wiki?curid=984793" title="Centrosaurinae">
Centrosaurinae



</doc>
<doc id="984794" url="https://pl.wikipedia.org/wiki?curid=984794" title="F1 Racing">
F1 Racing

F1 Racing – czasopismo motoryzacyjne, miesięcznik pierwotnie ukazujący się w Wielkiej Brytanii o tematyce Formuły 1.
Ukazuje się od marca 1996 roku. Obecnie wydawany jest w wielu językach (po polsku od 2004 roku).

</doc>
<doc id="984797" url="https://pl.wikipedia.org/wiki?curid=984797" title="Lambeosaurinae">
Lambeosaurinae



</doc>
<doc id="984804" url="https://pl.wikipedia.org/wiki?curid=984804" title="Hadrosaurinae">
Hadrosaurinae



</doc>
<doc id="984806" url="https://pl.wikipedia.org/wiki?curid=984806" title="Pocoes">
Pocoes



</doc>
<doc id="984807" url="https://pl.wikipedia.org/wiki?curid=984807" title="Jan Gerard Kowalski">
Jan Gerard Kowalski

Jan Gerard Kowalski (ur. 15 lutego 1937 w Zabrzu jako Gerhard Johannes Kowalski) – polski piłkarz, pomocnik oraz trener, długoletni piłkarz Górnika Zabrze.
Kariera.
Zanim w 1956 trafił do Górnika, był zawodnikiem Pogoni Zabrze. W Górniku występował przez wiele sezonów, jako zawodnik tego klubu pierwszy raz zagrał w reprezentacji. Seryjnie zdobywał tytuły mistrza Polski. W reprezentacji zadebiutował 4 maja 1960 w meczu ze Szkocją, ostatni raz zagrał w 1962. Łącznie w biało-czerwonych barwach rozegrał 10 oficjalnych spotkań.
Po zakończeniu kariery piłkarskiej rozpoczął pracę trenerską. Od ponad 30 lat związany z Gwarkiem Zabrze. Pięciokrotnie był także trenerem pierwszej drużyny Górnika.

</doc>
<doc id="984809" url="https://pl.wikipedia.org/wiki?curid=984809" title="Program III">
Program III



</doc>
<doc id="984810" url="https://pl.wikipedia.org/wiki?curid=984810" title="Program 3">
Program 3



</doc>
<doc id="984811" url="https://pl.wikipedia.org/wiki?curid=984811" title="Panthera tigris amoyensis">
Panthera tigris amoyensis



</doc>
<doc id="984812" url="https://pl.wikipedia.org/wiki?curid=984812" title="EC Poções">
EC Poções

Esporte Clube Poções - brazylijski klub piłkarski z siedzibą w mieście Poções leżącym w stanie Bahia.
Historia.
Klub założony został 8 stycznia 1985 roku. Klub rozgrywa sowje mecze domowe na stadionie Estádio Heraldo Curvelo.

</doc>
<doc id="984814" url="https://pl.wikipedia.org/wiki?curid=984814" title="EC Pocoes">
EC Pocoes



</doc>
<doc id="984816" url="https://pl.wikipedia.org/wiki?curid=984816" title="Komisja Kodyfikacyjna">
Komisja Kodyfikacyjna

Komisja Kodyfikacyjna Rzeczypospolitej Polskiej – organ sejmowy z czasów II Rzeczypospolitej powołany ustawą z 3 czerwca 1919 roku w celu opracowania projektów ustaw unifikujących prawo pozaborowe na potrzeby nowo powstałego państwa polskiego. Działała de facto do początku II wojny światowej.
Znajdowała się pod znacznym wpływem Ministerstwa Sprawiedliwości. Skupiała najlepszych cywilistów i karnistów: przedstawicieli doktryny prawa, a także praktyków – adwokatów i sędziów.
Rys historyczny.
Ustawa z 3 czerwca 1919 roku o Komisji Kodyfikacyjnej stanowiła, że celem działania Komisji było:
Pierwszym prezydentem Komisji Kodyfikacyjnej był Franciszek Fierich, profesor i rektor Uniwersytetu Jagiellońskiego, który stanowisko piastował do swojej śmierci we wrześniu 1928 roku. Wiceprezydentami byli Stanisław Bukowiecki, Ludwik Zachariasz Cichowicz oraz Ernest Till. Po śmierci Fiericha Komisja straciła na znaczeniu. Funkcję przewodniczącego pełnił po nim Wiktoryn Mańkowski, zmarły w grudniu 1928. Nowym prezydentem został w 1932 roku Bolesław Pohorecki (stracony w Katyniu w 1940), który tę funkcję pełnił do wybuchu II wojny światowej.
3 czerwca 1929 w gmachu Ministerstwa Sprawiedliwości odbyła się uroczysta akademia z okazji 10-lecia istnienia Komisji Kodyfikacyjnej
Formalnie Komisji nigdy nie zniesiono, lecz po wojnie nie została ona przywrócona. W latach osiemdziesiątych, za czasów „Solidarności”, pojawił się pomysł przywrócenia działalności Komisji Kodyfikacyjnej, ale nie został on ostatecznie zrealizowany.
Struktura Komisji.
Komisję podzielono na dwa wydziały. Na czele Wydziału Cywilnego stał Henryk Konic, wiceprzewodniczącym był Fryderyk Zoll, a sekretarzem – Karol Lutostański. Wydział ten dzielił się na trzy sekcje: prawa materialnego z prezesem Władysławem Jaworskim, procesowego z prezesem Franciszkiem Fierichem i handlowego z prezesem Aleksandrem Dolińskim.
Na czele Wydziału Karnego stał Franciszek Nowodworski, wiceprzewodniczącym był Edmund Krzymuski, a sekretarzem – Emil Stanisław Rappaport. Wydział ten, początkowo jednolity, został następnie podzielony na dwie sekcje: prawa materialnego z prezesem Franciszkiem Nowodworskim (następnie Juliuszem Makarewiczem) i procesowego z prezesem Edmundem Krzymuskim.
Projekty kodeksów były przedkładane ministrowi sprawiedliwości, który wnosił je pod obrady Sejmu, mógł też je zmienić lub wstrzymać ich przedłożenie Sejmowi. Po 1926 r. kodeksy weszły w życie za pomocą rozporządzeń z mocą ustawy wydawanych przez Prezydenta RP. W związku z kształtowaniem się nowożytnego polskiego języka prawnego i prawniczego oraz dużej ilości naleciałości z języków państw zaborczych powołano w 1923 roku podkomisję redakcyjno-językową.
Członkowie Komisji.
Naczelnik Państwa Józef Piłsudski powołał do niej 44 osoby (4 do Prezydium i 40 członków), które następnie zostały zatwierdzone przez Sejm Ustawodawczy. W okresie prac Komisji należało do niej 69 prawników, którzy stworzyli podstawy dla polskiego prawa cywilnego i karnego.
W roku 1919 w skład Wydziału Cywilnego wchodzili (mianowani 22 sierpnia 1919): Maurycy Allerhand, Marian Bielewicz, Tadeusz Bujak, Stanisław Bukowiecki, Ludwik Zachariasz Cichowicz, Aleksander Doliński, Ludwik Domański, Jarogniew Drwęski, Tadeusz Dziurzyński, Franciszek Fierich, Jakub Glass, Stanisław Gołąb, Antoni Górski, Władysław Leopold Jaworski, Henryk Konic, Ignacy Koschembahr-Łyskowski, Marek Kuratow-Kuratowski, Jan Jakub Litauer, Karol Lutostański, Wiktoryn Mańkowski, Jan Mrozowski, Alfons Parczewski, Leon Petrażycki, Michał Rostworowski (powołany w miejsce Rundsteina), Józef Skąpski, Jan Sławski, Stanisław Sławski, Kamil Stefko, Jerzy Trammer, Ernest Till, Stanisław Wróblewski i Fryderyk Zoll.
W roku 1919 w skład Wydziału Karnego wchodzili: Henryk Ettinger, Edmund Krzymuski, Juliusz Makarewicz, Wacław Makowski, Zygmunt Marek, Walenty Miklaszewski, Aleksander Mogilnicki, Franciszek Nowodworski, Julian Nowotny, Witold Prądzyński, Emil Stanisław Rappaport, Zygmunt Rymowicz (od roku 1920), Zygmunt Seyda.
Później w Komisji Kodyfikacyjnej Rzeczypospolitej Polskiej działali: Władysław Abraham, Roman Longchamps de Bérier, Kazimierz Przybyłowski, Eugeniusz Waśkowski, Stanisław Car, Włodzimierz Dbałowski, Franciszek Falkiewicz, Bronisław Hełczyński, Aleksander Jackowski, Janusz Jamontt, Zygmunt Jundziłł, Juliusz Kałużniacki, Wacław Miszewski, Zygmunt Nagórski, Bolesław Pohorecki, Bronisław Stelmachowski, Józef Felicjan Sułkowski, Stanisław Śliwiński, Jan Wasilkowski.
Wybór projektów ustaw.
Komisja opracowała projekty kodeksów: postępowania karnego (1928), postępowania cywilnego (1930), karny („Makarewicza”) (1932), zobowiązań (1933) i handlowy (1934).
Spośród innych projektów ustaw wymienia się: prawo wekslowe i czekowe (1924, 1936), prawo prywatne międzynarodowe i międzydzielnicowe, prawo nieuczciwej konkurencji, prawo autorskie (1926), prawo o ustroju sądów powszechnych (1928), sądowe prawo egzekucyjne (1932), prawo upadłościowe, prawo układowe (1934).

</doc>
<doc id="984817" url="https://pl.wikipedia.org/wiki?curid=984817" title="Janez Jalen">
Janez Jalen

Janez Jalen (ur. 26 maja 1891, zm. 12 kwietnia 1966) – słoweński pisarz i duchowny.

</doc>
<doc id="984818" url="https://pl.wikipedia.org/wiki?curid=984818" title="Test socjometryczny">
Test socjometryczny

Test socjometryczny jest to rodzaj prostego kwestionariusza. Polega on na pytaniu każdego członka badanej zbiorowości, kogo chciałby mieć do towarzystwa w toku jakiejś czynności, a kogo nie.
Wybory i odrzucenia pozwalają na sporządzenie graficznych obrazów relacji interpersonalnych, które najczęściej przybierają postać tak zwanych socjogramów. Dane uzyskane dzięki kwestionariuszowi socjometrycznemu są także poddawane analizom statystycznym. Analizy statystyczne, posługując się odpowiednimi wskaźnikami pozwalają określić stopień ekspansywności grupy, spoistości grupy, zwartości grupy etc.
Analiza danych socjometrycznych dostarcza również informacji o pozycji każdej jednostki w grupie i podziałach na podgrupy tzw. kliki.
Literatura.
Szacka Barbara, Wprowadzenie do socjologii, Warszawa 2003

</doc>
<doc id="984822" url="https://pl.wikipedia.org/wiki?curid=984822" title="Újpesti Dózsa SC">
Újpesti Dózsa SC



</doc>
<doc id="984823" url="https://pl.wikipedia.org/wiki?curid=984823" title="Marszewiec">
Marszewiec

Marszewiec – wieś sołecka w Polsce położona w województwie wielkopolskim, w powiecie obornickim, w gminie Oborniki.
W latach 1975–1998 miejscowość administracyjnie należała do województwa poznańskiego.

</doc>
<doc id="984824" url="https://pl.wikipedia.org/wiki?curid=984824" title="Strategia byka">
Strategia byka

Strategia byka – opcyjna strategia inwestycyjna, której stosowanie jest opłacalne w sytuacji gdy ceny na giełdzie będą miały tendencje zwyżkową. W zależności od rodzaju wykorzystanych opcji przyjmuje jedną z dwóch postaci
Opcja kupna (call bull spread).
Strategia byka konstruowana przy wykorzystaniu opcji kupna polega na nabyciu opcji kupna instrumentu podstawowego o określonej cenie wykonania "K1" i jednoczesnej sprzedaży opcji kupna tego samego instrumentu z wyższą ceną wykonania "K2". Obie opcje mają ten sam termin wygaśnięcia. Cena opcji kupna zmniejsza się gdy rośnie cena wykonania, wobec czego wartość opcji wystawionej jest niższa od wartości opcji kupionej. Tak więc strategia ta wymaga wkładu początkowego równego różnicy między ceną opcji kupionej a premią otrzymaną za wystawienie opcji. Przez co zaliczamy ją do strategii typu debit.
Opcja sprzedaży (put bull spread).
Strategia ta polega na wystawieniu opcji sprzedaży instrumentu podstawowego o określonej cenie wykonania "K1" i jednoczesnym kupnie opcji sprzedaży tego samego instrumentu z niższą ceną wykonania "K2". Cena opcji sprzedaży rośnie wraz z ceną wykonania, wobec czego wartość opcji wystawionej jest wyższa od wartości opcji kupionej. Tak więc strategia ta jest strategią typu credit. Nie wymaga ona wkładu początkowego, gdyż premia otrzymana z wystawionej opcji sprzedaży jest wyższa od ceny zapłaconej za zakup opcji sprzedaży. W związku z tym, strategia ta wiąże się nawet z pewnym wpływem początkowym.

</doc>
<doc id="984825" url="https://pl.wikipedia.org/wiki?curid=984825" title="Wypalanki (powiat obornicki)">
Wypalanki (powiat obornicki)

Wypalanki – osada leśna w Polsce położona w województwie wielkopolskim, w powiecie obornickim, w gminie Oborniki.
W latach 1975–1998 miejscowość administracyjnie należała do województwa poznańskiego.
Nazwa osady świadczy o tym, że teren pod wieś uzyskano poprzez wypalanie lasów. Przy leśniczówce rosną dęby o obwodach około 400 cm. W Wypalankach urodził się Ludwik Władysław Rzepecki (1832–1894), nauczyciel, publicysta i redaktor.

</doc>
<doc id="984826" url="https://pl.wikipedia.org/wiki?curid=984826" title="Fredrikstad Fotballklubb">
Fredrikstad Fotballklubb



</doc>
<doc id="984827" url="https://pl.wikipedia.org/wiki?curid=984827" title="Antonin (powiat obornicki)">
Antonin (powiat obornicki)

Antonin – wieś w Polsce położona w województwie wielkopolskim, w powiecie obornickim, w gminie Oborniki.
W latach 1975–1998 miejscowość administracyjnie należała do województwa poznańskiego.

</doc>
<doc id="984830" url="https://pl.wikipedia.org/wiki?curid=984830" title="Hrabstwo Slope">
Hrabstwo Slope

Hrabstwo Slope (ang. "Slope County") – hrabstwo w stanie Dakota Północna w Stanach Zjednoczonych. Hrabstwo zajmuje powierzchnię 3 157,77 km². Według szacunków United States Census Bureau w roku 2006 miało 713 mieszkańców. Siedzibą hrabstwa jest Amidon.
Geografia.
Hrabstwo Slope zajmuje powierzchnię całkowitą 3 157,77 km², z czego 3 154,45 km² to powierzchnia lądowa, a 3,32 km² (0,1%) to powierzchnia wodna.

</doc>
<doc id="984833" url="https://pl.wikipedia.org/wiki?curid=984833" title="Fizyka płynów">
Fizyka płynów

Fizyka płynów to dziedzina fizyki zajmująca się badaniem ruchliwości płynów oraz skutkami ruchów płynów, rozpatrując je głównie w skali mikroskopowej w celu uzupełnienia opisu makroskopowego. Analizując zachowanie pojedynczych cząsteczek stara się przewidzieć potencjalne zachowanie płynów oraz wyjaśnić zjawiska związane z płynami.
Szybko rozwijająca się fizyka płynów obejmuje również osobny dział mechaniki płynów, który opisuje zachowanie płynów w skali makroskopowej, w ujęciu klasycznym, opierającym się na zasadach dynamiki sformułowanych przez Isaaca Newtona.
Poznanie i zrozumienie zjawisk związanych z ruchliwością płynów ma kluczowe znaczenie w udoskonaleniu i kontrolowaniu procesów przemysłowych oraz naturalnych zachodzących w żywych organizmach i przyrodzie. Wynika to z faktu, że trzy spośród czterech stanów skupienia (gazy, ciecze, plazma) należą do kategorii płynów, a nawet ciała stałe (czwarty stan skupienia materii) zachowują się w odpowiednich warunkach zewnętrznych w sposób charakterystyczny dla płynów.
Przedmiotem badań fizyki płynów są między innymi następujące zagadnienia:
Fizyka płynów ma charakter interdyscyplinarny. Odkrycia z tej dziedziny znajdują zastosowanie w prawie wszystkich aspektach codziennego życia oraz w ochronie środowiska naturalnego człowieka. Na przykład w:

</doc>
<doc id="984834" url="https://pl.wikipedia.org/wiki?curid=984834" title="Shades of a Blue Orphanage">
Shades of a Blue Orphanage

Shades of a Blue Orphanage – drugi album studyjny irlandzkiego zespołu hardrockowego Thin Lizzy, wydany 10 marca 1972 przez wytwórnię Deram Records.

</doc>
<doc id="984835" url="https://pl.wikipedia.org/wiki?curid=984835" title="Andrzej Gasztołd">
Andrzej Gasztołd

Andrzej Gasztołd (ur. 1342, zm. 1408) – starosta wileński od 1387, starosta krewski od 1398. Ojciec Jana Gasztołda, syn Piotra Gasztołda, wnuk Grumpisa Gasztołda.
W 1401 roku był sygnatariuszem unii wileńsko-radomskiej.

</doc>
<doc id="984837" url="https://pl.wikipedia.org/wiki?curid=984837" title="Centralny Wojskowy Klub Sportowy Legia Warszawa">
Centralny Wojskowy Klub Sportowy Legia Warszawa



</doc>
<doc id="984838" url="https://pl.wikipedia.org/wiki?curid=984838" title="Revolution In Me">
Revolution In Me



</doc>
<doc id="984841" url="https://pl.wikipedia.org/wiki?curid=984841" title="Vilma Espín">
Vilma Espín

Vilma Espín Guillois (ur. 7 kwietnia 1930, zm. 18 czerwca 2007 w Hawanie) – kubańska działaczka państwowa, rewolucjonistka, wieloletnia przewodnicząca Kubańskiej Federacji Kobiet ("Federación de Mujeres Cubanas"), żona prezydenta Kuby Raúla Castro, bratowa przywódcy rewolucji kubańskiej i prezydenta Fidela Castro. 
Życiorys.
Espín pochodziła z Santiago de Cuba i była córką prawnika rodziny Bacardi, producentów znanej marki rumu. Studiowała na Massachusetts Institute of Technology w Bostonie. Po powrocie do ojczyzny poznała rewolucjonistę Franka Paisa i dołączyła do ruchu dążącego do obalenia prezydenta Fulgencio Batisty. Była przywódcą ruchu rewolucyjnego w prowincji Oriente. Przez pewien czas przybywała wraz z braćmi Castro w Meksyku, podczas przygotowań do inwazji na Kubę, a w 1952 uczestniczyła w samej akcji, kiedy to 82 rewolucjonistów przypłynęła na wyspę jachtem Granma. 
W 1959 poślubiła Raúla Castro, z którym miała czwórkę dzieci. Uznawana przez wielu za najbardziej wpływową Kubankę, nazywana była "pierwszą damą". Od momentu powstania w 1965 była członkinią Komunistycznej Partii Kuby oraz członkiem Komitetu Centralnego i Biura Politycznego. 
Pod koniec lat osiemdziesiątych jako przewodnicząca Kubańskiej Federacji Kobiet, wypowiedziała się oficjalnie przeciwko dyskryminacji gejów i lesbijek. 
Po długiej chorobie zmarła 18 czerwca 2007 roku.

</doc>
<doc id="984842" url="https://pl.wikipedia.org/wiki?curid=984842" title="Witos">
Witos



</doc>
<doc id="984843" url="https://pl.wikipedia.org/wiki?curid=984843" title="Symphysodon aequifasciata aequifasciata">
Symphysodon aequifasciata aequifasciata



</doc>
<doc id="984846" url="https://pl.wikipedia.org/wiki?curid=984846" title="Bór wysokogórski">
Bór wysokogórski

Bór wysokogórski typowy (BWG) – bór, występujący powyżej 1150 m n.p.m., w reglu górnym.
Próchnica wytworzona w tym regionie nazywana jest butwiną. Głównym gatunkiem jest tu świerk, domieszkowym jarzębina, w podszycie występuje porzeczka alpejska, runo stanowią np. podbiałek alpejski, wietlica alpejska, kosmatka alpejska, trzcinnik owłosiony.

</doc>
<doc id="984851" url="https://pl.wikipedia.org/wiki?curid=984851" title="Język protobułgarski">
Język protobułgarski

Język protobułgarski ("Bolğar", ) – wymarły język zaliczany tradycyjnie do rodziny tureckiej. Posługiwali się nim Protobułgarzy w IX wieku.
Język ten cechowało zjawisko rotacyzmu (przejścia określonej głoski w określonej pozycji w głoskę ‘r’) i lambdalizmu (zamiany w ‘l’).
Z języka tego napłynęła do współczesnej bułgarszczyzny nieznaczna liczba wyrazów, np. "бъбрек" (nerka) czy "кумир" (bożek, idol). Kilkanaście słów pochodzenia protobułgarskiego zachowało się także w języku węgierskim:

</doc>
<doc id="984854" url="https://pl.wikipedia.org/wiki?curid=984854" title="Zygmunt Górski (leśnik)">
Zygmunt Górski (leśnik)

Zygmunt Górski (ur. 21 grudnia 1919 w Łoskoniu, Wielkopolska, zm. 26 listopada 2001) – leśnik polski, myśliwy, zasłużony działacz Polskiego Związku Łowieckiego.
Był synem leśnika i zapalonego myśliwego. W 1939 ukończył szkołę leśną w Krotoszynie, od 16. roku życia polował, zachęcony przez ojca. Już w czasie nauki w szkole leśnej preparował trofea łowieckie oraz budował makiety urządzeń łowieckich. Po wojnie uzyskał dyplom inżyniera leśnika w Szkole Głównej Gospodarstwa Wiejskiego w Warszawie, pracował m.in. jako naczelny inżynier w Dyrekcji Lasów Państwowych w Poznaniu.
W 1946 wstąpił do Polskiego Związku Łowieckiego. Należał do grona założycieli i przez wiele lat pełnił funkcję prezesa Koła Łowieckiego nr 26 "Leśnik" w Poznaniu. W sierpniu 1951 był wykładowcą i egzaminatorem pierwszego kursu dla selekcjonerów, zorganizowanego przez poznańskie Lasy Państwowe. Od 1952 zasiadał w Wojewódzkiej Radzie Łowieckiej w Poznaniu (w latach 1956-1959 prezes, 1962-1970 zastępca łowczego wojewódzkiego), był wieloletnim przewodniczącym komisji egzaminacyjnej dla nowych członków Polskiego Związku Łowieckiego w Wielkopolsce. Pełnił też inne funkcje w związku. Razem z Hermanem Knothe organizował w sierpniu 1959 pierwszą powojenną ogólnopolską wystawę trofeów myśliwskich z okazji otwarcia Domu Łowieckiego w Poznaniu. Organizował także wiele innych wystaw trofeów w Poznaniu, Warszawie, a także mniejszych miastach. Opracowywał katalogi niemal wszystkich wystaw wielkopolskich i ogólnopolskich. Publikacje o tematyce łowieckiej ogłaszał na łamach fachowych czasopism.
Posiadał liczne odznaczenia łowieckie, m.in. "Złom", medale "Zasłużony dla Wielkopolskiego Łowiectwa" i "Za Zasługi w Rozwoju Wielkopolskiego Łowiectwa". Był również odznaczony Krzyżem Kawalerskim Orderu Odrodzenia Polski. W grudniu 1990, jako pierwszy przedstawiciel wielkopolskich myśliwych, otrzymał honorowe członkostwo Polskiego Związku Łowieckiego, nadane przez XVI Krajowy Zjazd Delegatów.

</doc>
<doc id="984855" url="https://pl.wikipedia.org/wiki?curid=984855" title="Branneryt">
Branneryt

Branneryt – minerał z gromady tlenków.
Należy do grupy minerałów bardzo rzadkich.
Nazwa pochodzi od nazwiska amerykańskiego geologa G. Brannera (1850-1922). 
Charakterystyka.
Właściwości.
Zazwyczaj tworzy kryształy o pokroju słupkowym – izometryczne. 
Występuje w postaci nieprawidłowych ziarn czasami obtoczonych. Jest nieprzezroczysty, w cienkich płytkach przeświecający –zielonawożółto. Rozpuszcza się w gorącym kwasie azotowym i siarkowym. Jest silnie promieniotwórczy. Zawiera od 30 do 45% uranu i od 0,3 do 4% toru. Jest podobny do allanitu. Tworzy odmiany polimorficzne.
Występowanie.
Został znaleziony w piaskach złotonośnych (aluwiach) w Idaho w USA. Występuje w pegmatytach, a w większych ilościach w niektórych złożach hydrotermalnych. 
Najczęściej współwystępuje z takimi minerałami jak: ilmenit, skalenie, apatyt, cyrkon. 
Miejsca występowania:
W Polsce występuje tylko w żyle kwarcowej w rejonie Wołowej Góry w Karkonoszach.

</doc>
<doc id="984859" url="https://pl.wikipedia.org/wiki?curid=984859" title="Bröggeryt">
Bröggeryt



</doc>
<doc id="984862" url="https://pl.wikipedia.org/wiki?curid=984862" title="Wigilia św. Jana">
Wigilia św. Jana

Wigilia św. Jana, "noc świętojańska" – święto obchodzone w nocy z 23 na 24 czerwca w wigilię świętego Jana Chrzciciela, będące próbą zasymilowania przez chrześcijaństwo pogańskich obrzędów związanych z letnim przesileniem słońca.
W obrzędowości prawosławnej wigilia św. Jana wypada 23 czerwca według używanego przez odpowiedni kościół kalendarza i poprzedza święto Narodzenia proroka Jana Chrzciciela.
W tradycji wschodniosłowiańskiej "święto Iwana Kupały" (; ) obchodzone jest głównie na Ukrainie, Białorusi i Rosji w dniu 23 czerwca według kalendarza juliańskiego, czyli 6 lipca według kalendarza gregoriańskiego. Posiada ono wiele zapożyczeń z wcześniejszego, pogańskiego święta tzw. Nocy Kupały.
W krajach anglosaskich pod nazwą "Midsummer", w germańskich "Mittsommerfest".
W Polsce Kościół katolicki, nie mogąc wykorzenić z obyczajowości ludowej corocznych obchodów pogańskiej "sobótki "("nocy Kupały"), podjął próbę zasymilowania święta z obrzędowością chrześcijańską.
Początki zwyczaju.
Święto i zwyczaj o podobnym charakterze istniały na terytorium historycznych Włoch, gdzie nazywane było "Sobatiną" na cześć bogini Pales, w Panonii "palilią". W kręgu kultury celtyckiej święta "Beltane" („powrót słońca”) i związanego z nim rytuału składania ofiar z Wierzbina. Corocznie w dniu 21 czerwca, przyjeżdżają do Stonehenge tłumne pielgrzymki, aby obserwować pierwszy promień wschodzącego słońca.
Symbole.
Do głównego rytuału adaptowanego obrzędu w zależności od regionu należało (należy):
W przypadającą na 23–24 czerwca wigilię św. Jana, przeprowadzano tzw. obrzęd święcenia wody. W liturgii kościelnej zastosowanie miały również sekwencje i hymny świętojańskie, które przywędrowały do Polski z Zachodu. W kościołach chrześcijańskich jest to również okres przede wszystkim święcenia ziół leczniczych. Z ziół obowiązkowo święcone są dziurawiec, macierzanka oraz kwiaty ogrodowe. Dziurawiec używany w ludowej medycynie i magicznych praktykach, nosił podwójną nazwę: ziela guślarskiego lub świętojańskiego. W chorobie miała także pomagać paproć trzymana w izbie. W krajach bałtyckich i skandynawskich święto Jana Chrzciciela nazywa się również „dniem lub wieczorem ziół”.
W wigilię św. Jana we wsiach dorzecza Sanu pospolite było przysłowie „Na św. Marka sieje się ostatni owies, pierwsza tatarka”.
Tradycja świętojańska ma też w Polsce cechy wybitnie towarzyskie, kontynuowane do dziś.

</doc>
<doc id="984864" url="https://pl.wikipedia.org/wiki?curid=984864" title="Antoni Schneider">
Antoni Schneider

Antoni Schneider (ur. 12 czerwca 1825 w Olczanicy koło Złoczowa, zm. 1880 we Lwowie) – polski krajoznawca, kolekcjoner, encyklopedysta i dokumentalista dziejów Galicji. 
Życiorys.
Był synem austriackiego podoficera i polskiej szlachcianki Teresy Wodnickiej. Naukę kontynuował w lwowskim gimnazjum, lecz z powodu problemów materialnych rodziny przerwał naukę. Był następnie pisarzem w kancelarii wojskowej, drogomistrzem i księgowym. Po przeprowadzce do Lwowa został zatrudniony jako urzędnik w administracji „Dziennika Literackiego”. W roku 1848 wstąpił do powstańczej armii węgierskiej, a po upadku powstania węgierskiego został aresztowany i osadzony w twierdzy Kufstein. Celę dzielił z węgierskim historykiem Józefem Telekim. Wracając na piechotę do Lwowa w roku 1851, zwiedzał stare ruiny zamków, dworków i inne zabytki oraz zbierał stare dokumenty. Jako samouk w celu fachowego gromadzenia zbiorów nauczył się m.in. łaciny oraz paleografii. 
W roku 1864 ogłosił na łamach lwowskiego „Dziennika Literackiego” pierwsze artykuły, prezentujące historię „miast i miasteczek galicyjskich”. Szybko rosnące zbiory i publikacje w prasie zostały dostrzeżone przez historyków Karola Estreichera, Antoniego Małeckiego oraz kuratora Ossolineum Jerzego księcia Lubomirskiego. Dzięki nim otrzymał przy Zakładzie Ossolińskich bezpłatne mieszkanie, w którym mógł kontynuować dalsze prace. W roku 1868 rozpoczął publikację "Encyklopedii do krajoznawstwa Galicji". W roku 1876 po kolejnych niepowodzeniach wydawniczych zgodził się na przekazanie swoich zbiorów do nowo powstałej w Krakowie Akademii Umiejętności. Obecnie kolekcja znana jako "Teki Schneidera" przechowywana jest w Archiwum Narodowym w Krakowie. Po przekazaniu całości zbiorów do Krakowa w roku 1877 w następnych latach zaczął ponownie zbierać materiały źródłowe do historii Galicji i Bukowiny. Ta nowa seria licząca 282 teki (95 000 arkuszy) pozostała w lwowskim Ossolineum, obecnie przechowywana jest w Oddziale Rękopisów Lwowskiej Biblioteki Naukowej im. Stefanyka Narodowej Akademii Nauk Ukrainy we Lwowie. 
Antoni Schneider zginął śmiercią samobójczą w roku 1880. 
Teki Schneidera stanowią nadal przedmiot badań. Są cennym źródłem do galicyjskiej heraldyki i sfragistyki oraz badań toponimicznych. 

</doc>
<doc id="984865" url="https://pl.wikipedia.org/wiki?curid=984865" title="Cyjacjum">
Cyjacjum

Cyjacjum, cyjatium, "cyathium" – struktura zawierająca organy generatywne występująca u roślin wilczomleczowatych ("Euphorbieae"), szczególny rodzaj kwiatostanu. Taki kwiatostan funkcjonuje jak jeden obupłciowy kwiat, czyli jest rodzajem pseudanthium. Rozbieżności w interpretacji, czy struktura jest kwiatem, czy kwiatostanem sięgają XVIII wieku. Jako kwiat traktował strukturę Linneusz w opisie z 1753 roku, jako kwiatostan opisał Lamarck w roku 1786. Chociaż w kolejnych latach opis jako kwiatostan pojawiał się częściej, problem interpretacji pozostaje otwarty. Specyfika struktury jest na tyle duża, że ani określenie kwiatostan ani kwiat nie w pełni zadowala botaników.
Cyjacjum ma kształt miseczki z wypustkami. Kwiatostan zawiera jeden, centralnie umieszczony słupek, stanowiący kwiat żeński, otoczony przez cztery lub pięć grup pręcików, stanowiących kwiaty męskie. Struktura zawiera często miodniki oraz efektowne podsadki. 
Cyathia zwykle zebrane są w kwiatostany wyższych rzędów, wierzchotki.

</doc>
<doc id="984866" url="https://pl.wikipedia.org/wiki?curid=984866" title="Coffinit">
Coffinit

Coffinit (koffinit) – minerał z gromady krzemianów. Należy do grupy minerałów rzadkich.
Nazwany na cześć amerykańskiego geologa – Reubena Clare'go Coffina (1886-1972). 
Charakterystyka.
Właściwości.
Tworzy niewielkie kryształy o pokroju tetragonalnym. Występuje w skupieniach zbitych, tworzy naskorupienia, wypełnia drobne szczelinki; tworzy czarny lub czarnobrązowy materiał podobny do szkła (możliwe szaroczarne pasma). Jest minerałem niemal izotropowym, niekiedy tylko wykazuje słaby efekt anizotropowy. Prześwieca tylko w bardzo cienkich okruchach. Jest silnie radioaktywny. Jest izostrukturalny z cyrkonem, thorytem.
Inne właściwości:
Występowanie.
Występuje w strefach objętych działalnością hydrotermalną niskich temperatur pojawia się wraz z licznymi minerałami kruszcowymi. Zazwyczaj stanowi składnik pegmatytów. Znany jest także ze skał osadowych (odkryty w piaskowcach jurajskich). 
Najczęściej współwystępuje z takimi minerałami jak: uranninit, minerały uranylowe, minerały wanadanowe. 
Miejsca występowania:

</doc>
<doc id="984867" url="https://pl.wikipedia.org/wiki?curid=984867" title="Helarctos malayanus">
Helarctos malayanus



</doc>
<doc id="984868" url="https://pl.wikipedia.org/wiki?curid=984868" title="Jezioro Karskie Wielkie">
Jezioro Karskie Wielkie

Jezioro Karskie Wielkie (także "Karsko") – jezioro w zachodniej Polsce w województwie zachodniopomorskim, na Pojezierzu Myśliborskim. Akwen położony jest ok. 4 km na północny wschód od Nowogródka Pomorskiego, obok drogi do Barlinka.
Jezioro otaczają pola i łąki, w mniejszym stopniu lasy i kępy drzew. Woda jest czysta (II klasa) i przejrzysta. Przy drodze do Barlinka znajduje się plaża i pole namiotowe. Obok małej wysepki widoczne są w wodzie olbrzymie głazy. Jezioro ma dwa odpływy, w części południowej Kłodawkę odprowadzającą wody do Warty i niewielki odpływ północny do zlewni rzeki Myśli.

</doc>
<doc id="984869" url="https://pl.wikipedia.org/wiki?curid=984869" title="Srebrny Niedźwiedź">
Srebrny Niedźwiedź



</doc>
<doc id="984870" url="https://pl.wikipedia.org/wiki?curid=984870" title="Prionailurus viverrinus">
Prionailurus viverrinus



</doc>
<doc id="984872" url="https://pl.wikipedia.org/wiki?curid=984872" title="Esporte Clube Poções">
Esporte Clube Poções



</doc>
<doc id="984873" url="https://pl.wikipedia.org/wiki?curid=984873" title="Kot cętkowany">
Kot cętkowany



</doc>
<doc id="984877" url="https://pl.wikipedia.org/wiki?curid=984877" title="Symphysodon aequifasciata axelrodi">
Symphysodon aequifasciata axelrodi



</doc>
<doc id="984878" url="https://pl.wikipedia.org/wiki?curid=984878" title="Strategia niedźwiedzia">
Strategia niedźwiedzia

Strategia niedźwiedzia – opcyjna strategia inwestycyjna, której stosowanie jest opłacalne w sytuacji gdy ceny na giełdzie będą miały tendencje spadkową. W zależności od rodzaju wykorzystanych opcji przyjmuje jedną z dwóch postaci
Opcja kupna (call bear spread).
Strategia polega na nabyciu opcji kupna instrumentu podstawowego o określonej cenie wykonania i jednoczesnej sprzedaży opcji kupna na ten sam instrument, ale z niższą ceną wykonania. Obie opcje mają ten sam termin wygaśnięcia. Premia opcji kupna jest tym większa, im niższa pozostaje cena wykonania, wobec czego wartość opcji kupionej jest niższa od wartości opcji sprzedanej. Strategia ta jest więc strategią typu credit. Nie wymaga ona wkładu początkowego, ale nawet wiąże się z pewnym wpływem początkowym.
Opcja sprzedaży (put bear spread).
Strategia polega na nabyciu opcji sprzedaży instrumentu podstawowego o określonej cenie wykonania i jednoczesnym wystawieniu opcji sprzedaży na ten sam instrument, ale z niższą ceną wykonania. Obie opcje mają ten sam termin wygaśnięcia. Premia opcji sprzedaży jest tym większa, im wyższa pozostaje cena wykonania, wobec czego wartość opcji kupionej jest wyższa od wartości opcji sprzedanej. Strategia ta jest więc strategią typu debit. Wymaga ona wkładu początkowego.

</doc>
<doc id="984879" url="https://pl.wikipedia.org/wiki?curid=984879" title="Port lotniczy Dubrownik">
Port lotniczy Dubrownik

Port lotniczy Dubrownik (chorw. Zračna luka Dubrovnik) (IATA: DBV, ICAO: LDDU) – lotnisko oddalone 20 km od centrum miasta Dubrownik, w miejscowości Čilipi (gmina Konavle).
Przewóz pasażerów.
W 2006 roku lotnisko Dubrownik łącznie przewiozło 1 120 453 pasażerów. Był to drugi rok z rzędu, kiedy liczba pasażerów przekroczyła milion.

</doc>
<doc id="984880" url="https://pl.wikipedia.org/wiki?curid=984880" title="Lufengozaur">
Lufengozaur

Lufengozaur () – roślinożerny dinozaur z grupy prozauropodów, spokrewniony z masospondylem.
Inne nazwy:
"Lufengocephalus"
"Tawasaurus"
Znaczenie jego nazwy - jaszczur z Lufeng
Żył w epoce wczesnej jury na terenach Azji; Chiny (Junnan). Długość ciała ok. 6 m., waga 3,5–4 ton. Jego szczątki znaleziono w Chinach w 1958.
Gatunki:

</doc>
<doc id="984888" url="https://pl.wikipedia.org/wiki?curid=984888" title="Limerick Football Club">
Limerick Football Club



</doc>
<doc id="984894" url="https://pl.wikipedia.org/wiki?curid=984894" title="Koninklijke Lierse Sportkring">
Koninklijke Lierse Sportkring



</doc>
<doc id="984896" url="https://pl.wikipedia.org/wiki?curid=984896" title="Opcja terminowa">
Opcja terminowa

Opcja terminowa – rodzaj opcji, których nabywca uzyskuje prawo do zajęcia pozycji długiej lub krótkiej w kontrakcie futures po z góry określonej cenie wykonania i w ustalonym terminie. Data wygaśnięcia takich opcji jest ustalana zwykle na kilka dni przed pierwszym dniem dostawy dla kontraktu futures będącego instrumentem podstawowym. Obecnie opcje tego typu nie są notowane na GPW. Są one natomiast popularne w USA. Występują tam m.in. opcje na kontrakty futures na kukurydzę, soję, złoto, bony skarbowe, obligacje oraz Index S&amp;P 500.

</doc>
<doc id="984901" url="https://pl.wikipedia.org/wiki?curid=984901" title="Cząstki identyczne">
Cząstki identyczne

Cząstki identyczne – cząstki nie różniące się pewną grupą własności fizycznych, takich jak masa, ładunek i spin. Cząstkami identycznymi są te same cząstki elementarne, np. elektrony, neutrina, kwarki lub fotony, ale identyczne mogą być również układy złożone: jądra atomów i całe atomy, a także struktury wieloatomowe, jeżeli tylko składają się z tej samej liczby i rodzaju cząstek elementarnych. Największą identyczną strukturą wieloatomową, dla której zaobserwowano zjawisko kwantowej interferencji jest składająca się z 430 atomów cząsteczka TPPF152 o średnicy około 6 nm.
Pojęcie cząstek identycznych wprowadzono do mechaniki kwantowej, aby uzyskać zgodność z wynikami eksperymentów: zamiana położeń i spinów dwóch cząstek identycznych nie jest możliwa do wykrycia w pomiarze.
W opisie teoretycznym mechaniki kwantowej identyczność oznacza, że obliczając prawdopodobieństwa znalezienia układu cząstek identycznych w zadanych położeniach trzeba otrzymać takie same przewidywania, niezależne od przestawień wykonanych na cząstkach w funkcji falowej. Z tego względu funkcje falowe układu cząstek identycznych są albo symetryczne (dla identycznych bozonów, np. fotonów) albo antysymetryczne (dla fermionów, np. elektronów lub kwarków).
Cząstki identyczne w fizyce klasycznej.
W fizyce klasycznej przyjmuje się, że każdemu ciału można przyporządkować jednoznacznie położenie w dowolnej chwili czasu. Założenie to rozciąga się na wszystkie ciała, zarówno makroskopowe (np. planety i gwiazdy), jak i mikroskopowe (atomy i cząsteczki). Nie ma tu znaczenia, że niektóre ciała mają identyczne wielkości fizyczne, np. taką samą masę, rozmiar lub ładunek. Z założenia tego wynika możliwość przypisania każdemu ciału indywidualnej trajektorii, określającej zmiany jego położenia w przestrzeni z upływem czasu. Wynikają stąd np. prawa klasycznej fizyki statystycznej, która oparta jest o założenie możliwości przypisania indywidualnej trajektorii każdej cząstce gazu. Nie bierze się przy tym pod uwagę faktu, że np. obserwacja ruchu pojedynczej cząsteczki gazu jest praktycznie nie do zrealizowania.
Jednak eksperymenty pokazały, że w pewnych sytuacjach fizycznych (np. w trakcie zderzeń takich samych cząstek) otrzymuje się wyniki, których nie da się wyjaśnić zakładając rozróżnialność cząstek. Ograniczenia w możliwości obserwacji indywidualnych trajektorii cząsteczek mikroskopowych znalazły wyraz w prawach mechaniki kwantowej.
Cząstki identyczne w fizyce kwantowej.
W mechanice kwantowej zakłada się, że niektóre cząstki są nieodróżnialne. Dotyczy to cząstek, które mają te same pewne parametry fizyczne, np. masę, ładunek, skład nukleonów w jądrach atomów, spin itp. Np. wszystkie elektrony są identyczne. Identyczne też są fotony. Cząstki identyczne mogą mieć różne energie (długości fal), np. fotony promieniowania termicznego są traktowane jako cząstki identyczne, mimo że mają różne energie (długości fal), jednak wszystkie mają zerową masę i wartość liczby spinowej równą 1. Ale np. jądra helu mogą nie być identyczne. Pierwiastek ten występuje w postaci kilku izotopów. Dlatego np. jądro helu nie jest identyczne z jądrem helu (znanym jako cząstka α), gdyż jądra te, mimo posiadania identycznej liczby protonów, różnią się liczbą neutronów. Natomiast dwa jądra są identyczne, podobnie jak dwa jądra .
W przypadku identycznych cząstek elementarnych, np. elektronów, kwarków czy fotonów, funkcję falową dowolnego ich układu zapisuje się w postaci:
gdzie formula_1 oznacza zbiór współrzędnych położeń i spinów poszczególnych cząstek układu kwantowego (pozostałe parametry cząstek muszą być takie same). Jeśli założy się, że cząstki te zostały oznaczone w sposób jednoznaczny, tak że każda z nich ma indywidualny numer, to przy zamianie dwóch cząstek (np. pierwszej i drugiej) funkcja falowa może zmienić się jedynie o czynnik fazowy formula_2, tzn.:
gdzie formula_3 jest dowolną liczbą rzeczywistą. Taka bowiem zamiana nie zmienia modułu formula_4 funkcji falowej. Wynik pomiaru zależy natomiast tylko od modułu funkcji falowej (dokładniej od formula_5), gdy więc zamiana cząstek nie wpłynie na zmianę modułu, to tej zamiany nie da się stwierdzić w pomiarze.
Gdy cząstki 2 i 1 zostaną przestawione z powrotem, to ponownie zmieni się czynnik fazowy, i otrzyma się funkcję:
Po podstawieniu równania do prawej strony równania otrzymuje się:
Funkcje formula_6 oraz formula_7 odpowiadają tej samej konfiguracji cząstek, muszą więc być sobie równe. W takim razie z równania wynika, że:
Po podstawieniu powyższych liczb do równania otrzymuje się:
lub
Tak więc funkcja falowa układu identycznych cząstek może być ze względu na zamianę cząstek albo symetryczna (nie zmieni znaku przy zamianie położeń dwóch cząstek lub ich spinów), albo antysymetryczna (zmienia znak).
Symetryczną funkcję falową mają układy identycznych bozonów, np. zbiór fotonów. Przestawienie dwóch cząstek nie zmienia funkcji falowej. Funkcję falową antysymetryczną mają układy takich samych fermionów (np. elektronów), a przestawienie pary takich cząstek powoduje jedynie zmianę znaku funkcji falowej.
Zasada Pauliego.
Z antysymetrii funkcji falowych fermionów wynika zasada wykluczania zwana zasadą Pauliego, zgodnie z którą w układzie fermionów tego samego rodzaju (np. elektronów) oddziałujących ze sobą, żadne dwa fermiony nie mogą posiadać takiego samego zestawu liczb kwantowych (a więc i takich samych funkcji falowych). Np. w układzie formula_8 fermionów w stanie antysymetrycznym, tzn. takich, że przestawienie cząstek zmienia jej znak:
Jeśli zasada Pauliego nie byłaby spełniona (tzn. że w tym samym stanie może znajdować się więcej cząstek, np. dwie cząstki zajmują stan 1=2), równanie można by zapisać następująco:
Jednak funkcją, która jest równa samej sobie mnożonej przez −1 jest funkcja zerowa
co oznacza, że żadne dwa fermiony w tym samym stanie nigdy nie występują. Tym samym każdy fermion musi zajmować inny stan, co głosi zasada Pauliego.
Mechanika kwantowa udowadnia dlaczego symetria funkcji falowej zależy od spinu cząstek, tzn. dlaczego bozony (mające spin całkowity) mają funkcje falowe symetryczne ze względu na przestawienie cząstek, zaś fermiony (mające spin połówkowy, tj. formula_9 1formula_9 2formula_11 itd.) mają funkcją antysymetryczną.
Dowody eksperymentalne.
Przykładem obowiązywania zasady Pauliego jest konfiguracja elektronowa atomów. Stan każdego elektronu w atomie określają cztery liczby kwantowe: formula_12 formula_13 formula_14 oraz formula_15 Ta ostatnia liczba przyjmuje dwie wartości formula_16 oraz formula_17 Oznacza to, że dozwolone są dwa różne stany, opisane tymi samymi liczbami formula_12 formula_13 formula_20 Stanom tym odpowiada przeciwne ustawienie spinów elektronów w atomie. W atomie helu, który ma dwa związane elektrony, oba elektrony mogą zajmować najniższy stan energii formula_21 pod warunkiem, że elektrony przyjmą przeciwne stany spinowe, zgodnie z zasadą Pauliego. Jednak w atomie litu, z trzema związanymi elektronami, trzeci elektron nie może być w najniższym stanie, ale musi zająć stan o wyższej energii formula_22 W kolejnych pierwiastkach, mających coraz więcej elektronów, elektrony muszą zajmować stany różniące się liczbami kwantowymi, o stopniowo rosnących energiach. Wyjaśnienie budowy pierwiastków w oparciu o ideę identyczności cząstek dostarcza dowodu na identyczność cząstek elementarnych.

</doc>
<doc id="984905" url="https://pl.wikipedia.org/wiki?curid=984905" title="Maceo Rigters">
Maceo Rigters

Maceo Rigters (ur. 22 stycznia 1984 roku w Amsterdamie) - holenderski piłkarz, od 2012 roku pozostający bez przynależności klubowej.
Rigters został królem strzelców Młodzieżowych Mistrzostw Europy rozgrywanych w jego ojczyźnie. W pięciu spotkaniach tego turnieju zdobył cztery bramki.
2 lipca 2007 roku Ritgers podpisał kontrakt z Blackburn Rovers, grającym w Premiership. W nowym zespole zadebiutował 22 lipca w spotkaniu Pucharu Intertoto z Vetrą Wilno. W lidze swój debiut zaliczył natomiast 29 września w pojedynku z Sunderlandem. 19 marca następnego roku został wypożyczony na miesiąc do Norwich City, gdzie zagrał w dwóch ligowych meczach. W sierpniu został ponownie wypożyczony, tym razem do Barnsley. Swój debiut zaliczył tam 9 sierpnia w spotkaniu z Queens Park Rangers. Po rozegraniu 19 ligowych meczów, w maju 2009 roku powrócił do Blackburn. W 2010 roku został wypożyczony do Willem II Tilburg. W latach 2011–2012 grał w Gold Coast United FC.

</doc>
<doc id="984906" url="https://pl.wikipedia.org/wiki?curid=984906" title="Identyczne cząstki">
Identyczne cząstki



</doc>
<doc id="984907" url="https://pl.wikipedia.org/wiki?curid=984907" title="Huragan (film 1999)">
Huragan (film 1999)

Huragan (ang. "The Hurricane") – film produkcji amerykańskiej w reżyserii Normana Jewisona, będący biografią amerykańskiego boksera Rubina Cartera.
Opis fabuły.
Film opowiada historię boksera wagi średniej, Rubina "Huragana" Cartera, skupiając się na wydarzeniach z lat 1966 do 1985. Przedstawia jego walkę o oczyszczenie z zarzutów i prawie dwudziestoletni pobyt w więzieniu. W międzyczasie młody Afroamerykanin z Brooklynu, po przeczytaniu autobiografii "The 16th Round" zaczyna interesować się sprawą Cartera i nawiązuje się między nimi bliska znajomość. W rezultacie, po paroletniej walce, razem z jego kanadyjskimi przyjaciółmi i opiekunami, doprowadza do uwolnienia niesłusznie oskarżonego.
Krytyka.
Film spotkał się z bardzo dobrym przyjęciem przez krytyków filmowych. Jednakże wiele osób krytykowało go za przeinaczanie wydarzeń i pomijanie niektórych znaczących faktów. Do tych osób należą m.in. Selwyn Raab, reporter The New York Times pracujący nad jednymi z pierwszych artykułów ukazujących prawdę o procesie Cartera czy córka zamordowanej Hazel Tanis. Przykładowe fakty z życia boksera:
Były bokser wagi średniej Joey Giardello pozwał nawet producentów filmu za insynuowanie niesprawiedliwej decyzji sędziów w sprawie jego wygranej walki z Carterem 14 grudnia 1964. W procesie sądowym Giardello poszedł na ugodę i otrzymał odszkodowanie w wysokości $300 000. Sam Carter nigdy nie kwestionował decyzji sędziów.
Nagrody.
Film otrzymał łącznie 6 międzynarodowych nagród. Najważniejszymi są:

</doc>
<doc id="984912" url="https://pl.wikipedia.org/wiki?curid=984912" title="Wojskowa Straż Pożarna">
Wojskowa Straż Pożarna

Wojskowa Straż Pożarna – zawodowa, umundurowana, jednostka ochrony przeciwpożarowej funkcjonująca w strukturach Wojskowej Ochrony Przeciwpożarowej, która podlega Ministrowi obrony narodowej.
W Siłach Zbrojnych RP funkcjonuje 91 wojskowych straży pożarnych, w tym 16 w Krajowym Systemie Ratowniczo-Gaśniczym.
Stan osobowy.
Służba jest podobna do tej, jaką pełnią funkcjonariusze Państwowej Straży Pożarnej. Do tej służby wybierani są przede wszystkim poborowi, którzy w swoim życiu mieli już kontakt z działalnością pożarniczą, np. w ochotniczej straży pożarnej. W większości jednak są to już dobrze wyszkoleni i wyposażeni pracownicy cywilni wojska. W zależności od miejsca stacjonowania jednostki wojskowej oraz występującego w niej zagrożenia pożarowego, a także możliwości udzielania pomocy przez inne jednostki ochrony przeciwpożarowej, w jednostce może być utworzona wojskowa straż pożarna I, II, III lub IV kategorii. Jednak obecnie nie zostały jeszcze określone kryteria kwalifikacji straży do poszczególnych kategorii.
Na komendanta WSP wyznacza się żołnierza zawodowego posiadającego odpowiednie przygotowanie zawodowe, a w przypadku straży pożarnych, w której służbę pełnią strażacy PSP lub są zatrudnieni pracownicy wojska, można wyznaczyć również strażaka PSP.
Przydział do WSP.
W wojskowych strażach pożarnych służą żołnierze zawodowi, funkcjonariusze Państwowej Straży Pożarnej oraz pracownicy wojska.
Do WSP wyznacza się żołnierzy z kategorią zdrowia „A” o dobrej sprawności fizycznej. Skład osobowy nie powinien podlegać zmianom. Na miejsce odchodzących do rezerwy lub przenoszonych do innych pododdziałów niezwłocznie wyznacza się inne osoby.
Pracownicy wojska zatrudnieni na stanowiskach w WSP muszą posiadać kwalifikacje zawodowe określone odrębnymi przepisami.
Szkolenie.
W przypadku braku kwalifikacji osoby te kierowane są na przeszkolenie do Szkoły Młodszych Specjalistów Pożarnictwa (SMSP) lub na odpowiedni kurs do ośrodka szkolenia PSP. Środki finansowe na szkolenie zabezpiecza dowódca jednostki, w której straż pożarna jest utworzona. Komendantów, dowódców drużyn i kierowców WSP szkoli się w SMSP, natomiast pozostały skład osobowy w jednostce według obowiązującego programu szkolenia. Szkoła Młodszych Specjalistów Pożarnictwa znajduje się w etacie Centralnego Ośrodka Szkolenia Młodszych Specjalistów Logistyki w Grudziądzu i nie znajduje się na chwilę obecną w strukturach Wojskowej Ochrony Przeciwpożarowej. W związku z tym Szefowi Wojskowej Ochrony Przeciwpożarowej podlega tylko pod względem merytorycznym.
Szkoła posiada status szkoły podoficerskiej (żołnierzy służby zasadniczej) i szkoli w specjalnościach:
Szkoła szkoli również żołnierzy na potrzeby Wojskowej Ochrony Przeciwpożarowej na kursach w specjalnościach:
Lotniskowa Wojskowa Straż Pożarna.
W strukturach WOP znajdują się także specjalistyczne jednostki organizacyjne Wojskowej Straży Pożarnej znajdujące się na lotniskach wojskowych które spełniają podobne zadania do cywilnych jednostek Lotniskowej Straży Pożarnej.

</doc>
<doc id="984914" url="https://pl.wikipedia.org/wiki?curid=984914" title="Lista meczów reprezentacji Włoch w piłce nożnej mężczyzn prowadzonej przez Roberta Donadoniego">
Lista meczów reprezentacji Włoch w piłce nożnej mężczyzn prowadzonej przez Roberta Donadoniego

Oficjalne międzynarodowe spotkania.
Bilans

</doc>
<doc id="984915" url="https://pl.wikipedia.org/wiki?curid=984915" title="Port lotniczy Alicante-Elche">
Port lotniczy Alicante-Elche

Port lotniczy Alicante-Elche (hisz."Aeropuerto Internacional de Alicante-Elche") (IATA: ALC, ICAO: LEAL) – międzynarodowy port lotniczy znajdujący się we wspólnocie autonomicznej Walencja. Położony jest 8 km od centrum Alicante i 133 km na południe od centrum Walencji. W roku 2018 obsłużył 14 mln pasażerów.
Nowy terminal został otwarty 23 marca 2011 roku. Terminale T1 oraz T2 zostały zamknięte.

</doc>
<doc id="984916" url="https://pl.wikipedia.org/wiki?curid=984916" title="Hamburger Sport-Verein">
Hamburger Sport-Verein



</doc>
<doc id="984917" url="https://pl.wikipedia.org/wiki?curid=984917" title="Magielona">
Magielona



</doc>
<doc id="984919" url="https://pl.wikipedia.org/wiki?curid=984919" title="Akademia Nauk Stosowanych w Raciborzu">
Akademia Nauk Stosowanych w Raciborzu

Akademia Nauk Stosowanych w Raciborzu – publiczna uczelnia zawodowa założona 1 lutego 2002 roku w Raciborzu na mocy decyzji Rady Ministrów Rzeczypospolitej Polskiej z dnia 20 września 2001 roku. 
Szkoła kształci blisko 4 tysiące studentów na studiach stacjonarnych i niestacjonarnych. Oferuje kierunki kształcenia i specjalności o zróżnicowanym profilu, od roku akademickiego 2019/2020 prowadzi również studia magisterskie. Po ukończeniu studiów absolwenci uzyskują tytuł zawodowy licencjata, inżyniera lub magistra.
Uczelnia finansowana jest przez dotację z budżetu państwa oraz przez Ministerstwo Nauki i Szkolnictwa Wyższego.
Struktura organizacyjna.
W skład struktury organizacyjnej Państwowej Wyższej Szkoły Zawodowej w Raciborzu wchodzi aktualnie siedem instytutów, studium i biblioteka.
Instytut Kultury Fizycznej i Zdrowia.
Instytut Kultury Fizycznej Państwowej Wyższej Szkoły Zawodowej w Raciborzu powstał 1 października 2004 roku. Równo rok później włączono w jego skład Zakład Wychowania Plastycznego z Grafiką Użytkową tym samym zmieniając nazwę Instytutu na Instytut Kultury Fizycznej i Sztuki. Kolejna zmiana miała miejsce 27 września 2006 roku, kiedy to decyzją Senatu Uczelni powrócono do dawnej nazwy i zmieniono strukturę organizacyjną tej jednostki dydaktycznej. W 2016 roku IKF uruchomił nowy kierunek studiów: Turystyka i Rekreacja. W 2017 roku Senat PWSZ w Raciborzu podjął decyzję o uruchomieniu kształcenia na kierunku pielęgniarstwo, które zostało przyłączone do Instytutu Kultury Fizycznej i Zdrowia.
Instytut Studiów Edukacyjnych.
Instytut Studiów Edukacyjnych powstał wraz z utworzeniem Państwowej Wyższej Szkoły Zawodowej we wrześniu 2002 roku. Pierwsi studenci rozpoczęli naukę na trzech specjalnościach: wychowanie fizyczne i zdrowotne, pedagogika resocjalizacyjna z wychowaniem fizycznym, wychowanie plastyczne z grafiką użytkową. Od roku akademickiego 2019/2020 Instytut rozpocznie kształcenie studentów na jednolitych studiach magisterskich, kierunek pedagogika.
Instytut Studiów Społecznych.
Instytut Studiów Społecznych został powołany do życia 2 października 2003 roku Z powodzeniem kształcąc na popularnych kierunkach takich jak: Administracja i Bezpieczeństwo Państwa.
Instytut Neofilologii.
Instytut Neofilologii PWSZ w Raciborzu składa się z 3 zakładów. Oferuje możliwość podjęcia studiów filologicznych oraz nauki języka obcego od podstaw. Instytut Neofilologii umożliwia kształcenie w ramach: języka angielskiego, języka niemieckiego i języka czeskiego. 
Instytut Techniki.
Instytut Techniki i Matematyki PWSZ w Raciborzu powstał 27 września 2006 roku Działając jako Instytut Techniki kształci studentów na kierunku Automatyka i Robotyka. Od roku akademickiego 2019/2020 będzie dodatkowo kształcić na kierunku Zarządzanie i Inżynieria Produkcji. 
Studium Języków Obcych.
W Studium Języków Obcych PWSZ w Raciborzu pracują lektorzy języka angielskiego, niemieckiego i czeskiego.
Biblioteka.
Biblioteka Państwowej Wyższej Szkoły Zawodowej w Raciborzu funkcjonuje od 1 lutego 2002 roku na bazie wcześniej gromadzonego księgozbioru Kolegium Nauczycielskiego. Jest jednostką ogólnouczelnianą o zadaniach dydaktycznych, naukowych i usługowych. W Bibliotece gromadzone są zbiory piśmiennicze, audiowizualne i multimedialne dostosowane do specjalności prowadzonych przez uczelnię. Strukturę biblioteki tworzą: 
Kierunki kształcenia.
Od roku akademickiego 2019/2020 PWSZ w Raciborzu będzie oferować 12 kierunków studiów pierwszego stopnia (studia licencjackie i inżynierskie) oraz jeden kierunek magisterski:
Kierunki magisterskie
Kierunki Inżynierskie:
Kierunki licencjackie:
Baza lokalowa i współpraca.
Gmach główny uczelni zaczęto wznosić w 1935 r. z inicjatywy polskich organizacji w Niemczech dla żeńskiego gimnazjum polskiego. Budowla nie została wówczas dokończona z powodu sprzeciwu władz niemieckich. Dokończono ją w 1954 r. i przeznaczono na studium nauczycielskie. 
PWSZ w Raciborzu kształci studentów na obszarze kampusu przy ul. Słowackiego 55, gdzie znajdują się obiekty dydaktyczne, biblioteka, dom studenta, hale sportowe, kryta pływalnia oraz biblioteka z czytelnią. Oprócz tego w posiadaniu PWSZ w Raciborzu znajduje się budynek Instytutu Architektury przy ul. Łąkowej w Raciborzu (gdzie odbywają się studia Architektoniczne oraz Edukacji Artystycznej). 
Wykładowcy uczący na PWSZ zazwyczaj prowadzą zajęcia także na innych uczelniach (np. Akademia Sztuk Pięknych w Katowicach, Uniwersytet Śląski w Katowicach, Uniwersytet Opolski i Uniwersytet Wrocławski).

</doc>
<doc id="984921" url="https://pl.wikipedia.org/wiki?curid=984921" title="Henri Nestlé">
Henri Nestlé

Henri Nestlé (ur. 10 sierpnia 1814 we Frankfurcie nad Menem, Niemcy, zm. 7 lipca 1890 w Glion, Szwajcaria) – niemiecki aptekarz i założyciel jednej z największych korporacji zajmującej się przetwarzaniem, obróbką i produkcją żywności: Nestlé. Stworzył również mleko skondensowane, które miało stanowić pożywkę dla dzieci, które nie mogły być karmione piersią.

</doc>
<doc id="984922" url="https://pl.wikipedia.org/wiki?curid=984922" title="Argyrosomus regius">
Argyrosomus regius



</doc>
<doc id="984923" url="https://pl.wikipedia.org/wiki?curid=984923" title="Panathinaikos Athlitikos Omilos">
Panathinaikos Athlitikos Omilos



</doc>
<doc id="984924" url="https://pl.wikipedia.org/wiki?curid=984924" title="Microstomus kitt">
Microstomus kitt



</doc>
<doc id="984925" url="https://pl.wikipedia.org/wiki?curid=984925" title="Back to the Future... The Ride">
Back to the Future... The Ride

Back to the Future: The Ride – oparty na trylogii "Powrót do przyszłości" symulator jazdy w miasteczku Universal Studios. Udział w tej zabawie można wziąć w Universal Studios w Hollywood oraz w Japonii. Ostatnio został on zamknięty w Universal Studios na Florydzie. Historia „The Ride...” koncentruje się wokół pościgu przez czas za Biffem Tannenem.
Historia.
Po raz pierwszy premiera atrakcji miała miejsce 2 maja 1991 w Universal Studios na Florydzie. Później otwarto niemal identyczną 2 czerwca 1993 w Universal Studios w Hollywood, a 31 marca 2001 w Japonii. Oryginalny „The Ride” w Orlando cieszył się niemal szesnastoletnim powodzeniem, aż do ostatecznego zamknięcia 30 marca 2007. Wkrótce planuje się zamknięcie także w Hollywood. O planach zamknięcia „The Ride” na razie nic nie wiadomo.
W miejsce "„Back to the Future... The Ride”" umieszczona zostanie nowa atrakcja o nazwie "The Simpsons Ride" oparta na Simpsonach.

</doc>
<doc id="984927" url="https://pl.wikipedia.org/wiki?curid=984927" title="Szematyzm Królestwa Galicji i Lodomerii z Wielkim Księstwem Krakowskim">
Szematyzm Królestwa Galicji i Lodomerii z Wielkim Księstwem Krakowskim

Szematyzm Królestwa Galicji i Lodomerii z Wielkim Księstwem Krakowskim () – austriacki rocznik wydawany w latach 1782–1914 w języku niemieckim, a od roku 1870 również w języku polskim, zawierający schemat organizacyjny władz administracyjnych określonego regionu lub państwa. 
Wydawany początkowo przez Gubernium Galicyjskie a następnie od 1855 przez Namiestnictwa Lwowskie i Krakowskie, a od 1860 Namiestnictwo Galicyjskie.
Szematyzmy galicyjskie zawierały spisy nazwisk urzędników zatrudnionych w poszczególnych instytucjach c.k. administracji, zarówno autonomicznej jak i państwowej. "Szematyzmy" podają także wykazy nauczycieli, lekarzy, inżynierów, adwokatów oraz innych prawników pracujących na terenie Galicji. Co ważniejsze zawierają one także szereg innych informacji, np. spisy właścicieli ziemskich, dane dot. władz duchownych wszystkich wyznań, składy władz oraz wykazy członków organizacji społecznych, gospodarczych, dobroczynnych i kulturalnych, a także wykazy fundacji.
W niektórych rozdziałach "Szematyzm" zawiera dane z poprzednich lat, np. dotyczące liczby mieszkańców ustalonych w trakcie spisów statystycznych. Rocznik rozpoczyna się od wykazu zmian personalnych jakie zaszły w czasie od poprzedniego druku. Następne strony zatytułowane jako "Treść" odbiegają znaczeniowo od dzisiejszego pojęcia spisów treści, ponieważ nie uwidaczniają kolejności rozdziałów, lecz ujmują zawartość treściową w porządku alfabetycznym, z wyjątkiem pocztu c.k. gubernatorów i namiestników Galicji od czasu przyłączenia tej prowincji do monarchii austriackiej. Każdy rocznik zawiera indeks nazwisk.

</doc>
<doc id="984928" url="https://pl.wikipedia.org/wiki?curid=984928" title="Turoszów">
Turoszów

Turoszów (do 1945 ) – dzielnica Bogatyni (od 1973) (województwo dolnośląskie) w Kotlinie Turoszowskiej, niewielka osada i stacja kolejowa; ośrodek przemysłowy na obszarze Turoszowskiego Zagłębia Węgla Brunatnego; kombinat górniczo-energetyczny Turów obejmujący 2 kopalnie odkrywkowe i drugą co do wielkości w Polsce elektrownię cieplną Turów. Od 1959 do 1973 osiedle typu miejskiego, utworzone z obszaru gromady Zatonie.
Historia.
Pierwsza wzmianka historyczna o miejscowości "Tyrkow" pochodzi z roku 1312. Od 1319 leżała w granicach piastowskiego księstwa jaworskiego, jednego z polskich księstw dzielnicowych na Dolnym Śląsku, po czym w 1346 przypadła Czechom. Kościół został po raz pierwszy wymieniony w 1384 w "rejestrze praskim". Od 1497 tereny te notowane są jako dobra rycerskie należące do rodu Falkenhaynów. Od 1551 roku wieś jest protestancka. Pierwszym pastorem był Johann Richter.
Od końca wieku XVI Türchau była wioską rady Żytawy, po zakupie przez to miasto trzyczęściowych dóbr od rodziny Falkenhayn.
Między 1712 a 1714 nastąpiło powiększenie kościoła. Oprócz rozbudowy nawy na północ i południe, dobudowano również wieżę. W 1727 poświęcono organy zbudowane przez Johanna Gottlieba Tamitiusa z Żytawy.
W 1786 pożar zniszczył leżącą w pobliżu karczmę, służącą też jako miejscowy sąd, a także wieżę kościoła. W 1789 roku wieża została odbudowana.
W 1721 przy kościele powstała szkoła, którą zamknięto w 1888 i zastąpiono większą szkołą centralną w Scharre . 
Na początku wieku XIX odkryto w Turoszowie pokłady węgla brunatnego. Powstały tam wówczas liczne małe, eksploatowane przez właścicieli ziemskich kopalnie, w których wydobywano węgiel brunatny już na głębokości 4–5 m.
Po zjednoczeniu będących w posiadaniu E. Heidricha zakładów, powstała w 1905 kopalnia węgla brunatnego "Herkules". W 1907 nastąpiła zmiana formy własności na Towarzystwo Akcyjne, które objęło w posiadanie tereny Hirschfelde (ob. dzielnica Żytawy), Turoszowa i Zatonia. 
Towarzystwo Węgla Brunatnego "Herkules" stało się posiadaczem 88 ha terenu pod którym znajdowało się 25 milionów ton węgla brunatnego. W 1907 rozpoczęło jego eksploatację. Dla przerobu wydobytego węgla powstały w 1907 i 1908 w sąsiednim Hirschfelde brykieciarnie, a w 1911 ruszyła pierwsza elektrownia.
Ten rozwój spowodował zainteresowanie Królestwa Saksonii, które od 1912 poprzez zakup znaczących pakietów akcji nabierało praw do eksploatacji węgla. 1 stycznia 1917 państwo wykupiło wszystkie udziały i stało się właścicielem kopalń i zakładów przerobu węgla na tym terenie. W tym samym roku, razem z zakupioną przez Towarzystwo Energetyczne z Berlina elektrownią Hirschfelde, utworzono, jako własność państwową - ASW - "Aktiengesellschaft Sächsische Werke" - Towarzystwo Akcyjne Zakłady Saskie.

</doc>
<doc id="984929" url="https://pl.wikipedia.org/wiki?curid=984929" title="Rejent (czasopismo)">
Rejent (czasopismo)

Rejent – miesięcznik wydawany przez Stowarzyszenie Notariuszy Rzeczypospolitej Polskiej i redagowany przez Romualda Sztyka (redaktora naczelnego – zm. 25 października 2014 r.) nieprzerwanie od 1991 r.
Opis.
Na swych łamach miesięcznik zamieszcza artykuły, glosy, recenzje dotykające tematyki szeroko rozumianego prawa obrotu nieruchomościami. Miesięcznik „Rejent” jest czasopismem naukowym, umieszczonym na liście czasopism naukowych Ministerstwa Nauki i Szkolnictwa Wyższego oraz indeksowanym na międzynarodowej, specjalistycznej platformie promującej osiągnięcia nauki – Copernicus International. Głównym obszarem zainteresowania “Rejenta” są najbardziej aktualne problemy naukowo-badawcze z zakresu prawa prywatnego (przede wszystkim prawa rzeczowego, prawa kontraktów, prawa spadkowego, prawa rodzinnego, prawa spółek i prawa międzynarodowego prywatnego), a także innych dziedzin i dyscyplin prawniczych związanych z wykonywaniem zawodu notariusza (zwłaszcza ustroju notariatu, elektronicznego postępowania wieczystoksięgowego). Zgodnie z koncepcją merytoryczną czasopisma publikowane są w nim opracowania wyjaśniające nowe instytucje prawne oraz analizy odnoszące się do rozwiązań przyjętych w zagranicznych porządkach prawnych. Autorami tekstów zamieszczanych w „Rejencie” są wybitni przedstawiciele jurysprudencji i praktyki prawniczej, ale również młodzi naukowcy.
W skład rady programowej wchodzą m.in. Edward Drozd, Aleksander Oleszko, Andrzej Mączyński. Redaktorem naczelnym jest Prof. nadzw. dr hab. Adam Bieranowski. Czasopismo znajduje się na liście czasopism punktowanych, udostępnionej w komunikacie Ministerstwa Nauki i Szkolnictwa Wyższego w części B z liczbą 8 punktów za lata 2013–2016 (1230-669X) (pozycja 2182). Pismo jest indeksowane w polskiej bazie IC Journals Master List i uzyskało wskaźnik 50.2 za rok 2015. Czasopismo wydawane jest w nakładzie 2500 egzemplarzy.

</doc>
<doc id="984932" url="https://pl.wikipedia.org/wiki?curid=984932" title="Barrington John Bayley">
Barrington John Bayley

Barrington John Bayley (ur. 9 kwietnia 1937 w Birmingham; zm. 14 października 2008), angielski pisarz s-f.
W latach 60. wywarł silny wpływ na brytyjską fantastykę, biorąc udział, u boku Michaela Moorcocka w redagowaniu wpływowego magazynu "New Worlds".
W Polsce wydano dwie powieści Bayleya "Kurs na zderzenie" ("Collision Course", "Czytelnik" 1973, seria "Z kosmonautą") i "Oko Terroru" ("Eye of Terror", osadzona w świecie Warhammer 40.000).

</doc>
<doc id="984935" url="https://pl.wikipedia.org/wiki?curid=984935" title="Føroya Bjór">
Føroya Bjór



</doc>
<doc id="984939" url="https://pl.wikipedia.org/wiki?curid=984939" title="Barrington J. Bayley">
Barrington J. Bayley



</doc>
<doc id="984941" url="https://pl.wikipedia.org/wiki?curid=984941" title="Mann">
Mann



</doc>
<doc id="984942" url="https://pl.wikipedia.org/wiki?curid=984942" title="Vagabonds of the Western World">
Vagabonds of the Western World

Vagabonds of the Western World – trzeci album studyjny irlandzkiej grupy hardrockowej Thin Lizzy, wydany 21 września 1973 przez wytwórnię Deram Records.

</doc>
<doc id="984944" url="https://pl.wikipedia.org/wiki?curid=984944" title="Infratyp">
Infratyp



</doc>
<doc id="984952" url="https://pl.wikipedia.org/wiki?curid=984952" title="Zorro (ujednoznacznienie)">
Zorro (ujednoznacznienie)



</doc>
<doc id="984953" url="https://pl.wikipedia.org/wiki?curid=984953" title="Uniwersytet Illinois w Urbanie i Champaign">
Uniwersytet Illinois w Urbanie i Champaign

Uniwersytet Illinois w Urbanie i Champaign, UIUC () – najlepsza i najbardziej wszechstronna część Uniwersytetu Illinois.
Uczelnia jest znana z kierunków rolniczych, informatycznych, inżynierii lądowej. Składa się z 18 college'ów i instytutów oferujących ponad 150 programów badawczych. Miasteczko uniwersyteckie liczy 272 główne budynki i położone jest na 1458 akrach (5,90 km²) ziemi w dwóch sąsiadujących miastach: Urbanie i Champaign. Roczny budżet instytucji wynosi ponad miliard dolarów. Uniwersytet Illinois w Urbanie i Champaign został uznany za jeden z 10 najlepszych amerykańskich uniwersytetów publicznych oraz znalazł się na liście najlepszych uniwersytetów "Public Ivy" (nazwa nawiązuje do Ligi Bluszczowej).
W lecie 2007 naukę na uczelni rozpoczęło 42 728 studentów z 50 stanów i 100 narodowości. Do 1998 UIUC był jednym z 10 największych uniwersytetów w Stanach Zjednoczonych pod względem rejestracji studentów.
Historia.
Lata 1867–1880.
Act Morrill z 1862 przyznawał każdemu stanowi część ziemi z przeznaczeniem na wybudowanie uniwersytetów państwowych, w których miano pobierać naukę głównie w dziedzinach rolnictwa, mechaniki i sztuki wojskowej oraz w pomniejszym stopniu innych dziedzin nauki, lecz bez przedmiotów klasycznych. Te uwarunkowania powodowały powstanie kontrowersji i spięć pomiędzy włodarzami miasta a pierwszym rektorem uniwersytetu Johnem Miltonem Gregorym. Powodem niezgody było prowadzenie wykładów z filozofii.
Po burzliwych debatach w 1867 na siedzibę uniwersytetu wybrano miasto Urbanę. Pierwotnie uniwersytet nosił nazwę Przemysłowy Uniwersytet Illinois. Pierwsze zajęcia rozpoczęły się 2 marca 1868. Przez pierwsze lata trwały dość burzliwe debaty nad programem nauczania.
John Milton Gregory pragnął by uniwersytet oferował liberalny program nauczania a przedstawiciele lokalnych władz pragnęli profilu przemysłowego. Starcia i nieporozumienia spowodowały w 1880 ustąpienie ze stanowiska Johna Gregory'ego. W 1885 uniwersytet oficjalnie zmienił nazwę na Uniwersytet Illinois i przyjął liberalny program nauki z zakresu mechaniki i rolnictwa.
Grób pierwszego rektora nadal znajduje się na terenie miasteczka uniwersyteckiego między Halą Altgeld a budynkiem administracyjnym Henry'ego. Na jego grobie znajduje się sentencja: "Jeśli szukasz jego pomnika, on patrzy na ciebie".
Miasteczko uniwersyteckie.
Miasteczko uniwersyteckie znajduje się mniej więcej w połowie odległości między miastami Urbaną i Champaign. College UIUC "College of Agriculture, Consumer, and Environmental Sciences" rozciąga się na południe od Urbany i Champaign do Savoy. Uniwersytet utrzymuje ogrody i centrum konferencyjne w Monticello obok Parku Allerton
Uniwersytet jest jednym z niewielu placówek edukacyjnych posiadających własny port lotniczy. Nazwa portu Willard pochodzi od byłego rektora uczelni Arthura Joffrey'a Willarda. Lotnisko znajduje się w Savoy. Został otwarty w 1954. Port lotniczy jest bazą kilku projektów badawczych Instytutu Lotnictwa Uniwersytetu Illinois.
Miasteczko uniwersyteckie jest zbudowane na planie czworokąta tak jak wiele innych tego typu miasteczek w całych Stanach Zjednoczonych. Cztery główne dziedzińce są wkomponowane w centrum miasteczka i położone są w linii północ – południe. Dziedzińce Beckman i Bardeen zajmują centralna część miasteczka instytutu inżynierii. Przez plac Beckman przepływa strumień Boneyard. Wokół znajdują się budynki badawcze i laboratoria. Za dziedzińcem Bardeen znajdują się dwa pozostałe; Main i South.
Dużą część miasteczka tworzy UIUC College of Liberal Arts and Sciences, gdy pozostała część należy do UIUC College of Agriculture, Consumer, and Environmental Sciences.
Prace badawcze.
Uniwersytet Illinois jest jednym z głównych ośrodków badań inżynieryjnych i fizyki. W 1952 wybudował pierwszy superkomputer ILLIAC (Illinois Automatic Computer). Jest również centrum ośrodka National Center for Supercomputing Applications (NCSA), który stworzył jedną z pierwszych przeglądarek Mosaic, pierwszy system informacyjny World Wide Web, serwer http Apache i NCSA Telnet. Na uniwersytecie znajduje się trzecia co do wielkości w kraju, biblioteka naukowa i największa biblioteka z zakresu nauk technicznych (Grainger Engineering Library). W murach uniwersytetu znajduje się siedziba Amerykańskiego Departamentu Energetyki (United States Department of Energy) oraz Centrum Symulacyjnego Rakiet Dalekiego Zasięgu. W 2006 został otwarty Instytut Biologii Genetycznej. Uniwersytet jest również centrum badań rolniczych i ogrodniczych.
24 lutego 2007 Bill Gates w czasie wizyty na uczelni powiedział, iż Microsoft zatrudnia więcej absolwentów Uniwersytetu Illinois niż jakiegokolwiek innego uniwersytetu.
Życie studenckie.
Kwaterunek.
Uniwersytet wymaga od wszystkich studentów pierwszego roku zakwaterowania w którymkolwiek akademiku uniwersyteckim lub w prywatnych zatwierdzonych przez uczelnie domach studenckich. Wszystkie domy zarządzane są jednym systemem kwaterunku. W obu miastach, Urbanie i Champaign, znajdują się dwadzieścia dwa akademiki. Wszyscy studenci zobowiązani są do zapisania się na jedną z tur posiłkowych, choć mogą stołować się w dowolnym miejscu. Uniwersytet posiada również dwa akademiki dla absolwentów, gdzie można zamieszkać po ukończeniu 20 lat. Studenci niepełnosprawni są kwaterowani w specjalnie dla nich przygotowanym domu studenta.
Wokół miasteczka akademickiego ulokowanych jest kilka prywatnych akademików oraz domy stowarzyszeń studenckich. Kwatery te są droższe, lecz współpracują z władzami uczelni. Studenci mogą wynajmować te kwatery po ukończeniu pierwszego lub drugiego roku a Uniwersytecki Związek Najemców udziela wszelkiej pomocy przy podpisywaniu umów dzierżawczych i w wybieraniu domów stowarzyszeń.
Życie w stowarzyszeniach.
Uniwersytet Illinois ma największy system stowarzyszeń studenckich na świecie. Obecnie w miasteczku działa sześćdziesiąt bractw męskich i trzydzieści sześć bractw żeńskich, skupiających odpowiednio 3100 i 2900 studentów.
Sport.
Uniwersytet należy do NCAA Division I, a dokładniej do Big Ten Conference. Uczelniany klub sportowy nosi nazwę Illinois Fighting Illini i posiada 21 drużyn w różnych dyscyplinach. Jego stadion, noszący nazwę Memorial Stadium, może pomieścić ponad 63 tysiące widzów. W hali sportowej Assembly Hall na trybuny może wejść prawie 17 tysięcy osób. Barwy klubu to pomarańczowa i niebieska.
Biblioteka.
Biblioteka uniwersytetu jest jedną z największych publicznych uniwersyteckich bibliotek na świecie i w czterdziestu oddziałach posiada ponad 10 milionów woluminów. Od 2006 jest to również największa uniwersytecka biblioteka w Stanach Zjednoczonych, z ponad siedmioma milionami woluminów dostępnych online.
Absolwenci i wykładowcy Uniwersytetu Illinois w Urbanie i Champaign.
Do 2005 w szeregach absolwentów uniwersytetu znalazło się 19 laureatów Nagrody Nobla i 16 zwycięzców Nagrody Pulitzera. Absolwenci uniwersytetu utworzyli przedsiębiorstwa i produkty: Mosaic, Netscape Communications, Advanced Micro Devices, PayPal, Playboy, National Football League, Siebel Systems, Mortal Kombat, YouTube, Oracle Corporation, Lotus, Yelp, Black Entertainment Television oraz tranzystor, układ scalony, diodę elektroluminescencyjną, obrazowanie metodą rezonansu magnetycznego i wyświetlacz plazmowy
Na uniwersytecie wykładali Florian Znaniecki i Krzysztof Obłój.
Uniwersytet Illinois w Polsce.
Program Warsaw-Illinois Executive MBA powstał we współpracy Uniwersytetu Illinois w Urbanie i Champaign oraz Uniwersytetu Warszawskiego. W 1991, po wielu wzajemnych uzgodnieniach, została podpisana umowa między Uniwersytetem Warszawskim a Uniwersytetem Illinois, na podstawie którego uruchomiono wspólny program Executive EMBA, jeden z pierwszych w Polsce, z siedzibą w Warszawie. Powstanie programu było możliwe dzięki wsparciu ze strony Fundacji Forda i Mellona oraz USAID.

</doc>
<doc id="984963" url="https://pl.wikipedia.org/wiki?curid=984963" title="Helsingin Idrottsföreningen Kamraterna">
Helsingin Idrottsföreningen Kamraterna



</doc>
<doc id="984968" url="https://pl.wikipedia.org/wiki?curid=984968" title="Necrophagia">
Necrophagia

Necrophagia – amerykański zespół deathmetalowy, założony w roku 1983.

</doc>
<doc id="984971" url="https://pl.wikipedia.org/wiki?curid=984971" title="Patricia Churchland">
Patricia Churchland

Patricia Smith Churchland (ur. 16 lipca 1943) – kanadyjska filozof. Pracuje w znacznej mierze w obszarze filozofii umysłu i neurofilozofii, zajmuje się też neuroetyką. Od roku 1984 wykłada na University of California w San Diego. Badania wykonuje we współpracy z mężem, również filozofem, Paulem M. Churchlandem
Publikacje.
Wykaz jej prac, opublikowanych od roku 1974, obejmuje ponad 100 pozycji. W latach 2005–2008 ukazały się:

</doc>
<doc id="984973" url="https://pl.wikipedia.org/wiki?curid=984973" title="Sarcodina">
Sarcodina



</doc>
<doc id="984975" url="https://pl.wikipedia.org/wiki?curid=984975" title="Janin (województwo podlaskie)">
Janin (województwo podlaskie)

Janin – kolonia wsi Saniki w Polsce, położona w województwie podlaskim, w powiecie białostockim, w gminie Tykocin.
W latach 1975–1998 kolonia położona była w województwie białostockim.

</doc>
<doc id="984978" url="https://pl.wikipedia.org/wiki?curid=984978" title="Architektura barokowa w Rosji">
Architektura barokowa w Rosji

Architektura barokowa w Rosji – od lat 80. XVII wieku do lat 60. XVIII wieku panował w budownictwie rosyjskim barok, który był zarazem pierwszym stylem zachodnioeuropejskim dominującym w sztuce rosyjskiej. Sztuka barokowa w Rosji była wolna od egzaltacji i mistycyzmu charakterystycznych dla krajów katolickich i wykazywała wiele specyficznych cech narodowych, wynikających z poczucia dumy z sukcesów państwa i narodu rosyjskiego. Barok rosyjski wykształcił szereg oryginalnych form i rozwiązań architektonicznych.
Tło historyczne.
Sztuka na ziemiach rosyjskich przez długi okres rozwijała się niezależnie od drogi, przez którą przechodziły inne państwa europejskie. Dopiero pod panowaniem Piotra I nastąpiło zbliżenie do Europy Zachodniej i włączenie sztuki rosyjskiej w nurt przemian zachodzących na tym kontynencie. Jednak już wcześniej, zwłaszcza w okresie renesansu, widoczne były oddziaływania sztuki europejskiej na tradycje narodowe.
W drugiej połowie XVI wieku w architekturze występowały dwa nurty stylistyczne. Budowano cerkwie, w których do tradycyjnych wzorów wprowadzano inspirowane renesansem elementy zdobnicze i konstrukcyjne oraz obiekty nawiązujące do drewnianej architektury sakralnej. Zastępując powszechnie stosowane drewno kamieniem lub cegłą nadal wznoszono cerkwie zachowujące plan kwadratu lub ośmioboku i zwieńczano je tradycyjnymi, ruskimi dachami namiotowymi nad piętrami kokoszników – np. cerkiew Wniebowstąpienia w Kołomieńskim na przedmieściach Moskwy, zbudowana w 1532 roku. W bardziej skomplikowanych rozwiązaniach, główne wnętrze otaczały kaplice z dachami w kształcie tradycyjnych, cebulowych kopuł – np. sobór Wasyla Błogosławionego zbudowany w latach 1555–1561 w Moskwie.
W pierwszej połowie XVII wieku Zachód nadal oddziałuje na sztukę Rosji. Najwyraźniejsze odstępstwa widoczne są w nowym, bardziej realistycznym sposobie malowania ikon (tzw. styl friaski) i rozwoju malarstwa świeckiego. Także w architekturze cerkiewnej a zwłaszcza ich wystroju zaznacza się inne od tradycyjnego podejście do kształtowania bryły i wnętrza. Zachowany zostaje układ pięciokopułkowy wsparty na czterech lub sześciu kolumnach. Jednak bębny podpierające kopuły otrzymują smuklejsze proporcje i często są niewidoczne z wnętrza budowli przykrytej sklepieniem lub dachem. Zanikają stosowane wcześniej zwieńczenia piramidami, ozdobną funkcję nadal pełnią licznie nagromadzone kokoszniki. Przykładem takiego rozwiązania jest cerkiew Opieki Matki Bożej na Rubcowie w Moskwie zbudowana w latach 1619–1629.
Barok kozacki (ukraiński).
Od upadku w XII wieku Kijów i ziemie ukrainne nie odgrywały żadnej decydującej roli w sztuce ruskiej. Dawne, wielkie świątynie kijowskie uległy jeszcze przed najazdem tatarskim zaniedbaniu, następnie popadły w ruinę i były opuszczane przez duchowieństwo. Do wskrzeszenia życia artystycznego na Ukrainie doszło od lat 40. XVII wieku w związku z działalnością metropolity Piotra Mohyły, Bohdana Chmielnickiego i Iwana Mazepy. Uformowany w połowie XVII wieku barok ukraiński wynikał poniekąd z prób nawiązania do tradycyjnej, prawosławnej sztuki ruskiej, jednak w znacznej mierze ulegał wpływom architektury zachodniej. Barok kozacki był rozwijany na terytorium Rosji od zawarcia ugody perejasławskiej (1654), głównie na terenach osadnictwa kozackiego, przede wszystkim w Małorosji i sąsiednich krainach, na Syberii i okazjonalnie w wielkich miastach, np. Moskwie. W stylu baroku kozackiego nie powstało wprawdzie żadne dzieło o przełomowym znaczeniu artystycznym, wywarł on jednak istotny wpływ na architekturę Moskwy i barok moskiewski, gdzie powstał szereg budynków znacznie oryginalniejszych.
Między nową architekturą ukraińską z XVII wieku a budownictwem staroruskim brakowało ciągłości rozwojowej. Najstarsze zachowane drewniane cerkwie ukraińskie zostały wybudowane już w okresie baroku, np. sobór Św. Trójcy w Nowomoskowsku (1775–1778). Pomimo znaczących różnic, można je, podobnie jak cerkwie z Środkowej i Północnej Rosji, podzielić na dwa główne typy: cerkwie na planie prostokąta (typ „kleti”, spotykany najczęściej w Galicji i Karpatach) oraz cerkwie na planie ośmioboku, typowe dla Naddnieprza. Murowane, barokowe cerkwie kozackie można podzielić na dwie grupy. W pierwszej z nich typy o tradycyjnym założeniu rusko-bizantyńskim (pięciokopułowe lub tylko krzyżowo-kopułowe) otrzymały zewnętrzną powłokę barokową. Grupę drugą stanowią natomiast po prostu zachodnie, bazylikalne kościoły barokowe, dostosowane do potrzeb kultu wschodniego. Do najważniejszych przykładów pierwszego typu należą: sobór św. Mikołaja w Nieżynie (1654–1658), cerkiew Św. Trójcy monasteru Hustyńskiego (1672) i cerkiew Wszystkich Świętych na Bramie Targowej Ławry Pieczerskiej, którą zbudował na zlecenie hetmana Mazepy moskiewski budowniczy O. D. Starcew w latach 1696–1698. W latach 1685–1706 odnowiono kijowski sobór Mądrości Bożej. Przebudowa zmieniła z gruntu wygląd świątyni nadając jej z zewnątrz charakter barokowy. Staroruski charakter zachowały jedynie część apsydalna i wewnętrzna budowli.
W stylu baroku kozackiego powstały na terenie dzisiejszej Rosji m.in. sobór Narodzenia Jezusa Chrystusa w Starodubie (1677), niezachowany sobór Zwiastowania w Woroneżu (1682), wojskowy sobór Zmartwychwstania Pańskiego w Czerkasku (1706–1719) i sobór Trójcy Świętej w Tiumeniu (ok. 1710). Swoistą kompilację baroku moskiewskiego i kozackiego stanowi cerkiew Kazańskiej Ikony Matki Bożej w Jasieniewie (1698).
Barok moskiewski.
W 1652 roku patriarchą moskiewskim i całej Rusi został Nikon. Jego reformy, w których dążył do ujednolicenia praktyki liturgicznej Cerkwi rosyjskiej z tradycją grecką miały wpływ także na architekturę. Zakazał stosowania elementów kojarzących się ze sztuką zachodu a także tradycyjnych elementów architektury rosyjskiej, które zostały uznane za zbyt świeckie np. dachów namiotowych). Zahamowanie wpływów zachodnich nie trwało długo. Ugoda perejasławska (1654), podpisany w 1667 rozejm andruszowski i podporządkowanie Moskwie tzw. Zadnieprza z Kijowem i Smoleńska oraz odsunięcie Nikona od władzy (1666) ponownie otwarły Moskwę na nowe trendy stylistyczne. Pierwsze wpływy baroku na terenie dzisiejszej Rosji można dostrzec już w I. połowie XVII wieku, np. niezachowany drewniany kościół św. Trójcy w Siebieżu (1625) i kościół w Trubczesku (1640–1645) w stylu baroku polskiego. Barok, który zdążył w połowie XVII wieku zagościć na Ukrainie (tzw. barok kozacki) wywarł na początku lat 80. XVII wieku znaczny wpływ na architekturę moskiewską. Nieco mniejszy wpływ wywarły również barok polski, sarmacki i wileński. Często, szczególnie wobec wczesnej fazy baroku moskiewskiego stosowana jest także nazwa – barok naryszkiński (od nazwiska rodziny bojarów Naryszkinów, fundatorów wielu nowych cerkwi). Niekiedy wyróżnia się krótkie okresy baroku golicyńskiego i stroganowskiego. Mimo dominacji baroku, na prowincji nadal była rozwijana architektura ruska w stylu XVII wieku, opierająca się na dawnych wzorach moskiewskich i lokalnych.
Barok naryszkiński.
Około 1682 roku doszło ostatecznie do wykształcenia się „baroku moskiewskiego”, zwanego niekiedy „łabędzim śpiewem architektury staroruskiej”. Za jedną z pierwszych w całości barokowych świątyni w Moskwie uważa się niezachowaną cerkiew carewicza Joazafa Indyjskiego (1684–1687), wybudowaną na planie „ośmiobok na czteroboku”. Tradycyjne wzory zostały wzbogacone nowym detalem architektonicznym stosowanym zwłaszcza w obramowaniach okien, portalach i przy podziałach na elewacji. W konstrukcji budynków wiele elementów typowo rosyjskich również uległo zachowaniu. Zjawiły się również nowe koncepcje architektoniczne oraz budowle stanowiące niezwykle specyficzną syntezę wzorów basztowych cerkwi ukraińskich i tradycyjnej architektury moskiewskiej. Budynki charakteryzowały się nierzadko zwartą, spiętrzoną bryłą o symetrycznie rozwiązanych elewacjach. Znacznie chętniej stosowano rozwiązania oparte na układach centralnych i centralno-podłużnych. Do kwadratowego planu dodawano cztery lub dwie półkoliste absydy zwieńczone bogatymi attykami. Wypiętrzona centralna kopuła zaczyna upodabniać się do latarni. Do czołowych architektów baroku naryszkińskiego należeli: Jakow Buchwostow, Iwan Zarudny, Piotr Potapow, Osip Starcew i Michaił Czogłokow.
Przykłady architektury sakralnej.
Moskwa i jej okolice:
Riazań
Putywl
Przykłady architektury świeckiej.
Do najznaczniejszych przykładów architektury świeckiej należy niezachowana wieża Sucharewa w Moskwie (1692–1695), w której mieściło się m.in. drugie najstarsze (po archangielskim) obserwatorium astronomiczne w Rosji, gmach Akademii Słowiano-Greko-Łacińskiej w Moskwie (1687), Pałac Worobjowski (1687), Komnaty Trojekurowa na Ochotnym Rjadzie (1696), Dwór Mienniczy na Placu Czerwonym (1697), dwór kniazia Gagarina na Bolszoj Łubinace (1699) i gmach Prikazu Ziemskiego w Moskwie (około 1700).
Barok stroganowski.
Barok stroganowski (1688–1712) stanowił konserwatywny nurt w ramach moskiewskiego baroku, typowy dla rosyjskiej prowincji. Nazwa stylu pochodzi od fundatorów, kupców Stroganowowych. Głównymi przykładami stylu stroganowskiego są cztery świątynie prawosławne w Niżnym Nowogrodzie i na Rosyjskiej Północy.
Główne przykłady:
Wpływ stylu stroganowskiego jest widoczny również w szeregu kolejnych budowli oraz pokrewne budynki w Moskwie i okolicach:
Barok golicyński.
Barok golicyński (1690–1714) stanowił najbardziej radykalny nurt w ramach baroku moskiewskiego, całkowicie odrzucający wszelkie elementy tradycyjnej architektury rosyjskiej. Nazwa stylu pochodzi od kniaziów Golicynów, w szczególności Wasylija Golicyna, sprawującego rządy podczas regencji Zofii. Do najznaczniejszych przykładów stylu golicyńskiego należą cerkwie i pałace zaprojektowane na zamówienie Golicynów.
Główne przykłady:
Inne nurty baroku moskiewskiego.
Oprócz wyżej wymienionych można jeszcze wydzielić inne grupy budynków: świątynie Prozorowskich, np. cerkiew Zaśnięcia Bogurodzicy w Pietrowo-Dalnieje (1684–1688) i cerkiew Świętych Męczenników Borysa i Gleba w Zjuzinie (1688–1704), cerkwie basztowe Jakowa Buchwostowa i pokrewne budynki, np. cerkiew Narodzenia Pańskiego, mury i brama wjazdowa z cerkwią nadbramną Wjazdu Chrystusa do Jerozolimy w monasterze Nowe Jeruzalem (1690–1697), cerkiew Obrazu Zbawiciela Nie Ludzką Ręką Uczynionego w Uborach (1690–1697) i wieża Sjujumbike w Kazaniu (przełom XVII i XVIII wieku).
Barok syberyjski i inne lokalne formy.
Barok syberyjski (XVIII wiek) charakteryzował się szczególnie bogatą dekoracyjnością, rozwinięciem tradycji uzoroczia, baroku moskiewskiego i kozackiego, wpływami sztuki azjatyckiej, szczególnie buddyjskiej i chińskiej. Do najstarszych przykładów baroka syberyjskiego należą cerkiew Zbawiciela w Irkucku (1706–1710) i cerkiew Zbawiciela w Tobolsku (1709–1713). Za wzorcowy przykład baroku syberyjskiego uważana jest Cerkiew Podwyższenia Krzyża Pańskiego w Irkucku (1747–1758).
Głównymi przykładami lokalnego stylu barokowego z Totmy są: cerkiew Wjazdu Pańskiego do Jerozolimy (1794), cerkiew Św. Trójcy w Zielenskoj Słobodzie (1772) i cerkiew Narodzenia Jezusa Chrystusa (1746–1793). Lokalne formy były ponadto rozwijane w Wielkim Ustiugu, ziemi wiackiej i na Uralu. Architektura barokowa promieniowała również na budownictwo mniejszości religijnych. Najstarsze zachowane meczety tatarskie z XVIII wieku wykazują cechy rosyjskiego baroku (np. kazańskie meczety Junusowski z lat 1766–1770 i Apanajewski z lat 1768–1771).
Barok czasów Piotra Wielkiego.
Barok piotrowski (od 1697 roku do lat 30. XVIII wieku) – powstał pod wpływem indywidualnych manier architektów zachodnioeuropejskich, sprowadzonych przez cara Piotra I Wielkiego. Car Piotr I, po powrocie z podróży do Europy Zachodniej (1698), wprowadził w Rosji szereg zmian dążąc do przebudowy gospodarczej i politycznej kraju oraz budowy nowej stolicy kraju – Petersburga. Vojeslav Molè zauważa, że "wśród przybyszów z obcych krajów było wprawdzie dużo takich, których twórczość nie nasiąkła treścią rosyjską, skutkiem czego pozostała dla rozwoju sztuki rosyjskiej bez znaczenia; ale więksi, o wiele ważniejsi pośród nich są ci, których twórczość zrosła się tak całkowicie z rzeczywistością Rosji, że sama stała się po prostu rosyjską". Spośród rodzimych przedstawicieli baroku piotrowskiego wyróżnia się zwłaszcza Michaił Zemcow.
Po zwycięstwie nad wojskami szwedzkimi broniącymi twierdz Noteburg (1702) i Nienczac (1703) Rosja uzyskała dostęp do Bałtyku. Wykorzystując położenie Noteburga, w 1703 r. car rozpoczyna budowę nowej fortecy Petersburg. Po zwycięstwie pod Połtawą (1709) zapada decyzja o budowie w tym miejscu nie tylko twierdzy, ale całego, portowego miasta. Od samego początku, zgodnie z życzeniem Piotra I przy budowie Sankt Petersburga pracowali cudzoziemcy z Anglii, Niemiec, Włoch, Francji, Holandii. Realizując projekty obcokrajowców budowano miasto w stylu baroku przejawiającego wpływy różnych jego odcieni. Pierwsze koncepcje urbanistyczne przedstawili Domenico Trezzini i Jean-Baptiste Alexandre Le Blond. Na życzenie cara dodatkowo opracowali projekty typowych domów dla mieszkańców, przedstawicieli różnych warstw społecznych (Trezzini opracował dwa projekty niewielkich domów dla warstw uboższych, Le Blond projekt piętrowego domu dla zamożnych mieszkańców). Budynki stawiano wzdłuż jednej linii zabudowy wytyczonych ulic. Mansardowe dachy kryte dachówką, poddasza doświetlone lukarnami, prostokątne okna w ozdobnych obramowaniach (nalicznikach) i barwne tynki to cechy typowego budynku stawianego w Sankt Petersburgu na początku XVIII wieku. Podjęte przez cara działania zapewniły nadanie zabudowie miasta spójnego wyrazu. Do najciekawszych obiektów tego okresu należą świeckie i sakralne budowle reprezentacyjne. Projekty wielu z nich powstały przy aktywnym udziale cara (np. zespół pałacowo-ogrodowy Peterhof). Budowle reprezentacyjne tego okresu wyróżniają się spokojnymi, płaskimi elewacjami pokrytymi najczęściej ciemnoniebieskim tynkiem. Ożywiają je pilastry i skromna dekoracja rzeźbiarska w białym, kontrastującym z tłem kolorze. Wśród cudzoziemców pracujących na zlecenie Piotra I i jego następców wyróżnili się:
Barok czasów Elżbiety.
Barok czasów carycy Elżbiety, zwany od jej imienia „jelizawetyńskim” (od lat 30. do lat 60. XVIII wieku) lub rosyjskim „barokiem dojrzałym”, stanowił połączenie baroku moskiewskiego i piotrowskiego z północnowłoskimi wzorami architektury. Do głównych przedstawicieli tego stylu należeli: Bartolomeo Rastrelli, Pietro Antonio Trezzini, Gottfried Johann Schädel, Dimitrij Uchtomski, Iwan Miczurin, Fiodor Argunow, Sawwa Czewakinski i Andriej Krasow. Styl ten objął swym zasięgiem zarówno Petersburg i Moskwę, jak i wiele miast prowincjonalnych (np. Charków, Jarosław, Kijów).
Najwybitniejszym twórcą w ostatnim okresie baroku był architekt zatrudniony osobiście przez carycę Elżbietę Francesco Bartolomeo Rastrelli. Twórca monumentalnych dzieł o bogatej dekoracji. W tym okresie, oprócz carskich, powstają przede wszystkim rezydencje arystokracji. Mniej liczne są budowle publiczne i sakralne. Do najważniejszych prac Rastrelliego należą:
Uczeń Rastrelliego, Sawwa Iwanowicz Czewakinski zaprojektował w Petersburgu sobór św. Mikołaja i Objawienia Pańskiego (sobór Morski). Pięciokopułowa budowla zaprojektowana na planie krzyża greckiego powstała w latach 1753-1762. Pobliska dzwonnica została zaprojektowana dla Monasteru Smolnego.
Rokoko.
W połowie XVIII wieku doszło do nasilenia się w Rosji trendu rokoka w sztuce, głównie pod wpływem takich artystów jak Bartolomeo Rastrelli, Antonio Rinaldi i Étienne Maurice Falconet. Do jedynych w całości rokokowych budynków na terenie dzisiejszej Rosji należą Pałac Piotra I (1758–1762) i Pałac Chiński (1762–1768) w Oranienbaumie zaprojektowane przez Rinaldiego. Pojawiły się również rokokowe dekoracje pałacowych lic i wnętrz B. Rastrelliego oraz sztukaterie Sawwy Czewakinskiego. Z tego okresu pochodzą m.in. rokokowe wnętrza Wielkiego Pałacu w Gatczynie. Okres panowania następczyni Elżbiety, carycy Katarzyny II kończy epokę baroku i rokoka w Rosji i rozpoczyna czas architektury klasycystycznej.

</doc>
<doc id="984981" url="https://pl.wikipedia.org/wiki?curid=984981" title="Hamad ibn Jassim ibn Jabr as-Sani">
Hamad ibn Jassim ibn Jabr as-Sani



</doc>
<doc id="984988" url="https://pl.wikipedia.org/wiki?curid=984988" title="Nadklasa">
Nadklasa



</doc>
<doc id="984989" url="https://pl.wikipedia.org/wiki?curid=984989" title="Katedra Najświętszej Marii Panny w Tallinie">
Katedra Najświętszej Marii Panny w Tallinie



</doc>
<doc id="984994" url="https://pl.wikipedia.org/wiki?curid=984994" title="Szelągówka (województwo podlaskie)">
Szelągówka (województwo podlaskie)

Szelągówka – część wsi Żuki w Polsce, położona w województwie podlaskim, w powiecie białostockim, w gminie Tykocin.
W latach 1975–1998 Szelągówka położona była w województwie białostockim.
Wierni kościoła rzymskokatolickiego należą do parafii Matki Bożej Miłosierdzia w Krośnie.

</doc>
<doc id="984996" url="https://pl.wikipedia.org/wiki?curid=984996" title="Osiedle Oracze (Toszek)">
Osiedle Oracze (Toszek)

Oracze – osiedle miasta Toszek

</doc>
<doc id="984997" url="https://pl.wikipedia.org/wiki?curid=984997" title="Henri Nestle">
Henri Nestle



</doc>
<doc id="985000" url="https://pl.wikipedia.org/wiki?curid=985000" title="David Walliams">
David Walliams

David Walliams, właściwie David Edward Williams (ur. 20 sierpnia 1971 w hrabstwie Surrey) – angielski aktor i scenarzysta, wraz z Mattem Lucasem współtwórca serialu komediowego "Mała Brytania". Od roku 2012 juror w "Britain's Got Talent".
Życiorys.
Walliams jest zawodowym aktorem – jako nastolatek występował w Narodowym Teatrze Młodzieży, a następnie ukończył studia w zakresie sztuk dramatycznych na University of Bristol. Gdy przystępował do Equity, związku zawodowego brytyjskich aktorów, okazało się, że jest już tam członek z imieniem i nazwiskiem David Williams i stąd wzięła się decyzja o zmianie jednej litery (regulamin organizacji nie pozwala na jednoczesną przynależność do niej dwóch tak samo nazywających się członków).
Od połowy lat 90. pojawiał się w niewielkich rólkach w programach i serialach telewizyjnych. Jednak prawdziwym motorem jego kariery okazała się współpraca z Lucasem. Najpierw tworzyli razem programy satyryczne "Rock Profile" i "Mash and Peas", aż wreszcie narodziła się Mała Brytania – najpierw w wersji radiowej, potem telewizyjnej, a podczas trasy z roku 2006 także scenicznej.
4 lipca 2006 Walliams przepłynął wpław kanał La Manche w miejscu, gdzie jego szerokość wynosi 35 km. Przygotowania do tego wyczynu trwały 9 miesięcy, w czasie których zebrał ponad milion funtów na cele charytatywne. Dodatkowym utrudnieniem było to, iż treningi pokryły się w czasie z trasą pod tytułem "Mała Brytania na Żywo", więc Walliams każdego dnia najpierw spędzał kilka godzin na basenie, a wieczorem występował na scenie. W uznaniu dla tego osiągnięcia otrzymał nagrodę specjalną w brytyjskim plebiscycie Sportowiec Roku 2006. Matt Lucas towarzyszył przygotowaniom kolegi z kamerą, dzięki czemu powstał film dokumentalny "Wielkie pływanie Małej Brytanii".
Życie prywatne.
Od 2009 roku spotykał się z modelką Larą Stone, z którą zaręczyny ogłosił 20 stycznia 2010. Para pobrała się 16 maja 2010 w Londynie. 9 września 2015 aktor wniósł o rozwód. Małżeństwo zostało rozwiązane 6 tygodni po złożeniu pozwu.

</doc>
<doc id="985002" url="https://pl.wikipedia.org/wiki?curid=985002" title="Katastrofa kolejowa pod Ufą">
Katastrofa kolejowa pod Ufą

Katastrofa kolejowa pod Ufą – zdarzenie, do którego doszło 4 czerwca 1989 roku, około godziny 1:15 w Baszkirskiej Autonomicznej Socjalistycznej Republice Radzieckiej. W katastrofie zginęło 575 osób, a od 657 do ponad 800 odniosło obrażenia.
Gaz ziemny wydostający się z uszkodzonego gazociągu przebiegającego w pobliżu torów Kolei Transsyberyjskiej pomiędzy stacjami Asza i Ufa eksplodował w momencie, kiedy na torach mijały się dwa pociągi wiozące łącznie ok. 1300 ludzi.
Podczas późniejszego śledztwa stwierdzono, że w 1985 roku podczas prac ziemnych gazociąg został uszkodzony przez koparkę i niewłaściwie naprawiony. W 1989 roku ponownie doszło do rozszczelnienia gazociągu. Obsługa gazociągu zauważyła spadek ciśnienia gazu (wskutek jego wypływu), ale poprzestała tylko na zwiększeniu mocy pomp. Bezpośrednią przyczyną eksplozji były iskry z klocków hamulcowych obu pociągów, które mijając się, zwolniły.

</doc>
<doc id="985011" url="https://pl.wikipedia.org/wiki?curid=985011" title="Drażko">
Drażko



</doc>
<doc id="985014" url="https://pl.wikipedia.org/wiki?curid=985014" title="Foto-Medium-Art">
Foto-Medium-Art

Galeria Foto-Medium-Art – galeria sztuki współczesnej, założona przez prof. Jerzego Olka, rozpoczęła działalność w październiku 1977 roku w Ośrodku Kultury i Sztuki we Wrocławiu. W 2007 roku przeniesiona do Krakowa i objęta patronatem Fundacji Muzeum Nowej Sztuki.
Foto-Medium-Art reprezentuje artystów różnych pokoleń. Od początku swej działalności szuka związków z filmem, video, nowymi technologiami, architekturą, muzyką, oraz teoriami kultury. Koncentruje się na organizowaniu wystaw awangardy polskiej i międzynarodowej od lat 70. do chwili obecnej. Galeria prowadzi także działalność wydawniczą promującą twórczość reprezentowanych artystów.
Historia galerii.
W latach 1973-1977 artyści związani z Wrocławską Galerią Fotografii (m.in. Jerzy Olek), mieszczącą się we Wrocławiu, zainicjowali szereg akcji artystycznych rozgrywających się w przestrzeni publicznej miasta. W marcu 1977 Jerzy Olek zorganizował w Katowicach ogólnopolskie sympozjum i wystawę pt. "Stany graniczne fotografii". W kwietniu tego roku Olek przygotował we Wrocławiu kolejną wystawę połączoną z sympozjum pt. "Fotografia – medium sztuki". Obie imprezy zgromadziły czołówkę polskich artystów sztuki nowych mediów.
W tym czasie Olek zaproponował typologię fotografii-sztuki, wyróżniając: fotografię narracyjną, kreacyjną, fot-art i foto-medium. Podział odwoływał się do dyskursów artystycznych poruszanych przez neoawangardę, ujmujących nietradycyjne sposoby kreacji artystycznej w znaczeniu intermedialnym. Wśród dominujących narracji sztuki znalazł się "fotomedializm", który rozumiano jako badanie właściwości i możliwości medium. Uwypuklany był problem zależności między rzeczywistością a reprezentacją.
W połowie roku Jerzy Olek objął stanowisko kierownika artystycznego Wrocławskiej Galerii Fotografii i rozpoczął proces przekształcania jej w galerię autorską, nastawioną na promocję sztuki nowych mediów – fotografii, filmu i video.
Współpracownikami Jerzego Olka na przestrzeni lat byli m.in. Alek Figura, Ireneusz Kulik, Leszek Szurkowski, Ryszard Tabaka. Galeria mieściła się początkowo w tzw. Domku Romańskim przy placu Nankiera 8 we Wrocławiu.
Rolą, jaka przypadła Foto-Medium-Art w drugiej połowie lat 70., była legitymizacja fermentu neoawangardy. W grudniu 1977 rozpoczął się cykl teoretycznych dyskusji panelowych, które odbywały się pod wspólnym tytułem "Forum Foto-Medium-Art". Między grudniem 1977 a czerwcem 1978 odbyło się siedem spotkań ("Fotografia jako fotografia; Fotografia jako relacja; Fotografia jako tworzywo; Fotografia jako narzędzie, video jako narzędzie; Fotografia jako ideologia; Fotografia jako film, film jako fotografia; Fotografia jako algorytm"). Obok intensywnej działalności wystawienniczej, interdyscyplinarne sympozja, panele dyskusyjne i spotkania poszerzyły zakres oddziaływania galerii. Wystawy organizowane pod szyldem F-M-A pokazywane były w licznych miejscach w kraju i zagranicą.
17 października 1978 Wrocławska Galeria Fotografii zmieniła nazwę na Foto-Medium-Art.
W październiku 1978 powstało Seminarium Foto-Medium-Art – grupa twórcza (Alek Figura, Ireneusz Kulik, Jerzy Olek, Leszek Szurkowski, Ryszard Tabaka), która kreowała, jako zespół doradczy, program galerii. Inauguracyjna wystawa grupy i nowego programu odbyła się pod nazwą Media.
W 1981 roku, z udziałem przedstawicieli różnych dyscyplin, odbyło się ogólnopolskie seminarium Sztuka jako medium sztuki (14-16 kwietnia). Wśród uczestników znaleźli się: Janusz Bogucki, Jan Chwałczyk, Grzegorz Dziamski, Marcin Giżycki, Maciej Gutowski, Andrzej Kostołowski, Bożena Kowalska, Jerzy Ludwiński i Jan Stanisław Wojciechowski.
Po 13 grudnia 1981, w wyniku wprowadzonego w Polsce stanu wojennego, galeria została zamknięta. Rozwiązało się również Seminarium Foto-Medium-Art; większość artystów, którzy je tworzyli, wyemigrowała z kraju. Lata 80. uwypukliły w programie galerii wątki egzystencjalne, intuicyjne i emocjonalne.
W drugiej połowie lat 80. w środowisku galerii, podczas wystaw, spotkań i dyskusji, zrodziła się idea fotografii elementarnej, rozumianej jako fotografia perfekcyjna warsztatowo, skoncentrowana na własnym materiale i roli, jaką pełni. Elementaryzm widoczny jest m.in. w wystawach: "Fotografia elementarna", Szczecin (1986), "Elementarfotografie", Bielefeld (1986), "Elementárni fotografie", Brno (1988), "Elementarność fotografii", Wrocław (1989).
W 1989 we Wrocławiu odbyła się, zorganizowana przez Jerzego Olka, I Fotokonferencja Wschód-Zachód "Europejska Wymiana", w której wzięło udział 106 artystów, m.in. z Austrii, Belgii, Czechosłowacji, Estonii, Finlandii, Francji, Grecji, Holandii, Jugosławii, Litwy, Łotwy, NRD, Polski, RFN, Szwecji, USA, Węgier, Wlk. Brytanii i Włoch. Dwa lata później odbyła się II Fotokonferencja – udział w niej wzięło 131 artystów z 24 krajów (m.in. Christian Boltanski, Christo, Joan Fontcuberta, John Hilliard, Natalia LL, Annette Messager, Georges Rousse, S. Saito, Annegert Soltau, Henk Tas, Timm Ulrichs, B. Webb, Felice Varini, Mirosław Emil Koch).
W 1996 galeria straciła lokal w „Domku Romańskim”. Zmieniła sposób działalności, organizując wystawy w różnych miejscach na świecie.
W latach 90. pojawiła się refleksja nad problemami mediów cyfrowych i sztuki w społeczeństwie globalnej wioski. W 1999 odbył się pierwszy Festiwal Nowej Sztuki lAbiRynT w przestrzeniach labiryntu kłodzkiej twierdzy. Jerzy Olek zorganizował również wystawę "Jutro jest dziś", która była pokazywana w latach 1999-2000 w Polsce i w Japonii.
W 2007 galeria została otoczona patronatem Fundacji Muzeum Nowej Sztuki kierowanej przez Wandę Dunikowską. Wprowadziła się do nowego lokalu przy ul. Karmelickiej w Krakowie. Na wystawie "30th Anniversary Show", zorganizowanej z okazji trzydziestej rocznicy istnienia F-M-A, zaprezentowano prace 35 artystów. Galeria wzięła również udział w międzynarodowych targach sztuki Berliner Liste 07.
Wystawy.
Od początku działalności Foto-Medium-Art, w galerii odbyło się ponad 350 wystaw, seminariów, i innych wystąpień artystycznych. Do największych wydarzeń firmowanych przez F-M-A należały Fotokonferencje Wschód-Zachód Europejska Wymiana, realizowane co drugi rok w latach 1989-1999. Największą i najważniejszą z nich była wspomniana wyżej konferencja zorganizowana w 1991 – "Nowe przestrzenie fotografii".
W ostatnich latach w galerii Foto-Medium-Art można było uczestniczyć w indywidualnych wystawach m.in. Natalii LL, Wincentego Dunikowskiego-Duniko, Jana Berdyszaka, Christiana Boltanskiego, Zdzisława Sosnowskiego, Codemanipulatora, Tadeusza Sawy-Borysławskiego, Kingi Dunikowskiej, Michała Jakubowicza, Andrzeja Lachowicza, Tomasza Dobiszewskiego, Ewy Partum, Rafała Piekarza i Teresy Tyszkiewicz.

</doc>
<doc id="985023" url="https://pl.wikipedia.org/wiki?curid=985023" title="Nadrodzaj">
Nadrodzaj



</doc>
<doc id="985027" url="https://pl.wikipedia.org/wiki?curid=985027" title="USTM">
USTM



</doc>
<doc id="985029" url="https://pl.wikipedia.org/wiki?curid=985029" title="Szybowcowa Góra">
Szybowcowa Góra

Szybowcowa Góra (niem. "Schieferberg", 561 m n.p.m.) – góra w Grzbiecie Małym Gór Kaczawskich. W części południowej jest zbudowana ze skał metamorficznych – łupków serycytowo-kwarcowych z grafitem, zieleńców i łupków zieleńcowych, należących do metamorfiku kaczawskiego oraz z górnopaleozoicznych skał wulkanicznych – porfirów. W części północnej zalegają na nich osady górnokredowe – margle ilaste, wapienie margliste oraz piaskowce. Osady te są częścią jednostki geologicznej zwanej rowem Wlenia. W 1924 wybudowano na górze szybowisko wykorzystujące znakomite warunki naturalne. Silne prądy wznoszące umożliwiają osiąganie pułapów do 10 000 m.

</doc>
<doc id="985030" url="https://pl.wikipedia.org/wiki?curid=985030" title="Żytykara">
Żytykara

Żytykara (kaz. Жітіқара) – miasto w Kazachstanie, w obwodzie kustanajskim; 44 tys. mieszkańców (2006)

</doc>
<doc id="985033" url="https://pl.wikipedia.org/wiki?curid=985033" title="Jaskinia Zbójecka">
Jaskinia Zbójecka



</doc>
<doc id="985034" url="https://pl.wikipedia.org/wiki?curid=985034" title="Campeonato Catarinense">
Campeonato Catarinense

Campeonato Catarinense - ligowe mistrzostwa brazylijskiego stanu Santa Catarina.
Format.
Divisão Principal
Kluby.
Divisão Principal
Divisão Especial

</doc>
<doc id="985035" url="https://pl.wikipedia.org/wiki?curid=985035" title="Edward Rajpold">
Edward Rajpold

Edward Rajpold (ur. 15 października 1894 w Łodzi, zm. 4 września 1980 tamże) – major piechoty Wojska Polskiego.
Życiorys.
Urodził się 15 października 1894 w Łodzi jako syn Józefa. Od 1914 był członkiem POW w Łodzi, w latach 1915–1916 ukończył szkołę podoficerską. W listopadzie 1918 był dowódcą dzielnicy POW i oficerem I Batalionu Strzelców Łódzkich. W 1919 ukończył uzupełniający kurs wojskowy i zakwalifikowany został do służby w piechocie w stopniu porucznika.
Ranny w wojnie polsko-bolszewickiej. Następnie przeniesiony do 28 pułku Strzelców Kaniowskich w Łodzi. W Centrum Wyszkolenia Piechoty w Rembertowie ukończył kurs taktyczno-strzelecki. Od początku 1936 skierowany do pracy w Powiatowej Komendzie Uzupełnień Wieluń. W 1937 został przeniesiony do korpusu oficerów administracji, grupa administracyjna. W latach 1938–1939 komendant powiatowy Związku Strzeleckiego. W marcu 1939 był komendantem powiatowym Przysposobienia Wojskowego Wieluń. W okresie poprzedzającym wybuch II wojny światowej zajmował się organizacją wieluńskich batalionów Obrony Narodowej.
W wojnie obronnej był dowódcą batalionu ON „Wieluń II”, przeszedł szlak bojowy od Parcic do Stoczka. Dostał się do niewoli niemieckiej.
Po wyzwoleniu powrócił do kraju i podjął służbę w 17 Dywizji Piechoty wraz z awansem na majora, jednak po kilku miesiącach został zwolniony. W okresie stalinowskim był więziony "za działalność antypaństwową" (1954–1956) na mocy wyroku Wojskowego Sądu Rejonowego w Warszawie, poddawany torturom fizycznym i psychicznym. Zwolniony w 1956 po amnestii, w czerwcu 1963 został zrehabilitowany przez Sąd Wojewódzki w Łodzi.

</doc>
<doc id="985037" url="https://pl.wikipedia.org/wiki?curid=985037" title="Dekanat Gołuchów">
Dekanat Gołuchów

Dekanat Gołuchów – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 7 parafii:
Historia.
Dekanat utworzony po powstaniu w 1992 r. diecezji kaliskiej
Sąsiednie dekanaty.
Kalisz I, Ołobok, Pleszew, Raszków, Stawiszyn

</doc>
<doc id="985039" url="https://pl.wikipedia.org/wiki?curid=985039" title="Arys (miasto)">
Arys (miasto)

Arys (kaz. Арыс) – miasto (od 1956) w południowym Kazachstanie, w obwodzie turkiestańskim. W 2021 roku liczyło 46 556 mieszkańców. 

</doc>
<doc id="985041" url="https://pl.wikipedia.org/wiki?curid=985041" title="Mendrisio">
Mendrisio

Mendrisio − miasto i gmina w Szwajcarii, gmina kantonu Ticino, ok. 7 tys. mieszkańców. Zwana "cudowna osadą" ze względu na niewielki obszar i piękno historycznego centrum. 1 kwietnia 2004 przyłączyła gminę Salorino.
W mieście znajduje się siedziba złożonej w 1996 Akademia Architektury.

</doc>
<doc id="985046" url="https://pl.wikipedia.org/wiki?curid=985046" title="Dr. Huckenbush">
Dr. Huckenbush

Dr. Huckenbush – polska grupa muzyczna (duet) powstała w 1981 z inicjatywy Andrzeja Rdułtowskiego i Waldemara Księżarczyka. Wykonywała covery znanych, światowych grup rockowych z własnymi, wulgarnymi tekstami. Andrzej Rdułtowski twierdzi w udzielonym wywiadzie, że nie były to covery, ale „luźna inspiracja”. Duet jest często mylony z Dr. Hackenbush – zespołem grającym wyłącznie własny repertuar A. Rdułtowskiego.
Skład zespołu.
Dawny skład.
Duet ten uzupełniali muzycy sesyjni.
Historia.
Początki grupy sięgają 1981, jednak duet grał razem znacznie wcześniej. Pierwszym przerobionym utworem był "Purple Haze" Jimiego Hendriksa. Początkowo projekt nazywał się "Fred Standard and William Kox", ale nazwa nie przyjęła się ze względu na długość i została zmieniona na Dr. Huckenbush. Była to zmodyfikowana nazwa grupy Dr. Hackenbush, z którą był kojarzony Andrzej Rdułtowski, założyciel formacji. Często nazwa zespołu była uzupełniana pseudonimami "Fred Standart" (lub "Standard") i "William Kox" (lub "Cox") dla odróżnienia od grupy Dr. Hackenbush. W 1984 zespół zawiesił działalność – Rdułtowski założył własne studio nagrań, a Księżarczyk wyemigrował z kraju. Pomimo tego ukazywały się kolejne albumy, będące efektem ponownego masteringu i kompilacji wcześniejszych nagrań.
Zespół po przerwie na przełomie wieków, w okrojonym składzie reaktywował działalność w 2005 i wykonuje obecnie własne utwory.
W 2009 grupa w składzie byłych muzyków Dr. Huckenbusha (Andrzej Rdułtowski, Jacek Jankowski, Aleksander Szmidt) wznowiła działalność po 25 latach nieobecności na scenie. Inauguracyjny koncert odbył się w Gdyni w klubie Ucho (29 marca 2009) i został zarejestrowany z myślą o wydaniu płyty DVD, potem zespół grał np. podczas otwarcia warszawskiego klubu Fono Bar (23 kwietnia). Grupa przypomniała publiczności repertuar z lat 80, zarówno z autorskiego dorobku A. Rdułtowskiego (Dr. Hackenbush) jak i wulgarne coverowe piosenki Dr. Huckenbusha.
W tym składzie i pod nazwą Dr. Hackenbush zespół wydał dotychczas kilka płyt.
Dyskografia.
Albumy wydane przed 1996 mają bardzo niską jakość dźwięku.
Nieautoryzowane albumy:

</doc>
<doc id="985053" url="https://pl.wikipedia.org/wiki?curid=985053" title="Dekanat Grabów">
Dekanat Grabów

Dekanat Grabów – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 9 parafii:
Sąsiednie dekanaty.
Błaszki, Lututów, Mikstat, Ołobok, Ostrzeszów, Wieruszów, Złoczew

</doc>
<doc id="985054" url="https://pl.wikipedia.org/wiki?curid=985054" title="Leopold Julian Kronenberg">
Leopold Julian Kronenberg

Baron Leopold Julian Kronenberg herbu Strugi (ur. 27 lipca 1849 w Warszawie, zm. 23 lutego 1937 w Brzeziu) – polski finansista, bankier i działacz gospodarczy żydowskiego pochodzenia.
Życiorys.
Urodził się jako syn bankiera Leopolda Stanisława Kronenberga (1812–1878) i Ernestyny Rozalii Leo (1827–1893, córki Leopolda Augusta Leo). Leopold Julian Kronenberg miał pięcioro rodzeństwa: Stanisława Leopolda, Władysława Edwarda, Teklę Julię, Marię Różę i Różę Marię Karolinę.
Ukończył studia na Wydziale Prawa Szkoły Głównej w Warszawie i studium rolnicze w Bonn i Poppelsdorfie. Był dyrektorem petersburskiej filii Banku Handlowego w Warszawie, a po chorobie brata Stanisława przejął w 1887 zarządzanie nad należącymi do rodziny przedsiębiorstwami, w tym Bankiem Handlowym w Warszawie i Koleją Warszawsko-Terespolską oraz Nadwiślańską. Był prezesem Kolei Warszawsko-Wiedeńskiej. W 1896 roku otworzył filię banku w Częstochowie. Był również właścicielem dóbr Strugi.
W 1893 roku otrzymał dziedziczny tytuł barona cesarstwa. W latach 1905-1918 był członkiem Towarzystwa Kursów Naukowych, od 28 XII 1905 do 23 V 1906 także członkiem Zarządu TKN.
W latach 1907–1910 pełnił mandat posła w rosyjskiej Radzie Państwa. Był członkiem Stronnictwa Polityki Realnej.
Był jednym z fundatorów, a następnie prezesem zarządu Filharmonii Warszawskiej. Wspierał także m.in. utworzenie Instytutu Politechnicznego oraz budowę pomnika Adama Mickiewicza.
Po odzyskaniu niepodległości wyprowadził się z Warszawy. Chcąc być pochowanym koło żony na Powązkach (kwatera 19-1/2-28), na krótko przed śmiercią przeszedł z wyznania ewangelicko-reformowanego na katolickie. Zmarł 23 lutego 1937 w majątku Brzezie.
Jego żoną była śpiewaczka Józefina Reszke. Mieli dwoje dzieci:

</doc>
<doc id="985063" url="https://pl.wikipedia.org/wiki?curid=985063" title="Destylacja próżniowa">
Destylacja próżniowa



</doc>
<doc id="985065" url="https://pl.wikipedia.org/wiki?curid=985065" title="Mastiphal">
Mastiphal

Mastiphal – polski zespół blackmetalowy. Grupa powstała w 1992 w Katowicach pod nazwą Dissolution z inicjatywy Rafała „Flaurosa” Górala, późniejszego wokalisty Darzamat i Cymerisa, w latach późniejszych związanego z zespołem Iperyt. Rok później zespół przyjął nazwę Mastiphal. 
Zespół nagrał jeden album "For A Glory Of All Evil Spirits Rise For Victory" wydany w 1996 roku. Pozostałe produkcje to 2 płyty demo: "Sowing Profane Seed" (1994) i "Promo'96"; oraz kompilacja "Seed of Victory" z 1998. 
W 2009 roku zespół wznowił działalność. We wrześniu tego samego roku białostocka wytwórnia Witching Hour Productions wydała dwupłytowe wydawnictwo zatytułowane "Damnatio Memoriae", które zawiera wszystkie utwory Mastiphal. W 2010 roku skład zespołu uzupełnili gitarzyści Damian „Daamr” Kowalski i Opressor oraz perkusista Paweł „Senator” Nowak.

</doc>
<doc id="985066" url="https://pl.wikipedia.org/wiki?curid=985066" title="Dekanat Jarocin">
Dekanat Jarocin

Dekanat Jarocin – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 9 parafii:
Na terenie dekanatu istnieje także parafia wojskowa należąca do dekanatu Wojsk Lotniczych i Obrony Powietrznej Ordynariatu Polowego Wojska Polskiego.
Sąsiednie dekanaty.
Borek "(archidiec. poznańska)", Czermin, Dobrzyca, Koźmin, Nowe Miasto "(archidiec. poznańska)", Żerków

</doc>
<doc id="985068" url="https://pl.wikipedia.org/wiki?curid=985068" title="Endomorfizm diagonalizowalny">
Endomorfizm diagonalizowalny



</doc>
<doc id="985070" url="https://pl.wikipedia.org/wiki?curid=985070" title="Protokół bram wewnętrznych">
Protokół bram wewnętrznych

Protokół bram wewnętrznych, IGP (od ) – protokół trasowania pakietów danych wewnątrz systemu autonomicznego.

</doc>
<doc id="985072" url="https://pl.wikipedia.org/wiki?curid=985072" title="Sorsk">
Sorsk

Sorsk – miasto w Federacji Rosyjskiej w Republice Chakasji. Położone nad rzeką Sorą w odległości 145 km od Abakanu. Założony w latach 40. Prawa miejskie od 1966.
przemysł - zakłady przeróbki molibdenu, produkcja silkatu.

</doc>
<doc id="985073" url="https://pl.wikipedia.org/wiki?curid=985073" title="Jaume Viladrich i Gaspa">
Jaume Viladrich i Gaspa

Jaume Viladrich i Gaspa (ur. 14 stycznia 1865 - zm. 25 sierpnia 1926) – hiszpański duchowny katolicki, wikariusz diecezji La Seu d’Urgell i zarazem tymczasowy współksiążę episkopalny Andory od 2 czerwca 1919 do 1 lipca 1920.
W 1910 papież Pius X nadał mu godność prałata domowego Jego Świątobliwości. 26 czerwca 1921 został mianowany przez papieża Benedykta XV biskupem pomocniczym Burgos, a 25 lipca przyjął konsekrację biskupią. 

</doc>
<doc id="985074" url="https://pl.wikipedia.org/wiki?curid=985074" title="Ryszard Nawrat">
Ryszard Nawrat

Ryszard Nawrat (ur. 18 stycznia 1955 w Nysie) – polski polityk, przedsiębiorca, były wojewoda dolnośląski, były pełnomocnik rządu Leszka Millera ds. Programu dla Odry-2006.
Życiorys.
Ukończył studia na Akademii Ekonomicznej we Wrocławiu. W latach 1979–1982 był prezesem zarządu Gminnej Spółdzielni „Samopomoc Chłopska”. W okresie PRL działał w Związku Socjalistycznej Młodzieży Polskiej (był przewodniczącym zarządu wojewódzkiego) i PZPR (w drugiej połowie lat 80. wchodził w skład egzekutywy Komitetu Wojewódzkiego). Zasiadał w prezydium Miejskiej Rady Narodowej.
Od 1989 prowadził własną działalność gospodarczą (w tym deweloperską). M.in. w 1998 założył wraz z politykiem prawicy Andrzejem Urbańskim spółkę Kalejdoskop-Nowa korporacja. Należał do SdRP, w 1999 wstąpił do Sojuszu Lewicy Demokratycznej. Był członkiem władz krajowych SLD.
Od 2001 do 2003 zajmował stanowisko wojewody dolnośląskiego w rządzie Leszka Millera.
W kwietniu 2005 został zatrzymany, a następnie tymczasowo aresztowany. Przedstawiono mu zarzut przyjęcia wartej około 22 tys. zł korzyści majątkowej w postaci wycieczki do Portugalii. W 2008 został w tej sprawie skazany na karę 1,5 roku pozbawienia wolności z warunkowym zawieszeniem jej wykonania na dwuletni okres próby oraz 45 tys. zł grzywny.

</doc>
<doc id="985078" url="https://pl.wikipedia.org/wiki?curid=985078" title="Pamięć dynamiczna">
Pamięć dynamiczna



</doc>
<doc id="985079" url="https://pl.wikipedia.org/wiki?curid=985079" title="Kułsary">
Kułsary

Kułsary (; , "Kulsary") – miasto w zachodnim Kazachstanie, w obwodzie atyrauskim, siedziba administracyjna rejonu Żyłyoj. 
W 2022 roku liczyło ponad 65 tys. mieszkańców.

</doc>
<doc id="985082" url="https://pl.wikipedia.org/wiki?curid=985082" title="Nery Castillo">
Nery Castillo

Nery Castillo, właśc. Nery Alberto Castillo Confalonieri (ur. 13 czerwca 1984 w San Luis Potosí) – meksykański piłkarz grający na pozycji napastnika lub skrzydłowego. Posiada także obywatelstwa urugwajskie, włoskie i greckie.
Kariera klubowa.
Pochodzi z Meksyku, ale piłkarską karierę rozpoczął w klubie Danubio z Montevideo. W jego barwach zadebiutował już w wieku 15 lat w lidze urugwajskiej. Z Danubio wystąpił na jednym z młodzieżowych turniejów w Brazylii i tam swoją postawą zwrócił uwagę menedżerów klubów europejskich. Jego ojciec i agent zadecydowali o przenosinach Nery’ego do Manchesteru United, jednak Castillo nie uzyskał pozwolenia na pracę.
Latem 2001 zgłosił się po Castillo grecki Olympiakos SFP i zawodnik podpisał długoletni kontrakt z tym klubem. W pierwszych dwóch latach zagrał zaledwie we 2 spotkaniach ligi greckiej (dwa kolejne mistrzostwa Grecji), ale w sezonie 2002/2003 grał już więcej (9 meczów, 3 gole) i miał swój udział w wywalczeniu mistrzostwa kraju. W sezonie 2003/2004 był już zawodnikiem wyjściowej jedenastki zespołu, z którym został wicemistrzem kraju. Zaczął grać także w rozgrywkach grupowych Ligi Mistrzów. Pełny w sukcesy dla Castillo był także rok 2005, kiedy to sięgnął z Olympiakosem po dublet: mistrzostwo i Puchar Grecji, a osiągnięcie to powtórzył także w 2006 roku. W sezonie 2006/2007 osiągnął jeszcze wyższą formę, a przede wszystkim skuteczność. Z 12 bramkami na koncie stał się drugim po Rivaldo (17 bramek) strzelcem zespołu i trzeci raz z rzędu zdobył mistrzostwo Hellady.
Latem 2007 za 15 milionów euro Castillo przeszedł do Szachtara Donieck, z którym podpisał 3-letni kontrakt, lecz nie sprawdził się tam i wpadł konflikt z trenerem ukraińskiego zespołu, ponieważ dwukrotnie bez polecenia podszedł do jedenastki, którą miał strzelać Cristiano Lucarelli. Władze Szachtara zdecydowały w 2008 roku wypożyczyć swojego zawodnika do angielskiego Manchesteru City na pół roku. W Premiership zadebiutował 12 stycznia w przegranym 0:1 wyjazdowym spotkaniu z Everonem. 30 lipca 2009 ponownie został wypożyczony, ale już do Dnipra Dniepropetrowsk. 18 lipca 2010 również na zasadzie wypożyczenia zasilił Chicago Fire.
W styczniu 2010 został wypożyczony na pół roku do greckiego klubu Aris FC.
Kariera reprezentacyjna.
W 2000 roku Castillo został powołany do młodzieżowej reprezentacji Urugwaju U-17 na Mistrzostwa Ameryki Południowej U-17, jednak z niewyjaśnionych przyczyn zrezygnował z udziału w turnieju.
Gdy minęło 7 lat pobytu Castillo w Grecji, pojawiły się spekulacje o zainteresowaniu zawodnikiem przez Grecki Związek Piłki Nożnej. Selekcjoner reprezentacji Grecji, Otto Rehhagel zabiegał o przyznanie Castillo greckiego obywatelstwa. Jednak 30 listopada 2006 Nery publicznie zgłosił akces do reprezentacji Meksyku na Złoty Puchar CONCACAF 2007. 5 lutego 2007 przybył na obóz przygotowawczy kadry meksykańskiej, jednak 7 lutego nie zdołał zadebiutować w towarzyskim meczu z USA z powodu kontuzji lewej kostki.
W reprezentacji Meksyku Castillo ostatecznie zadebiutował 2 czerwca w wygranym 4:0 sparingowym spotkaniu z Iranem. Natomiast swojego pierwszego gola zdobył już podczas turnieju o Złoty Puchar w wygranym 2:1 meczu z Kubą.

</doc>
<doc id="985084" url="https://pl.wikipedia.org/wiki?curid=985084" title="Bitwa pod Ulundi">
Bitwa pod Ulundi

Bitwa pod Ulundi – starcie zbrojne, które miało miejsce 4 lipca 1879 roku w trakcie wojny Brytyjczyków z Zulusami w Południowej Afryce. Była to decydująca bitwa tej wojny, która przyczyniła się do upadku państwa Zulusów.
Wstęp.
Po zwycięskiej bitwie pod Kambulą lord Chelmsford rozpoczął latem 1879 roku reorganizację armii brytyjskiej. Do Południowej Afryki wysłano liczne oddziały wojsk z niemalże całego terytorium Imperium Brytyjskiego. Chelmsforda, na skutek błędów, które doprowadziły do klęski pod Isandlwaną, miał zastąpić na stanowisku głównodowodzącego generał Garnet Wolseley. W tej sytuacji Chelmsford od razu zajął się przygotowywaniem decydującej kampanii.
Armia Zulusów.
Armia króla Cetshwayo liczyła 20 tysięcy wojowników. Podzielona była na liczące 1500 ludzi regimenty ("ambabutho"). Każda samodzielna grupa wojowników niezależnie od jej liczebności nazywana była "impi". Zulusi stosowali w walce klasyczną, wprowadzoną jeszcze przez króla Czakę taktykę. "Impi" podzielone były na 4 grupy, utrzymujące podczas bitwy odpowiedni szyk przypominający głowę byka. Najsilniejsza militarnie grupa znajdująca się pośrodku i tworząca klatkę piersiową ("Isifuba") atakowała przeciwnika frontalnie. Druga i trzecia grupa tworzyły rogi ("Izimpondo") i miały za zadanie obejście, oskrzydlenie, lub otoczenie przeciwnika i odcięcie jego dróg ucieczki. Ostatnia, czwarta grupa stanowiła odwód.
Zulusi uzbrojeni byli w wysokie tarcze sporządzone ze skóry cielęcej ("isihlangu"). Każda tarcza posiadała barwę, która świadczyła o jej przynależności do danego regimentu. Dodatkowo wojownicy posiadali długie włócznie wojenne ("isijula"), a część z nich broń palną zdobytą na Brytyjczykach.
Bitwa.
4 lipca 1879 roku, niemal w przeddzień przybycia sir Wolseleya, w pobliżu stolicy Zulusów Ulundi doszło do decydującego starcia. W bitwie wzięło udział 5317 Brytyjczyków. Brytyjczycy sformowali czworobok, który został zaatakowany przez Zulusów. Jednak już po pół godzinie atak Zulusów załamał się w ogniu brytyjskiej broni palnej i dział. Kontratak 17 Pułku Lansjerów odrzucił napastników z pola bitwy, po czym rozpoczął pościg. W trakcie bitwy Zulusi utracili 1500 ludzi, po stronie brytyjskiej było 12 zabitych i 70 rannych.
Rezultat.
Król Zulusów przeżył bitwę i zbiegł na północ, podczas gdy reszta ocalałych wojowników rozproszyła się w różnych kierunkach. Dwa tygodnie po zakończeniu bitwy Brytyjczycy poinformowali o upadku państwa Zulusów. Miesiąc później pojmany został Cetshwayo. Państwo Zulusów podzielone zostało na 13 odrębnych królestw.
Lord Chelmsford, zgodnie z poleceniem rządu brytyjskiego, został odwołany i 15 lipca oddał dowodzenie Wolesleyowi, ale zwycięstwo pod Ulundi zmazało jego przeszłe winy, co znalazło odbicie w odznaczeniu go w sierpniu Krzyżem Wielkim Orderu Łaźni (GCB).

</doc>
<doc id="985086" url="https://pl.wikipedia.org/wiki?curid=985086" title="Nery Alberto Castillo">
Nery Alberto Castillo



</doc>
<doc id="985090" url="https://pl.wikipedia.org/wiki?curid=985090" title="Jaskinia Zbójecka (Góry Świętokrzyskie)">
Jaskinia Zbójecka (Góry Świętokrzyskie)

Jaskinia Zbójecka – jaskinia w wąwozie Dule w Górach Świętokrzyskich w okolicach Łagowa. Ma długość 160 m. Otwór znajduje się na wysokości 312 m n.p.m., ma szerokość 3,5 i wysokość 2,7 m. Jaskinia powstała w wapieniach dewońskich w okresie pliocenu. Jest formą krasową, częściowo krasowo-zawaliskową. Forma krasowa rozwinęła się wzdłuż szczelin ciosowych. W skład szaty naciekowej występującej wyłącznie w Sali Naciekowej wchodzą: stalaktyty, stalagmity (dochodzące do 0,5 m wysokości), kolumny i polewy naciekowe, draperie oraz cienkie naskorupienia powstałe ze stwardniałego mleka wapiennego.W jaskini występuje szereg gatunków nietoperzy. Jest jedynym miejscem w regionie, w którym występują stygobionty. Występują tu również stygofile i stygokseny.
Jaskinia znana od bardzo dawna. Wewnątrz odnaleziono ceramikę oraz kości zwierzęce (dzika lub świni domowej) pochodzące z XI lub XII wieku. Bardzo wcześnie wzmiankowana w piśmiennictwie, występuje w publikacjach geograficznych już od połowy XIX w.
Miejsce to jest wiązane z legendą o zbójniku Madeju. Jaskinia jest objęta ochroną jako pomnik przyrody. Jest dostępna do zwiedzania przez cały rok. Brak oświetlenia elektrycznego. W celu udostępnienia jej turystom wykonywane jest wygodne dojście do jaskini.

</doc>
<doc id="985091" url="https://pl.wikipedia.org/wiki?curid=985091" title="Plurale tantum">
Plurale tantum

Plurale tantum (lm. "pluralia tantum") – rzeczownik występujący pod względem formalnym jedynie w liczbie mnogiej mimo znaczenia liczby pojedynczej lub niepoliczalności desygnatu.
W języku polskim.
Cechy charakterystyczne.
W języku polskim "pluralia tantum" zwykle mają rodzaj niemęskoosobowy.
Rzeczowniki takie mogą być albo policzalne (np. "drzwi", "usta"), albo niepoliczalne (np. "fusy", "męty"). Tylko te pierwsze łączą się z określeniami liczebnikowymi, przy czym zwykle takim określeniem są liczebniki zbiorowe ("dwoje skrzypiec", "troje drzwi"). Nieraz liczebnik zbiorowy bywa też zastępowany tzw. wykładnikiem miary, np. "jedne okulary" – "jedna para okularów".
Grupy znaczeniowe.
Często są to: 
Przypadki szczególne.
Na granicy pomiędzy kategorią "plurale tantum" a zwykłą liczbą mnogą stoi polski rzeczownik "rodzice", który jest etymologicznie w zasadzie zwykłą formą mnogą od "rodzic". Ponieważ jednak wyraz "rodzic" używany był rzadko i jako słowo podniosłe bądź żartobliwe, forma "rodzice" się usamodzielniła i postrzegana bywa jako osobny wyraz. Obecnie jednak słowniki traktują liczbę pojedynczą jako pełnoprawną.
Jeszcze do niedawna słowo "fochy" używane było wyłącznie w liczbie mnogiej i niektóre źródła normatywne podają tę formę jako jedyną dopuszczalną. Obecnie słowa tego używa się również w liczbie pojedynczej, np. w wyrażeniu "strzelać focha".
Niektóre formy liczby pojedynczej rzeczowników "plurale tantum" używane są wyłącznie żartobliwie, np. "spodzień" (od "spodnie").
Pluralia tantum w innych językach.
Niektóre pojęcia są wyrażane jako "pluralia tantum" w wielu językach, np. i ; , i ; i ("oczki"). Inne natomiast nie wykazują takich podobieństw, np. i , ("czasy") i . Dotyczy to również nazw geograficznych – np. w większości języków Helsinki mają liczbę pojedynczą, por.
Inne języki słowiańskie.
W języku serbsko-chorwackim "pluralia tantum" stanowią rzeczowniki określające przedmioty złożone z co najmniej dwóch części, np. „okulary”, „nożyczki”, „gazeta”, „drabina”, „spodnie”, a także niektóre części ciała: „plecy”, „piersi”, „usta”.
W języku bułgarskim "pluralia tantum" to:
W języku bułgarskim "pluralia tantum" nie łączą się z liczebnikami głównymi.
W języku czeskim "pluralia tantum" to m.in.:
W języku rosyjskim pluralia tantum to:
W języku słowackim pluralia tantum to m.in.:
Języki germańskie.
W językach germańskich dla wskazania liczby obiektów nazywanych poprzez "plurale tantum" dominuje użycie wykładnika miary, np. po angielsku możliwe jest tylko „para okularów”, ale już nie , ani tym bardziej .
W języku niemieckim rzeczowniki tego typu można pod względem znaczenia podzielić na trzy grupy:
Niektóre rzeczowniki niemieckie, zwykle używane jako "pluralia tantum", mają też formy liczby pojedynczej o takim samym lub zbliżonym znaczeniu, np. (rzadko ) „chemikalia”, (rzadko ) „machinacje, knowania, spisek”, (rzadko ) „odsetki”; „składniki” wobec „składnik” (rzadko), ale też „dodatek, uzupełnienie”.
Część tych niemieckich rzeczowników ma charakter policzalny (np. „dziesięcioro ludzi”), część jednak – nie ( *„troje ferii”).
Niektóre nazwy świąt, będące pierwotnie formami liczby mnogiej, używane są obecnie w języku niemieckim jako rzeczowniki rodzaju nijakiego w liczbie pojedynczej, np. „Wielkanoc”, „Zielone Świątki”, „Boże Narodzenie”, jednak w formułach życzeniowych zachowują swą dawną łączliwość z przymiotnikami w liczbie mnogiej, por.
Z kategorii "plurale tantum" przeszły one zatem do "singulare tantum".
W języku duńskim najpopularniejszym przykładem "plurale tantum" jest wyraz „pieniądze”.
Języki bałtyckie.
Zarówno w języku litewskim, jak i łotewskim występuje wyjątkowo dużo "pluralia tantum". Litewskie "pluralia tantum" obejmują zarówno rzeczowniki pospolite (np. „ostrze”, „drzwi”, „mąka”), jak i m.in. nazwy geograficzne (np. „Troki”).
Niektóre rzeczowniki mają w liczbie mnogiej – oprócz podstawowego – także inne, dodatkowe znaczenie, np.:
W tym drugim znaczeniu są one "pluraliami tantum", nie mają odpowiednika w liczbie pojedynczej.
W obu językach bałtyckich wiele rzeczowników zbiorowych to "pluralia tantum", np. „sok” czy „krew” oraz „piasek”. Ponadto, w języku łotewskim do "pluralia tantum" zaliczają się określenia stanów psychicznych, np. „strach” czy „pragnienie”. W języku łotewskim "pluralia tantum" to również:
Język fiński.
W języku fińskim dużą grupę "pluralia tantum" stanowią rzeczowniki oznaczające wydarzenia, np. „loteria”, „otwarcie”, „pogrzeb”, „wyprzedaż”, „wesele”, „wieczór kawalerski”.
Języki romańskie.
W języku rumuńskim "pluralia tantum" stanowią rzeczowniki określające przedmioty złożone z co najmniej dwóch elementów, np. „okulary”, „cudzysłów”; rzeczowniki abstrakcyjne, np. „wspomnienia” oraz niektóre rzeczowniki zbiorowe, np. „ikra, kawior”, „makaron”.
W języku katalońskim również "pluralia tantum" stanowią rzeczowniki określające przedmioty złożone z co najmniej dwóch elementów, np. „nożyczki”, „lornetka”, „obcęgi”, „biustonosz”. Aby w odniesieniu do tych wyrazów mówić o parze, należy użyć wyrazu „jeden” w liczbie mnogiej, np. „para nożyczek”. Innymi powszechnie używanymi "pluralia tantum" są np. „peryferia, przedmieścia”, „pieniądze”, „szachy”.
Język albański.
W języku albańskim "pluralia tantum" także stanowią rzeczowniki określające przedmioty złożone z co najmniej dwóch elementów, np. „okulary”, „nożyczki”, „odzież”, nazwy związane ze zbiorowością, np. „pieniądze”, „okowy, kajdany”, nazwy niektórych działań, procesów i stanów, np. „żniwa”, „służalczość”, a także niektóre określenia materiałów i substancji lub ich pozostałości, np. „makaron”, „resztki jedzenia”, „plewy”.

</doc>
<doc id="985092" url="https://pl.wikipedia.org/wiki?curid=985092" title="Kubańska Federacja Kobiet">
Kubańska Federacja Kobiet

Kubańska Federacja Kobiet hisz. Federación de Mujeres Cubanas (FMC) – kubańska organizacja społeczno-polityczna założona w 1960 r., mająca 73710 placówek w całym kraju. Do FMC należy 85% kobiet w wieku powyżej 14 roku życia. Federacja ma bliskie powiązania z wieloma ministerstwami i przez tę organizację głos kobiet w walce o pełne prawa może zostać usłyszany. W dzisiejszej Kubie 44,5% członków związków zawodowych, 64% prawników, 49% sędziów i 47% sędziów Sądu Najwyższego to kobiety. 45,2% deputowanych do parlamentu to kobiety – to trzeci na świecie odsetek kobiet uczestniczących w życiu publicznym. 
Bieżące zadania FMC to głównie przeciwdziałanie seksizmowi we wszystkich aspektach życia, oraz organizowanie akcji charytatywnych, kursów dokształcających i wieczorków artystycznych. 20 marca 2004 r., w dzień Niedzieli Palmowej, członkinie Federacji zaatakowały i znieważyły, grupę znaną jako Kobiety w Bieli (Damas de Blanco), walczącą o uwolnienie więźniów politycznych i dysydentów, uwięzionych w 2003 r. 
Wieloletnią przewodniczącą FMC, była Vilma Espína, żona tymczasowego prezydenta Kuby, Raúla Castro, bratowa przywódcy rewolucji kubańskiej i prezydenta, Fidela Castro.

</doc>
<doc id="985096" url="https://pl.wikipedia.org/wiki?curid=985096" title="Renta rodzinna">
Renta rodzinna

Renta rodzinna – świadczenie wypłacane przez Zakład Ubezpieczeń Społecznych, które przysługuje uprawnionym członkom rodziny osoby, która w chwili śmierci miała ustalone prawo do emerytury lub renty z tytułu niezdolności do pracy lub spełniała warunki wymagane do uzyskania jednego z tych świadczeń.
Renta rodzinna w Polsce.
W polskim systemie ubezpieczeń społecznych renta rodzinna przysługuje wówczas, gdy ubezpieczona osoba zmarła miała w chwili śmierci prawo do emerytury lub świadczeń przedemerytalnych. Spełnione muszą być także inne warunki:
Wyliczana jest jedna łączna renta rodzinna dla wszystkich uprawnionych członków rodziny ubezpieczonej osoby zmarłej, i w razie konieczności dzielona jest równo pomiędzy wszystkich uprawnionych. Wyliczenia dokonuje się w procentach od kwoty świadczenia, które przysługiwałoby zmarłemu. Jeśli jest tylko jedna osoba uprawniona, to otrzymać może 85% kwoty tego świadczenia, dwie osoby otrzymać mogą 90%, a trzy oraz więcej – 95% świadczenia, które przysługiwałoby zmarłemu.
Od 1 marca 2019 r. najniższa renta rodzinna wynosi 1100,00 zł, a dodatek dla sieroty zupełnej 417,27 zł.

</doc>
<doc id="985098" url="https://pl.wikipedia.org/wiki?curid=985098" title="Monte Carasso">
Monte Carasso

Monte Carasso – osada, gmina kantonu Ticino, ok. 2.400 mieszkańców. Położona na równinie Magadino koło stolicy kantonu Bellinzony.
Laureat Nagrody Wakkera (Snozzi) w 1993.

</doc>
<doc id="985100" url="https://pl.wikipedia.org/wiki?curid=985100" title="Felice Beato">
Felice Beato

Felice Beato, znany też jako Felix Beato (ur. 1833 lub 1834, zm. 29 stycznia 1909) – fotograf pochodzący z Korfu. Jako jeden z pierwszych uwiecznił na fotografiach Daleki Wschód i był jednym z pierwszych fotografów wojennych. W swojej twórczości pokazywał życie codzienne, portrety ludzi, zdjęcia i panoramy architektury oraz krajobrazów Azji i krajów basenu Morza Śródziemnego. Liczne dalekie podróże Beato pozwoliły mu uwiecznić i przybliżyć Europejczykom i mieszkańcom Ameryki Północnej odległe i egzotyczne kraje oraz życie zamieszkujących je ludzi. Do dnia dzisiejszego jego zdjęcia stanowią wyjątkową ilustrację takich wydarzeń historycznych, jak powstanie Sipajów czy II wojna opiumowa. Część jego fotograficznej twórczości stanowi pierwszą próbę tego, co później zostało nazwane fotoreportażem. Prace Beato wywarły znaczący wpływ na innych fotografów, zwłaszcza w Japonii, gdzie pracował on przez długi czas.
Pochodzenie i narodowość.
Pochodzenie i narodowość Felice Beato były przez długi czas sprawą problematyczną, ale zamieszanie, jakie powstało wokół jego miejsca i daty urodzenia wydaje się być obecnie wyjaśnione. Opierając się na zezwoleniach podróży, jakie otrzymał w roku 1858, można przyjąć, że Beato urodził się w roku 1833 lub 1834 na wyspie Korfu. W tych latach Korfu była częścią brytyjskiego protektoratu obejmującego Wyspy Jońskie, więc Beato był poddanym korony brytyjskiej. Od stuleci (do 1797) Korfu była jednak własnością Republiki Weneckiej, której tradycje nadal były żywe wśród mieszkańców wyspy, co tłumaczy dlaczego wiele źródeł pisało o Felice Beato jako o Włochu lub Wenecjaninie.
Ponieważ istnieje wiele fotografii podpisanych „Felice Antonio Beato” lub „Felice A. Beato”, przez długi czas sądzono, że był to jeden fotograf, który w jakiś sposób mógł w tym samym czasie robić zdjęcia w tak oddalonych miejscach jak Egipt i Japonia. Ale w roku 1983 Chantal Edel udowodniła, że „Felice Antonio Beato” to w rzeczywistości dwaj bracia – Felice Beato i Antonio Beato, którzy czasami pracowali razem, mając jeden podpis. To zamieszanie związane z podpisem nadal powoduje problemy z identyfikacją, który z braci zrobił dane zdjęcie.
Morze Śródziemne, Krym i Indie.
Mało jest informacji o pierwszych latach pracy Beato jako fotografa, ale wiadomo, że zakupił on swój pierwszy i jedyny obiektyw w Paryżu w 1851. Prawdopodobnie spotkał brytyjskiego fotografa Jamesa Robertsona na Malcie w 1850 i towarzyszył mu w podróży do Konstantynopola w 1851. W 1853 obaj zaczęli fotografować razem i w tym samym roku, lub w 1854, stworzyli spółkę zwaną „Robertson &amp; Beato”, kiedy Robertson otworzył studio fotograficzne w Pera, w Konstantynopolu. Robertson i Beato dołączyli do brata Beato – Antonia w wyprawie fotograficznej na Maltę w 1854 lub 1856 oraz do Grecji i Jerozolimy w 1857. Kilka fotografii stworzonych w latach 50. XIX wieku jest podpisanych „Robertson, Beato and Co.” i jest prawdopodobne, że „and Co.” oznacza Antonia.
Pod koniec 1854 lub na początku 1855 James Robertson poślubił siostrę Beato – Leonildę Marię Matildę Beato. Mieli trzy córki: Catherine Grace (ur. 1856), Edith Marcon Vergence (ur. 1859) i Helen Beatruc (ur. 1861).
W 1855 Felice Beato i Robertson podróżowali do Bałakławy, Krym, gdzie stworzyli reportaż o Wojnie krymskiej kontynuując dzieło Rogera Fentona. Fotografowali upadek Sewastopola we wrześniu 1855, tworząc ok. 60 zdjęć.
W lutym 1858 Felice Beato wyruszył do Kalkuty i rozpoczął swą podróż przez Północne Indie, aby udokumentować skutki powstania Sipajów. Podczas tej podróży zrobił pierwsze zdjęcia trupów, jakie kiedykolwiek wykonano. Uważa się, że na co najmniej jednym z jego zdjęć, zrobionym w pałacu Sikandra Bagh w Lucknow, szkielety i zwłoki hinduskich rebeliantów zostały poddane ekshumacji i odpowiednio poukładane, aby zwiększyć efekt dramatyczny. Beato był także w takich miastach, jak Delhi, Kanpur, Merath, Waranasi, Amritsar, Agra, Shimla i Lahaur. W lipcu 1858 przyłączył się do swego brata Antonia, który później opuścił Indie, prawdopodobnie z przyczyn zdrowotnych, w grudniu 1859. Antonio osiedlił się w Egipcie w 1860 i otworzył studio fotograficzne w Tebach w 1862.
Chiny.
W 1860 Felice Beato opuścił spółkę „Robertson &amp; Beato”, choć Robertson używał tej nazwy do 1867. Beato został wysłany z Indii, by fotografować angielsko-francuskie działania wojenne w Chinach podczas II wojny opiumowej. W marcu przybył do Hongkongu i natychmiast zaczął uwieczniać miasto i okolice, nawet tak odległe jak Guangzhou. Fotografie Beato należą do pierwszych zrobionych w Chinach.
W Hongkongu Beato spotkał Charlesa Wirgmana, artystę i korespondenta gazety "Illustrated London News." Oboje towarzyszyli marszowi wojsk angielsko-francuskich na północ do zatoki Dalian, potem do Beitangu i Fortów Dagu przy ujściu Hai He, oraz do Pekinu i Pałacu Letniego, Yuanmingyuan. Ilustracje artykułów Wirgmana często były inspirowane zdjęciami Beato zrobionymi podczas tej podróży.
Forty Dagu.
Fotografie wykonane przez Beato podczas II wojny opiumowej są pierwszymi zdjęciami dokumentującymi rozwijające się działania militarne, poprzez sekwencje opisanych datą i łączących się ze sobą zdjęć. Jego fotografie Fortów Dagu reprezentują tę tendencję w mniejszej skali, tworząc narracyjną rekonstrukcję bitwy. Sekwencja obrazów pokazuje zbliżanie się do fortów, skutki bombardowań zewnętrznych murów i fortyfikacji, a w końcu zniszczone wnętrza fortów, włączając w to ciała zabitych chińskich żołnierzy. Zdjęcia nie były jednak robione w tej kolejności, gdyż ciała Chińczyków musiały być sfotografowane najpierw, przed przeniesieniem ich. Dopiero wtedy Beato mógł robić zdjęcia wnętrza i zewnętrza fortu. W albumach zdjęcia są poukładane w ten sposób, by odtworzyć przebieg bitwy.
Zdjęcia Beato przedstawiające chińskich żołnierzy – nigdy nie fotografował zmarłych Brytyjczyków i Francuzów – i sposób w jaki je robił dokładnie pokazują ideologiczne aspekty fotoreportażu. Wyniki prac obrazem przykładami militarnego triumfu i potęgi brytyjskiego imperializmu. Po powrocie Beato do Wielkiej Brytanii jego zdjęcia zostały użyte do usprawiedliwienia wojen opiumowych (i wszelkich innych wojen kolonialnych) oraz kształtowania publicznej świadomości o kulturach istniejących na wschodzie.
Pałac Letni.
Podczas pobytu w Pekinie Beato wykonał zdjęcia Pałacu Letniego, Yuanmingyuanu, prywatnej posiadłości chińskiego cesarza składającej się z pawilonu pałacowego, świątyń, dużego, sztucznego jeziora i ogrodów. Niektóre z tych fotografii, zrobione między 6 a 18 października 1860 są unikalnymi obrazami budynków, które były plądrowane przez armię angielsko-francuską, począwszy od 6 października, a potem, 18 i 19 października, zostały spalone przez Brytyjską Pierwszą Dywizję z rozkazu hrabiego Elgina, jako zemstę na cesarzu Chin za torturowanie i zabicie dwudziestu członków poselstwa sprzymierzonych. Jednymi z ostatnich zdjęć Beato zrobionych w Chinach były portrety hrabiego Elgina przybywającego do Pekinu, aby podpisać Konwencję Pekińską i księcia Gong, który podpisywał w imieniu cesarza Xianfenga.
Beato wrócił do Anglii w listopadzie 1861 i podczas zimy tego samego roku sprzedał czterysta zdjęć Chin i Indii Henry’emu Heringowi, londyńskiemu portreciście. Hering powielił je i zaczął sprzedawać. Kiedy pierwszy raz weszły na rynek, jedno zdjęcie kosztowało 7 szylingów, kompletna seria indyjska kosztowała 54,08 funta, a chińska 37,08 funtów. W tych czasach średni dochód na osobę w Anglii i Walii wynosił 32 funty rocznie.
Japonia.
W 1863 Beato przeniósł się do Jokohamy, Japonia, przyłączając się do Charlesa Wirgmana, który żył tam od 1861. Stworzyli oni spółkę nazwaną „Beato &amp; Wirgman, Artists and Photographers” działającą w latach 1864–1867. Wirgman znowu produkował ilustracje inspirowane zdjęciami Beato, podczas gdy Beato fotografował niektóre szkice i inne prace Wirgmana.
Japońskie fotografie Beato to głównie portrety, zdjęcia rodzajowe, krajobrazy, miasta, seria fotografii dokumentujących scenerię i otoczenie drogi Tōkaidō i seria ukazująca ukiyo-e Andou Hiroshige’a i Katsushiki Hokusai. Zdjęcia zrobione w tym czasie są cenne, gdyż zostały wtedy wprowadzone przez Siogunat restrykcje dotyczące wjazdu obcokrajowców do kraju. Fotografie Beato są godne uwagi nie tylko ze względu na ich jakość, ale także z powodu rzadkości przedstawień Japonii z czasów epoki Edo
W Japonii Beato był bardzo aktywny zawodowo. We wrześniu 1864 został oficjalnym fotografem wyprawy wojennej do Shimonoseki. Następnego roku zrobił wiele zdjęć Nagasaki i jego okolic. Od 1866 był często karykaturowany (uprzejmie) w "Japan Punch" – piśmie stworzonym i redagowanym przez Wirgmana. W październiku 1866 podczas pożaru, który strawił dużą część Jokohamy Beato stracił swoje studio i negatywy. Przez następne dwa lata pracował energicznie, by odtworzyć stracony materiał. Skutkiem tego są dwa albumy fotografii – „Native Types” zawierające 100 portretów i zdjęć rodzajowych, a także „Views of Japan” zawierające 98 krajobrazów i zdjęć miast. Wiele z tych fotografii było ręcznie malowanych, technikę tę stosowano i ulepszano w studiu Beato z dużymi sukcesami, wykorzystując do tego japońskie sztuki malowania akwarelami i za pomocą grawerowanych drewienek, japońskiego odpowiednika drzeworytu. Od 1869 do 1877 Beato, nie pracujący już z Wirgmanem, otworzył własne studio w Jokohamie, nazwane „F. Beato &amp; Co., Photographers”, wraz z asystentem H. Woolettem, czterema japońskimi fotografami i czterema japońskimi artystami. Jednym z pomocników Beato był prawdopodobnie Kusakabe Kimbei, który potem zaczął pracować samodzielnie. Beato współpracował z Ueno Hikomą i innymi fotografami i być może robił zdjęcia barona Raimunda von Stillfried.
W 1871 Beato pracował jako oficjalny fotograf ekspedycji Stanów Zjednoczonych do Korei, dowodzonej przez Admirała Rodgersa. Zdjęcia zrobione przez Beato podczas wyprawy są pierwszymi fotografiami przedstawiającymi ten kraj i jego mieszkańców.
W Japonii Beato nie ograniczał swojej aktywności tylko do fotografii, ale także zajmował się interesami. Posiadał kilka studiów fotograficznych, był konsultantem nieruchomości, prowadził interesy w Grand Hotelu w Jokohamie, był sprzedawcą importowanych dywanów i damskich torebek, a także innych towarów. Pojawiał się także czasami w sądach, zarówno jako świadek i oskarżyciel, jak i pozwany. 6 sierpnia 1873 Beato został konsulem generalnym Grecji w Japonii, prawdopodobnie z powodu swojego pochodzenia.
W 1877 Beato sprzedał większość swoich udziałów firmie Stillfried &amp; Andersen, która wkrótce potem zajęła jego studio. W 1885 Stillfried &amp; Andersen sprzedała udziały Adolfo Farsariemu. Po dobiciu targu ze Stillfried &amp; Andersen, Beato najwyraźniej zawiesił na parę lat swoją działalność fotograficzną, koncentrując się na swojej równoległej karierze jako spekulanta finansowego i kupca. 29 listopada 1884 Beato opuścił Japonię, lądując ostatecznie w Port Said, w Egipcie. W japońskiej gazecie pisano w tym czasie, że stracił wszystkie swoje pieniądze na wymianie srebra.
Późne lata.
Od 1884 do 1885 Beato był oficjalnym fotografem korpusu ekspedycyjnego prowadzonego przez Garneta Wolseleya do Chartumu, w Sudanie, mającej na celu pomoc Generałowi Charlesowi Gordonowi. Najprawdopodobniej nie zachowała się żadna fotografia Beato z tego okresu.
Niedługo po powrocie do Anglii, w 1886, Beato zaczął wykładać techniki fotograficzne w „London and Provincial Photographic Society”. Ale w 1888 znów wyruszył fotografować do Azji, tym razem do Birmy, gdzie od 1896 pracował w studiu fotograficznym (zwanym „The Photographic Studio”), a także handlował meblami i osobliwościami w Mandalaj, z oddziałem w Rangunie. Wiedza o ostatnich latach jego życia jest tak samo skąpa jak o pierwszych. Nie wiadomo, czy Beato pracował po 1899, ale w styczniu 1907 jego spółka, F. Beato Ltd., została zlikwidowana i prawdopodobnie Beato krótko po tym zmarł.
Beato i fotografia.
Fotografie z XIX wieku często zdradzały niedoskonałości technologiczne tej epoki, ale Felice Beato potrafił tworzyć dobre zdjęcia mimo tych przeszkód, a nawet wykorzystywać je. Przeważnie produkował zdjęcia z negatywów ze szklanych płytek za pomocą procesu kolodionowego. Poza względami estetycznymi, długi czas naświetlania, niezbędny w tym procesie, wymagał ostrożnej i przemyślanej kompozycje zdjęć. Tworząc portrety, często ustawiał ludzi tak, by na zdjęciu były widoczne także elementy architektury lub topografii krajobrazu. Czasami ludzie (lub inne poruszające się obiekty) stawali się niewyraźni, lub wręcz znikali z powodu długiego czasu naświetlania. Ten mankament był częstym zjawiskiem na fotografiach XIX wieku.
Tak jak inni XIX-wieczni zawodowi fotografowie, Beato często tworzył kopie swoich zdjęć. Oryginał mógł być przypięty do nieruchomej powierzchni i sfotografowany, tworząc w ten sposób drugi negatyw, który służył do wywołania większej ilości zdjęć. Szpilki używane do przypięcia oryginalnego zdjęcia są czasami widoczne na kopiach. Pomimo ograniczeń tej metody, włączając w to utratę wielu detali i obniżenie jakości, był to efektywny i ekonomiczny sposób kopiowania zdjęć.
Beato był jednym z pionierów ręcznie malowanych fotografii i jako jeden z pierwszych zaczął tworzyć panoramy. Malowanie zdjęć albo zasugerował mu Wirgman, albo zobaczył tę technikę u swoich współpracowników – Charlesa Parkera i Williama Parke’a Andrew. Niezależnie od inspiracji, kolorowe krajobrazy Beato są naturalne i delikatne. Technika sprawdzała się również przy portretach, malowanych mocniej niż krajobrazy. Przez cały czas swojej kariery zawodowej, Beato tworzył spektakularne panoramy, starannie wykonując serie zdjęć krajobrazu, a następnie łącząc je ze sobą. Kompletna wersja panoramy Beitangu złożona z dziewięciu zdjęć ma długość ponad 2,5 metra.
Dzielenie podpisu z bratem nie jest jedynym problemem utrudniającym identyfikację prac artysty. Kiedy Stillfried &amp; Andersen kupili udziały Beato, zaczęli wydawać jego zdjęcia pod swoją nazwą, co było powszechnym procederem w XIX wieku. Zmieniali oni zdjęcia Beato poprzez dodawanie numerów, nazw lub innych zapisów wskazujących na ich firmę na negatywach, pozytywach lub oprawie. Stillfried &amp; Andersen wyprodukowali też wiele kolorowych wersji czarno-białych zdjęć Beato. W związku z tym wiele zdjęć Beato zostało później uznanych za prace spółki Stillfried &amp; Andersen. Na szczęście Beato podpisał sporo swoich fotografii grafitem lub atramentem na tylnej stronie zdjęcia. Nawet jeśli takim fotografiom został podmieniony podpis, pierwotna sygnatura często pozostała odbita z przodu zdjęcia i jest możliwa do odczytania za pomocą lustra. Ta metoda pomaga w ustaleniu nie tylko autorstwa danej fotografii, ale również czasu jej wykonania i tożsamości fotografowanego obiektu.

</doc>
<doc id="985101" url="https://pl.wikipedia.org/wiki?curid=985101" title="Krzysztof Grzelczyk">
Krzysztof Grzelczyk

Krzysztof Stanisław Grzelczyk (ur. 3 lipca 1957 w Krośnie Odrzańskim) – polski politolog, urzędnik konsularny i samorządowy, działacz opozycji demokratycznej w okresie PRL, w latach 2005–2007 wojewoda dolnośląski, w latach 2017–2021 konsul generalny RP w Toronto.
Życiorys.
Absolwent Instytutu Nauk Politycznych na Uniwersytecie Wrocławskim (1982). W okresie PRL działał w opozycji demokratycznej. Od 1978 był rzecznikiem Studenckiego Komitetu Solidarności we Wrocławiu, dwa lata później zakładał NZS na swoim wydziale. Pełnił też funkcję sekretarza redakcji Radia Solidarność. W stanie wojennym został internowany na okres od 13 grudnia 1981 do 3 lipca 1982, osadzono go w obozie dla internowanych w Grodkowie. W latach 1985–1992 przebywał na emigracji w Kanadzie.
Po powrocie do Polski pracował w administracji samorządowej, zajmując kierownicze stanowiska w urzędzie marszałkowskim i urzędzie miasta Wrocławia (m.in. dyrektora Biura Współpracy z Zagranicą). W latach 2005–2007 z ramienia Prawa i Sprawiedliwości był wojewodą dolnośląskim. W latach 2008–2009 był zastępcą dyrektora wrocławskiego oddziału Instytutu Pamięci Narodowej. W 2015 bez powodzenia kandydował do Senatu, zajmując 2. miejsce w swoim okręgu wyborczym. W latach 2016–2017 kierował wydziałem konsularnym ambasady RP w Londynie. Od listopada 2017 do września 2021 pełnił funkcję konsula generalnego w Toronto.
Żonaty z Jolantą Grzelczyk.

</doc>
<doc id="985104" url="https://pl.wikipedia.org/wiki?curid=985104" title="Federacja Kubańskich Kobiet">
Federacja Kubańskich Kobiet



</doc>
<doc id="985105" url="https://pl.wikipedia.org/wiki?curid=985105" title="Federación de Mujeres Cubanas">
Federación de Mujeres Cubanas



</doc>
<doc id="985108" url="https://pl.wikipedia.org/wiki?curid=985108" title="Marc Surer">
Marc Surer

Marc Surer (ur. 18 września 1951 w Aresdorf) – szwajcarski kierowca wyścigowy i komentator telewizyjny.
Brał udział w 87. wyścigach Formuły 1. Zadebiutował 9 września 1979 roku na torze Monza.
Surer był kierowcą testowym BMW. Popularność zdobył gdy w 1979 roku nieoczekiwanie został Mistrzem Europy w Formule 2. W tym samym roku rozpoczął prace rozwojowe nad silnikiem dla BMW. W niedługim czas dostał propozycję od zespołu Ensign na start w trzech ostatnich wyścigach sezonu. Nie były one jednak dla niego zbyt udane: dwa pierwsze wyścigi skończył na kwalifikacjach, a na Grand Prix USA posłuszeństwa odmówił bolid.
Rok 1980 to przesiadka do ATS, jednak w trzecim Grand Prix sezonu doznał złamania obu kostek podczas kwalifikacji na torze Kyalami. Powrócił podczas Grand Prix Francji i udowodnił, że zasługuje na miejsce lidera zespołu.
W 1981 roku powrócił do zespołu Ensign, gdzie przez pierwszą połowę sezonu jeździł dla angielskiego zespołu, a od wyścigu o Grand Prix Francji był kierowcą Theodore Racing.
Od 1982 roku aż do 1984 był kierowcą zespołu Arrows. Dostał wówczas bolid z nowym silnikiem BMW.
W 1985 zajął miejsce w zespole Brabham. Jego bolid napędzany był również niemieckim silnikiem. Stojąc ciągle w cieniu Nelsona Piqueta i dowiedziawszy się o przejściu wschodzącej gwiazdy Elio de Angelisa do ich zespołu, Marc zrezygnował z posady u Anglików na rzecz Arrowsa, gdzie mógł być numerem jeden.
Jednak tak się nie stało. Dwa razy nie ukończył wyścigu, a trzy razy był dziewiąty, ale nie dało to miejsca lidera zespołu i po GP Belgii Marc zakończył karierę w Formule 1. Ale nie słabe wyniki miały wpływu na tę decyzję. Podczas Rajdu Hesji miał poważny wypadek. Przy dużej prędkości jego Ford RS200 wpadł w poślizg i sunąc bokiem uderzył w jedyne stojące przy drodze drzewo. Siła uderzenia była tak duża, że samochód eksplodował. Jego pilot Michel Wyder zginął na miejscu, a Surer został ciężko ranny.
Po długiej rekonwalescencji wrócił do zdrowia, ale już nigdy nie zasiadł za kierownicą rajdówki. Po zakończeniu kariery Marc został prezenterem i komentatorem w telewizji DRS. Minęło wiele lat od tragicznego wypadku zanim Szwajcar zaczął pojawiać się na wyścigach historycznych. Cały czas był blisko sportów motorowych, jednak nie wrócił do ścigania.
W życiu prywatnym był dwukrotnie żonaty, z Yolandą Egger i Christiną Bönzli. Oba małżeństwa zakończyły się rozwodem.
Jest komentatorem wyścigów F1 w stacji telewizyjnej Sky Deutschland.

</doc>
<doc id="985110" url="https://pl.wikipedia.org/wiki?curid=985110" title="Ricardo Fornesa i Puigdemasa">
Ricardo Fornesa i Puigdemasa

Ricardo Fornesa i Puigdemasa (ur. ???? - zm. ????) – hiszpański duchowny katolicki, wikariusz Seo de Urgel i zarazem tymczasowy współksiążę episkopalny Andory od 2 lutego 1940 do 15 kwietnia 1943.

</doc>
<doc id="985113" url="https://pl.wikipedia.org/wiki?curid=985113" title="Twierdzenie Cayleya-Hamiltona">
Twierdzenie Cayleya-Hamiltona

Twierdzenie Cayleya-Hamiltona mówi, że każda macierz kwadratowa nad ciałem liczb rzeczywistych lub zespolonych jest pierwiastkiem swojego wielomianu charakterystycznego. Nazwa upamiętnia matematyków: Arthura Cayleya i Williama Hamiltona
Dokładniej; jeżeli formula_1 jest macierzą formula_2 oraz formula_3 jest macierzą identycznościową formula_2 to wielomian charakterystyczny formula_1 jest zdefiniowany jako:
gdzie formula_7 oznacza wyznacznik.
Twierdzenie Cayleya-Hamiltona mówi, że podstawienie formula_1 do wielomianu charakterystycznego daje w rezultacie macierz złożoną z samych zer:
Ważnym wnioskiem z teorii Cayleya-Hamiltona jest fakt, że wielomian minimalny danej macierzy jest dzielnikiem wielomianu charakterystycznego. Jest to bardzo przydatne podczas znajdowania postaci Jordana danej macierzy.
Przykład.
Rozważmy macierz
Wielomian charakterystyczny tej macierzy ma następującą postać:
Twierdzenie Cayleya-Hamiltona mówi, że
czyli:
Twierdzenie Cayleya-Hamiltona pozwala obliczać potęgi macierzy o wiele prościej, niż przez bezpośrednie mnożenia.
Biorąc powyższe wyniki
policzmy formula_16

</doc>
<doc id="985116" url="https://pl.wikipedia.org/wiki?curid=985116" title="Stopa końsko-szpotawa">
Stopa końsko-szpotawa

Stopa końsko-szpotawa (łac. "talipes equinovarus", ang. club foot) – wada wrodzona, polegająca na utrwalonym zgięciu podeszwowym stopy i przywiedzeniu przodostopia. Jest to wada o charakterze deformacji, w około 50% przypadków spowodowana przez malformacje kostne. Nie do końca jasna jest etiologia zmian.
Etiologia.
Wykazano, że czynnikami ryzyka stopy końsko-szpotawej są: palenie tytoniu oraz przyjmowanie ecstasy (MDMA) przez matki w ciąży.
Obraz kliniczny.
Stopa końsko-szpotawa to wynik obrazu kilku nakładających się na siebie wad i dopiero ich wspólne wystąpienie świadczy o rozpoznaniu.

</doc>
<doc id="985117" url="https://pl.wikipedia.org/wiki?curid=985117" title="Puchar Europy Mistrzów Klubowych (1960/1961)">
Puchar Europy Mistrzów Klubowych (1960/1961)

W sezonie 1960/1961 rozegrano szóstą edycję Pucharu Europy Mistrzów Klubowych (ang. "European Champion Clubs' Cup"), którego kontynuacją jest dzisiejsza Liga Mistrzów UEFA. W turnieju wystąpiło dwadzieścia osiem drużyn. Mecz finałowy rozegrany 31 maja 1961 na Wankdorfstadionie w Bernie zakończył się zwycięstwem Benfiki nad Barceloną 3:2.
I runda.
1 Rapid Wiedeń wygrał z Wismutem Karl Marx Stadt 1:0 w decydującym o awansie do 1/4 finału meczu.
1/2 finału.
1 Barcelona wygrała z HSV 1:0 w decydującym o awansie do finału meczu.

</doc>
<doc id="985121" url="https://pl.wikipedia.org/wiki?curid=985121" title="PKM Gdynia">
PKM Gdynia



</doc>
<doc id="985122" url="https://pl.wikipedia.org/wiki?curid=985122" title="Angelo Domenghini">
Angelo Domenghini

Angelo Domenghini (ur. 25 sierpnia 1941 w Lallio) – włoski piłkarz niegdyś grający na pozycji napastnika. Grał w Mistrzostwach Europy w 1968 i Mistrzostwach Świata w 1970.
Karierę rozpoczynał w Atalancie BC. Następnie był piłkarzem Interu (164 mecze i 54 bramki), następnie Cagliari Calcio, AS Roma, Hellas Werona, U.S. Foggia i Olbia Calcio, zaś karierę zakończył w Trentino Calcio.

</doc>
<doc id="985123" url="https://pl.wikipedia.org/wiki?curid=985123" title="Marcelo Sosa">
Marcelo Sosa

Marcelo Fabián Sosa Farías (ur. 6 lutego 1978 w Montevideo) piłkarz urugwajski grający na pozycji defensywnego pomocnika.
Kariera klubowa.
Sosa pochodzi z Montevideo i jest wychowankiem tamtejszego klubu Danubio FC. W jego barwach zadebiutował w wieku 18 lat w lidze urugwajskiej. Przez pierwsze trzy sezony był zazwyczaj rezerwowym w zespole, ale już w trakcie sezonu 1999 wywalczył miejsce w wyjściowej jedenastce Danubio. Swój pierwszy tytuł wywalczył rok później, gdy sięgnął z Danubio po mistrzostwo fazy Apertura 2001. R Urugwaju i został także mistrzem fazy Clausura 2002. W Danubio spędził łącznie 8 lat i przez ten czas rozegrał 158 ligowych meczów i strzelił 17 bramek. Grał także w rozgrywkach Copa Libertadores.
Na początku 2004 roku Sosa przeszedł do rosyjskiego Spartaka Moskwa. W moskiewskim klubie spędził pół roku i już latem przeszedł do Atlético Madryt. W Primera División zadebiutował 12 września w wygranym 2:0 wyjazdowym spotkaniu z Albacete Balompie. W całym sezonie zagrał 28 razy i zajął ze swoim zespołem 11. miejsce w lidze. Na sezon 2005/2006 został wypożyczony do CA Osasuna, z którą zajął 4. miejsce w La Liga i występował w Pucharze UEFA.
Latem 2006 został piłkarzem jednego z najbardziej utytułowanych klubów argentyńskich, Club Atlético River Plate. W River Plate rozegrał jednak tylko 2 spotkania, a następnie na zasadzie wolnego transferu w styczniu 2007 odszedł do Club Nacional de Football z rodzinnego Montevideo. W latach 2008–2009 grał w meksykańskim Tecos UAG, a w latach 2009–2010 w CA Peñarol. W 2011 roku przeszedł do Racingu Montevideo.
Kariera reprezentacyjna.
W reprezentacji Urugwaju Sosa zadebiutował w 2002 roku. W 2004 roku został powołany na turniej Copa América 2004 w Peru. Tam był podstawowym zawodnikiem kadry i zajął z nią 3. miejsce. Zdobył też 1 gola, w półfinałowym meczu z Brazylią (1:1, k. 3:5). Ma za sobą także występy w kwalifikacjach do Mistrzostw Świata w Niemczech.

</doc>
<doc id="985125" url="https://pl.wikipedia.org/wiki?curid=985125" title="Ricardo Güiraldes">
Ricardo Güiraldes

Ricardo Güiraldes (ur. 13 lutego 1886, zm. 8 października 1927) – argentyński nowelista i poeta.
Güiraldes urodził się w Buenos Aires w bogatej arystokratycznej rodzinie. Jego matką była Dolores Goñi, ojcem Manuel Güiraldes. 
Przyjechał do Paryża w 1910 roku. Był jednym z najbardziej zagorzałych propagatorów tanga argentyńskiego w Paryżu w tym okresie. W 1911 roku napisał słynny wiersz na cześć tanga, a w 1911 odtańczył tango, wśród zdumionych gości salonu w Paryżu. W czasie pierwszej wojny światowej napisał częściowo autobiograficzną książkę "Raucho" na temat swojego życia w Paryżu (Cooper, 1995).

</doc>
<doc id="985127" url="https://pl.wikipedia.org/wiki?curid=985127" title="Fred Standart and William Kox">
Fred Standart and William Kox



</doc>
<doc id="985132" url="https://pl.wikipedia.org/wiki?curid=985132" title="Visegrád">
Visegrád



</doc>
<doc id="985135" url="https://pl.wikipedia.org/wiki?curid=985135" title="Bronisław Porzych">
Bronisław Porzych

Bronisław Porzych (ur. 12 września 1938 roku w Niwach, zm. 9 października 1995 roku w Toruniu) – ksiądz katolicki, prałat, pierwszy proboszcz parafii Matki Bożej Królowej Polski w Toruniu.
Był absolwentem Wyższego Seminarium Duchownego w Pelplinie. Święcenia kapłańskie otrzymał w 1968 roku z rąk biskupa chełmińskiego Kazimierza Kowalskiego. Potem pracował jako wikariusz w parafiach Osiek, Golub-Dobrzyń i w Toruniu. W 1982 roku został powołany na proboszcza nowo utworzonej parafii w Toruniu, pierwszej na największym toruńskim osiedlu - Rubinkowie. W tym samym roku rozpoczął budowę kaplicy, a w 1985 roku budowę kościoła pw. Matki Bożej Królowej Polski. 
Sprawował funkcję wicedziekana dekanatu Toruń II oraz był Duszpasterzem Ludzi Pracy. W 1987 roku został papieskim kapelanem honorowym. W 1992 roku został mianowany dyrektorem ekonomicznym nowo utworzonej diecezji toruńskiej oraz kanonikiem gremialnym Kapituły Katedralnej Toruńskiej. W 1994 roku otrzymał tytuł Prałata Honorowego nadanego przez papieża Jana Pawła II. 
Zgodnie ze swoją wolą, został pochowany na przykościelnym cmentarzu Matki Bożej Królowej Polski w Toruniu.

</doc>
<doc id="985138" url="https://pl.wikipedia.org/wiki?curid=985138" title="„Ad leones!”">
„Ad leones!”

Ad leones! – nowela Cypriana Kamila Norwida powstała w latach 1881–1883, według informacji Juliusza Wiktora Gomulickiego na początku 1883. Jest uznawana za jedną z najwybitniejszych nowel w literaturze polskiej, należy do najczęściej przedrukowywanych i tłumaczonych utworów Norwida. Razem ze "Stygmatem" i "Tajemnicą lorda Singelworth" wchodzi w skład tzw. „trylogii włoskiej” Norwida, grupy nowel, których akcja toczy się we Włoszech. Prawydruk miał miejsce w „Chimerze” w 1901, utwór był zarazem pierwszym z dzieł Norwida wydanych przez Miriama. Wydanie poprawione tekstu znalazło się w "Pismach zebranych" Norwida (tom E, Warszawa-Kraków 1912). Pod względem kompozycji utwór odznacza się dużą zwartością. Narrator jest zdystansowany wobec wydarzeń, często posługuje się ironią. W utworze występuje duże nagromadzenie dynamicznych, plastycznych opisów. Problematyka koncentruje się wokół roli sztuki i artysty w świecie współczesnym i ich stosunku do rzeczywistości kapitalizmu – podobne problemy poruszała często literatura Młodej Polski, stąd duże zainteresowanie, jakim nowela cieszyła się w tym okresie. Utwór jest trudny w interpretacji, wywołuje też liczne kontrowersje interpretacyjne.
Treść utworu.
Nowela przedstawia historię pracującego w Rzymie rzeźbiarza, który tworzy tam dzieło "Christani ad leones" [Chrześcijanie dla lwów]. Pod wpływem gustów amerykańskiego bogatego nabywcy przekształca on jednak swoje dzieło w rzeźbę o tytule "Kapitalizacja".
Narrator charakteryzuje głównego bohatera za pomocą drobnych szczegółów życia codziennego – chodzi on każdego dnia do kawiarni „Caffé-Greco”, posiada wielką i piękną charcicę kirgiską, wzbudzającą podziw obserwatorów. W kawiarni artysta spotyka się z barwnym towarzystwem składającym się z innych artystów, intelektualistów i dziennikarzy. Norwid poświęca wiele miejsca zabarwionym łagodną ironią, plastycznym opisom kawiarnianego towarzystwa artysty – redaktora, śpiewaka i guwernera. Główny bohater zadaje się także z modelami i artystami gromadzącymi się na rzymskich Schodach Hiszpańskich. Znany jest tam dobrze ze swojego monumentalnego przedsięwzięcia rzeźbiarskiego mającego przedstawiać dwóch chrześcijan rzuconych na pożarcie lwom w czasie prześladowań za cesarza Domicjana.
Po charakterystyce głównego bohatera i jego środowiska i zajęć nowela przedstawia spotkanie narratora z rzeźbiarzem i redaktorem w kawiarni. Narrator zostaje zaproszony przez rzeźbiarza do jego pracowni na pokaz jego nieukończonego jeszcze dzieła. Po opuszczeniu kawiarni spotyka na schodach hiszpańskich guwernera, od którego dowiaduje się, że zaproszenie otrzymał nie tylko on jeden, ale wszyscy znajomi rzeźbiarza. Dołączyć ma do nich zaproszony przez redaktora bogaty korespondent amerykański, który wyraził chęć zakupienia dzieła i przesłania go do Ameryki, jeśli będzie ono odpowiadało jego gustom.
Artysta w swojej pełnej nieładu pracowni prezentuje zgromadzonej publiczności zarys dzieła. Rzeźba wywołuje entuzjazm publiczności, chociaż nie jest ona jeszcze w stanie ogarnąć całości na tym etapie jej wykończenia. Gdy entuzjazm opada, redaktor wygłasza uwagę, że by dzieło zostało ukończone, potrzeba na to coraz większych nakładów finansowych. Mówi, że w związku z wielością religii w Ameryce zaproszonemu potencjalnemu nabywcy może nie spodobać się to, że elementem rzeźby jest krzyż – „Na cóż koniecznie ten znak martwy, którego uczucie w całości rzeczy i tak jest rozlanym? a dla którego obecności nabywca (dajmy na to mojżeszowego wyznania) nie będzie mógł w parku swoim przed domem grupy postawić, i od kupna się cofnie...”. Narrator odpowiada na to, że zepsułoby to trudną do wykonania kompozycję rzeźby, na co redaktor wykrzykuje, że to po prostu jedna trudność mniej, po czym wyjmuje krzyż z rąk przedstawionego w niej chrześcijanina. Zamiast krzyża w rzeźbie mają znaleźć się klucze, a guwerner dodaje, że w zasadzie rzeźba nie jest portretem konkretnych męczenników, wcale nie musi więc przedstawiać chrześcijan rzuconych lwom, ale alegorycznie pojmowane poświęcenie i walkę.
Po tych słowach do pracowni rzeźbiarza wszedł amerykański korespondent, niski, starannie i czysto ubrany, posiadający przedmioty ze złota i drogich kamieni. Przywitał się z redaktorem i artystą, jednocześnie domagając się obcesowo szczegółowego omówienia sensu rzeźby. Redaktor objaśnia go jako przedstawienie energii czynu poczynającego pracę. Amerykanin wyraża przypuszczenie, że trzymająca klucz kobieta przedstawia oszczędność, a leżącego lwa bierze za szkatułę, wyrażając jednocześnie pragnienie, by znalazły się przy niej narzędzia rolnicze i rzemieślnicze. Rzeźbiarz bez sprzeciwu kreśli na kufrze znak sierpa, a Amerykanin chwali dzieło jako przystępne i jasne przedstawienie „kapitalizacji”. Uznając dzieło za udane, podyktował redaktorowi tekst umowy z rzeźbiarzem: „Izaak Edgar Midlebank-junior u dostojnego Rzeźbiarza*** zamawia grupę przedstawiają Kapitalizację, a która ma być z marmuru białego, bez plamy i skazy, wykonaną – i nie o wiele przechodzić ceną swoją 13000 dolarów”, do czego redaktor dopisał: „Rzeźbiarz*** podejmuje się wykonać grupę (Kapitalizację) z marmuru białego, o ile można bez plamy i skazy – nie przechodzącą o wiele ceną swoją 73000 lirów, i na rozkaz;, dostojnego Izaaka Edgara Midlebank (junior) etc., etc.”. Następnie korespondent zażądał dopisania w tekście umowy brakujących dat, pochwalił urodę suki artysty, pożegnał się i wyszedł.
Nowela kończy się opisem stanu ducha narratora – „serce miałem obrzmiałe i ciężkie, ducha czułem poniżonego... powiew jakiś, czy jęk, Hiobowym nastrojem szemrał mi w ucho: „Tak to więc wszystko, na tym słusznie przeklętym świecie, wszystko, co się poczyna z dziewiczego natchnienia myśli, musi tu być sprzedanym za 6 dolarów!... (30 SREBRNIKÓW!)””. Narrator, który obiecywał sobie wprawdzie w myślach nie skomentować sytuacji, zwrócił się jednak do redaktora z uwagą, że rzeźba chrześcijan rzuconych na pożarcie lwom jest bardzo odległa w wymowie od „kapitalizacji”. Redaktor odpowiedział, że w swoim zawodzie codziennie czyni to samo z myślami i uczuciami, „redakcja jest redukcją” – co narrator skomentował kończącymi utwór słowami „to tak, jak sumienie jest sumieniem”.
Interpretacje.
Utwór powstał prawdopodobnie pod wpływem wrażenia, które Norwid odniósł odwiedzając paryski Salon w 1881. Sztuka prezentowana wtedy na Salonie była ściśle dostosowana do gustów mieszczaństwa i wymogów malarstwa akademickiego; znanym przykładem opozycji wobec niej jest malarstwo impresjonistów. Norwid przejął się pozbawieniem wyższych idei i skorumpowaniem sztuki swoich czasów, uzależnieniem sztuki od pieniądza. Wyrazem tego wrażenia jest nowela "Ad leones!", w której fabuła podporządkowana jest przedstawieniu mechanizmu tego uzależnienia za pomocą paraboli. Konkretna wymowa utworu budzi jednak spory.
Znaczna część krytyków za winowajców przekształcenia rzeźby w „Kapitalizację” uznaje współczesne społeczeństwo i samego artystę. Należą do nich Miriam, Konrad Górski ("Ad leones (Próba analizy)", w: "Z historii i teorii literatury", Warszawa 1962), Juliusz Wiktor Gomulicki, Jacek Trznadel. Kazimierz Wyka uważa jednak, że nowela nie tyle ma przedstawić indywidualną winę artysty, ile raczej opisać konieczność epoki, a bierność artysty ma charakter ironiczny. Natomiast według Zofii Stefanowskiej nowela pokazuje rozdwojenie sytuacji artysty w świecie współczesnym – z jednej strony konieczny konflikt z publicznością, z drugiej konieczność finansowania sztuki przez publiczność.
Jako pierwszy z interpretacją konfrontującą artystę i społeczeństwo wystąpił Miriam. Nowela miała szczególne znaczenie dla jego interpretacji całego pisarstwa Norwida, i dla całej jego estetyzującej krytyki literackiej – świadczy o tym fakt, że utwór ukazał się w pierwszym numerze "Chimery" i że był pierwszym utworem Norwida wydanym przez Miriama. W tym samym numerze Chimery ukazał się zresztą programowy artykuł Miriama „Los geniuszów”. "Ad Leones!" może być interpretowany jako ten utwór Norwida, w którym problematyka konfliktu artysty i współczesnego społeczeństwa ujawnia się najwyraźniej. Miriam zmierzył bohatera noweli miarą młodopolskego ideału artysty „cygana” pozostającego w konflikcie ze światem „filistrów”. Zarazem ogłoszona przez Miriama wraz z zapowiedzią odkrycia „zapomnianego geniusza” nowela stanowiła w pierwszym numerze „Chimery” rodzaj suplementu do wyidealizowanej biografii Norwida – Norwid, „zapomniany geniusz”, „poeta przeklęty” został przez Miriama ostro przeciwstawiony artyście-bohaterowi noweli. Życie Norwida kończy się pośmiertnym tryumfem zapomnianego, ale bezkompromisowego twórcy – życie artysty z "Ad Leones!!" kończy się zdradą ideału. Miriam nazywa więc Norwida kimś, kto zostaje „Bogiem”, artystę z noweli kimś, kto „zniżywszy trochę loty” zostaje „Bożyszczem”. Ostatecznie Miriam odczytał więc nowelę jako opowieść o upadku moralnym artysty.
Takie rozumienie "Ad leones!" panowało od czasu komentarzy Miriama do "Pism zebranych" Norwida. Zaczęło jednak budzić niepokój krytyków jako zbyt silnie związane z młodopolskim estetyzmem, co wywołało toczącą się do dziś dyskusję. Klęskę artystyczną i moralną, jaką była przemiana rzeźby "Chrześcijanie dla lwów" w "Kapitalizację" ponosił zresztą według krytyków nie tylko sam rzeźbiarz, ale też zakłamany redaktor i całe otaczające rzeźbiarza środowisko – rolę otoczenia rzeźbiarza podkreślał zwłaszcza Konrad Górski. Przeciw tym wszystkim utrwalonym interpretacjom wystąpił szczególnie ostro Kazimierz Wyka. Według Wyki rzeźbiarz góruje moralnie nad swoim otoczeniem – jego bierność w czasie przekształcania dzieła jest aktem „doskonałego ironisty, który przez pozorne przyznanie słuszności daje dowód swojej przewagi” skoro „tylko w ten sposób może zwyciężyć jako ironista”. Zarazem Wyka wyraża jednak wątpliwość, czy Norwid dostatecznie wyraźnie przedstawił motywacje rzeźbiarza.

</doc>
<doc id="985142" url="https://pl.wikipedia.org/wiki?curid=985142" title="Thomas &quot;Stonewall&quot; Jackson">
Thomas &quot;Stonewall&quot; Jackson



</doc>
<doc id="985143" url="https://pl.wikipedia.org/wiki?curid=985143" title="Thomas Stonewall Jackson">
Thomas Stonewall Jackson



</doc>
<doc id="985151" url="https://pl.wikipedia.org/wiki?curid=985151" title="Wyszehrad">
Wyszehrad

Wyszehrad, także "Wyszegrad" (węg. "Visegrád", cz. oraz słow. "Vyšehrad", niem. "Plintenburg") – historyczne miasto w północnych Węgrzech, 35 km na północ od Budapesztu, w Zakolu Dunaju (naprzeciwko miasta Nagymaros). Powierzchnia – 33,27 km²; ludność 1859 mieszkańców (styczeń 2011). Późnośredniowieczna stolica Królestwa Węgier.
Historia.
W czasach imperium rzymskiego na skale górującej nad dzisiejszym Wyszehradem Rzymianie zbudowali pograniczną fortecę. Później w tym miejscu istniał słowiański gród (słowiańska nazwa miasta – „zamek na wzgórzu”), w IX wieku opanowany przez Węgrów. Następne wiadomości o Wyszehradzie pochodzą z roku 1009, gdy miasto było wzmiankowane jako siedziba żupy i archidiakonii. W połowie XIII wieku, po najazdach mongolskich, król Węgier Bela IV zbudował w Wyszehradzie cytadelę.
W roku 1323 miasto obrał sobie za siedzibę król Węgier Karol Robert, który wzniósł w mieście zamek, stanowiący od tej pory rezydencję kolejnych królów Węgier. W 1326 urodził się tu król Węgier i Polski Ludwik Węgierski, a w 1330 miał tu miejsce nieudany zamach Felicjana Zacha na węgierską rodzinę królewską. W XIV w. w Wyszehradzie zmarli królowie Węgier Karol Robert i Karol II Mały. Za panowania króla Zygmunta Luksemburskiego stolicę przeniesiono do Budy, ale król Maciej Korwin znów rezydował w Wyszehradzie i przebudował pałac Karola Roberta w stylu renesansu. Rolę stolicy Wyszehrad utracił dopiero po najeździe tureckim, kiedy to zamek wraz z miasteczkiem u jego stóp zostały zniszczone – po dwukrotnym oblężeniu w latach 1529 i 1543. Miasto odrodziło się w XVII wieku, ale prawa miejskie odzyskało dopiero współcześnie, w roku 2000.
Za czasów stołecznych, w roku 1335 i w 1338, Wyszehrad był miejscem zjazdów wyszehradzkich – spotkań królów Węgier, Czech i Polski. Tę tradycję współpracy w Europie Środkowej kontynuuje tzw. Grupa Wyszehradzka – prezydenci Węgier, Czech, Słowacji i Polski spotykający się w Wyszehradzie co roku począwszy od 1991.
Turystyka.
Turystycznymi atrakcjami Wyszehradu są ruiny królewskiego pałacu, stanowiące przebogate stanowisko archeologiczne (od 1935) oraz cytadela, a przede wszystkim panorama doliny Dunaju z pobliskich wzgórz. Wybrane zabytki i pomniki:

</doc>
<doc id="985161" url="https://pl.wikipedia.org/wiki?curid=985161" title="AAV7">
AAV7

AAV-7 (Amphibious Assault Vehicle", dawniej LVT-7) – amerykański pływający transporter opancerzony znajdujący się na wyposażeniu US Marines. Znajduje się także na wyposażeniu jednostek piechoty morskiej 8 innych państw. Znany jest również pod oznaczeniem LVTP-7 (Landing Vehicle Tracked Personnel").
Historia.
Pierwsze pojazdy desantowe LVTP-7 weszły na wyposażenie US Marines w 1972, zastępując starsze pojazdy o podobnym przeznaczeniu LVTP-5. Firma FMC dla potrzeb amerykańskiej piechoty morskiej wyprodukowała 1300 pojazdów a dalszych 300 wyprodukowano na eksport.
Zastosowanie.
20 pojazdów LVTP-7 zostało użytych przez Argentynę podczas wojny o Falklandy, gdzie kilka transporterów tego typu zostało zniszczonych przez Brytyjczyków.
Transportery zostały masowo użyte w trakcie inwazji na Irak w 2003. Słabe opancerzenie pojazdu było szczególnie widoczne podczas walk o miasto Nasirijja, gdzie w wyniku ataku przy pomocy broni przeciwpancernej zginęło 18 Marines.
Doświadczenia wyniesione z walk przyczyniły się do modernizacji pojazdów i wzmocnienia ich opancerzenia. Pomimo wzmocnienia konstrukcji transporterów, 3 sierpnia 2004 14 żołnierzy zginęło gdy LVTP-7 najechał na ładunek składający się z trzech min przeciwpancernych.
Na skutek zatonięcia transportera podczas ćwiczeń 30 lipca 2020 roku, w którym zginęło 9 żołnierzy, w 2021 roku US Marine Corps wprowadził zakaz pływania dla AAV7, który może być zniesiony jedynie w sytuacji nadzwyczajnej.

</doc>
<doc id="985164" url="https://pl.wikipedia.org/wiki?curid=985164" title="Vyšehrad">
Vyšehrad



</doc>
<doc id="985172" url="https://pl.wikipedia.org/wiki?curid=985172" title="Gdańsk Kolonia">
Gdańsk Kolonia

Gdańsk Kolonia – nieczynny przystanek trójmiejskiej SKM położony w Gdańsku, leżący na terenie osiedla Kolonia, wzdłuż granicy dzielnic Letnica i Wrzeszcz Dolny. Przez przystanek przebiega linia kolejowa nr 249.
Historia.
Został otwarty w 1906 roku i do 1945 roku nosił pierwotnie nazwę Schellmuhl, później Danzig-Reichskolonie (w skrócie Reichskolonie). Ruch pasażerski odbywał się wówczas z wykorzystaniem obu krawędzi peronu. Na tutejszej linii w XX w. kursowały wagony akumulatorowe Wittfelda – tak podczas administracji kolei pruskich jak i polskich (1918-1939) oraz w czasie II wojny światowej.
Od 1951 roku służył jako przystanek SKM, a jego eksploatacja została zawieszona 25 czerwca 2005 wraz z zamknięciem linii kolejowej 249 dla regularnego ruchu pasażerskiego.
Przystanek dysponuje jednym zadaszonym peronem (odjazdy pociągów SKM odbywały się z prawego toru w kierunku Nowego Portu). Dostęp do przystanku od strony Dolnego Wrzeszcza i ul. Narwickiej umożliwia przejście podziemne pod linią kolejową do Nowego Portu i Dworca Wiślanego.
Przystanek obsługiwał część Dolnego Wrzeszcza położoną w ciągu ulicy Jana Kochanowskiego, osiedle przy wschodnim krańcu ulicy Tadeusza Kościuszki jak również tereny przemysłowe położone na wschód od linii SKM przy ulicy Narwickiej.
Ze względu na zbudowanie stadionu PGE Arena Gdańsk oraz AmberExpo (nowej siedziby MTG) na linii nr 249 przywrócono okresowy ruch pociągów SKM, bez wykorzystania znajdujących się na linii przystanków - z wyjątkiem nowo powstałego przystanku Gdańsk Stadion Expo, tylko w dniach imprez na co najmniej jednym z tych obiektów.
Przystanek wpisany jest do gminnej ewidencji zabytków. W 2020, pomimo niewykorzystania przystanku w ruchu pasażerskim, przeprowadzono jego renowację zgodnie z wytycznymi miejskiego konserwatora zabytków. Literalna interpretacja wytycznych spowodowała metrową różnicę między początkiem schodów na perony a poziomem przejścia przez tunel.

</doc>
<doc id="985183" url="https://pl.wikipedia.org/wiki?curid=985183" title="Buszahr (ostan)">
Buszahr (ostan)



</doc>
<doc id="985184" url="https://pl.wikipedia.org/wiki?curid=985184" title="Buszahr (miasto)">
Buszahr (miasto)



</doc>
<doc id="985185" url="https://pl.wikipedia.org/wiki?curid=985185" title="Forma substancjalna">
Forma substancjalna

Forma substancjalna – w filozofii Arystotelesa oraz scholastycznej pierwszy akt, który udoskonala materię pierwszą i wraz z nią stanowi treść bytu. Jest racją jedności bytu, określoności jego treści, decyduje o przynależności do danego gatunku. Forma przysposabia byt do istnienia (warunkuje zaistnienie bytu), umożliwia działanie, określa naturę bytu, wyznacza cele, które byt ma realizować.
Oprócz formy substancjalnej istnieją w bycie także formy przypadłościowe, które są aktem w stosunku do tzw. materii drugiej (bytu ukształtowanego z materii pierwszej i formy substancjalnej, gotowy do przemian). Formy przypadłościowe określają byt od strony jego właściwości.
Powstawanie i zanikanie form substancjalnych.
Czynniki powstawania nowych form substancjalnych:
Jedność formy substancjalnej.
Wyłoniły się dwa stanowiska konkurujące:
Na przykład Człowiek: 

</doc>
<doc id="985188" url="https://pl.wikipedia.org/wiki?curid=985188" title="Damas de Blanco">
Damas de Blanco



</doc>
<doc id="985190" url="https://pl.wikipedia.org/wiki?curid=985190" title="Zasada tożsamości">
Zasada tożsamości

Zasada (prawo) tożsamości, zasada (prawo) identyczności – relatywna zasada bytu głosząca, że każdy byt jest tym, czym jest, sformułowana po raz pierwszy przez Parmenidesa. Stanowi prawo logiczne w postaci dla klasycznego rachunku zdań głoszące, że formula_1 (p wtedy i tylko wtedy, gdy p), w postaci dla klasycznego rachunku predykatów, że formula_2 (każdy przedmiot jest identyczny z samym sobą). Metafizyka klasyczna razem z zasadą sprzeczności i zasadą wyłączonego środka uznała zasadę tożsamości za jedno z pierwszych praw myśli i bytu. W nieco innych kontekstach filozoficznych zasada tożsamości miała znaczenie także dla filozofii nowożytnej, zwłaszcza dla Leibniza i filozofii identyczności Schellinga – w kontekstach tych nazywana jest częściej zasadą identyczności (por. identyczność przedmiotów nierozróżnialnych).
Zasada tożsamości w metafizyce.
Zasada tożsamości unaocznia stronę treściową bytu – to, że każdy byt jest rzeczą i posiada określoną, zdeterminowaną treść (jest określony co do treści). To, że jest rzeczą, nie znaczy, że jest czymś statycznym i nie podlega rozwojowi. Jego tożsamość ma więc charakter relatywny: byt pod względem treści może podlegać zmianom (np. człowiek rozwija się, lecz rzecz zachowuje swą tożsamość). Dla metafizyki klasycznej tożsamość o charakterze absolutnym charakteryzuje jedynie Boga.
Metafizyka klasyczna rozróżnia pojęcie rzeczy od pojęcia istoty. Rzecz to cały byt jako coś, co określone, zaś istota jest treścią dającą się zdefiniować, wyznacza swoiste cechy. Pojęcie rzeczy nie oznacza najszerszej formy bytu, na którą nakładają się formy bardziej szczegółowo zdeterminowane. Pojęcie rzeczy jest równoważne z bytem: byt jest rzeczą, rzecz jest bytem.

</doc>
<doc id="985191" url="https://pl.wikipedia.org/wiki?curid=985191" title="Gdańsk Nowe Szkoty">
Gdańsk Nowe Szkoty

Gdańsk Nowe Szkoty – przystanek Szybkiej Kolei Miejskiej (funkcjonujący od 1951 roku) leżący wzdłuż granic gdańskich dzielnic Młyniska i Wrzeszcz (zawieszony od 25 czerwca 2005), tuż obok czynnego przystanku Gdańsk Politechnika.
Historia.
Linia kolejowa nr 249 została zbudowana w 1867. Rozkładowe pociągi elektryczne zostały uruchomione na tej linii 4 marca 1951.
Przystanek dysponuje jednym niezadaszonym peronem (odjazdy pociągów SKM odbywały się z jednego toru, w zależności od kierunku kursu). Obecny przystanek, w związku z budową "Węzła Kliniczna" (połowa lat 70. XX wieku), został przesunięty z ulicy Jana Kochanowskiego ok. 150 m w kierunku południowo-wschodnim. Skutkiem przesunięcia przystanku powstał zintegrowany węzeł przesiadkowy (połączony tunelami), wespół z leżącym w bezpośrednim sąsiedztwie przystankiem Gdańsk Politechnika i pętlą tramwajową przy "Zielonym Trójkącie". Przystanek obsługiwał część Wrzeszcza położoną w ciągu ulic Jana Kochanowskiego i Klinicznej (Szpital Kliniczny Instytutu Położnictwa), osiedle Zielony Trójkąt przy ulicy Marynarki Polskiej jak również tereny przemysłowo-stoczniowe w części Młynisk – w Składach (Stocznia Północna) i stadion ówczesnego drugoligowca Stoczniowca Gdańsk.
W związku z przyznaniem Polsce i Ukrainie prawa do organizacji Euro 2012, którego mecze odbywały się m.in. w Letnicy, przywrócono pociągi SKM na tej linii. Nie zatrzymują się jednak na przystanku Gdańsk Nowe Szkoty ani żadnym innym po drodze do nowo wybudowanego Gdańsk Stadion Expo. Funkcjonują tylko w dniach imprez masowych na Stadionie Energa Gdańsk lub w nowej siedzibie MTG.
Planowana jest odbudowa przystanku.
Przystanek ten jest widoczny z przystanku Gdańsk Politechnika na linii Gdańsk – Rumia.

</doc>
<doc id="985192" url="https://pl.wikipedia.org/wiki?curid=985192" title="Zasada niesprzeczności bytu">
Zasada niesprzeczności bytu

Zasada niesprzeczności bytu – zasada, według której byt nie jest niebytem, każdy byt nie jest tym, czym nie jest. Zasada tak sformułowana wpisuje się w polską tradycje myśli tomistycznej, reprezentowanej m.in. przez o. Mieczysława Krąpca oraz ks. Franciszka Gruszkę. 
Zasada niesprzeczności bytu opiera się na dwóch głównych zagadnieniach filozoficznych: zasadzie niesprzeczności mającej swe korzenie u Arystotelesa oraz pojęciu tożsamość bytu, którego klasyczna wersja znajduje się w pismach Leibniza. 
Treść zasady.
Wszystko to, co posiada określoną treść jest współmiernie istniejące, nie jest czymś takim, co nie posiada określonej treści i nie jest istniejące niewspółmiernie. Byt nie jest więc sprowadzalny do tego, czym nie jest. Między bytem, a niebytem zachodzi stosunek wykluczania się.
Zasada niesprzeczności jest także zasadą logiczną: nie można w tym samym względzie coś twierdzić i temu zaprzeczać. Niesprowadzalność bytu do niebytu ma swoje źródło w sferze egzystencjalnej bytu. Istnienie i nieistnienie są biegunami w zasadzie niesprzeczności. Zasada ta wtórnie dotyczy także treści (coś nie może być czarne i nie czarne)
Nie ma pojęcia absolutnego niebytu: jest tylko skrót sądu, że coś nie istnieje, pojęcie puste, pozbawione treści.
Transcendentalna jedność bytu to jego wewnętrzna niepodzielność na byt i niebyt. Ma ona wiele postaci – jest jednością analogiczną. Im byt doskonalszy, tym doskonalsza jedność.
Odmiany jedności transcendentalnej.
Jedność transcendentalna nie oznacza całkowitej niezmienności bytu. 
Formy przeciwstawności.
Tylko przeciwstawność o charakterze sprzeczności oznacza całkowite zniszczenie bytowości.
Jedność nietranscendentalna – jedność bytu jako określonego (określonej treści).
Jedność jako zasada liczb występuje tam, gdzie zachodzi jakieś powtarzanie się, a więc w bytach materialnych (można je mierzyć). Tak pojęta jedność jest zasadą miary, według której mierzymy długość, masę i czas. Mając do czynienia z jednością ilościową znajdujemy się na poziomie abstrakcji matematycznej. Nie jest to więc jedność transcendentalna ale kategorialna. 

</doc>
<doc id="985195" url="https://pl.wikipedia.org/wiki?curid=985195" title="Bushwick">
Bushwick

Bushwick – dzielnica ("neighborhood") w północnej części Brooklynu, w Nowym Jorku. Graniczy z dzielnicami: od południowego zachodu z East Williamsburg, od południowego wschodu z dzielnicą Ridgewood należącą do Queensu oraz od południowego zachodu z Bedford-Stuyvesant.

</doc>
<doc id="985207" url="https://pl.wikipedia.org/wiki?curid=985207" title="Barbara Hoff">
Barbara Hoff

Barbara Hoff (ur. 1932 w Katowicach) – polska projektantka mody. Absolwentka historii sztuki na Uniwersytecie Jagiellońskim. 
Życiorys.
W 1954, jeszcze jako studentka, podjęła stałą współpracę z tygodnikiem „Przekrój”, gdzie zatrudnił ją ówczesny redaktor naczelny, Marian Eile. W tygodniku, w którym pracowała do 2002, miała swoją rubrykę "Moda", w której publikowała felietony oraz projekty. Współpracowała również z tygodnikiem „Szpilki” oraz miesięcznikiem „Kobieta i Styl”. Przygotowywała felietony na temat mody dla radia i telewizji, pisała także teksty dla kabaretu "Pod Egidą". 
W latach 70. zaczęła projektować kolekcje odzieży, które były produkowane na masową skalę ("Chciałam nie tylko podpowiadać Polsce, jak się ma ubierać, ale sama tę Polskę ubierać"). Założyła firmę „Hoffland”, która na stałe współpracowała m.in. z Domami Towarowymi Centrum, późniejszą Galerią Centrum. Współpracę zakończono w 2007. Hoffland działał poza systemem centralnie sterowanego handlu. 
Autorka kostiumów do filmów "Przekładaniec" Andrzeja Wajdy oraz "Gra" Jerzego Kawalerowicza. Projektowała stroje m.in. dla Haliny Frąckowiak, zespołu Breakout.
Opublikowała książkę – zbiór felietonów "Cierpienia starej Werterowej" (Warszawa, Czytelnik, 1978).
Życie prywatne.
W 1958 poślubiła Leopolda Tyrmanda. Świadkami na ich ślubie byli: przyjaciółka Barbary Maryna Kobzdejowa oraz Jacek Woźniakowski z „Tygodnika Powszechnego”. Początkowo mieszkali w Krakowie, potem przeprowadzili się do Warszawy na ul. Dobrą. Rozwiedli się, kontaktując się jedynie przez prawników – Tyrmand był już wówczas na emigracji w USA. 
Obecnie mężem Barbary Hoff jest fotograf Robert Kulesza.
Pozostałe informacje.
Pierwszy projekt, który Hoff opublikowała w „Przekroju”, to tzw. trumniaki. Hoff wymyśliła, by z białych tenisówek wyciąć środkową część z dziurkami i sznurówkami, obszyć czarną tasiemką i pomalować tuszem do rysunków technicznych. Dzięki temu Polki mogły nosić niedostępne w polskich sklepach czarne baleriny.
Jej kolekcje znalazły uznanie rzeszy Polek. W pierwszym dniu sprzedaży premierowej kolekcji Hofflandu, w której przeważał kolorowy sztruks i mini, przed sklep przyszedł tłum ludzi. Przez pierwsze 13 lat Barbara Hoff swoje kolekcje przygotowywała za darmo. Żyła z pensji dziennikarki „Przekroju”. Dopiero potem otrzymała pół etatu w DT Centrum.

</doc>
<doc id="985208" url="https://pl.wikipedia.org/wiki?curid=985208" title="Wydział Wiedzy o Teatrze Akademii Teatralnej im. Aleksandra Zelwerowicza w Warszawie">
Wydział Wiedzy o Teatrze Akademii Teatralnej im. Aleksandra Zelwerowicza w Warszawie

Wydział Wiedzy o Teatrze Akademii Teatralnej im. Aleksandra Zelwerowicza w Warszawie – wydział Akademii Teatralnej.
Wydział powstał w 1975 roku z inicjatywy ówczesnego rektora, Tadeusza Łomnickiego, i pierwszego dziekana, Jerzego Koeniga. Pomysłodawcą nazwy był Bohdan Korzeniewski.
WWoT był pierwszym (i pozostaje jedynym) wydziałem poświęconym wyłącznie kierunkowi wiedza o teatrze.
Obecnie jeden rocznik studentów Wydziału liczy ok. 20 osób.

</doc>
<doc id="985210" url="https://pl.wikipedia.org/wiki?curid=985210" title="Prawo tożsamości">
Prawo tożsamości



</doc>
<doc id="985211" url="https://pl.wikipedia.org/wiki?curid=985211" title="Zasada identyczności">
Zasada identyczności



</doc>
<doc id="985212" url="https://pl.wikipedia.org/wiki?curid=985212" title="Prawo identyczności">
Prawo identyczności



</doc>
<doc id="985215" url="https://pl.wikipedia.org/wiki?curid=985215" title="Kinder, Küche, Kirche">
Kinder, Küche, Kirche

Aliteracja Kinder, Küche, Kirche (IPA: [ˈkɪndɐ ˈkʏçə ˈkɪrçə], z niem. "dzieci, kuchnia, kościół") lub die drei K ("trzy K") – popularny w Niemczech slogan odnoszący się do tradycyjnej roli kobiety w społeczeństwie i rodzinie. Stał się popularny w okresie Cesarstwa Niemieckiego, jednak czas jego powstania nie jest znany. .
„Trzy K” trafnie oddawały położenie kobiet w XIX wieku – miały one zajmować się potomstwem, zadbać o dom i rodzinę oraz przekazanie zasad moralnych. Odmienna sytuacja panowała w Republice Weimarskiej, kiedy to powstał opozycyjny względem KKK model kobiety – "neue Frau", czyli „nowa kobieta”.Slogan ten, jednak bez słowa "Kirche", kojarzony jest także z III Rzeszą. W roku 1934 w mowie wygłoszonej do Narodowosocjalistycznej Organizacji Kobiet Adolf Hitler przekonywał, że dla niemieckiej kobiety "światem jest jej mąż, jej rodzina, jej dzieci i jej dom". Kobietom, które urodziły przynajmniej czworo dzieci, wręczano tzw. „Ordery Macierzyństwa” ("Ehrenkreuz der deutschen Mutter").
Po zakończeniu II wojny światowej na skutek działania ruchów feministycznych mających na celu zrównanie w prawach obu płci, stopniowo rezygnowano z takiego stereotypu kobiet. Po pewnym czasie pojawiły się alternatywne rozwinięcia skrótu: Kinder, Kirche und Kultur – "kościół, dzieci i kultura" oraz Karriere, Kosmetik, Konsum – "kariera, kosmetyki, konsumpcja".Współcześnie "trzy K" rozumiane jest niekiedy jako Kinder, Küche, Karriere, czyli "dzieci, kuchnia, kariera".
W języku polskim można spotkać się także z tłumaczeniem: "kościół, kuchnia, kołyska". Według ks. Leonarda Świderskiego jego matka wiodła życie odpowiadające temu hasłu.
W języku angielskim rolę kobiety określa w podobny sposób figura retoryczna Barefoot and pregnant ("boso i w ciąży") − kobieta nie powinna pracować poza domem (w domu nie potrzebuje butów) i powinna mieć jak najwięcej dzieci.Zbliżony, lecz nie identyczny znaczeniowo jest wzorzec „Matki Polki”.

</doc>
<doc id="985219" url="https://pl.wikipedia.org/wiki?curid=985219" title="Hrabstwo DeWitt">
Hrabstwo DeWitt

Hrabstwa w USA:

</doc>
<doc id="985223" url="https://pl.wikipedia.org/wiki?curid=985223" title="Hugo Corro">
Hugo Corro

Hugo Pastor Corro (ur. 5 listopada 1953 w San Carlos, zm. 15 czerwca 2007 w Mendozie) – argentyński bokser, w latach 1978-1979 mistrz świata zawodowców w wadze średniej. Kariera sportowa Corro trwała 16 lat w czasie których stoczył 59 walk, z których wygrał 50 a dwie zremisował. 26 walk wygrał przez nokaut. Zmarł po długiej chorobie.

</doc>
<doc id="985227" url="https://pl.wikipedia.org/wiki?curid=985227" title="Totatiche">
Totatiche

 
Totatiche – miasto w środkowym Meksyku, w stanie Jalisco. Położone na wysokości 1751 m n.p.m. na Wyżynie Meksykańskiej.

</doc>
<doc id="985228" url="https://pl.wikipedia.org/wiki?curid=985228" title="Gianfranco Ferré">
Gianfranco Ferré

Gianfranco Ferré (ur. 15 sierpnia 1944 w Legnano, zm. 17 czerwca 2007) – włoski projektant mody.
W 1969 uzyskał dyplom architekta, a w rok później rozpoczął karierę jako projektant mody, zaczynając od tworzenia dodatków, a następnie płaszczy. W 1974 założył własną działalność gospodarczą, a w cztery lata później zaprezentował pierwszą kolekcję mody damskiej sygnowaną swoim imieniem. W 1982 zaprezentował pierwszą kolekcję męską.
Od końca lat 80. do 1997 pracował jako dyrektor stylistycznym w paryskim przedsiębiorstwie Christiana Diora. Po tym okresie dalej prowadził własne przedsiębiorstwo. Wystąpił w filmie Roberta Altmana "Prêt-à-Porter" z 1994.
Jego kolekcje na wybiegu prezentowały m.in.: Adriana Sklenarikova, Esther Canadas, Milla Jovovich, Agnieszka Martyna, Karen Mulder, Linda Evangelista, Naomi Campbell, Carla Bruni, Helena Christensen, Eve Salvail, Veronica Webb, Nadja Auermann. 
Zmarł 17 czerwca 2007 w szpitalu San Raffaele, gdzie trafił z podejrzeniem krwotoku mózgowego.

</doc>
<doc id="985241" url="https://pl.wikipedia.org/wiki?curid=985241" title="Dziesięć czynników życia">
Dziesięć czynników życia

Dziesięć czynników życia (chiń. shirushi | kor. Sibyŏsi | jap. Jūnyoze | wiet. Thập Như Thị) – jedna z podstawowych nauk chińskiej szkoły buddyjskiej tiantai.
Znane są także jako Dziesięć zasadniczych jakości lub Dziesięć aspektów takości. Znaleźć je można w Sutrze Lotosu w rozdziale II zatytułowanym Fangbian (skt Upayakauśalya) – odpowiednie, zręczne metody lub środki.
Ten ostatni czynnik ukazuje także, iż pierwsze trzy czynniki, czyli zasada (początek) i następnych sześć czynników czyli funkcja (koniec) są całkowicie nierozdzielne (początek i koniec czyli zasada wszystkich zjawisk i funkcji) czyli stanowią Jedno.
Według Sutry Lotosu tych dziesięć dharm zawiera w sobie całą rzeczywistość – skt. sarvadharma. 

</doc>
<doc id="985246" url="https://pl.wikipedia.org/wiki?curid=985246" title="XLIV Krajowy Festiwal Piosenki Polskiej w Opolu">
XLIV Krajowy Festiwal Piosenki Polskiej w Opolu

XLIV Krajowy Festiwal Piosenki Polskiej w Opolu – 44. edycja odbyła się w dniach 15-17 czerwca 2007 roku.
Laureaci.
Premiery.
Koncert poprowadzili Artur Orzech i Tatiana Okupnik.
Podczas tego koncertu odbył się recital świętującego wówczas 25-lecie zespołu Lady Pank.
Laureaci zostali wybrani w głosowaniu SMS-owym przez telewidzów.
Debiuty.
W konkursie o nagrodę im. Anny Jantar konkurowało dwunastu uczestników, którzy zaśpiewali dawne opolskie przeboje. Laureat został wybrany w głosowaniu SMS-owym przez telewidzów.
Poza konkursem w koncercie wystąpili dawni opolscy debiutanci: Katarzyna Cerekwicka, Justyna Steczkowska i Mietek Szcześniak. Oprócz tego specjalnym gościem koncertu był laureat programu telewizyjnego "Rodzina jak z nut". Koncert poprowadzili Łukasz Golec i Paweł Golec.
Lista wykonawców:
Superjedynki.
Koncert poprowadzili Tomasz Kammel i Krzysztof „Kasa” Kasowski.
Laureaci:
"Niebo z moich stron – Piosenki Seweryna Krajewskiego".
W czasie 44. KFPP miał miejsce koncert pt. "Niebo z moich stron" poświęcony twórczości Seweryna Krajewskiego. Kompozytor nie pojawił się na tym koncercie, który poprowadził Andrzej Poniedzielski.
W pierwszej części wystąpili: 
W drugiej części wystąpili:
W roli niemych komentatorów wystąpiła para mimów z Grupy Pantomimicznej MIMIKA, która zasiadała na widowni, pojawiając się na scenie w piosence finałowej.
Dodatkowe informacje.
Gwiazdą 44. KFPP był zespół Lady Pank, który w tym roku obchodził swoje 25-lecie. Zespół otrzymał swoją gwiazdę w Alei Gwiazd.

</doc>
<doc id="985247" url="https://pl.wikipedia.org/wiki?curid=985247" title="44. Krajowy Festiwal Piosenki Polskiej w Opolu">
44. Krajowy Festiwal Piosenki Polskiej w Opolu



</doc>
<doc id="985248" url="https://pl.wikipedia.org/wiki?curid=985248" title="44 Krajowy Festiwal Piosenki Polskiej w Opolu">
44 Krajowy Festiwal Piosenki Polskiej w Opolu



</doc>
<doc id="985251" url="https://pl.wikipedia.org/wiki?curid=985251" title="Kazimierz Jańczyk">
Kazimierz Jańczyk

Kazimierz Jańczyk (ur. 30 stycznia 1956 w Czarnocinie), regionalista, dziennikarz, publicysta, kierownik Warsztatu Terapii Zajęciowej.
Studia w Szkole Głównej Gospodarstwa Wiejskiego w Warszawie ukończył w 1980 r. Od roku 1980 związany ze Stalową Wolą. W latach 1999 - 2003 dziennikarz współpracujący między innymi z "Echem Dnia", "Tygodnikiem Region", dwutygodnikiem "Tajms" oraz miesięcznikiem "Wiadomości Podkarpackie". Od 2003 r. kierownik Warsztatu Terapii Zajęciowej przy Stowarzyszeniu "Nadzieja w Stalowej Woli".
Od 2000 r. współpracuje z Bractwem Miłośników Ziemi Ulanowskiej - autor wielu artykułów promujących Bractwo i Flisaków Ulanowskich. Honorowy flisak.
Od 2005 r. wiceprezes Stowarzyszenia Na Rzecz Odbudowy Staromiejskiego Ratusza w Rozwadowie.
2008 Prezes Kapituły Filantropii Charytatywnej pw. św. Marcina bpa z Tours przy WTZ "Nadzieja" w Stalowej Woli.
2008 Rada Miasta i Gminy Ulanów nadała mu tytuł "Honorowy Obywatel Miasta i Gminy Ulanów", za "rozsławianie Ziemi Ulanowskiej poprzez promowanie tradycji flisackich"
Wyróżnienia.
Zasłużony dla miasta Stalowej Woli (2006)

</doc>
<doc id="985252" url="https://pl.wikipedia.org/wiki?curid=985252" title="Irisbus Agora 12M">
Irisbus Agora 12M

Irisbus Agora 12M – niskopodłogowy autobus miejski, produkowany w latach 1995-2005 przez koncern Renault w zakładach mieszczących się w miejscowości Annonay oraz montowany w zakładach Karosa pod własna marką.
Historia modelu.
W 1995 roku przedstawiono następcę produkowanego od 1987 roku średniopodłogowego autobusu miejskiego Renault R312. Produkcję nowego modelu o nazwie Renault Agora ulokowano w największej ówczesnej fabryce autobusów koncernu Renault, która znajduje się w miejscowości Annonay we Francji. W 1996 roku rozpoczęto montaż tego modelu w zakładach czeskiej firmy Karosa, której udziałowcem od 1993 roku jest koncern Renault. W Czechach pojazdy te montowane były z wykorzystaniem kompletnych szkieletów nadwozia przywożonych z Francji, sprzedaż ich odbywała się jedynie na rynku czeskim oraz słowackim pod nazwą Karosa Citybus 12M. W 2001 roku model ten przeszedł niewielką modernizację, w wyniku której zmniejszono wysokość poziomu podłogi w ostatnich drzwiach z 565 mm do 320 mm. W tym samym roku rozpoczęto sprzedaż tych autobusów pod marką Irisbus jako Irisbus Agora i Irisbus Citybus 12M, dla pojazdów montowanych w Czechach. Produkcje zakończono w 2005 roku po wyprodukowaniu 11 066 autobusów (razem z bliźniaczym modelem marki Heuliez), z czego około 500 zostało zmontowanych przez Karosę.
Napęd pojazdu zapewniały m.in. silniki Renault MIDR 06.20.45 o mocy maksymalnej 186 kW (253 KM). Od 2001 roku stosowano silniki firmy Iveco typu IVECO Cursor F2BE0682D o mocy maksymalnej 180 kW (245 KM), IVECO Cursor F2BE0682C o mocy maksymalnej 213 kW (290 KM) oraz IVECO Cursor 8 CNG, o mocy maksymalnej 200 kW (272 KM). Były one łączone z automatycznymi skrzyniami biegów ZF 4HP502, a w modelach zasilanych gazem CNG – VOITH D 851.3. Stosowano również osie przednie Irisbus E70XH, i tylne ZF AV 132.80.

</doc>
<doc id="985253" url="https://pl.wikipedia.org/wiki?curid=985253" title="Jelcz M180/B10M">
Jelcz M180/B10M

Jelcz M180 – autobus miejski, produkowany na podwoziu autobusu Volvo B10MA z nadwoziem Steyr przez polską firmę Jelcz w Jelczu-Laskowicach.
Historia modelu.
W 1991 Jelczańskie Zakłady Samochodowe rozpoczęły współpracę ze szwedzką firmą Volvo. Efektem jej oprócz stworzenia autobusów 120MV i T120V był przegubowy model M180.
Autobus ten posiada nadwozie austriackiej firmy Steyr typu SG18 osadzone na podwoziu Volvo B10MA. Do napędu tego modelu przewidziano dwie jednostki napędowe firmy Volvo o mocy maksymalnej 245 KM (pierwszy egzemplarz) lub 286 KM.
Wysokie koszty produkcji autobusu (wiele elementów było importowanych) zadecydowały o przerwaniu współpracy z firmą Volvo i zakończeniem produkcji tego modelu. Wyprodukowano zaledwie 8 sztuk.
Testy w latach 1992-1993.
Jelcz M180/B10M był testowany między innymi w Bydgoszczy, Kielcach, Krakowie, Poznaniu, Szczecinie.
Eksploatacja w Warszawie.
W 1993 roku Miejskie Zakłady Komunikacyjne w Warszawie zakupiły ex-testowego Jelcza M180/B10M wyprodukowanego w 1992 roku. Otrzymał on numer #6370 i został przydzielony do R-7 Woronicza. W związku ze zarezerwowaniem numeracji #63xx dla Ikarusów 260.73 już w 1994 roku został przenumerowany na #7370. W październiku 2009 wóz #7370 został odstawiony z powodu złego stanu technicznego. W styczniu 2010 roku jedyny warszawski Jelcz M180/B10M został wystawiony na sprzedaż, zaś z dniem 4 marca 2010 został skreślony z ilostanu MZA Warszawa. W kwietniu tego samego roku został wywieziony na złom pod Zakroczym.
Eksploatacja we Wrocławiu.
W 1993 roku Miejskie Przedsiębiorstwo Komunikacyjne we Wrocławiu zakupiło siedem sztuk Jelczy M180/B10M. Od warszawskiego brata wyróżniały się uboższym wyposażeniem wnętrza ze skajowymi fotelami dobrze znanymi z Jelczy PR110. W 2008 roku rozpoczęto stopniowe ich wycofywanie. Pierwszym z nich był #8004, który uległ wypadkowi w czerwcu 2008 roku. Na początku 2009 roku wycofano po wypadku na ulicy Kołłątaja wóz #8007. Na początku 2013 roku wycofano wóz #8005. Kres eksploatacji Jelczy M180/B10M nastąpił w lipcu 2015 roku w związku z przejęciem niektórych linii MPK Wrocław przez radomskie przedsiębiorstwo ITS Michalczewski. 

</doc>
<doc id="985257" url="https://pl.wikipedia.org/wiki?curid=985257" title="MAN NL 262">
MAN NL 262



</doc>
<doc id="985258" url="https://pl.wikipedia.org/wiki?curid=985258" title="MAN NL 282">
MAN NL 282



</doc>
<doc id="985260" url="https://pl.wikipedia.org/wiki?curid=985260" title="Euromobil">
Euromobil

Euromobil - program realizowany w ramach programu Socrates Lingua2 będącego częścią programu Socrates. Jego podstawowym celem jest stworzenie multimedialnego programu do nauki języka promującego mobilność studentów w Europie. 
Program składa się z trzech zasadniczych części:
Każda z nich posiada część informacyjną, kurs językowy oparty na interaktywnych grach i ćwiczeniach oraz tematyczne scenki w formie plików video. EUROMOBIL uczy podstawowego słownictwa z obszaru życia codziennego oraz posługiwania się językiem docelowym w sytuacjach z jakimi spotykają się zagraniczni studenci po przyjeździe do obcego kraju, np. porozumiewania się na uczelni, złożenie zamówienia w restauracji/barze, dopełnienie formalności w banku, zakupy w sklepie, podróżowanie lokalnym transportem itp.
Euromobil jest dostępny w dziewięciu wersjach językowych: angielskiej, niemieckiej, fińskiej, węgierskiej (Euromobil 1) oraz czeskiej, francuskiej, polskiej, portugalskiej oraz rumuńskiej (Euromobil 2). Wersja czeska, fińska, polska, rumuńska i węgierska programu Euromobil zaprojektowana jest na poziom podstawowy z udziałem języka angielskiego jako języka wspierającego. Program angielski, niemiecki i francuski układane są na poziomie zaawansowanym. 
Wszystkie wersje programu Euromobil mają zbliżoną szatę graficzną, ale ich zawartość jest indywidualną kwestią każdego partnera i w dużym stopniu zależy od kreatywności jego twórców.

</doc>
<doc id="985261" url="https://pl.wikipedia.org/wiki?curid=985261" title="Powrót do przyszłości (seria)">
Powrót do przyszłości (seria)

Lista gier opartych na uniwersum "Back to the Future" wydanych w latach 1985-2011.
Automat do Pinballa.
W 1990, "Data East" wypuścił na rynek Pinaballa "Back to the Future: The Pinball", zaprojektował go Joe Kaminkow, a muzykę skomponował Brian Schmidt.

</doc>
<doc id="985263" url="https://pl.wikipedia.org/wiki?curid=985263" title="Grupa Hamiltona">
Grupa Hamiltona

Grupa Hamiltona – grupa, której każda podgrupa jest normalna. W niektórych źródłach definicja jest zawężana do grup nieabelowych.
Nazwa grupy pochodzi od nazwiska matematyka irlandzkiego Williama R. Hamiltona.
Własności.
Każda nieabelowa grupa Hamiltona zawiera grupę kwaternionów jako podgrupę.

</doc>
<doc id="985271" url="https://pl.wikipedia.org/wiki?curid=985271" title="Zabić prezydenta">
Zabić prezydenta



</doc>
<doc id="985273" url="https://pl.wikipedia.org/wiki?curid=985273" title="Homalocefale">
Homalocefale

Homalocefale (Homalocephalidae) – grupa dinozaurów z infrarzędu pachycefalozaurów (Pachycephalosauria). Pierwsze homalocefale były małe i miały płaską głowę.

</doc>
<doc id="985274" url="https://pl.wikipedia.org/wiki?curid=985274" title="Ryszard Miazek">
Ryszard Miazek

Ryszard Waldemar Miazek (ur. 18 maja 1945 w Kocierzewie, zm. 29 października 2020 w Warszawie) – polski ekonomista i publicysta. W 1992 rzecznik prasowy rządu kierowanego przez Waldemara Pawlaka, w latach 1993–1996 członek Krajowej Rady Radiofonii i Telewizji, w latach 1996–1998 prezes zarządu Telewizji Polskiej, w latach 2000–2002 prezes zarządu Polskiego Radia.
Życiorys.
W 1959 ukończył szkołę podstawową w Kocierzewie, w 1965 Technikum Rolnicze w Piasecznie, w 1973 rolnicze studia inżynierskie w Szkole Głównej Gospodarstwa Wiejskiego, a w 1980 eksternistyczne studia ekonomiczne na tej samej uczelni. W 1987 uzyskał stopień doktora nauk ekonomicznych. Specjalizował się w ekonomice rolnictwa.
Działał w Związku Młodzieży Wiejskiej, którego koło założył w rodzinnej miejscowości; od 1967 zasiadał w zarządzie wojewódzkim organizacji. W latach 1965–1966 był organizatorem obsługi rolnictwa w lokalnej Gminnej Spółdzielni „Samopomoc Chłopska”, prowadził jednocześnie gospodarstwo rolne. W 1966 wstąpił do Zjednoczonego Stronnictwa Ludowego, organizował kilka kół tej partii, w latach 70. był prezesem gromadzkiego komitetu ZSL. Od 1966 do 1973 pracował w radach narodowych, m.in. jako agronom. Następnie do 1978 był kierownikiem działu w redakcji czasopisma „Plon”. Od 1982 był komentatorem w „Rzeczpospolitej”, później od 1983 do 1987 zajmował stanowisko starszego asystenta w Instytucie Ekonomiki Rolnictwa i Gospodarki Żywnościowej. Od 1985 współpracował z miesięcznikiem „Wieś Współczesna”, od 1987 do zamknięcia pisma kierował jego działem politycznym. W latach 1989–1993 był organizatorem i następnie redaktorem naczelnym kwartalnika „Wieś i Państwo”.
W 1990 został członkiem Polskiego Stronnictwa Ludowego. Był kierownikiem działu programowego i rzecznikiem prasowym tej partii. Od 9 czerwca do 10 lipca 1992 pełnił funkcję rzecznika prasowego Waldemara Pawlaka w okresie pełnienia przez niego funkcji premiera. W 1992 był członkiem założycielem Ludowego Towarzystwa Naukowo-Kulturalnego. W 2007 z ramienia PSL bez powodzenia ubiegał się o mandat senatora, a w 2018 o mandat radnego sejmiku mazowieckiego.
W latach 1993–1996 zasiadał w Krajowej Radzie Radiofonii i Telewizji (w 1996 był jej wiceprzewodniczącym), następnie do 1998 pełnił funkcję prezesa zarządu Telewizji Polskiej. W latach 1998–2000 był redaktorem naczelnym „Zielonego Sztandaru” i prezesem zarządu spółki „Wydawnictwo Ludowe”. Od stycznia 2000 do lipca 2002 pełnił funkcję prezesa Polskiego Radia. W latach 2003–2007 był dyrektorem Centralnej Biblioteki Rolniczej im. Michała Oczapowskiego w Warszawie. Później został zastępcą dyrektora Mazowieckiego Centrum Kultury (jednocześnie założył dwumiesięcznik „Realia i co dalej…”, którego został redaktorem naczelnym), po czym w 2008 powrócił na stanowisko dyrektora CBR. Został również wykładowcą na Wydziale Nauk Humanistycznych SGGW. Funkcję dyrektora CBR pełnił do stycznia 2015. Następnie do końca lipca 2016 był zatrudniony w tej placówce jako redaktor naczelny kwartalnika „Kultura Wsi”. Od września 2017 zajmował stanowisko kierownika Działu Naukowo-Oświatowego Muzeum Historii Polskiego Ruchu Ludowego w Warszawie.
Był wiceprezesem zarządu krajowego Towarzystwa Uniwersytetów Ludowych, a także przez dwie kadencje prezesem Stowarzyszenia Dziennikarzy im. Władysława Reymonta, które współorganizował. Był autorem szeregów artykułów, a także książek – o Zygmuncie Chamcu wydanej w 2005 oraz o Irenie Kwiatkowskiej i Mieczysławie Kraszewskim wydanej w 2009.
Zmarł 29 października 2020 w wyniku COVID-19 w okresie światowej pandemii tej choroby. Został pochowany 4 listopada 2020 na cmentarzu w Milanówku.
Odznaczenia i wyróżnienia.
Odznaczony Krzyżem Oficerskim Orderu Odrodzenia Polski (2014), a także Złotym i Srebrnym Krzyżem Zasługi oraz Medalem „Za zasługi dla Ruchu Ludowego” im. Wincentego Witosa. W 2002 w uznaniu „wybitnych zasług dla radia publicznego” otrzymał nagrodę Złoty Mikrofon (przyznaną wtedy po raz pierwszy w historii), a w 2015 otrzymał Medal Pamiątkowy „Pro Masovia”. Otrzymał także nagrodę publicystyczną im. Tomasza Nocznickiego.
Życie prywatne.
Syn Jana i Marianny. Był żonaty z Natalią, miał dwóch synów: Tomasza i Pawła; mieszkał w Milanówku.

</doc>
<doc id="985278" url="https://pl.wikipedia.org/wiki?curid=985278" title="Uryuu Ishida">
Uryuu Ishida



</doc>
<doc id="985279" url="https://pl.wikipedia.org/wiki?curid=985279" title="Grupa pierwiastków z jedynki">
Grupa pierwiastków z jedynki



</doc>
<doc id="985281" url="https://pl.wikipedia.org/wiki?curid=985281" title="Pachycefalozaury (rodzina)">
Pachycefalozaury (rodzina)

Pachycefalozaury ("Pachycephalosauridae") – grupa dinozaurów z infrarzędu pachycefalozaury. Pachycefalozaury miały grube, kopulaste głowy.
Klasyfikacje.
Pachycefalozaury pojawiły się na ziemi ok. 130 milionów lat temu i przetrwały do końca ery gadów. Ich rozmiary wahały się od niewielkich zwierząt (Wannanosaurus, 60 cm) po olbrzymie gady (Pachycephalosaurus, 4,5 m). Ich szczątki znaleziono w Ameryce Północnej, Azji i Europie, natomiast nie są znane z półkuli południowej.

</doc>
<doc id="985283" url="https://pl.wikipedia.org/wiki?curid=985283" title="Bad Reputation">
Bad Reputation

Bad Reputation – ósmy studyjny album muzyczny irlandzkiego zespołu hardrockowego Thin Lizzy wydany w 1977 roku. 

</doc>
<doc id="985284" url="https://pl.wikipedia.org/wiki?curid=985284" title="Wratysław (najstarszy syn Przemysła Ottokara I)">
Wratysław (najstarszy syn Przemysła Ottokara I)

Wratysław (ur. przed 1181 r., zm. po 25 stycznia 1231 r.) – najstarszy syn Przemysła Ottokara I i jego pierwszej żony Adelajdy Miśnieńskiej.
W 1198 r. po rozwodzie rodziców stracił prawo do następstwa tronu mimo że Przemysł Ottokar I nie miał wówczas innych synów. Mieszkał na dworze w Miśni. W 1212 r. cesarz Otto IV nadał mu Czechy w lenno. Była to jednak tylko karta przetargowa w walce o tron niemiecki. Wratysław nie miał najmniejszych szans na objęcie władzy w Czechach. W 1216 r. Przemysł Ottokar I zmienił prawo o następstwie tronu i definitywnie pozbawił najstarszego syna praw do korony. Wratysław był po raz ostatni wzmiankowany w 1231 r.

</doc>
<doc id="985288" url="https://pl.wikipedia.org/wiki?curid=985288" title="Grupa Hopfa">
Grupa Hopfa

Grupa Hopfa – grupa, która nie jest izomorficzna ze swoją grupą ilorazową przez nietrywialną podgrupę normalną. Nazwa pochodzi od nazwiska niemieckiego matematyka Heinza Hopfa.
Definicja.
Grupę formula_1 nazywamy grupą Hopfa, jeżeli każdy epiendomorfizm w formula_1 jest automorfizmem.
Grupa formula_1 nie jest grupą Hopfa (non-Hopfian group), jeżeli istnieje taki epiendomorfizm w formula_4 który nie jest automorfizmem (posiada nietrywialne jądro formula_5).
Niech formula_1 będzie dowolną grupą oraz formula_7 jej nietrywialną podgrupą. Jeżeli formula_8 to grupa formula_1 nie jest grupą Hopfa.

</doc>
<doc id="985289" url="https://pl.wikipedia.org/wiki?curid=985289" title="Taubate">
Taubate



</doc>
<doc id="985298" url="https://pl.wikipedia.org/wiki?curid=985298" title="Talipes">
Talipes



</doc>
<doc id="985300" url="https://pl.wikipedia.org/wiki?curid=985300" title="Ciąg kompozycyjny grupy">
Ciąg kompozycyjny grupy



</doc>
<doc id="985303" url="https://pl.wikipedia.org/wiki?curid=985303" title="Pluralia tantum">
Pluralia tantum



</doc>
<doc id="985305" url="https://pl.wikipedia.org/wiki?curid=985305" title="Adelajda Miśnieńska">
Adelajda Miśnieńska

Adelajda miśnieńska (ur. po 1160, zm. 2 lutego 1211 w Miśni) – córka margrabiego miśnieńskiego Ottona Bogatego; królowa Czech w l. 1198-1199. 
W 1178 poślubiła Przemysła Ottokara I i miała z nim czworo dzieci. W 1193 po utracie władzy przez męża udała się z nim do Miśni. Gdy w 1197 Przemysł Ottokar powrócił na czeski tron nie zabrał jej ze sobą. W 1198 nastąpił rozwód. Przemysł Ottokar ożenił się z Konstancją węgierską i wydziedziczył swoje dzieci z pierwszego małżeństwa, w tym dorosłego syna Wratysława, mimo że nie miał wówczas innego następcy. Adelajda nie pogodziła się ze swoim losem. W 1205 udało jej się wrócić do Pragi. Już w następnym roku kuria rzymska zatwierdziła rozwód i Adelajda wróciła do Miśni. Jedynym rezultatem jej krótkotrwałego sukcesu był ślub córki Małgorzaty z królem Danii Waldemarem II Zwycięskim. Adelajda doprowadziła w 1207 do rewizji procesu rozwodowego jednak w 1210 kuria papieska ponowiła niekorzystną dla niej decyzję. Była żona Przemysła Ottokara I zamieszkała w klasztorze św. Krzyża w Miśni gdzie zmarła.

</doc>
<doc id="985308" url="https://pl.wikipedia.org/wiki?curid=985308" title="Pachycefalozaur">
Pachycefalozaur

Pachycefalozaur ("Pachycephalosaurus", ze starożytnej greki "grubogłowy jaszczur", od "pachy" – "gruby", "cephale" – "głowa" i "sauros" – "jaszczur") – rodzaj grubogłowego dinozaura żyjącego w późnej kredzie (dokładniej mastrycht) w dzisiejszej Ameryce Północnej. Jego pozostałości znaleziono w Montanie, Dakocie Południowej i Wyoming. Rodzaj obejmuje jeden gatunek, "P. wyomingensis". Należał on do ostatnich nieptasich dinozaurów sprzed wymierania kredowego. Zsynonimizowano z nim inny rodzaj z zachodniej Ameryki Północnej zwany wcześniej "Tylosteus".
Jak inne dinozaury grubogłowe, "Pachycephalosaurus" był roślinożercą lub wszystkożercą. Jest znany z pojedynczej czaszki i kilku niezwykle grubych jej zadaszeń. Czaszka posiadała bardzo grube sklepienie. Poruszał się na dwóch tylnych kończynach, znacznie dłuższych od krótkich przednich. Jako największy z pachycefalozaurów osiągał 4,5 metra długości, a jego masę szacuje się na do 450 kg.
Solidna czaszka tego i spokrewnionych rodzajów przyczyniła się do powstania teorii, według której pachycefalozaury używały swych głów w międzyosobniczych walkach w obrębie gatunku. W ostatnich latach staje się ona coraz mniej wiarygodna.
Morfologia.
Anatomię pachycefalozaura poznano słabo, ponieważ do naszych czasów przetrwały jedynie pozostałości głowy. Zwierzę stało się znane dzięki potężnemu kostnemu sklepieniu czaszki mierzącemu aż 25 cm grubości, mającemu za zadanie ochraniać położony w środku niewielki mózg. Wznoszącą się część kopuły zdobiły kostne grudki i krótkie prawdopodobnie tępe kostne kolce wyrastające powyżej pyska.
Krótka czaszka posiadała duże, zaokrąglone, zwrócone do przodu oczodoły. Oznacza to dobry wzrok zwierzęcia, a także szerokie pole widzenia dwuocznego. Poniżej znajdował się nieduży pysk zakończony zaostrzonym dziobem. Małe zęby miały liściokształtne korony. Wspierająca ciężką głowę szyja przybierała kształt litery "S" albo "U".
Zauropsyd ten poruszał się prawdopodobnie na dwóch tylnych kończynach i osiągał największe rozmiary spośród członków swej rodziny, dinozaurów grubogłowych. Użycie danych uzyskanych dzięki innym jej rodzajom pomogło oszacować jego długość na około 4,6 metra. Zwierzę to miało bardzo krótką, grubą szyję, krótkie przednie łapy, potężne ciało, długie tylne kończyny i ciężki ogon, który wspierały skostniałe ścięgna.
Klasyfikacja i systematyka.
Kladogram według Williamsona i Carra, 2002. Jeden z umieszczonych na nim rodzajów, "Yaverlandia", nie jest już zaliczany do pachycefalozaurów.
"Pachycephalosaurus" użyczył swej nazwy kladowi Pachycephalosauria obejmującemu roślino- lub wszystkożerne dinozaury ptasiomiedniczne żyjące w późnej kredzie w Ameryce Północnej i Azji. Pomimo przyjmowanej pozycji dwunożnej za ich najbliższych krewnych uchodzą czworonożne ceratopsy, a nie ornitopody.
"Pachycephalosaurus" to najbardziej znany, chociaż nie najlepiej zachowany, przedstawiciel swej rodziny, obejmującej także rodzaje stenopeliks, wannanozaur, gojocefal, stegoceras, homalocefal, tylocefal, sferotol i prenocefal. W obrębie plemienia Pachycephalosaurini jego najbliżsi krewni to drakoreks i "Stygimoloch", mogące stanowić nawet jego młodociane formy.
Historia.
Szczątki przypisywane pachycefalozaurowi mogły zostać znalezione już w latach pięćdziesiątych XIX wieku. Jak ustalił Donald Baird, w 1859 lub 1860 Ferdinand Vandiveer Hayden, wczesny zbieracz skamieniałości na zachodzie Ameryki Północnej, zdobył fragment kości w okolicy rzeki Missouri, na terenie obecnie określanym jako formacja Lance w południowo-wschodniej Montanie. Znalezisko to, obecnie ANSP 8568, opisał w 1872 Joseph Leidy, uznając je za część pancerza jaszczurki lub zwierzęcia przypominającego pancernika. Jego prawdziwe pochodzenie nie ujawniło się, aż Baird ponad 100 lat później określił je jako kość łuskową pachycefalozaura. Obecne kostne grudki korespondowały z widocznymi na innych znaleziskach tego rodzaju. Ponieważ nazwa "Tylosteus" jest starsza od "Pachycephalosaurus", zgodnie z obowiązującymi zasadami nomenklatury zoologicznej powinna być zachowana. Baird jednakże upierał się przy użyciu tej drugiej, młodszej, ponieważ pierwsza z nich nie była używana przez ponad pół wieku, bazowała za niezdiagnozowanym materiale i wiązały się z nią kiepskie dane stratygraficzne i geograficzne. W 2006 Robert Sullivan zasugerował, że ANSP 8568 bardziej odpowiada kościom przypisywanym rodzajowi "Dracorex", niż pachycefalozaurzym. Trudno określić znaczenie tej kwestii, albowiem niektórzy badacze sądzą, że "Dracorex" to młodociany "Pachycephalosaurus".
"P. wyomingensis", gatunek typowy i obecnie jedyny pewny w swym rodzaju, został nazwany przez Charlesa W. Gilmore'a w 1931. Naukowiec ukuł go dzięki fragmentarycznej czaszce USNM 12031 z formacji Lance z hrabstwa Niobrara w Wyoming. Gilmore zaliczył go do rodzaju "Troodon" jako "T. wyomingensis". W tym czasie paleontolodzy uważali tego drapieżnika znanego podówczas jedynie z zębów za to samo stworzenie, co stegocerasa, posiadającego podobne zęby. W związku z tym dzisiejsze pachycefalozaury zaliczano do rodziny troodontów. Błąd skorygowano w 1945, czego dokonał Charles Mortram Sternberg.
W 1943 Barnum Brown i Erich Maren Schlaikjer, dysponujący nowszym i bardziej kompletnych materiałem, utworzyli rodzaj "Pachycephalosaurus" i umieścili w nim typowy gatunek "T. wyomingensis", a także dwa inne: "Pachycephalosaurus grangeri" oraz "Pachycephalosaurus reinheimeri". "P. grangeri" bazował na AMNH 1696, prawie kompletnej czaszce z formacji Hell Creek w Ekalaka w montańskim hrabstwie Carter. "P. reinheimeri" opierał się na dzisiejszym DMNH 469, kopule i kilku związanych elementach z formacji Lance w hrabstwie Corson w Dakocie Południowej. W 1983 oba gatunki zsynonimizowano z typowym.
W 2007 na corocznym spotkaniu Society of Vertebrate Paleontology Jack Horner z Montana State University zaprezentował dowody wskazujące na to, że "Dracorex" i "Stygimoloch" mogą stanowić młodociane formy pachycefalozaura – hipotezę tę wraz z Markiem Goodwine wsparł w 2009 roku.
Paleobiologia.
Prawie wszystkie skamieniałości pachycefalozaura pochodzą z dwóch formacji: Lance i Hell Creek w zachodnich Stanach Zjednoczonych. Rodzaj ten koegzystował z drakoreksem i stygimolochem. Czas i miejsce dzieliły z nimi hipsylofodont bugenazaura (prawdopodobnie synonim tescelozaura), hadrozaury edmontozaur i anatotytan, ceratopsy triceratops i torozaur, dinozaur pancerny ankylozaur oraz teropody ornitomim, dromeozaur i tyranozaur.
Naukowcy uważali niegdyś pachycefalozaura i jego pobratymców za dwunożnych odpowiedników owiec kanadyjskich czy piżmowołów, których samce, trzymając głowy prosto, nacierają na siebie nawzajem. Sądzono także, iż dinozaury te układały głowę, szyję i ciało prosto w linii poziomej, by zamortyzować siłę uderzenia. Obecnie badacze nie dają już wiary tym poglądom.
Sklepienie czaszki niekoniecznie wytrzymałoby wstrząc spowodowany uderzeniem. Poza tym nie znaleziono na skamieniałych czaszkach dowodów blizn czy innych urazów. Co więcej, kręgi szyjne i przednie piersiowe utrzymywały szyję raczej w kształcie litery "S" albo "U", a nie prosto. Miałoby to fatalne skutki w przypadku uderzenia. Poza tym zaokrąglony kształt czaszki zmniejszałby powierzchnię kontaktu podczas zetknięcia się głów, powodując ześlizgiwanie się ich.
Bardziej prawdopodobne, że pachycefalozaury w trakcie swych międzyosobniczych starć uderzały głowami w swe boki. Wersja ta zakłada, że osobniki ustawiały się mniej więcej równolegle lub zwrócone w kierunku rywala. Najpierw próbowały zastraszyć go, okazując swe groźnie wyglądające głowy. Jeśli żaden z przeciwników nie ustąpił, pachycefalozaury zginały głowy bocznie i w dół, uderzając rywala po boku. Powyższą teorię przedstawił w 1978 Sues, a rozwinął w 1997 Kenneth Carpenter.
Pożywienie.
Naukowcy wciąż nie wiedzą, czym żywiły się te zauropsydy. Posiadając niewielkie prążkowane zęby, nie były w stanie gryźć twardych, włóknistych roślin tak efektywnie, jak inne dinozaury tego czasu. Sądzi się, że odżywiały się mieszanym pokarmem złożonym z liści, nasion, owoców i owadów. Ostre, ząbkowane zęby dobrze by się nadawały do szatkowania roślin.

</doc>
<doc id="985310" url="https://pl.wikipedia.org/wiki?curid=985310" title="Alexandr Fier">
Alexandr Fier

Alexandr Hilário Takeda dos Santos Fier (ur. 11 marca 1988 w Joinville) – brazylijski szachista, arcymistrz od 2007 roku.
Kariera szachowa.
Pierwszy szachowy sukces odniósł w roku 1995, zwyciężając w Kurytybie w mistrzostwach panamerykańskich juniorów do lat 10. Pomiędzy 1995 a 2005 rokiem wywalczył łącznie 7 złotych medali mistrzostw Brazylii juniorów w różnych kategoriach wiekowych. W 1998 zdobył w Oropesa del Mar tytuł wicemistrza świata w grupie juniorów do lat 10. W 2004 zajął II m. (za Andresem Rodriguezem) w São Paulo. W 2005 zwyciężył w rozegranych w Taubaté indywidualnych mistrzostwach Brazylii, natomiast w 2006 podzielił I m. (wspólnie z Axelem Bachmannem) w Villa Martelli oraz zwyciężył w São Paulo. W 2007 i 2008 r. dwukrotnie samodzielnie zwyciężył w Santosie, w 2008 r. podzielił I m. w kolejnych turniejach otwartych, rozegranych w Manresie (wspólnie m.in. z Fidelem Corralesem Jiménezem, Raszad Babajew i Lazaro Bruzonem Batistą) oraz w Hoogeveen (wspólnie z Friso Nijboerem i Stewartem Haslingerem), zdobył również w Porto Alegre brązowy medal indywidualnych mistrzostw Brazylii. W 2009 r. zwyciężył w turniejach rozegranych w Cochabambie, São Paulo, Rio de Janeiro (turniej strefowy) oraz Barcelonie, wystąpił również w Pucharze Świata w Chanty-Mansyjsku (w I rundzie przegrał z Aleksandrem Chalifmanem). W 2010 r. podzielił I m. (wspólnie z Everaldo Matsuurą i Felipe El Debsem) w memoriale Vanderleya Casona de Melo w Campinas. W 2011 r. zdobył w Campinas tytuł wicemistrza Brazylii, natomiast w 2012 r. zwyciężył (wspólnie z Nidżatem Mamedowem) w Pradze (turniej "Open Praha 2012"). W 2013 r. zwyciężył w memoriale Georgi Tringowa w Płowdiwie, natomiast w 2014 r. zajął I m. w turnieju "Open Internacional de Sants" w Barcelonie. W 2015 r. podzielił II m. (za Zhao Junem, wspólnie z Aleksandrem Miśtą i Guðmundurem Kjartanssonem) w Hastings.
Wielokrotnie reprezentował Brazylię w turniejach drużynowych, m.in.:
Najwyższy ranking w dotychczasowej karierze osiągnął 1 listopada 2009 r., z wynikiem 2653 punktów zajmował wówczas 80. miejsce na światowej liście FIDE (oraz pierwsze wśród brazylijskich szachistów).
Życie prywatne.
Żoną Alexandra Fiera jest francuska arcymistrzyni gruzińskiego pochodzenia Nino Maisuradze.

</doc>
<doc id="985312" url="https://pl.wikipedia.org/wiki?curid=985312" title="Anatoly Korobochka">
Anatoly Korobochka



</doc>
<doc id="985314" url="https://pl.wikipedia.org/wiki?curid=985314" title="Ryszard Chodynicki">
Ryszard Chodynicki

Ryszard Chodynicki (ur. 22 lutego 1947 w Polanowie) – polski polityk, samorządowiec i nauczyciel akademicki, pułkownik Wojska Polskiego, poseł na Sejm IV kadencji.
Życiorys.
W 1971 ukończył Wyższą Szkołę Oficerską Wojsk Inżynieryjnych we Wrocławiu. Studia kontynuował w Moskwie na Akademii Inżynieryjnej. W 1997 obronił doktorat z zakresu nauk wojskowych na Akademii Obrony Narodowej na podstawie pracy pt. "Doskonalenie systemu edukacji obronnej Rzeczypospolitej Polskiej z wykorzystaniem doświadczeń innych państw". Został adiunktem w Kujawskiej Szkole Wyższej we Włocławku.
Pełnił służbę wojskową, m.in. w Libanie w 1977. Osiągnął stopień pułkownika. W latach 1994–1998 był prezydentem Włocławka, następnie do 2001 przewodniczącym rady miasta Włocławka.
Należał do Polskiej Zjednoczonej Partii Robotniczej. Następnie bezpartyjny, dwukrotnie kandydował do rady Włocławka z listy Sojuszu Lewicy Demokratycznej. W 1999 przystąpił do Socjaldemokracji Rzeczypospolitej Polskiej, która w tym samym roku współtworzyła partię SLD. 23 września 2001 uzyskał mandat posła na Sejm RP IV kadencji z ramienia SLD z okręgu toruńskiego. W 2002 został wykluczony z partii i klubu parlamentarnego w związkiem ze startem w wyborach samorządowych na stanowisko prezydenta Włocławka bez zgody ugrupowania. Działał później w Partii Ludowo-Demokratycznej i Stronnictwie Gospodarczym. Został prawomocnie uznany przez sąd lustracyjny za kłamcę lustracyjnego. Wyrok ten został utrzymany przez Sąd Najwyższy. 4 października 2004 utracił w związku z tym mandat poselski (posłem w jego miejsce został Mirosław Krajewski).
W 2006 bez powodzenia kandydował na prezydenta i radnego Włocławka z lokalnego komitetu. W 2018 był kandydatem do rady miejskiej z listy koalicji SLD Lewica Razem.

</doc>
<doc id="985320" url="https://pl.wikipedia.org/wiki?curid=985320" title="Tiwoizacja">
Tiwoizacja

Tiwoizacja (z ang. "tivoization") - praktyka używania oprogramowania licencjonowanego na zasadach copyleft w połączeniu ze sprzętem, który nie pozwala użytkownikowi na uruchomienie zmodyfikowanej wersji tego oprogramowania.
Termin ten został po raz pierwszy użyty przez Richarda Stallmana, który uważa, że taka praktyka ogranicza niektóre wolności użytkowników, które licencja GPL ma za zadanie chronić.
Termin oryginalnie odnosił się do zastosowania przez firmę TiVo oprogramowania na licencji GNU GPL w produkowanych przez nią urządzeniach DVR, przy jednoczesnym uchylaniu się od respektowania wolności użytkowników poprzez zastosowanie środków technicznych (a dokładnie podpisu cyfrowego), które uniemożliwiały uruchomienie zmodyfikowanego oprogramowania na tych urządzeniach.
W trzeciej wersji licencji GPL znalazły się zapisy zabraniające tej praktyki.

</doc>
<doc id="985323" url="https://pl.wikipedia.org/wiki?curid=985323" title="Władimir Romanow">
Władimir Romanow

Władimir Romanow, lit. "Vladimiras Romanovas", ros. "Владимир Романов" (ur. 15 czerwca 1947 w Obwodzie twerskim, Rosyjska Federacyjna Socjalistyczna Republika Radziecka, Związek Socjalistycznych Republik Radzieckich) – litewski przedsiębiorca i bankier pochodzenia rosyjskiego. Jest właścicielem Ūkio bankas.
Był głównym udziałowcem i właścicielem klubu występującego w Scottish Premier League, Heart of Midlothian. Posiada też akcje w litewskim klubie FBK Kowno i białoruskim MTZ-RIPO Mińsk.
Romanow prowadzi również interesy handlowe w innych krajach, takich jak: Bośnia i Hercegowina, Białoruś, Polska, Słowacja.
Romanow w styczniu 2005 nabył pakiet kontrolny Heart of Midlothian F.C. od Chrisa Robinsona. Litwin chciał też wykupić pakiety w Dundee United F.C., Dundee F.C., Dunfermline Athletic F.C., jednak udziałowcy tamtejszych klubów nie wyrazili na to zgody. Romanow zamierzał wykupić pakiet większościowy Hearts, po złożeniu oferty udziałowcom klubu z Edynburga w październiku 2005.
Oprócz Hearts, FBK Kowno, MTZ-RIPO Mińsk, Litwin miałby posiadać też pakiety mniejszościowe akcji w więcej niż połowy klubów A Lyga.
Życie prywatne.
Ma syna – Romana – w latach 2005–2013 prezesa klubu Hearts.

</doc>
<doc id="985324" url="https://pl.wikipedia.org/wiki?curid=985324" title="Austrian Open">
Austrian Open

Austrian Open – męski turniej tenisowy kategorii ATP Tour 250 zaliczany do cyklu ATP Tour. Rozgrywany na kortach ceglanych w Kitzbühel od 1971 roku. W 2010 roku turniej nie odbył się, jednak już w następnym sezonie powrócił do męskiego kalendarza rozgrywek.

</doc>
<doc id="985325" url="https://pl.wikipedia.org/wiki?curid=985325" title="Vladimir Romanow">
Vladimir Romanow



</doc>
<doc id="985329" url="https://pl.wikipedia.org/wiki?curid=985329" title="Jacques Séguéla">
Jacques Séguéla

Jacques Séguéla (ur. 23 lutego 1934 w Paryżu) – francuski specjalista z zakresu marketingu politycznego, kojarzony głównie z lewicą. Współzałożyciel agencji reklamowej RSCG (od 1996 Havas-Advertising).
Życiorys.
Dzieciństwo spędził w Perpignan, później studiował farmację. W 1970 zajął się reklamą.
W 1980 na rok przed francuską kampanią prezydencką wysłał listy z propozycją współpracy do Jacques’a Chiraca, Valéry’ego Giscarda d’Estainga i François Mitterranda. Odpowiedział jedynie Mitterrand. Séguéla z sukcesem poprowadził jego kampanię. Doradzając mu także później i kształtując jego publiczny wizerunek, walnie przyczynił się do czternastu lat jego rządów. Ma na koncie czynne wspieranie kandydatury Lionela Jospina przeciwko Jacques'owi Chiracowi.
W 1989 Séguéla doradzał w wyborach „Solidarności”. W 1995 poprowadził kampanię prezydencką Aleksandra Kwaśniewskiego, w której największym konkurentem tegoż był Lech Wałęsa. Nie przejawiał większego zainteresowania wyborami prezydenckimi we Francji w 2007. W pierwszej turze głosował na Ségolène Royal, a zaraz potem ogłosił, że w drugiej zagłosuje na Nicolasa Sarkozy’ego. Jego nazwisko pojawiło się również w aspekcie prac bankowej komisji śledczej. Jest właścicielem znanej francuskiej agencji reklamowej RSCG, która posiada przedstawicielstwa także w Polsce, Czechach i na Węgrzech.
W prowadzonych kampaniach wyborczych posługuje się sprawdzonymi schematami. Jedno z jego zaleceń brzmi: „Wybory oraz plakaty wyborcze muszą mieć charakter bardziej psychologiczny niż polityczny. Wyborca głosuje na przyszłość, a nie na przeszłość, co jest niezwykle ważne, zwłaszcza w czasie kampanii prezydenckiej. Podkreślanie za wszelką cenę dotychczasowych osiągnięć jest błędem (...)”.
Autor książek: "Hoolywood pierze bielej", "Nie mów mojej matce, że pracuję w reklamie... ona uważa, że jestem pianistą w burdelu", "Wybory nad gniazdem kokosowym" oraz "Przyszłość ma przyszłość".
Zobacz też.
 

</doc>
<doc id="985336" url="https://pl.wikipedia.org/wiki?curid=985336" title="Karol Hanke">
Karol Hanke

Karol Daniel Hanke (ur. 6 września 1903 w Łodzi, zm. 15 kwietnia 1964 w Warszawie) – polski piłkarz, trener.
Absolwent medycyny Uniwersytetu im. Jana Kazimierza we Lwowie - lekarz w Łodzi. Należał do lwowskiej Korporacji Akademickiej Aragonia (wiceprezes w r. akad. 1930/31).
Grał w Łódzkim KS i Pogoni Lwów.
W reprezentacji Polski debiutował 29 czerwca 1924 w wygranym 2-0 meczu z Turcją, natomiast ostatni występ w kadrze zaliczył 1 lipca 1928 w potyczce ze Szwecją (2-1). Łącznie w kadrze rozegrał 9 meczów i nie strzelił żadnej bramki.
Pochowany na cmentarzu Powązkowskim w Warszawie (kwatera 106-4-3).

</doc>
<doc id="985337" url="https://pl.wikipedia.org/wiki?curid=985337" title="Port lotniczy Groningen-Eelde">
Port lotniczy Groningen-Eelde

Port lotniczy Groningen-Eelde (IATA: GRQ, ICAO: EHGG) – lotnisko znajduje się w miejscowości Eelde, około 11 kilometrów od Groningen.
Od 2021 port tworzy pierwszą na świecie tzw. lotniczą dolinę wodorową. Celem tego przedsięwzięcia ma być uczynienie z lotniska najbardziej zrównoważonego ekologicznie portu lotniczego Europy.

</doc>
<doc id="985338" url="https://pl.wikipedia.org/wiki?curid=985338" title="Nadrzewnica żałobna">
Nadrzewnica żałobna

Nadrzewnica żałobna, salamandra nadrzewna ("Aneides lugubris") – gatunek płaza ogoniastego z rodziny bezpłucnikowatych.
Występowanie.
Nadrzewnica żałobna żyje w zachodniej części Kalifornii.
Opis.
Nadrzewnica żałobna ma dużą, płaską oraz trójkątną głowę; pysk zaostrzony; żuchwa jest silnie uzębiona; oczy duże, wyłupiaste; szyję ma wyraźnie zaznaczona; ciało krótkie, masywne, walcowate, z bruzdami na bokach, natomiast ogon ma on długi oraz gruby. Długość ciała salamandry dochodzi do 18 cm. Barwa tego płaza to oliwkowobrązowa, brązowa bądź szara, jednocześnie posiada on drobne żółte plamkami.
Pożywienie.
Nadrzewnica żałobna żywi się różnymi owadami, pająkami, ślimakami, oraz innymi salamandrami.
Rozród.
U nadrzewnic żałobnych następuje zapłodnienie wewnętrzne w porze godowej tych zwierząt. samica składa w dziupli drzewa ok. 16 dużych jaj, których pilnują obydwoje rodzice. Po kilku miesiącach wykluwają się całkowicie przeobrażone małe nadrzewnice.

</doc>
<doc id="985339" url="https://pl.wikipedia.org/wiki?curid=985339" title="Choroby dróg oddechowych">
Choroby dróg oddechowych



</doc>
<doc id="985342" url="https://pl.wikipedia.org/wiki?curid=985342" title="Waldemar Smaszcz">
Waldemar Smaszcz

Waldemar Franciszek Smaszcz (ur. 20 grudnia 1951 w Gdańsku) – polski historyk literatury, krytyk, eseista, tłumacz.
Życiorys.
Studiował filologię polską na Uniwersytecie Mikołaja Kopernika w Toruniu pod kierunkiem prof. Konrada Górskiego i prof. Artura Hutnikiewicza (1969–1974). Debiutował w 1975 w piśmie „Kontrasty”. Współpracował m.in. z „Inspiracjami”, „Ładem”, „Poezją”, „Literaturą”, „Tygodnikiem Kulturalnym”, „Kulturą”, „Kierunkami”, „Więzią”, "Znad Wilii".
Autor kilkunastu książek autorskich oraz kilkudziesięciu wyborów wierszy poetów polskich we własnym wyborze i z autorskimi esejami. Zajmuje się poezją polską od Bogurodzicy po współczesność, publikuje też szkice poświęcone prozie polskiej, m.in. o ks. Jakubie Wujku, Henryku Sienkiewiczu, Bolesławie Prusie, Władysławie Stanisławie Reymoncie, Piotrze Choynowskim, Kazimierzu Wierzyńskim, Zofii Kossak, Romanie Brandstaetterze. 
Tłumaczył poezję Siergieja Jesienina, Walerego Briusowa, Josifa Brodskiego, Stanisława Szewczenki i innych współczesnych poetów ukraińskich. Opublikował (wraz ze Stanisławem Szewczenką) w lwowskim wydawnictwie „Kamieniar” cztery zbiory poetów polskich w wersji polsko-ukraińskiej, zaopatrując je w krytycznoliterackie słowo wstępne i komentarze: "Dlatego, że są. Antologia współczesnej poezji polskiej", Wisława Szymborska, "Pod jedną gwiazdką", Czesław Miłosz, "Poezje wybrane", Karol Wojtyła, "Człowiek, duszpasterz, poeta". 
W 2021 obchodził jubileusz siedemdziesięciolecia i 45-lecia pracy. 
Spośród opracowanych przez niego wyborów poezji "Wiersze" ks. Jana Twardowskiego uhonorowano nagrodą Warszawskiej Premiery Literackiej (styczeń 1993), "Poezje zebrane" Kazimierza Wierzyńskiego otrzymały Nagrodę Złotej Sowy na Targach Dobrej Książki w Warszawie (1994), antologia poezji eucharystycznej "Światło pszennego chleba" została wyróżniona na Targach Wydawców Katolickich w Warszawie (1997), a seria poetycka „Z listkiem” otrzymała w 1998 r. główną nagrodę; ukazało się w niej dwadzieścia przygotowanych przez Smaszcza tomów: Karol Wojtyła, "Poezje wybrane" (pięć wydań), Jan Twardowski, "Blisko Jezusa" (pięć wydań), Kazimierz Wierzyński, "Biblia polska", Maria Pawlikowska-Jasnorzewska, "Świat na słomce Bożej", Jerzy Liebert, "Poezje wybrane", Ernest Bryll, "Kto chce znać wiatr", Jan Lechoń, "Anioł polskiej doli", Krzysztof Kamil Baczyński, "Noc wiary", Jerzy Braun, "Tancerz otchłani i inne wiersze", Stanisław Baliński, "Krajobrazy polskie", Zbigniew Jankowski, "Morze przybywa z daleka", Kazimiera Iłłakowiczówna, "Okruszynki nieba", Tadeusz Gajcy, "Ojczyzna z drżącego płomienia", Jerzy Pietrkiewicz, "Słowa są bez poręczy", Adam Mickiewicz, "Rozum i wiara", Juliusz Słowacki, "Przed Pańską błyskawicą", Franciszek Karpiński, "Pieśni nabożne i inne wiersze", ks. Karol Antoniewicz, "Drogą krzyża", Maciej Kazimierz Sarbiewski, "Nad skarby wielkie", Julian Tuwim, "Słowa modlitwą zrodzone". 
Odznaczenia i wyróżenienia.
Otrzymał dwukrotnie nagrodę rektora Uniwersytetu Warszawskiego za badania naukowe (1981 i 1991). Wielokrotny laureat Warszawskiej Jesieni Poezji w konkursie na esej. Dwukrotny laureat Nagrody im. Włodzimierza Pietrzaka (1984 – Nagroda Młodych, 1997 – Nagroda Literacka). W 1989 otrzymał Nagrodę Twórczą Wojewody Białostockiego, w 1999 – Nagrodę Literacką Prezydenta Miasta Białegostoku im. Wiesława Kazaneckiego, w 2000 – Nagrodę Twórczą Wojewody Podlaskiego oraz Ogólnopolską Nagrodę Literacką im. Franciszka Karpińskiego, w 2005 – Nagrodę im. Witolda Hulewicza. Odznaczony Złotym Krzyżem Zasługi (2000). W 2000 papież Jan Paweł II przyznał mu odznaczenie Najczcigodniejszego Krzyża "Pro Ecclesia et Pontifice". W 2021 nagrodzony Nagrodą Marszałka Województwa Podlaskiego za całokształt „wybitnych osiągnięć literackich o istotnym znaczeniu dla kultury kraju i województwa podlaskiego”.

</doc>
<doc id="985343" url="https://pl.wikipedia.org/wiki?curid=985343" title="Formuła 1 Sezon 1970">
Formuła 1 Sezon 1970

Formuła 1 Sezon 1970 – 21. sezon Formuły 1 organizowanej przez FIA. Rozpoczął się 7 marca 1970 roku, ostatni wyścig odbył się 25 października. Do dnia dzisiejszego jest to jedyny sezon, w którym zwycięzca zmarł przed końcem sezonu.
Podsumowanie sezonu.
Sezon 1970 został wygrany przez zespół Lotusa, dzięki swojemu świetnie zaprojektowanemu samochodowi dominowali praktycznie przez całe rozgrywki. Nowy Lotus 72 o kształcie klina, był bardzo innowacyjnym samochodem. 72 miał początkowo problemy z zawieszeniem, zostały one jednak wyeliminowane i samochody Lotus zdominowały zawody. Pierwszy kierowca tego zespołu Jochen Rindt nie miał sobie równych. Zginął w wypadku spowodowanym przez awarię układu hamulcowego w jego samochodzie podczas Grand Prix Włoch. Pośmiertnie otrzymał tytuł mistrza świata.
W 1970 po raz pierwszy zastosowane zostały opony "sliki" przez firmę Goodyear.
Potrójny mistrz świata Jack Brabham skończył karierę po zakończeniu sezonu.

</doc>
<doc id="985347" url="https://pl.wikipedia.org/wiki?curid=985347" title="The Def Leppard E.P.">
The Def Leppard E.P.

The Def Leppard E.P. – minialbum grupy Def Leppard wydany w 1979 roku.

</doc>
<doc id="985350" url="https://pl.wikipedia.org/wiki?curid=985350" title="Josep Pujargimzú">
Josep Pujargimzú

Josep Pujargimzú (ur. ???? - zm. ????) – hiszpański duchowny katolicki, wikariusz diecezji Seo de Urgel i zarazem tymczasowy współksiążę episkopalny Andory od 30 kwietnia 1907 do 11 czerwca 1907.

</doc>
<doc id="985353" url="https://pl.wikipedia.org/wiki?curid=985353" title="Ambystoma długopalca">
Ambystoma długopalca

Ambystoma długopalca ("Ambystoma macrodactylum") – gatunek płaza ogoniastego z rodziny Ambystomatidae. Osobnik dorosły mierzy od 3,8 do 7,6 cm. Cechuje się cętkowaną, czarną, brązową i żółtą pigmentacją. Analizy paleontologiczne, genetyczne i biogeograficzne sugerują, że powstała około 81 milionów lat temu we wschodniej Ameryce Północnej.
Pierwotny zasięg występowania zwierzęcia obejmuje północny zachód kontynentu, nie wychodząc poza wysokość 2800 metrów nad poziomem morza. Zamieszkuje ono różnorodne środowiska, jak lasy deszczowe klimatu umiarkowanego, lasy iglaste, wybrzeża górskich zbiorników wodnych, równiny porośnięte bylicami, lasy jodłowe (z "Abies magnifica"), równiny porośnięte trawą "Bromus tectorum" oraz górskie łąki na skalistych brzegach górskich jezior. W czasie sezonu rozrodczego żyje w strumieniach o wolnym nurcie, stawach i jeziorach. Hibernuje przez zimne miesiące, które przeżywa dzięki zapasom białkowym i energetycznym zmagazynowanym w skórze i ogonie.
Wyróżnia się pięć podgatunków posiadających odrębności genetyczne i ekologiczne, a także fenotypowe (inny zakres barwy i odmienne wzory na skórze). Choć IUCN nadaje zwierzęciu status najmniejszej troski (LC), występuje wiele czynników negatywnie wpływających na środowisko jego życia.
Taksonomia i ewolucja.
"Ambystoma macrodactylum" należy do rodziny ambystomowatych, które pojawiły się około 80 milionów lat temu (kreda późna). Wymienia się je nieraz jako takson siostrzany w stosunku do rodziny Dicamptodontidae, zwykle nieuznawanej. Przodkowie tych grup pochodzili ze wschodniej Ameryki Północnej, gdzie występuje największe bogactwo gatunkowe ambystomowatych Następująca interpretacja biogeograficzna traktująca o pochodzeniu ambystomy długopalcej z zachodu kontynentu północnoamerykańskiego bazuje na opisach skamieniałości, badaniach genetycznych i biogeograficznych.
Istniejące w kredzie Morze Środkowego Zachodu przyczyniło się do izolacji ambystomowatych na południowym wschodzie kontynentu. O ile trzy gatunki (ambystoma tygrysia – "Ambystoma tigrinum", "Ambystoma californiense", "Ambystoma gracile") posiadały nakładające się na siebie zasięgi na zachodzie Ameryki Północnej, najbliższy takson siostrzany opisywanego tu gatunku ("Ambystoma laterale"), zamieszkiwał północny wschód kontynentu. Zasugerowano, że ambystoma długopalca wyodrębniła się z niego po paleocenie, kiedy to zaniknięcie Morza Środkowego Zachodu otworzyło drogę do północnoamerykańskiej Kordyliery Zachodniej. Klimat Wybrzeża Północno-Zachodniego ochłodził się w pierwszej epoce kenozoiku, otwierając drogę lasom klimatu umiarkowanego, które wyparły ciepłolubne lasy tropikalne okresu kredowego. Ogoniaste prawdopodobnie bardzo łatwo migrowały i rozprzestrzeniały się w obrębie dolin Gór Skalistych, które w eocenie osiągnęły znaczną wysokość. Inne gatunki także przemieszczały się wtedy wzdłuż linii brzegowej. W tym czasie wypiętrzały się Góry Kaskadowe, powodując powstanie cienia opadowego, który rozdrobnił las tropikalny, zmieniając go w typowy dla klimatu umiarkowanego. Porośnięte nim doliny i wyższe piętra zapewniły siedliska analogiczne do współcześnie zajmowanych przez ambystomę długopalcą.
Morfologia.
Ciemne ciało tego płaza posiada na grzbiecie prążek barwy opalonej, żółtej lub oliwkowozielonej. Czasem może się on przerywać, tworząc serię plamek. Boki mogą zdobić białe lub bladoniebieskie plamki. Brzuch jest ciemnobrązowy lub koloru sadzy. Na stopach widnieją guzki rozwinięte znacznie słabiej niż u innych gatunków, jak ambystoma tygrysia.
Należące do tego gatunku jajo przypomina spotykane u bliskich krewnych: "Ambystoma gracile" i ambystomy tygrysiej. Jednakże w przeciwieństwie do "A. gracile" u ambystomy długopalcej nie zauważa się oznak zielenic, co czyni jajo żelowato zielonym. W obrębie jaja wierzch zarodka jest ciemniejszy niż spód. Dla porównania embrion ambystomy tygrysiej posiada na grzbiecie zabarwienie jasnobrązowe do szarego, kremowe zaś na spodzie. Jajo osiąga średnicę 2 mm lub większą z szeroką żelowatą warstwą zewnętrzną. Zarówno w jaju przed wykluciem, jak i nowo narodzona larwa posiadają stabilizatory będące wypustkami sterczącymi po bokach i wspierającymi głowę. W końcu odpadają, a wtedy ma miejsce wzrost skrzeli zewnętrznych. Utrata stabilizatorów uwidacznia się w płomiennych ostrych spiczastych zakończeniach na skrzelach. Gdy kijanki dojrzewają i stają się zdolne do przeobrażenia, ich kończyny wraz z palcami stają się zauważalne, skrzela natomiast ulegają resorpcji. Długie palce tylnych łap dojrzałej larwy odróżniają ten gatunek od innych.
Nakrapianą skórę kijanki zdobi czarna, brązowa i żółta pigmentacja. Kolor skóry zmienia się w trakcie rozwoju larwalnego, komórki barwnikowe, zwane chromatoforami, migrują i koncentrują się w różnych rejonach ciała. Pochodzą one z grzebieni nerwowych. U ogoniastych występują trzy typy chromatoforów: żółte ksantofory, czarne melanofory i srebrzyste iridiofory (lub guanofory). Gdy larwa dojrzewa, melanofory zbierają się wzdłuż ciała, zapewniając ciemne tło. Ksantofory grupują się wzdłuż kręgosłupa i szczytu kończyn. Resztę ciała pokrywa cętkowanie tworzone przez refleksyjne iridiofory po bokach ciała i na spodzie ciała.
Podczas metamorfozy palce rozwijają się z pączków na kończynach. W pełni przeobrażona ambystoma długopalca posiada cztery palce na przednich łapach, a na tylnych o jeden więcej. Długość głowy przekracza jej szerokość. Zwraca uwagę długi drugi palec tylnych kończyn, od którego pochodzi nazwa naukowa (gr. "makros" = długi; gr. "daktylos" = palec). Na skórze dorosłego płaza na ciemnobrązowym, ciemnoszarym do czarnego tle widnieje żółty, zielony do matowo czerwonego plamkowany pasek z kropkami lub plamkami po bokach. Poniżej kończyn i głowy ciało ambystomy jest białe, różowawe do brązowego z większymi białymi plamkami i mniejszymi żółtymi. Dorosłe osobniki osiągają zwykle 3,8-7,6 cm długości.
Występowanie i siedlisko.
Opisywany tu gatunek należy do posiadających najszerszy zasięg występowania w Ameryce Północnej, w czym ustępuje jedynie ambystomie tygrysiej. Bytuje na wysokościach od poziomu morza do 2800 metrów. Zajmuje zróżnicowane strefy roślinne. Obszar ten zawiera izolowane endemiczne populacje w Monterey Bay i Santa Cruz w Kalifornii. Obejmuje tereny od północno-wschodniej Sierra Nevada w Kalifornii nieprzerwanie poprzez wybrzeże pacyficzne aż do Juneau na Alasce. Rozsiane populacje zamieszkują doliny rzek Taku i Stikine. Od wybrzeża Oceanu Spokojnego zasięg występowania przebiega południkowo do wschodnich podnóży Gór Skalistych w Montanie i Albercie.
Ambystoma długopalca zajmuje różnorodne środowiska: wilgotne lasy strefy umiarkowanej, lasy iglaste, obrzeża górskich zbiorników wodnych, równiny porośnięte byliną, lasy jodłowe (z "Abies magnifica"), równiny porośnięte trawą "Bromus tectorum" oraz górskie łąki na brzegach jezior. Osobniki dorosłe, gdy żyją na lądzie, bytują w podszycie leśnym, ukrywając się wśród zwalonych pni, kamieni i w norach.
Ekologia i cykl życiowy.
Jaja.
Ambystoma długopalca, jak i inne płazy, rozpoczyna swe życie jako jajo. W północnej części zasięgu występowania jaja składane są w grudkowatych masach wśród traw, patyków, kamieni lub na błotniste podłoże spokojnych stawów. Liczba pojedynczo składanych jaj zmienia się, prawdopodobnie jeden klaster zawiera ich do 110. Samice zużywają na ich produkcję znaczną ilość energii, a ich jajniki przed sezonem rozrodczym osiągnąć mogą ponad połowę masy ciała zwierzęcia. W obrębie pojedynczej ambystomy znaleziono rekordowo 264 jaja, przy czym pojedyncze osiąga 0,5 mm średnicy. Skrzek trzyma razem żelatynowa warstwa zewnętrzna ochraniająca zewnętrzną osłonkę każdego z jaj. Zdarza się, że jaja składane są pojedynczo. Ma to miejsce zwłaszcza w cieplejszym klimacie południa Kanady i amerykańskiej granicy. Pojedyncze jajo zawiera zapas materiału energetycznego wystarczającego na jeden rok. Stanowi on źródło pożywienia w ekosystemach płytkiej wody i przyległego lasu. Skrzek zapewnia też odpowiednie środowisko dla lęgniowców, drobnych protistów zaliczanych niegdyś do grzybów.
Larwy.
Larwy zwane kijankami wykluwają się z jaja po upływie od dwóch do sześciu tygodni. Od początku zaliczają się do mięsożerców, polując instynktownie na niewielkie bezkręgowce, które znajdą się w ich polu widzenia. Wymienia się tutaj niewielkie wodne skorupiaki (wioślarki, widłonogi i małżoraczki), wodne muchówki, ale też kijanki. W miarę rozwoju spontanicznie przerzucają się na coraz większą zdobycz. By zwiększyć swe szanse przetrwania, niektóre osobniki rozwijają większe głowy i zostają kanibalami, spożywając osobniki z tego samego lęgu.
Przeobrażenie.
Wzrost i dojrzewanie kijanek trwa co najmniej jeden sezon (na wybrzeżu pacyficznym okres larwalny zabiera około czterech miesięcy). Ma wtedy miejsce absorpcja skrzeli i przeobrażenie w lądowe osobniki młodociane, które wędrują do podszytu lasu. Na poziomie morza metamorfozę obserwowano już w lipcu, z kolei podgatunek "A. m. croceum" przechodzi ją od października do listopada, a nawet i w styczniu. Na większych wysokościach larwy mogą zimować, a dojrzewać i przeobrażać się dopiero w kolejnym sezonie. W wysoko położonych jeziorach mogą one osiągać 47 mm długości od pyska do odbytu (SVL), podczas gdy na niższych wysokościach 35-40 mm.
Osobniki dorosłe.
Osobniki dorosłe ambystomy długopalcej nie rzucają się specjalnie w oczy z powodu swego podziemnego stylu życia obejmującego kopanie, migracje i pożywianie się bezkręgowcami na dnie lasu, w gnijących kłodach, jamach niewielkich gryzoni i szczelinach skalnych. Ich dieta składa się z owadów, kijanek, pierścienic, chrząszczy i małych ryb. Same z kolei padają ofiarami węży z rodzaju "Thamnophis", niewielkich ssków i ryb. Dorosłe dożyć mogą 6–10 lat, największe osiągają masę ciała 7,5 g i odległość od pyska do odbytu 8 cm, całkowitą 14 cm.
Behawior.
Sezonowość.
Życie tego gatunku zmienia się w dużym stopniu w zależności od wysokości i klimatu. Sezonowe daty migracji z i do zbiorników rozrodczych korelują z wybuchem opadów deszczu, roztopami lodu i śniegu, wystarczającymi dla powstania sezonowych zbiorników wodnych. Jaja na niskich wysokościach mogą zostać złożone już w połowie lutego w południowym Oregonie, od wczesnego stycznia do lipca na północnym zachodzie Waszyngtonu, od stycznia do marca na południowym wschodzie tego stanu, od środkowego do wczesnego maja w Parku Narodowym Waterton Lake w Albercie. Czas rozrodu podlega znacznym zmianom. Kilka pęków jaj we wczesnym stadium rozwoju znaleziono 8 lipca 1999 na granicy Kolumbii Brytyjskiej na zewnątrz Jasper w Albercie. Osobniki dorosłe sezonowo migrują, by wrócić do zbiorników, w których przyszły na świat, niektóre przemieszczają się w otoczeniu zasp śnieżnych lub w ciepłe wiosenne dni. Dymorfizm płciowy zaznacza się w tym gatunku jedynie w sezonie rozrodczym, gdy dojrzałe płciowo samce demonstrują powiększoną, opuszkowatą okolicę odbytu.
Rozród.
Przed rozrodem dojrzałe ambystomy gromadzą się w dużej liczbie (przekracającej 20 osobników) pod kamieniami i kłodami nieopodal granic swych zbiorników rozrodczych. Intensywny rozród trwa kilka dni. Odpowiednie dlań miejsce to niewielkie niezamieszkały przez ryby stawy, bagniska, płytkie jeziora i tereny podmokłe o wodzie stojącej. U ambystomowatych wykształcił się charakterystyczny taniec godowy, do którego zazwyczaj zalicza się pocieranie się, wydzielanie feromonów przez gruczoły zlokalizowane w okolicy żuchwy, a także przyjmowanie specjalnej pozycji, w której następuje kopulacja. Przyjąwszy ją, samiec składa spermatofor, lepką szypułę połączoną z pakietem zawierającym spermę, po czym kroczy przy samicy z przodu, by dokonać inseminacji. Samiec może parzyć się więcej, niż raz. W przeciągu pięciu godzin zdolny jest do pozostawienia aż 15 spermatoforów. Taniec godowy ambystomy długopalcej przypomina ten spotykany u innych gatunków ambystom, szczególnie zaś "A. jeffersonianum", jednakże tutaj nie zauważa się pocierania ani trącania. Za to samiec zmierza wprost w kierunku swej wybranki i łapie ją, kiedy ta próbuje pośpiesznie odpłynąć. Samiec ściska samicę za przednimi łapami i potrząsa. Nazywa się to ampleksusem. Czasami obejmuje on i dokonuje tej czynności z osobnikami należącymi do innych gatunków. Zawsze jednak do chwytania używa przednich kończyn. Nigdy zaś nie używa tylnych podczas tańca godowego, gdy pociera z boku na bok okolice podbródka nad głową samicy. Ta z kolei opiera się mu, później jednak poddaje się adoratorowi. Samiec zwiększa tempo i dynamikę, ocierając się o nozdrza, boki i czasami okolicę odbytu samicy. Gdy ta w końcu stanie się dlań łaskawa, umieszcza swój ogon nad jej głową, podniesioną i falującą na koniuszku. Jeśli wybranka zaakceptuje zaloty, samiec kieruje jej pysk w kierunku rejonu swej kloaki. Oboje poruszają się sztywno w przód, falując miednicami. Stwierdzając wtórowanie mu przez wybrankę, zalotnik zaprzestaje tego i składa swój spermatofor. Samica musi wtedy skierować się w przód razem z samcem. Po podniesieniu ogona samica otrzymuje pakiet spermy. Rzadko kiedy udaje się w pełni zrealizować taniec godowy już za pierwszym podejściem. Kilka dni po parowaniu się samica składa jaja.
Magazynowanie energii i mechanizmy obronne.
Podczas zimowych miesięcy w północnej części swego zasięgu występowania ambystoma długoplaca kryje się pod poziomem mrozu w norze wykopanej w twardym podłożu. Razem zimuje od 8 do 14 osobników. Podczas hibernacji korzysta z rezerw białkowych i energetycznych zmagazynowanych w skórze i wzdłuż ogona. Białka grają jeszcze drugą rolę: stanowią część mieszanki wydzielanej przez gruczoły skórne, używanej w celach obronnych. Zaniepokojona ambystoma faluje swym ogonem i wydziela kleistą, przypominającą mleko białą substancję o działaniu szkodliwym i lekko trującym. Kolor skóry stanowi z kolei ostrzeżenie dla drapieżników (ubarwienie ostrzegawcze), że zwierzę będzie niesmaczne. Wzory i barwy jego skóry różnią się od siebie, od ciemnych, czarnych do czerwonawobrązowych w przypadku tła, na którym widnieją plamki i ciapki od bladoczerwonobrązowych przez bladozielone do jasnożółtych pasków. Osobnik dorosły może także odrzucić cześć swego ogona i uciekać, podczas gdy porzucony fragment skręca się, odwracając uwagę drapieżnika. Zjawisko to nazywamy autotomią. Regeneracja i odrośnięcie ogona stanowi przedmiot wielkiego zainteresowania profesji medycznej.
Status.
Populacjom ambystomy długopalcej zagrażają fragmentacja środowiska, introdukowane gatunki i promieniowanie UV. Leśnictwo, drogi i rozwój zmieniły środowiska lądowe, gdzie płazy migrowały, zwiększył także śmiertelność. Siedlisko ambystomy długopalcej zazębia się z obszarami przemysłu leśnego, dominującego w gospodarce Kolumbii Brytyjskiej i zachodnich Stanów Zjednoczonych. Ambystomy będą musiały zmienić swe migracyjne zwyczaje. Działania leśników przeszkadzają im, nie oferując odpowiednich pasów ochronnych nad brzegami, brakuje też ochrony mniejszych terenów podmokłych, gdzie płazy te dokonują rozrodu. Populacje okolicy rzeki Peace w kanadyjskiej Albercie wyginęły z powodu oczyszczenia i drenowania terenów podmokłych na potrzeby rolnictwa. Introdukowanie pstrągów dla celów rybołówstwa sportowego w wielu bezrybnych wcześniej jeziorach także zniszczyło populacje ambystomy długopalcej. Wprowadzone do środowiska złote rybki pożerają jaja i larwy tego gatunku. Zwiększona ekspozycja na promieniowanie UVB stanowi kolejny czynnik przyczyniający się do globalnego spadku liczebności płazów. Wrażliwe nań jest także "A. macrodactylum". Zwiększa się przez to liczba osobników zdeformowanych, a spada przeżywalność i tempo wzrostu.
Podgatunek "Ambystoma macrodactylum croceum" (ambystoma długopalca z Santa Cruz) znajduje się pod szczególną opieką. Objęto go ochroną w 1967 poprzez Endangered Species Act. Podgatunek posiada wąski zasięg występowania w kalifornijskich hrabstwach Santa Cruz i Monterey. Przed ustanowieniem ochrony prawnej kilku utrzymującym się jeszcze populacjom zagrażał rozwój gospodarczy. Tymczasem "A. m. croceum" jest ekologicznie wyjątkowe. Posiada unikatowy wzór skórny na plecach, niespotykaną tolerancję na wilgoć, stanowi także endemit, którego zasięg występowania nie łączy się z obszarem zamieszkanych przez inne podgatunki, do których zaliczamy "A. m. columbianum", "A. m. krausei", "A. m. macrodactylum" oraz "A. m. sigillatum".
Podgatunki.
W obrębie gatunku wyróżnia się pięć podgatunków, rozróżnianych na podstawie ich miejsca życia i wzorów na grzbiecie, szczególnie pręg. Denzel Ferguson opisał biogeograficzny zsięg wzorów skórnych, morfologii, a bazując na tych analizach wprowadzono dwa nowe podgatunki: "A. macrodactylum columbianum"i "A. m. sigillatum". Zasięgi występowania poszczególnych podgatunków zilustrowano w przewodniku o płazach autortwa Roberta Stebbina.
Fenotypy.
Podgatunki cechują się następującymi wzorami skórnymi i innymi cechami morfologicznymi:
Biogeografia i genetyka.
Badania DNA mitochondrialnego wykazały nieco odmienne zasięgi poszczególnych podgatunków. Analizy genetyczne zidentyfikowały dla przykładu dodatkowy wzór o znacznej dywergencji we wschodniej części zasięgu występowania. Ambystomy powracają na czas rozrodu na miejsce swego przyjścia na świat, co ogranicza ich rozprzestrzenienie. Ogranicza to przepływ genów, a zwiększa stopień różnorodności genetycznej, która, biorąc pod uwagę różne regiony jej występowania, przewyższa poziom mierzony u większości innych grup kręgowców. Naturalne bariery dzielące ten obszar i migracje powstają, gdy ekosystem osusza się, zbliżając się warunkami np. do preriowych. Podobnie rzecz ma się na wyższych wysokościach (ponad 2200 metrów nad poziomem morza), gdzie klimat jest wiele cięższy i chłodniejszy. Warunki zmienaiją się wraz z wysokością, ale powyżej wspomniane 2200 metrów stanowią barierę dla ambystom na większości zasięgu ich występowania na północ od Oregonu.

</doc>
<doc id="985354" url="https://pl.wikipedia.org/wiki?curid=985354" title="Śliwice (przystanek kolejowy)">
Śliwice (przystanek kolejowy)

Śliwice – przystanek osobowy w Śliwicach, w województwie kujawsko-pomorskim, w Polsce.
W roku 2017 przystanek obsługiwał 50–99 pasażerów na dobę.

</doc>
<doc id="985355" url="https://pl.wikipedia.org/wiki?curid=985355" title="Awaceratops">
Awaceratops

Awaceratops ("Avaceratops") − średniej wielkości dinozaur rogaty.
Awaceratops został nazwany od imienia żony odkrywcy, Avy. Słowo "ceratops" oznacza rogatą twarz. Całą nazwę rodzajową można, więc tłumaczyć jako rogatą twarz Avy.
Wielkość.
Długość: 2,5 metra
Występowanie.
Zamieszkiwał Amerykę Północną w okresie późnej kredy (kampan).Pierwsze kości tego dinozaura znaleziono w stanie Montana w 1981 r. Wiek znalezionego szkieletu datuje się na 100-66 milionów lat.
Behawior i Etologia.
Rośliny
Jak inne ceratopsy, awaceratops zrywał nisko rosnące rośliny swym bezzębnym, przypominającym papuzi, dziobem, a następnie rozdrabniał je szeregami drobnych zębów, położonych w dalszej części szczęk. Spożywał głównie paprotniki, sagowce i rośliny iglaste.
Historia odkryć.
Szkielet odnaleziono w 1981 w Montanie w USA. Odkrywcą był Eddie Cole, aczkolwiek nazwę nadał w 1986 Peter Dodson.

</doc>
<doc id="985361" url="https://pl.wikipedia.org/wiki?curid=985361" title="Voicemailing">
Voicemailing

Voicemailing (voice mailing) – forma promocyjna stosowana w reklamowych kampaniach telefonicznych. 
Wybrana grupa docelowa otrzymuje w określonym czasie (po odebraniu swojego telefonu) komunikat głosowy promujący na przykład jakieś wydarzenie, produkt lub usługę. Połączenia telefoniczne wykonywane są automatycznie, a wiadomość głosowa przygotowana jest wcześniej. Nagrywa się ją zwykle z udziałem profesjonalnego lektora lub powszechnie znanej osoby (z rozpoznawalnym, miłym głosem), bądź też serwisów oferujących nagrania typu text-to-speech, czyli zamieniających wpisany tekst na wiadomość głosową. 
Voicemailing realizuje się obecnie zarówno przy wykorzystaniu telefonów stacjonarnych, jak i komórkowych. W tym drugim przypadku głosowy przekaz reklamowy wzmocniony jest najczęściej również informacją tekstową w postaci SMS-a przesyłanego po tym, jak już odbiorca odsłucha komunikat.
W polskiej praktyce biznesowej pojawia się także termin VMS (ang. Voice Mail Service). Wiadomość głosowa VMS jest uznawana za jedno z podstawowych narzędzi marketingu mobilnego i używa się jej do masowej wysyłki treści reklamowych (podobnie jak SMS i MMS). Zaletą voicemailingu jest przede wszystkim potencjalnie duży zasięg. Wiele narzędzi marketingu mobilnego przeznaczonych jest jedynie dla użytkowników smartfonów (np. kampanie reklamy kontekstowej i aplikacje mobilne). Usługi takie jak masowa wysyłka SMS mogą być kierowane także do użytkowników telefonów komórkowych starszego typu (tzw. dumphones). Voicemailing może być kierowany także do abonentów telefonów stacjonarnych. Do wad tego typu usług można zaliczyć stosunkowo ograniczoną (np. w stosunku do telemarketingu) możliwość komunikacji dwustronnej. Odbiorca wiadomości głosowej może jedynie wybrać numer na klawiaturze numerycznej i odpowiedzieć w ten sposób na zadane w wiadomości pytanie lub wybrać określoną opcję dalszej rozmowy.

</doc>
<doc id="985362" url="https://pl.wikipedia.org/wiki?curid=985362" title="Port lotniczy Penang">
Port lotniczy Penang

Port lotniczy Penang – międzynarodowy port lotniczy położony 16 km na południe od George Town, na wyspie Penang (stan Penang). Jest jednym z największych portów lotniczych Malezji. W 2006 obsłużył 3 103 762 pasażerów.

</doc>
<doc id="985365" url="https://pl.wikipedia.org/wiki?curid=985365" title="Opioid">
Opioid



</doc>
<doc id="985371" url="https://pl.wikipedia.org/wiki?curid=985371" title="Jerzy Piątkowski (poeta)">
Jerzy Piątkowski (poeta)

Jerzy Piątkowski (ur. 8 kwietnia 1943 w Nowym Brzesku, zm. 4 czerwca 2018) – polski poeta.
Życiorys.
Studiował filologię polską na Uniwersytecie Jagiellońskim. Poeta krakowski, który zaliczany jest do pokolenia średniego oraz do współtwórców Nowej Fali. Z Julianem Kornhauserem, Adamem Zagajewskim, Stanisławem Stabrą, Witem Jaworskim tworzyli grupę poetycką „Teraz”. Opublikował czternaście książek poetyckich. Mieszkał w Niepołomicach koło Krakowa.
Zmarł 4 czerwca 2018. 11 czerwca 2018 został pochowany na Cmentarzu Rakowickim w Krakowie.

</doc>
<doc id="985372" url="https://pl.wikipedia.org/wiki?curid=985372" title="Superdirettissima">
Superdirettissima

Superdirettissima – rodzaj drogi wspinaczkowej, której trasa jest wytyczona niemal dokładnie w linii spadku wierzchołka. Jest to droga bliższa drodze idealnego spadku niż "direttissima". Wspinacze używają często skrótowych określeń "diretta" i "superdiretta".

</doc>
<doc id="985374" url="https://pl.wikipedia.org/wiki?curid=985374" title="6 Armia Niemiecka">
6 Armia Niemiecka



</doc>
<doc id="985376" url="https://pl.wikipedia.org/wiki?curid=985376" title="Kraski (stacja kolejowa)">
Kraski (stacja kolejowa)

Kraski – jedna ze stacji kolejowych na magistrali węglowej w Kraskach (powiat łęczycki). Duża liczba torów stacyjnych.

</doc>
<doc id="985379" url="https://pl.wikipedia.org/wiki?curid=985379" title="TES">
TES



</doc>
<doc id="985383" url="https://pl.wikipedia.org/wiki?curid=985383" title="Wrzesień 2002">
Wrzesień 2002



</doc>
<doc id="985384" url="https://pl.wikipedia.org/wiki?curid=985384" title="Kłudna">
Kłudna

Kłudna – jedna ze stacji kolejowych na magistrali węglowej w Kłódnie (powiat poddębicki). Duża liczba torów stacyjnych. Na stacji nie zatrzymują się obecnie pociągi pasażerskie.

</doc>
<doc id="985386" url="https://pl.wikipedia.org/wiki?curid=985386" title="Air Tahiti Nui">
Air Tahiti Nui

Air Tahiti Nui – narodowe linie lotnicze Polinezji Francuskiej z siedzibą w Papeete, założone w 1996 roku. Obsługują połączenia do Japonii, Francji, USA oraz Oceanii. Głównym hubem jest Port lotniczy Faa'a.
Agencja ratingowa Skytrax przyznała liniom trzy gwiazdki.
Flota.
Flota Air Tahiti Nui składa się z 4 samolotów Boeing 787-9 o średnim wieku 3,3 roku (wrzesień 2022r.). Do roku 2019 linie eksploatowały maszyny Airbus A340.

</doc>
<doc id="985388" url="https://pl.wikipedia.org/wiki?curid=985388" title="Narodowy Front Polski">
Narodowy Front Polski

Nazwa kilku ugrupowań politycznych o charakterze nacjonalistycznym:

</doc>
<doc id="985389" url="https://pl.wikipedia.org/wiki?curid=985389" title="Cyklaza adenylanowa">
Cyklaza adenylanowa



</doc>
<doc id="985398" url="https://pl.wikipedia.org/wiki?curid=985398" title="High ’n’ Dry">
High ’n’ Dry

High 'n' Dry – drugi album brytyjskiej grupy Def Leppard, wydany w 1981 roku nakładem Mercury Records.

</doc>
<doc id="985399" url="https://pl.wikipedia.org/wiki?curid=985399" title="Brazylijscy arcymistrzowie szachowi">
Brazylijscy arcymistrzowie szachowi

Lista brazylijskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Brazylii reprezentowali tylko w pewnym okresie swojego życia.

</doc>
<doc id="985403" url="https://pl.wikipedia.org/wiki?curid=985403" title="Poddębice (stacja kolejowa)">
Poddębice (stacja kolejowa)

Poddębice – stacja kolejowa na magistrali węglowej w osadzie Stacja Poddębice koło Poddębic. Duża liczba torów stacyjnych.
W początku XXI wieku na prawym torze od stacji Kłudna do Poddębic było ograniczenie prędkości (20 km/h) z powodu złego stanu toru, dlatego pociągi pasażerskie przejeżdżały ten odcinek po torze lewym (100 km/h), wyjeżdżając i wjeżdżając do Poddębic na sygnał zastępczy. Przez ten czas samoczynna blokada liniowa na obu torach ustawiona była jednotorowo dwukierunkowo po obu torach. Tor nr 2 został wyremontowany w 2012 i przywrócona została prędkość konstrukcyjna 120 km/h.
Stacja Poddębice była tłem w filmie "Nad rzeką, której nie ma".
W latach sześćdziesiątych planowano budowę zelektryfikowanej linii normalnotorowej mającej połączyć Konin z Łodzią przez Turek – Poddębice – Zgierz. 

</doc>
<doc id="985410" url="https://pl.wikipedia.org/wiki?curid=985410" title="Rączyca larwalka">
Rączyca larwalka

Rączyca larwalka ("Exorista larvarum") - gatunek muchówki z rodziny rączycowatych. Muchówka ta prowadzi drapieżny tryb życia. Rączyca larwalka odgrywa ważną rolę w naturalnej walce z wieloma szkodnikami leśnymi. Zapłodnione samice rączyc składają jaja w ciele bądź w pobliżu larw szkodników.

</doc>
<doc id="985411" url="https://pl.wikipedia.org/wiki?curid=985411" title="Gojocefal">
Gojocefal

Gojocefal, dwunożny, roślinożerny dinozaur z Mongolii żyjący w późnej kredzie około 85-70 milionów lat temu. Ważył około 60 kilogramów.
Nazwa.
Znaczenie jego nazwy - "ozdobiona głowa"
Opis.
Gojocefal był dinozaurem mającym płaską czaszkę (formy amerykańskie miały kopulaste głowy, a azjatyckie częściej płaskie). Charakterystyczną cechą gojocefala było posiadanie kłów w górnej i dolnej szczęce.
Odkrycie.
"Goyocephale lattimorei" został opisany w 1982 roku przez polskich paleontologów Perlego, Maryańską i Osmólską. Odnaleziono m.in. niekompletną czaszkę i żuchwę.

</doc>
<doc id="985415" url="https://pl.wikipedia.org/wiki?curid=985415" title="Anolis zielony">
Anolis zielony

Anolis zielony ("Anolis carolinensis") – gatunek niewielkiej nadrzewnej jaszczurki z kladu Iguania. Tradycyjnie zaliczany do rodziny legwanów, obecnie wraz z innymi anolisami częściej zaliczany do odrębnej rodziny Polychrotidae (choć część naukowców wciąż uznaje ją za podrodzinę legwanów, a inni przenoszą rodzaj "Anolis" do rodziny Dactyloidae). Jest pierwszym gatunkiem gada, u którego zsekwencjonowano cały genom.
Budowa.
Anolis zielony, zwany również anolisem karolińskim lub rzadziej czerwonogardłym, to niewielka jaszczurka dorastająca do 20 cm. Głowa nieduża, spiczasta. Skóra pokryta drobnymi łuskami. Samce większe i masywniejsze od samic. Samice na grzbiecie mają charakterystyczny białawy zygzak po czym łatwo je odróżnić. Pod gardłem mają fałd skórny (u samców wyraźnie większy), często widoczny podczas zalotów. Fałd jest koloru różowawej czerwieni. Ogony anolisów przekraczają długość ich ciała. Potrafią zmieniać barwę z jasnego brązu do ciemnego (czasem szarawe) lub z brązowego na mniej lub bardzo mocno zielony – również w zależności od zaniepokojenia.
Zasięg występowania.
Żyje na obszarze południowo-wschodnich stanów USA oraz na południu i wschodzie Teksasu. Gatunek introdukowany na Bahamach, Kajmanach, Anguilli, Hawajach, Midway, Guam, Palau, Marianach, Wyspach Ogasawara, Okinawie, Teneryfie, na południowym wschodzie Hiszpanii i być może w meksykańskim stanie Tamaulipas. Najczęściej spotykany na krzewach, niewielkich drzewach. Zamieszkuje tereny o wysokiej wilgotności, często w pobliżu siedzib ludzkich.
Zachowanie.
Jedna z najczęściej hodowanych w terrariach jaszczurek w Polsce. Głównie ze względu na fakt, iż łatwo się oswajają i ciekawie się zachowują. Można bez stresu delikatnie brać je w ręce. Anolisy to gady terytorialne, więc w jednym terrarium nie mogą przebywać dwa samce.
Pożywienie.
Typu zwierzęcego. W naturze żywią się niewielkimi bezkręgowcami, najczęściej małymi owadami. Przy hodowli domowej karmimy je niedużymi świerszczami (św. bananowe), mącznikami (białe zaraz po wylince), karaczanami, muchami, gąsienicami, dżdżownicami czy ćmami. Należy im podawać jak najbardziej urozmaicony pokarm, bogaty w witaminy i wapń. Trzeba pamiętać, że owady z odłowu mogą przenosić pasożyty, grzyby czy roztocza. Młode, szybko rosnące gady należy karmić codziennie. Starszym osobnikom można wydłużyć ten czas do 2–3 dni.
Terrarium.
Terrarium najlepiej typu wertykalnego (wysokie) ze względu na wspinaczkę. Wentylowane. Optymalne wymiary 50x40x60. Należy zadbać o ścianę z korka, matę grzewczą, trochę kamieni, dużo kryjówek, sztuczne lub żywe rośliny (tam spędza noc), korzenie czy gałęzie.

</doc>
<doc id="985417" url="https://pl.wikipedia.org/wiki?curid=985417" title="Kingo Tatsuno">
Kingo Tatsuno

 – architekt japoński. 
Urodził się w samurajskiej rodzinie domeny w Karatsu w prowincji Hizen (obecnie prefektura Saga) na Kiusiu. W 1879 roku został jednym z pierwszych absolwentów Wydziału Budownictwa wyższej szkoły inżynierskiej o nazwie Kōbu Daigakkō (później Wydział Inżynierski Uniwersytetu Tokijskiego). 
W 1880 roku udał się do Anglii, gdzie studiował projektowanie architektoniczne w Royal Academy of Arts. Do Japonii powrócił trzy lata później. W 1884 roku został profesorem macierzystej uczelni, gdzie uczył projektowania do 1902 roku. 
Po odejściu z uczelni utworzył prywatną pracownię architektoniczną wraz z Manji Kasai w Tokio w 1903 roku, a z Yasushi Kataoką w Osace w 1905 roku.
Pozostawił po sobie wiele znaczących budowli, m.in.: główną siedzibę Banku Japonii (1890), halę sportową Ryōgoku Kokugikan (1909), Dworzec Tōkyō (1914).

</doc>
<doc id="985418" url="https://pl.wikipedia.org/wiki?curid=985418" title="Virgin (album)">
Virgin (album)

Virgin – pierwszy album studyjny zespołu pop-rockowego Virgin. Wydawnictwo ukazało się 16 września 2002 nakładem wytwórni muzycznej Universal Music Polska. Gościnnie w nagraniach wzięli udział: perkusista Piotr „Pniaq” Pniak, znany m.in. ze współpracy z zespołem Proletaryat oraz kwartet smyczkowy Grupa MoCarta (Filip Jaślar, Michał Sikorski, Paweł Kowaluk, Artur Renion).
Nagrania dotarły do 31. miejsca polskiej listy przebojów – OLiS. W sierpniu 2022 album uzyskał certyfikat złotej płyty.

</doc>
<doc id="985423" url="https://pl.wikipedia.org/wiki?curid=985423" title="Skutellozaur">
Skutellozaur

Skutellozaur ("Scutellosaurus") – niewielki dinozaur ptasiomiedniczny z grupy tyreoforów.
Żył w epoce wczesnej jury na terenach Ameryki Północnej. Długość ciała ok. 1,2 m, wysokość ok. 50 cm masa ok. 10 kg. Jego szczątki znaleziono w USA (stan Arizona).
Mógł poruszać się zarówno na dwu, jak i na czterech nogach. Był prymitywnym, lekko opancerzonym roślinożercą.

</doc>
<doc id="985424" url="https://pl.wikipedia.org/wiki?curid=985424" title="Jazzmatazz, Vol. 1">
Jazzmatazz, Vol. 1

Jazzmatazz, Vol. 1 – jazzrapowy album nagrany przez artystę tworzącego alternatywny hip-hop – Guru, wydana 18 maja 1993 przez Chrysalis Records. Płyta zrewolucjonizowała jazz rap i jest powszechnie uważana za pierwszą płytę, która jest w całości fuzją hip-hopu z jazzem. W tle słychać żywą orkiestrę, w której skład wchodzą artyści tacy jak Donald Byrd, Roy Ayers, Lonnie Liston Smith czy Branford Marsalis. Na albumie można usłyszeć też udzielających się wokalnie N’Deę Davenport z zespołu Brand New Heavies, francuskiego rapera MC Solaar czy Big Shuga.

</doc>
<doc id="985426" url="https://pl.wikipedia.org/wiki?curid=985426" title="Paweł Jurek">
Paweł Jurek

Paweł Jurek (ur. 5 czerwca 1966 w Kaliszu) – polski scenarzysta telewizyjny i dramaturg. Autor strony internetowej "Lekkoatletyka w Kaliszu".
Życiorys.
Absolwent Technikum Lotniczego przy Wytwórni Sprzętu Komunikacyjnego „PZL-Kalisz”, Studium Scenariuszowego przy Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi oraz Wydziału Wiedzy o Teatrze Akademii Teatralnej im. Aleksandra Zelwerowicza w Warszawie.
Pracował jako monter silników lotniczych, referent, technolog, copywriter, dziennikarz, recenzent, redaktor naczelny i kierownik literacki.
Od 1995 mieszka i pracuje Warszawie. W 1998 zadebiutował jako scenarzysta. Pisał scenariusze do seriali, m.in. "Złotopolscy" (1998–2000), "Klan" (2000), "M jak miłość" (2001–2008) i "Na Wspólnej" (2008–2012). Od 2012 jest scenarzystą serialu telewizyjnego "Barwy szczęścia".
Uczestnik Mistrzostw Polski Weteranów w lekkoatletyce.

</doc>
<doc id="985429" url="https://pl.wikipedia.org/wiki?curid=985429" title="Centrum Sztuki Współczesnej Zamek Ujazdowski">
Centrum Sztuki Współczesnej Zamek Ujazdowski

Centrum Sztuki Współczesnej Zamek Ujazdowski – instytucja kultury w Warszawie powołana w 1985 roku, której siedzibą jest budynek Zamku Ujazdowskiego. 
Zajmuje się tworzeniem, wystawianiem i dokumentowaniem współczesnej sztuki polskiej oraz zagranicznej. 
Międzynarodowa Kolekcja Sztuki Współczesnej.
W latach 1992, 1994 i 1996/1997 były wystawiane trzy kolejne częściowe edycje Międzynarodowej Kolekcji Sztuki Współczesnej. 20 grudnia 2002 roku została otwarta pełna wersja tej kolekcji, która z czasem ma być uzupełniana o kolejne dzieła. 
Jej zawartość stanowią prawie całkowicie prace z niemal 600 wystaw, które miały miejsce w CSW od 1990 roku. W skład kolekcji wchodzi około 100 prac następujących artystów:
Obieg.
CSW Zamek Ujazdowski jest wydawcą polskiego czasopisma o sztuce współczesnej OBIEG, które ukazuje się od 1987 roku. Od 2005 czasopismo posiada również portal internetowy o tym samym tytule.
Siedziba Sekcji Polskiej AICA.
Centrum Sztuki Współczesnej Zamek Ujazdowski jest siedzibą Sekcji Polskiej Międzynarodowego Stowarzyszenia Krytyków Sztuki AICA. 

</doc>
<doc id="985430" url="https://pl.wikipedia.org/wiki?curid=985430" title="CSW">
CSW



</doc>
<doc id="985436" url="https://pl.wikipedia.org/wiki?curid=985436" title="Epafos">
Epafos

Epafos (gr. Épaphos, łac. Epaphus) – w mitologii greckiej król Egiptu, urodzony tam przez Io po odzyskaniu swej postaci. Syn Zeusa, utożsamiany z Apisem.
Epafos po śmierci czczony był jako wcielenie byka Apisa.
Przodkowie.
Matką Epafosa była Io, córka Inachosa, boga strumienia przepływającego w Argolidzie, syna z kolei Okeanosa i Tethys. W Io, kapłance w Argos, zakochał się Zeus, najwyższy bóg mitologii greckiej. Jednak na skutek zazdrości jego żony, Hery albo też aby uchronić ją przez nienawistną żoną swego kochanka, Io przemieniona została w krowę i najpierw zamknięta w świątyni, po uwolnienia zaś pokarana gzem bądź bąkiem. Kąsana do krwi przez owada, przemierzyła cały świat, przebyła Bosfor i Kaukaz, aż dotarła w końcu do Egiptu, gdzie Zeus przywrócił jej pierwotną, kobiecą postać nad brzegiem Nilu. Tam też wydała na świat syna swego kochanka Zeusa, któremu dano na imię Epafos, "Dotknięcie Zeusa".
Porwanie.
Nawet i wtedy zawistna Hera nie odpuściła. Rozkazała ona kuretom, bóstwom opiekuńczym, którzy niegdyś opiekowali się maleńkim Zeusem, iżby porwali Epafosa, a następnie ukryli go, uniemożliwiając odnalezienie. Wykonali oni rozkaz Hery, narażając się tym samym na gniew Zeusa, który poraził ich za karę piorunem, zabijając ich. Jest to najbardziej znany mit, w którym występują kureci.
Io wyruszyła, by znaleźć swego syna. Doszły do niej informacje, że chłopca wychowuje w Syrii małżonka władcy Byblos. Matka ruszyła więc tam. Odnalazła swe dziecko. Wychowywał się pod jej opieką, a jego przybranym ojcem został Telegonos. W dorosłym życiu został on królem Egiptu, następcą Telegonosa.
Potomkowie.
Król Epafos wziął sobie za żonę Memfis, córkę Nilu (aczkolwiek spotkać można wersję z Kaspopeją), która urodziła mu córki o imionach Lysianassa, Tebe i Libia. Ta ostatnia współżyła z Posejdonem, na skutek czego urodziła Belosa i Agenora.

</doc>
<doc id="985440" url="https://pl.wikipedia.org/wiki?curid=985440" title="Tieliatiewscy">
Tieliatiewscy



</doc>
<doc id="985441" url="https://pl.wikipedia.org/wiki?curid=985441" title="Chinatown (album)">
Chinatown (album)

Chinatown – dziesiąty album studyjny irlandzkiego zespołu hardrockowego Thin Lizzy, wydany 10 października 1980 r. przez wytwórnię Warner Bros. Records.

</doc>
<doc id="985442" url="https://pl.wikipedia.org/wiki?curid=985442" title="Grupa czwórkowa">
Grupa czwórkowa



</doc>
<doc id="985443" url="https://pl.wikipedia.org/wiki?curid=985443" title="Plateosauridae">
Plateosauridae



</doc>
<doc id="985445" url="https://pl.wikipedia.org/wiki?curid=985445" title="Graham Rix">
Graham Rix

Graham Rix (ur. 23 października 1957 roku, Anglia, Wielka Brytania) - piłkarz, trener.
W karierze piłkarskiej między innymi był uczestnikiem na Mistrzostwach Świata w 1982 roku. Grał w takich zespołach jak: Arsenal F.C., Brentford F.C., SM Caen, Le Havre AC oraz Dundee FC. Jako trener juniorów Chelsea F.C., zagrał w jej pierwszej drużyny w meczu Premier League z Arsenalem (maj 1995).
Natomiast podczas kariery trenerskiej był trenerem Chelsea F.C., Portsmouth F.C., Oxford United F.C., i Heart of Midlothian F.C.
Trenerem Hearts był od 8 listopada 2005 do 22 marca 2006. Zastąpił na tym stanowisku George'a Burleya. Jego następcą był Valdas Ivanauskas.

</doc>
<doc id="985451" url="https://pl.wikipedia.org/wiki?curid=985451" title="Dypold I">
Dypold I

Dypold I (ur. 1118-1124 r., zm. 14/15 sierpnia 1167 r.) – przedstawiciel dynastii Przemyślidów.
Syn księcia czeskiego Władysława I i Rychezy z Bergu.
Dypold I wspierał brata Władysława II. Brat powierzył mu zarząd kraju, gdy wyruszył na drugą wyprawę krzyżową. Od 1160 r. nosił tytuł księcia czeskiego. W latach 1159-1162 uczestniczył w wyprawie Fryderyka I Barbarossy do Włoch. Ponownie wyruszył tam jesienią 1166 r. Uczestniczył w koronacji cesarskiej w Rzymie. Zmarł w wyniku zarazy podczas powrotu z wyprawy. Umarł wówczas także biskup praski Daniel, którego kości oddzielono od ciała, przewieziono do Pragi i pochowano w katedrze św. Wita. Można przypuszczać, że podobnie postąpiono z Dypoldem.
Dypold I w latach 1147-1153 ożenił się z nieznaną z imienia córką Albrechta Niedźwiedzia. Z tego małżeństwa pochodzili:

</doc>
<doc id="985452" url="https://pl.wikipedia.org/wiki?curid=985452" title="Kościół św. Jana Chrzciciela w Radomiu">
Kościół św. Jana Chrzciciela w Radomiu

Kościół Farny św. Jana Chrzciciela w Radomiu – średniowieczny kościół w Radomiu, w dzielnicy Miasto Kazimierzowskie. Obiekt jest częścią szlaku turystycznego "Zabytki Radomia".
Historia.
Kościół erygowany przypuszczalnie po 1325, a prawdopodobnie przed kazimierzowską lokacją miasta. Król Kazimierz Wielki lokował Nowy Radom najpierw na prawie średzkim około 1340–1360, potem w 1364 r. na prawie magdeburskim. Wraz z miastem uposażył nową parafię pw. św. Jana. Pierwsza wzmianka o istnieniu parafii pochodzi z 1408 r. (przed 27 lipca 1408). Około 1360–1370 r. został wzniesiony z czerwonej cegły pierwotny, jednonawowy kościół, fundacji Kazimierza Wielkiego. W wiekach XV i XVI dobudowano kaplice boczne. Pierwszą z nich była kaplica Świętego Krzyża. Drugą, która zachowała się do czasów współczesnych była kaplica obecnie zwana różańcową, ufundowana w 1481 r. przez mieszczanina radomskiego Jana Warcaba. Trzecią była kaplica Kosnowska (św. Anny) wzniesiona w 1495 przez małżonków Wojciecha i Annę Kościeni. Czwartą była kaplica Baryczkowska wzniesiona w 1500 przez Stefana Baryczkę obywatela Radomia.
Święty Kazimierz Jagiellończyk, rezydując w Radomiu z polecania ojca w latach 1481–1483, traktował świątynię pw. św. Jana jako zamkową i częste miejsce swej modlitwy. W 1495 r. inny syn króla Kazimierza IV Jagiellończyka, Fryderyk, w kościele tym uroczyście otrzymał bullę nominującą go do godności kardynalskiej z przynależnymi jej oznakami.
W 1588 biskup Jerzy Radziwiłł zakazał grzebania zmarłych w kościele pod ołtarzami. W XVI wieku przy kościele istniała biblioteka o 170 łacińskich woluminach.
W latach 1630–1633 wzniesiono z fundacji Jana Kochanowskiego chorążego wielkiego koronnego późnorenesansową kaplicę. Początkowo zwano ją kaplicą Kochanowskich, później św. Magdaleny, a jeszcze później Pana Jezusa. W XVII wieku przekształcono kaplice Koskowską i Baryczkowską w krużganki przy kaplicy Kochanowskich. Kaplica Krzyża Świętego została przekształcona w składzik sprzętów kościelnych.
W 1752 zawaliło się częściowo sklepienie kościoła.
W początkach XIX wieku kościół był poważnie uszkodzony. Jego restaurację podjęto w latach 1817–1838: podwyższono ściany nawy, która została nakryta stropem drewnianym, założono nowy dach na sygnaturkę, podwyższono wieżę i otynkowano elewację. W wyniku tych zmian fasada zachodnia otrzymała wystrój neogotycki. W latach 1837–1840 odnowiono malowidła na sklepieniu w prezbiterium. Po tych zmianach kościół został rekonsekrowany w 1844.
W latach 1881–1889 odrestaurowano i podwyższono o piątą kondygnację wieżę kościoła. W 1888 restaurowano kaplicę Kochanowskich i odnowiono ogrodzenie od ulicy Rwańskiej, będące darem cara Aleksandra I. W latach 1908–1909, staraniem ks. inf. Piotra Górskiego, została fara gruntownie przebudowana według projektu architekta Józefa Dziekońskiego. Kościół w wyniku tych wielokrotnych zmian jest neogotycki, orientowany, jednonawowy z dobudowaną nawą boczną. Z dawnego kościoła obecnie zachowane są prezbiterium, północna ściana nawy z kaplicą różańcową i wieżą oraz kaplica Kochanowskich. Kościół ponownie był restaurowany w latach sześćdziesiątych XX w., polichromia została wykonana w 1972 r., a restauracji zewnętrznej dokonano w roku 1973. Polichromię z 1972 zaprojektował i wykonał prof. Wacław Taranczewski z Poznania z zespołem. Prace te prowadzone były staraniem ks. inf. Stanisława Sikorskiego. Polichromia swoim stylem nawiązuje do gotyckiego wnętrza.
W kościele pw. św. Jana została ochrzczona 22 maja 1822 r. Sługa Boża Wanda Malczewska, a w 1854 r. malarz Jacek Malczewski. W kościele znajduje się między innymi tablica upamiętniająca pobyt kard. Karola Wojtyły dnia 21 sierpnia 1977 r. W budynku parafialnym obok kościoła i obok plebanii – dawnego zamku – w nocy 24 stycznia 1941 r. został aresztowany bł. ks. Kazimierz Grelewski, który następnie został zesłany do Dachau, gdzie powieszono go 9 stycznia 1942 r.
We wnętrzu kościoła zachowane były tablice epitafijne z XIX wieku. Z pewnością istniały też starsze, lecz uległy zniszczeniu w związku ze zniszczeniami i renowacjami kościoła. Przy kościele znajdował się cmentarz, który zamknięto do celów grzebalnych w 1797. W XIX w. wytyczono w jego miejscu plac. Obecnie znajdują się na nim figura św. Jana Nepomucena (XVIII w.), kamienna kolumna z rzeźbą Chrystusa (XIX w.), kamienny krzyż upamiętniający istniejący tu w przeszłości cmentarz (XIX w.) oraz pochodzące z niego płyty nagrobne (XIX w.).

</doc>
<doc id="985460" url="https://pl.wikipedia.org/wiki?curid=985460" title="Pamięć dynamiczna (psychologia)">
Pamięć dynamiczna (psychologia)

Pamięć dynamiczna – w psychologii jest to jeden z typów pamięci długotrwałej, wyróżniony ze względu na trwałość przechowywania.
Przykładowo, człowiek uczący się do egzaminu może odpowiedni materiał opanować doskonale. Zostaje on zgromadzony w pamięci długotrwałej. Jednak po upływie np. miesiąca stosunkowo wiele informacji zostaje zapomnianych. Są one bowiem przechowywane w LTM w postaci dynamicznej: muszą być ciągle powtarzane, aby były pamiętane.
Po odpowiednio długim procesie powtarzania (niekiedy liczonym w latach), zachodzą odpowiednie zmiany chemiczne i strukturalne (a być może także fizyczne) w mózgu. Informacja zostaje przechowana w postaci np. odpowiedniej struktury neuronów (pamięć strukturalna) i nie musi być więcej powtarzana, aby była pamiętana.
Warunkiem przejścia informacji z pamięci dynamicznej do pamięci strukturalnej jest proces konsolidacji. Można tu użyć metafory żywopłotu: jeśli przejdziemy przez żywopołot, gałązki wrócą na swoje miejsce. Jeśli jednak zrobimy to wielokrotnie – pozostanie trwały ślad, ścieżka, która jest metaforą zajścia procesu konsolidacji.

</doc>
<doc id="985464" url="https://pl.wikipedia.org/wiki?curid=985464" title="Freßgass">
Freßgass

Freßgass lub Freßgass' (niem. "Freßgasse" - dosł. "Zaułek Żarcia") – lokalne określenie części strefy pieszej we Frankfurcie nad Menem, obejmującej Kalbächer Gasse oraz Große Bockenheimer Straße między Opernplatz i Börsenstraße. Od 1977 jest to oficjalny przydatek nazw obu ulic.
Wcześniej na ulicy panował ruch kołowy, później przekształcono ją w trzecią (po Zeilu i Neue Kräme) strefę pieszą miasta. Centralny pas szerokiej ulicy jest obsadzony licznymi przycinanymi platanami, ma nawierzchnię brukową, ujętą obustronnie pasami z białego marmuru. Marmurowa powierzchnia stanowi jednocześnie obszar, na którym restauracje mogą ustawiać stoły, zaś sklepy wystawiać towary. W centralnym punkcie ulicy, w zagłębieniu, znajduje się zbudowana w czasie przebudowy nawierzchni w 1977 fontanna. Do 1944 znajdował się tu "Säuplätzi" ("placyk Świński").
Nazwa ulicy.
Współczesna nazwa ulicy powstała około 1900 roku, gdyż na dwustumetrowym odcinku ulicy występowało szczególnie duże zagęszczenie sklepów rzeźniczych, piekarń i delikatesów, a także tradycyjnych lokali gastronomicznych.
Historia.
Freßgass leży w dzielnicy Frankfurt-Innenstadt ("Śródmieście"), w części określanej do drugiej wojny światowej jako Neustadt ("Nowe Miasto"). Nowe Miasto powstało po 1333 roku, w ramach powiększenia Frankfurtu dokonanego na mocy przywileju wydanego przez cesarza Ludwika IV, po tym jak zbudowano mury otaczające obszar poza dawniej zabudowaną częścią miasta. Aż do XIX w. Nowe Miasto było stosunkowo słabo zagospodarowane. Zamieszkiwali je przede wszystkim rzemieślnicy i ubożsi mieszczanie, których domy były znacznie mniejsze i mniej wytworne niż kamienice Starego Miasta.
Ciąg ulic Kalbächer Gasse i Große Bockenheimer Gasse stanowił obok Große Gallusgasse jedno z dwu wybiegających na zachód połączeń Roßmarkt ("Końskiego Targu", obecnie noszącego nazwę "Rathenauplatz") z bramami miejskimi: Galgentor ("Bramą Szubieniczną" na obecnym Willy-Brandt-Platz oraz Bockenheimer Tor na obecnym Opernplatz. Ze względu na to, że ulica była mocno uczęszczana, stosunkowo wcześnie powstały przy niej gospody, zajazdy i browary. Piwiarnia "Zu den drei Hasen" ("Pod Trzema Zającami") stanowiła jeden z najpopularniejszych lokali Frankfurtu. W 1906 wyburzono stary budynek i zastąpiono go nowym, historyzującym. Po zniszczeniach wojennych z 1944 został on najpierw odbudowany w uproszczonej formie, zaś w początku XXI wieku zastąpiony nowym budynkiem przy zachowaniu nielicznych zabytkowych detali elewacji.
Po II wojnie światowej uwzględniono przy odbudowie Frankfurtu przede wszystkim potrzeby ruchu kołowego, toteż w latach 1952-1956 wyburzono północną pierzeję Freßgass, poszerzając ulicę o 8 metrów, do 32 m, a lokalnie przy Säuplätzi do 40 m. W ten sposób powstała szeroka ulica między dzielnicą Westend a śródmieściem Frankfurtu.
Kilka lat później, w początku lat 60. zdecydowano się odejść od koncepcji miasta dostosowanego do ruchu samochodowego, gdyż w śródmieściu nastąpił dokuczliwy jego przesyt. W latach 1969-1977 Freßgass była całkowicie nieprzejezdna ze względu na budowę tunelu średnicowego dla szybkiej kolei miejskiej. Po zakończeniu budowy ulica przyjęła obecnie istniejącą postać deptaku. Poprzez również pieszą Biebergasse łączy się on z ulicą domów towarowych Zeil i stanowi część obszernej strefy pieszej sięgającej od Starej Opery do Konstablerwache i Römerberg.
Współczesność.
Freßgass uchodzi dziś za najważniejszy ośrodek gastronomii we Frankfurcie. Znajdują się przy nim luksusowe sklepy delikatesowe, kawiarnie i restauracje. W bezpośrednim sąsiedztwie Freßgass znajdują się Frankfurcka Giełda Papierów Wartościowych oraz Stara Opera - miejsce sympozjów, zjazdów i wydarzeń kulturalnych. W szczególności pracownicy z pobliskich biurowców, w tym licznych wieżowców spędzają tutaj przerwę obiadową. Czynsze płacone przez najemców lokali na Freßgass należą zatem do najwyższych we Frankfurcie, co ma również wpływ na ceny oferowanych tam towarów i usług. Wedle informacji "Frankfurter Rundschau" z 16 maja 2006 handlowcy płacą do 185 euro za metr kwadratowy powierzchni sklepu.
Zasady użytkowania budynków przy ulicy oraz architektoniczno-budowlane przepisy ich dotyczące zawarte są w tzw. "uchwale o Fressgass" z 1979 ("Fressgassatzung" - w dokumencie przyjęto błędną pisownię przez "ss" zamiast "ß"!). Uchwalono ją w celu ochrony struktury funkcjonalnej ulicy oraz tradycyjnych miejscowych lokali przed ponadregionalnymi sieciami handlowymi, przede wszystkim perfumeriami, sklepami odzieżowymi oraz bankami, które byłyby w stanie płacić jeszcze wyższe czynsze. W ostatnim czasie poszczególne lokale są jednak przejmowane przez większe sieci, które zachowują jednak ustalone tradycją nazwy.

</doc>
<doc id="985466" url="https://pl.wikipedia.org/wiki?curid=985466" title="Fressgass">
Fressgass



</doc>
<doc id="985469" url="https://pl.wikipedia.org/wiki?curid=985469" title="Bartoszewo">
Bartoszewo



</doc>
<doc id="985475" url="https://pl.wikipedia.org/wiki?curid=985475" title="Dypold II">
Dypold II

Dypold II (ur. 1154-1162, zm. 21 lub 22 listopada 1190 zapewne pod Akką) – czeski książę dzielnicowy z dynastii Przemyślidów; syn księcia Dypolda I.
Dypold II rządził księstwem we wschodnich Czechach. W 1187 r. musiał uchodzić z kraju ze względu na konflikt z księciem Fryderykiem. Powrócił dopiero po jego śmierci w 1189 r. Jeszcze w tym samym roku wyruszył na trzecią wyprawę krzyżową. Zmarł zapewne podczas oblężenia Akki.
Dypold II w latach 1175-1180 ożenił się z Adelajdą Zbysławą, córką Bolesława Wysokiego. Z tego małżeństwa pochodzili:

</doc>
<doc id="985476" url="https://pl.wikipedia.org/wiki?curid=985476" title="Bartoszewo (województwo kujawsko-pomorskie)">
Bartoszewo (województwo kujawsko-pomorskie)

Bartoszewo – kolonia wsi Zębówiec w Polsce, położona w województwie kujawsko-pomorskim, w powiecie toruńskim, w gminie Obrowo.
W latach 1975–1998 kolonia administracyjnie należała do województwa toruńskiego.

</doc>
<doc id="985477" url="https://pl.wikipedia.org/wiki?curid=985477" title="Podgrupa subnormalna">
Podgrupa subnormalna



</doc>
<doc id="985483" url="https://pl.wikipedia.org/wiki?curid=985483" title="APIS (ujednoznacznienie)">
APIS (ujednoznacznienie)



</doc>
<doc id="985486" url="https://pl.wikipedia.org/wiki?curid=985486" title="Pachydactylus bibronii">
Pachydactylus bibronii



</doc>
<doc id="985487" url="https://pl.wikipedia.org/wiki?curid=985487" title="Dekanat Kalisz I">
Dekanat Kalisz I

Dekanat Kalisz I – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 12 parafii:
Na terenie dekanatu istnieje 1 kościół rektoralny:
oraz parafia wojskowa należąca do Śląskiego dekanatu Wojskowego, Ordynariatu Polowego Wojska Polskiego.
Sąsiednie dekanaty.
Gołuchów, Kalisz II, Koźminek, Ołobok, Stawiszyn

</doc>
<doc id="985488" url="https://pl.wikipedia.org/wiki?curid=985488" title="Tatizaur">
Tatizaur

Tatizaur ("Tatisaurus oehleri") – dinozaur z rodziny scelidozaurów.
Żył w okresie wczesnej jury (ok. 200-185 mln lat temu) na terenach Azji. Długość ciała ok. 1,2 m, wysokość ok. 40 cm, masa ok. 4 kg. Jego szczątki znaleziono w Chinach (prowincja Junnan).
Przypuszcza się, że jego grzbiet mógł być pokryty kostnymi płytkami. Nazwa dinozaura powstała od nazwy miejscowości, w której odnaleziono jego szczątki (Ta-ti).

</doc>
<doc id="985489" url="https://pl.wikipedia.org/wiki?curid=985489" title="Fuckin' Backstabber/Soul Intent">
Fuckin' Backstabber/Soul Intent

Fuckin’ Backstabber/Soul Intent – kaseta demo Eminema z 1995 roku. Grupa nie miała dużo pieniędzy na produkcje, dlatego kaseta składa się tylko z dwóch próbnych nagrań.
Kasetę można bardzo rzadko spotkać na aukcjach internetowych.

</doc>
<doc id="985490" url="https://pl.wikipedia.org/wiki?curid=985490" title="Dekanat Kalisz II">
Dekanat Kalisz II

Dekanat Kalisz II – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Kalisz I, Koźminek, Ołobok, Opatówek

</doc>
<doc id="985493" url="https://pl.wikipedia.org/wiki?curid=985493" title="Odra/Unia Opole">
Odra/Unia Opole



</doc>
<doc id="985494" url="https://pl.wikipedia.org/wiki?curid=985494" title="Ryan Odra Opole">
Ryan Odra Opole



</doc>
<doc id="985495" url="https://pl.wikipedia.org/wiki?curid=985495" title="Odra/Varta Opole">
Odra/Varta Opole



</doc>
<doc id="985500" url="https://pl.wikipedia.org/wiki?curid=985500" title="Dypold III Borzywoj">
Dypold III Borzywoj

Dypold III Borzywoj (ur. 1176-1181, zm. 1235-1236 w Śremie) – książę z dynastii Przemyślidów, syn Dypolda II.
Początkowo wraz z braćmi zarządzał księstwem we wschodnich Czechach. Około 1202 roku synowie Dypolda II zostali wypędzeni z Czech przez Przemysła Ottokara I. Król niemiecki Filip Szwabski ogłosił banicję Przemysła Ottokara i 24 kwietnia 1203 rok nadał Czechy w lenno Dypoldowi III. Jesienią 1204 Przemysł Ottokar skapitulował przed wyprawą niemiecką i zwrócił Dypoldowi jego księstwo. Po raz kolejny synowie Dypolda II zostali wygnani w 1233 lub 1234 przez króla Wacława I. Udali się wówczas na dwór Henryka Brodatego. Dypold Borzywoj otrzymał od niego kasztelanię śremską. Zginął podczas napadu Wielkopolan na Śrem. Nie był żonaty i nie miał dzieci.

</doc>
<doc id="985503" url="https://pl.wikipedia.org/wiki?curid=985503" title="George Burley">
George Burley

George Burley (ur. 3 czerwca 1956, Cumnock, Szkocja, Wielka Brytania) – szkocki piłkarz występujący na pozycji obrońcy, trener Szkocji.
Karierę piłkarską rozpoczął w roku 1973. Grał w klubach: Ipswich Town, Sunderland, Gillingham, Motherwell, Ayr United, Falkirk i Colchester United. Ogółem rozegrał 628 spotkań i strzelił 8 bramek.
Karierę trenerską zaczął w roku 1991. Był trenerem piłkarzy w klubach: Ayr United, Colchester United, Ipswich Town, Derby County, Hearts, Southampton, Crystal Palace oraz Apollonu Limassol.

</doc>
<doc id="985506" url="https://pl.wikipedia.org/wiki?curid=985506" title="Outing">
Outing

Outing – publiczne ujawnienie czyjejś przynależności do społeczności LGBT wbrew woli lub oczekiwaniom albo bez wiedzy tej osoby. Outing może dotyczyć osób publicznych, których przynależność do LGBT jest ujawniana do wiadomości społeczeństwa za pośrednictwem środków masowego przekazu. 
Outingu nie należy mylić z coming outem, polegającym na samodzielnym i dobrowolnym ujawnieniu faktu bycia gejem, lesbijką, osobą biseksualną czy transpłciową.
Opinie.
Zdaniem większości osób, outing uderza w godność i prywatność osoby, której dotyczy. W zależności od poziomu uprzedzeń danego środowiska, może stanowić istotną przeszkodę w jej rozwoju zawodowym. 
Niektórzy publicyści twierdzą, że outing jest dopuszczalną „bronią ostateczną” przeciwko osobom homoseksualnym, których „zachowanie leży w rażącej sprzeczności nie tylko z głoszonymi poglądami, ale też wyrządza szkodę ludziom homoseksualnym”. Chodzi tu zazwyczaj o osoby homoseksualne, które na forum publicznym (zwykle społecznym, religijnym lub politycznym) otwarcie i umyślnie działają na szkodę środowiska gejowskiego. Tak rozumiany outing jest formą walki o równouprawnienie mniejszości seksualnych. Najczęściej podawanym przykładem tego typu sytuacji jest dyskusja na temat potrzeby outingu homoseksualnych polityków polskiej prawicy, która jest nieprzychylna wobec środowisk LGBT. Polscy działacze na rzecz praw LGBT, Robert Biedroń, Szymon Niemiec oraz Jacek Kochanowski, wypowiadali się jednakże przeciw outingowi. Kochanowski odciął się od "fundacji LGBT", której rzecznik zagroził politykom prawicy ukrywającym swój homoseksualizm ujawnieniem ich nazwisk, a Biedroń zapowiedział, że Kampania Przeciw Homofobii nie zamierza wykorzystywać w swej działalności tak kontrowersyjnych metod. 
Jednocześnie wiele osób popiera dokonywanie outingu, także w odniesieniu do osób publicznych, których działalność nie stoi w sprzeczności do interesów społeczności LGBT. Michael Musto, amerykański dziennikarz dokonujący outingu celebrytów, twierdzi: „wyoutowałem Rosie i Ellen i dziś nawet trudno sobie wyobrazić, że kiedykolwiek były w szafie”. Tarja Halonen, działaczka na rzecz osób LGBT i prezydent Finlandii, w swojej książce krytykuje osoby ukrywające swój homo- lub biseksualizm. Krytyka osób LGBT ukrywających swoją orientację seksualną, często pociągająca za sobą poparcie dla outingu, wynika z przekonania, że widoczność osób nieheteroseksualnych w przestrzeni publicznej jest niezbędna dla tworzenia społeczeństwa tolerancyjnego wobec LGBT.
Opinia publiczna.
W 2008 roku amerykański serwis „PlanetOut.com” przeprowadził badanie m.in. na temat outingu osób publicznych wśród grupy reprezentującej całą populację (nie różnicowaną ze względu na orientację seksualną) oraz wśród grupy gejów i lesbijek:

</doc>
<doc id="985509" url="https://pl.wikipedia.org/wiki?curid=985509" title="Szkło organiczne">
Szkło organiczne



</doc>
<doc id="985510" url="https://pl.wikipedia.org/wiki?curid=985510" title="Maria Hiszpańska">
Maria Hiszpańska

Maria Habsburg (ur. 21 czerwca 1528 w Madrycie, zm. 26 lutego 1603 w Villa Monte) – cesarzowa, królowa Czech i Węgier, infantka hiszpańska; drugie dziecko i najstarsza córka króla Hiszpanii i cesarza Karola V i Izabeli Aviz, córki króla Portugalii Manuela I Szczęśliwego.
13 września 1548 r. w Madrycie poślubiła Maksymiliana II Habsburga (31 lipca 1527 - 12 października 1576), syna króla Czech i Węgier (od 1556 r. również cesarza) Ferdynanda I i Anny Jagiellonki, córki króla Czech i Węgier Władysława II Jagiellończyka. Maksymilian i Maria mieli razem dziesięciu synów i sześć córek:
Maria i Maksymilian byli regentami Hiszpanii podczas nieobecności Karola V. W 1552 r. przenieśli się do Wiednia. W 1564 r. Maksymilian został cesarzem, a Maria cesarzową. Maria była gorliwą katoliczką i często nie zgadzała się z mężem, który był tolerancyjny wobec protestantów. Wywierała wielki wpływ na późniejszych cesarzy, Rudolfa i Macieja.
Po śmierci męża w 1576 r. powróciła do Hiszpanii, na dwór swojego brata Filipa II. Miało to miejsce w 1582 r. Maria cieszyła się, że wreszcie może mieszkać w kraju bez heretyków. Ostatnie lata swojego życia spędziła z dala od polityki. Zmarła w 1603 r.

</doc>
<doc id="985511" url="https://pl.wikipedia.org/wiki?curid=985511" title="Vladimir Romanov">
Vladimir Romanov



</doc>
<doc id="985516" url="https://pl.wikipedia.org/wiki?curid=985516" title="Α-Pinen">
Α-Pinen

α-Pinen – organiczny związek chemiczny z grupy cyklicznych monoterpenów. Główny składnik terpentyny otrzymywanej z żywicy sosnowej. Stosowany jest w kosmetyce jako składnik perfum oraz jako surowiec do otrzymywania innych środków zapachowych, np. α-terpineolu, limonenu lub bergaptolu.
Główne reakcje z udziałem α-pinenu:
Izomery.
α-Pinen ma dwa enancjomery, (+)-(1"R",5"R")-α-pinen oraz (−)-(1"S",5"S")-α-pinen, obydwa występują w naturze w olejkach eterycznych wielu roślin, głównie iglastych.
Znanych jest też kilka izomerów konstytucyjnych pinenu, różniących się między sobą położeniem wiązania podwójnego. Każdy z nich ma dwa enancjomery, oznaczane zwyczajowo (+) i (−).

</doc>
<doc id="985520" url="https://pl.wikipedia.org/wiki?curid=985520" title="Strażak Sam (serial animowany 1987)">
Strażak Sam (serial animowany 1987)

Strażak Sam (, , 1985–1994) – brytyjski serial animowany, który przedstawia przygody dzielnego strażaka Sama i jego przyjaciół. Potrafi on nie tylko gasić pożary, ale i również rozwiązywać różne problemy. Serial był nadawany dawniej w TVP1 i MiniMini. Obecnie emituje go stacja Polsat JimJam i Top Kids.
Fabuła.
Serial opowiada o przygodach dzielnego strażaka i jego przyjaciół. Tytułowy bohater serii, dzielny i odważny strażak imieniem Sam, wraz ze swoimi siostrzeńcami i przyjaciółmi mieszka w fikcyjnym mieście Pontypandy w Walii (połączenie nazw dwóch walijskich miast – Pontypridd i Tonypandy). Panuje tam cisza i spokój, ale czasem zdarzają się zarówno kłopoty, jak i niezwykłe przygody. Autorami serialu są dwaj byli zawodowi strażacy z Kent.

</doc>
<doc id="985522" url="https://pl.wikipedia.org/wiki?curid=985522" title="Sobiesław Dypoldowic">
Sobiesław Dypoldowic

Sobiesław Dypoldowic (ur. 1177-1182, zm. 10 listopada 1247-1255) – książę z dynastii Przemyślidów, syn Dypolda II.
Około 1202 roku został wraz z braćmi wypędzony z Czech przez Przemysła Ottokara I. Powrócił w 1204 roku. Po raz kolejny został wygnany w 1233 lub 1234 przez króla Wacława I. Udał się wówczas na dwór Henryka Brodatego. Zmarł na Śląsku jako bezdzietny kawaler.

</doc>
<doc id="985527" url="https://pl.wikipedia.org/wiki?curid=985527" title="Bolesław Dypoldowic">
Bolesław Dypoldowic

Bolesław Dypoldowic (czes. "Boleslav", przezwisko polskie Szepiołka, ur. 1182/1183 w Margrabstwie Moraw, zm. 9 kwietnia 1241 w bitwie pod Legnicą) – czeski książę z dynastii Przemyślidów, syn Dypolda II i Adelajdy Zbysławy, brat Dypolda III Borzywoja, Sobiesława i Ottona.
Życiorys.
Około 1202 został wraz z braćmi wypędzony z Królestwa Czech przez króla Przemysła Ottokara I. Powrócił w 1204. W 1229 i 1230 wspólnie z bratem Sobiesławem uczestniczył w walkach księcia Henryka I Brodatego z arcybiskupem magdeburskim, Albrechtem, o ziemię lubuską. Prawdopodobnie, choć nie ma na to bezpośredniego dowodu Bolesław brał udział w walkach Brodatego o Kraków (Małopolskę). Po raz drugi został wygnany z Czech w 1233 lub 1234 przez króla Wacława I. Udał się wówczas na dwór Henryka I Brodatego. 
9 kwietnia 1241 dowodząc jednym z hufców składającym się z rycerstwa morawskiego, joannitów, templariuszy oraz niemieckich górników ze Złotoryi i Lwówka, poległ w bitwie pod Legnicą jako bezdzietny kawaler: Bolesław Dypoldowic pochowany został w klasztorze Cystersów w Lubiążu.

</doc>
<doc id="985529" url="https://pl.wikipedia.org/wiki?curid=985529" title="Chevrolet Beretta">
Chevrolet Beretta

Chevrolet Beretta – samochód sportowy klasy średniej produkowany pod amerykańską marką Chevrolet w latach 1987 - 1996. 
Historia i opis modelu.
Równolegle z premierą średniej klasy modelu Corsica, Chevrolet poszerzył swoją ofertę także o oparte na jej bazie coupe o nazwie Beretta. Samochód przyjął postać mniejszej alternatywy dla modelu Monte Carlo, podobnie jak on przyjmując formę trójbryłowego i dwudrzwiowego.
Podobnie jak Corsica, Chevrolet Beretta powstał w oparciu o platformę "GM L-body". Charakterystycznymi cechami stylistycznymi modelu były boczne klamki umieszczone w słupkach, a także duże lampy połączone nakładką na klapie optycznie łączącej je w jedną całość.
Beretta GTZ.
Wersja GTZ była odmianą sportową, o wysokich osiągach. Produkowana była w latach 1990-1993. Początkowo montowano w niej silniki Oldsmobile o pojemności 2,3 l, które rozwijały moc 180 KM (134 kW) i moment obrotowy równy 217 N·m. Standardem była również pięciobiegowa, manualna skrzynia biegów Getrag oraz wzmacniane zawieszenie. Samochód rozpędzał się do 100 km/h w 7,6 s oraz uzyskał jeden z najlepszych czasów slalomu spośród aut o przednim napędzie, pokonał nawet inny model Chevroleta, Camaro.
Na początku 1991 wprowadzono silnik V6 o pojemności 3,1 l, był dostępny jako opcja dla wersji GTZ. Występował jedynie z automatyczną trzystopniową skrzynią biegów co negatywnie wpłynęło na osiągi, samochód do 100 km/h rozpędza się w granicach 9 sekund.
Ciekawostki.
General Motors został pozwany do sądu przez koncern branży broni strzeleckiej Fabbrica d'Armi Pietro Beretta za użycie nazwy "Beretta" dla modelu Chevroleta. Sprawa została ostatecznie rozwiązana poza sądem w 1989 roku. GM zapłaciło 500 000  dolarów oraz przekazało część dochodów ze sprzedaży modelu Beretta GTU na akcje charytatywne firmy Beretta.

</doc>
<doc id="985530" url="https://pl.wikipedia.org/wiki?curid=985530" title="Zespół klasy ekonomicznej">
Zespół klasy ekonomicznej

Zespół klasy ekonomicznej (ang. "economy class syndrome", "ECS") – schorzenie powodowane przez długotrwałe unieruchomienie, bądź ograniczenie ruchowe (np. w fotelu lotniczym lub autobusowym), które prowadzi do ostrego zapalenia żył głębokich podudzi u osób podróżujących. Jest ono wywołane przez nacisk na tylne powierzchnie uda oraz dół podkolanowy, powodujący zastój krwi żylnej w kończynach dolnych. Czynnikami przyspieszającymi ostre zapalenie żył podudzi są nadkrzepliwość (często wywołana odwodnieniem) oraz miejscowy stan zapalny żyły (prawo patofizjologiczne Virchowa). Schorzenie w skrajnych przypadkach prowadzi do śmierci z powodu zatorowości płucnej wywołanej przez oderwany skrzep. Najbardziej narażeni na wystąpienie ECS są: ludzie starsi, pacjenci z chorobami które sprzyjają zakrzepicy, pacjenci po niedawnych operacjach kończyn dolnych, chorzy na raka, kobiety w ciąży.
Zapobieganie.
Sposobem na zmniejszenie ryzyka wystąpienia zespołu klasy ekonomicznej jest spożywanie, zarówno przed jak i podczas podróży, odpowiedniej ilości płynów (nie zawierających alkoholu ani kofeiny). Przyjmowanie kwasu acetylosalicowego nie jest zalecane. Niektóre badania mówią, iż jednym ze sposobów zapobiegania może być zakładanie elastycznych opasek stabilizujących na kolana lub podkolanówek ze ściągaczami. Jednocześnie powinno się w miarę możliwości chodzić w trakcie podróży i wykonywać ćwiczenia mięśni łydek, również w pozycji siedzącej.

</doc>
<doc id="985536" url="https://pl.wikipedia.org/wiki?curid=985536" title="Wydział Wiedzy o Teatrze">
Wydział Wiedzy o Teatrze



</doc>
<doc id="985539" url="https://pl.wikipedia.org/wiki?curid=985539" title="Anna Tyrolska (1585–1618)">
Anna Tyrolska (1585–1618)

Anna Habsburżanka (ur. 4 października 1585 w Innsbrucku, zm. 15 grudnia 1618 w Wiedniu) – cesarzowa, królowa Czech i Węgier, córka księcia Tyrolu Ferdynanda II Habsburga i Anny Katarzyny Gonzagi, córki księcia Mantui Wilhelma I.
4 grudnia 1611 w Wiedniu poślubiła króla Czech i Węgier Macieja Habsburga (24 lutego 1557 – 20 marca 1619), syna cesarza Maksymiliana II i Marii Hiszpańskiej, córki cesarza Karola V Habsburga. Małżonkowie nie mieli razem dzieci, ale tworzyli szczęśliwe małżeństwo.
W 1612 Maciej został wybrany cesarzem rzymskim, a Anna cesarzową. W 1617 razem z mężem ufundowała Kościół Kapucynów z kryptą, gdzie chciała być z mężem pochowana. Zmarła w 1618 na kilka miesięcy przed swoim mężem. Pochowana została w krypcie kościoła kapucynów, która została później rozbudowana i stała się rodową nekropolią Habsburgów.

</doc>
<doc id="985540" url="https://pl.wikipedia.org/wiki?curid=985540" title="Otto Dypoldowic">
Otto Dypoldowic

Otto Dypoldowic (ur. między 1188 a 1190, zm. 1225) – prepozyt magdeburski, syn Dypolda II.
Około 1202-1203 studiował w Magdeburgu. W dniu 8 stycznia 1207 papież nadał mu prowizję na stanowisko prepozyta w kapitule magdeburskiej. W kapitule nastąpił jednak rozłam i stanowisko to objął Walter. Konflikt oparł się o Rzym i zakończył pomyślnie dla Ottona, który objął prepozyturę w latach 1211-1212. Urząd ten pełnił do śmierci.
W XIX-wiecznej polskiej literaturze historycznej niesłusznie uznawano Ottona za przedstawiciela dynastii Piastów. Uchodził za syna Władysława Laskonogiego. Oswald Balzer widział w nim syna Odona, księcia poznańskiego. Pogląd o przynależności Ottona do Piastów obalił w 1906 profesor Uniwersytetu Lwowskiego Stanisław Zakrzewski.

</doc>
<doc id="985541" url="https://pl.wikipedia.org/wiki?curid=985541" title="Dekanat Kępno">
Dekanat Kępno

Dekanat Kępno – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 12 parafii:
Sąsiednie dekanaty.
Bralin, Ostrzeszów, Trzcinica, Wieruszów

</doc>
<doc id="985542" url="https://pl.wikipedia.org/wiki?curid=985542" title="Bluegrass">
Bluegrass



</doc>
<doc id="985549" url="https://pl.wikipedia.org/wiki?curid=985549" title="Α-pinen">
Α-pinen



</doc>
<doc id="985551" url="https://pl.wikipedia.org/wiki?curid=985551" title="Powrót Dżedaj">
Powrót Dżedaj

Powrót Dżedaj – jedenasty album Nagłego Ataku Spawacza wydana w 2006 roku. Wydawcą było 5DYCH RcD's. Nagrania miały miejsce w Druga Strefa Studio.
Album był powrotem Spawaczy na rapową scenę po czterech latach przerwy. Płytę odróżnia od poprzednich produkcji grupy jej poważniejszy charakter.
Skład.
Pierwotnie powrót na scenę zespołu miał się odbyć w następującym składzie Kaczmi, Kamień oraz mający zadebiutować w szeregach Spawaczy Vito WS. Następnie miejsce Vito WS miał zająć Dzwon. Ostatecznie oprócz Kaczmiego i Kamienia szeregi grupy zasilił powracający do składu Fazi, .
Na płycie zamieszczono 18 utworów. Gościnnie pojawili się rapujący TeHaC WuDu, Cienias, Rafi, Perez, udzielająca się wokalnie Agata oraz odpowiadający za skrecze DJ Soina (Triple Impact) i DJ Druga Strefa.
Nazwa.
"Powrót Dżedaj" to fonetyczny zapis ostatniej części pierwszej trylogii , do których nazwa albumu nawiązuje w oczywisty sposób. Z tego powodu pojawiły się problemy ze sprzedażą płyt, gdyż właściciel praw nie wyraził zgody na użyciu znaku "Powrót Jedi" na płycie.
Zdaniem zespołu pomysł na nazwę pojawił się spontanicznie. Członkowie zespołu napisali, że "płyta jest hardcore'owa, jak zasady Dżedaj – bez kompromisów" i że jeśli będzie trzeba, to zmienią nazwę.

</doc>
<doc id="985553" url="https://pl.wikipedia.org/wiki?curid=985553" title="Rozpoznawanie">
Rozpoznawanie

Rozpoznawanie - forma pamiętania informacji i proces pamięciowy, który polega na dopasowaniu kodowanej informacji do tych, które już są zgromadzone w pamięci. W efekcie jest się w stanie rozpoznać, czy dana informacja jest znana, czy jest nowa.
Rozpoznawanie jest zwykle o wiele łatwiejsze niż odtwarzanie z pamięci, pod warunkiem, że prezentowane bodźce są do siebie niepodobne. Im bardziej egzotyczne i charakterystyczne są informacje zakodowane w pamięci, tym łatwiej jest je rozpoznać.
Aby proces rozpoznawania mógł się pojawić, konieczne jest zaktywizowanie odpowiednich danych, zmagazynowanych w pamięci długotrwałej. 
W psychologii poznawczej termin "rozpoznawanie" używany jest także do określenia procesu identyfikowania bodźców wzrokowych.

</doc>
<doc id="985557" url="https://pl.wikipedia.org/wiki?curid=985557" title="Jadwiga Przemyślidka (zm. 1211)">
Jadwiga Przemyślidka (zm. 1211)

Jadwiga (ur. 1154-1162 r., zm. 19 lutego 1211 r.).
Jadwiga była córką Dypolda I i siostrą Dypolda II.
W latach 1165-1175 poślubiła Fryderyka hrabiego Breny (ur. 1142-1145 r., zm. 4 stycznia 1182 r.) z dynastii Wettynów, szóstego, najmłodszego syna margrabiego Miśni Konrada Wielkiego i Luitgardy z Elchingen (Ravenstein). 

</doc>
<doc id="985579" url="https://pl.wikipedia.org/wiki?curid=985579" title="Henryk Przemyślida">
Henryk Przemyślida

Henryk Przemyślida (zm. po 1 sierpnia 1169 r.)
Syn księcia czeskiego Władysława I i Rychezy z Bergu. O jego życiu niewiele wiadomo gdyż pozostawał w cieniu starszych braci. Zapewne w latach 1163-1169 odbył pielgrzymkę do Ziemi Świętej i wstąpił do zakonu joannitów.
Henryk był żonaty z Małgorzatą, której pochodzenie nie jest znane. Żona zmarła zapewne przed pielgrzymką do Ziemi Świętej. Z małżeństwa pochodziło troje dzieci:

</doc>
<doc id="985580" url="https://pl.wikipedia.org/wiki?curid=985580" title="Kosi Saka">
Kosi Saka

Kosi Saka (ur. 4 lutego 1986 roku w Kinszasie (Demokratyczna Republika Konga) – piłkarz, zawodnik KFC Uerdingen 05.
Kariera.
Zaczynał karierę w Borussii Dortmund, gdzie występował przeważnie w drużynie amatorskiej, w Regionallidze. 19 listopada 2005 roku debiutował w Bundeslidze w meczu z Herthą Berlin. W sumie w barwach Borussii w Bundeslidze zagrał w 11 spotkaniach, nie zdobył żadnej bramki. W 2007 trafił na zasadzie wolnego transferu do Hamburger SV. W 2008 roku był wypożyczony do FC Carl Zeiss Jena, a w 2010 roku odszedł do KFC Uerdingen 05.

</doc>
<doc id="985581" url="https://pl.wikipedia.org/wiki?curid=985581" title="Strategia motyla">
Strategia motyla

Strategia motyla – opcyjna strategia inwestycyjna polegająca na kombinacji pozycji długiej oraz pozycji krótkiej w 4 opcjach sprzedaży lub w 4 opcjach kupna. W zależności od przewidywań w zakresie zmiany ceny instrumentu bazowego stosuje się jedną z niżej wymienionych wersji tej strategii.
Długa strategia motyla ("long butterfly spread").
Strategia jest stosowana w sytuacji gdy spodziewana jest stabilizacja ceny instrumentu bazowego. Strategię można skonstruować na dwa sposoby zarówno przy wykorzystaniu opcji kupna, jak i opcji sprzedaży.
Krótka strategia motyla ("short butterfly spread").
Strategia jest stosowana w sytuacji gdy spodziewana jest zmiana ceny instrumentu podstawowego. Strategię można skonstruować na dwa sposoby zarówno przy wykorzystaniu opcji kupna, jak i opcji sprzedaży.

</doc>
<doc id="985584" url="https://pl.wikipedia.org/wiki?curid=985584" title="Luzytanozaur">
Luzytanozaur

Luzytanozaur ("Lusitanosaurus liasicus") – czworonożny, roślinożerny dinozaur z grupy tyreoforów, z rodziny scelidozaurów; jest uznawany za bazalnego tyreofora.
Żył w okresie wczesnej jury (ok. 190 mln lat temu) na terenach Europy. Długość ciała ok. 4 m. Jest znany tylko z fragmentu czaszki i szczęki. Jego szczątki znaleziono w Portugalii. Jego nazwa ozancza "luzytański jaszczur" (Luzytania - prowincja rzymska obejmująca tereny współczesnej Portugalii).

</doc>
<doc id="985589" url="https://pl.wikipedia.org/wiki?curid=985589" title="Opera Dolnośląska">
Opera Dolnośląska



</doc>
<doc id="985596" url="https://pl.wikipedia.org/wiki?curid=985596" title="LAW">
LAW



</doc>
<doc id="985602" url="https://pl.wikipedia.org/wiki?curid=985602" title="Kid Frost">
Kid Frost

Kid Frost, znany także jako Frost, właściwie Arturo Molina Jr. (ur. 31 maja 1964 we wschodnim Los Angeles w Kalifornii) – amerykański raper, pochodzenia meksykańskiego.
Zaczął rapować w 1982 roku. W 1984 roku ukazał się jego pierwszy album "Commando Rock", nagrany wspólnie z C-Jamem, jego produkcją zajęli się Allen Perada i Dave Storrs. Jego największym hitem jest utwór "La Raza" pochodzący z albumu "Hispanic Causing Panic", który został wydany w 1990 roku. "La Raza" znalazła się na ścieżce dźwiękowej do gry "" w fikcyjnym radiu Los Santos. W 1995 roku zmienił pseudonim na "Frost". Wtedy też stracił kontrakt z Virgin i przyłączył się do wytwórni Eazy'ego-E Ruthless Records.

</doc>
<doc id="985606" url="https://pl.wikipedia.org/wiki?curid=985606" title="Zimna stal">
Zimna stal



</doc>
<doc id="985609" url="https://pl.wikipedia.org/wiki?curid=985609" title="Sahr Senesie">
Sahr Senesie

Sahr Senesie (ur. 20 czerwca 1985 w Koindu) – niemiecki piłkarz pochodzący ze Sierra Leone, występujący w na pozycji lewego pomocnika.
Kariera.
Zaczynał karierę w SV Tasmania Gropiusstadt 73, później występował w VfB Neukölln skąd w 2000 roku trafił do Borussii Dortmund. W 2002 roku podpisał profesjonalny kontrakt z drużyną z Westfalenstadion i zaczął występować w drużynie amatorskiej Borussii. Wystąpił 21 razy w Bundeslidze i 27 razy w Regionallidze zanim przeniósł się na półroczne wypożyczenie do szwajcarskiego Grasshopper Club, gdzie nie zdołał wywalczyć miejsca w składzie. Powrócił do Borussii, by niemal natychmiast trafić do TSG Hoffenheim. Przez roczny okres gry w tym klubie zagrał w 25 spotkaniach zdobywając 5 bramek. W sezonie 2006/2007 występował już w amatorach Borussii, będąc ich najlepszym strzelcem z 10 bramkami w 27 meczach. W latach 2008-2010 grał w Eintrachcie Trewir, a następnie odszedł do FC Homburg.

</doc>
<doc id="985613" url="https://pl.wikipedia.org/wiki?curid=985613" title="Zimna stal (film 1990)">
Zimna stal (film 1990)

Zimna stal (ang. "Blue Steel") – amerykański film sensacyjny z 1990 roku.
W Polsce znany jest też pod tytułem Błękitna stal.

</doc>
<doc id="985616" url="https://pl.wikipedia.org/wiki?curid=985616" title="Afrowenator">
Afrowenator

Afrowenator ("Afrovenator abakensis") – dwunożny, mięsożerny teropod z rodziny megalozaurów; jest uznawany za bazalnego przedstawiciela tej rodziny. Znaczenie nazwy – "afrykański myśliwy".
Nazwa.
Nazwa rodzajowa pochodzi z łaciny, powstała z połączenia prefiksu "afro-", odnoszącego się do Afryki i słowa "venator" (myśliwy, badacz). Nazwa oznacza więc "afrykański myśliwy". Wyróżniono tylko 1 gatunek "A. abakensis". Epitet gatunkowy odnosi się do "In Abaka", tuareskiej nazwy regionu Nigru, w którym odnaleziono skamieniałości. Opis rodzaju i gatunku pojawił się w 1994 w prestiżowym czasopiśmie naukowym Science. Autorem był dobrze znany amerykański paleontolog Paul Sereno, a jego współpracownikami Jeffrey Wilson, Hans Larsson, Didier Dutheil, i Hans-Dieter Sues.
Odkrycie.
Szczątki afrowenatora odnaleziono w formacji Tiourarén w regionie Agadez w Nigrze. Wiek tej formacji jest niepewny; pierwotnie zakładano, że formacja Tiourarén reprezentuje hoteryw i barrem wczesnej kredy, około 135 do 125 milionów lat temu. Zdaniem Olivera Rauhuta i Adriany López-Arbarello (2009) badania skamieniałości ryb i bezkręgowców znanych z formacji Tiourarén nie dostarczają dowodów na jej kredowy wiek, zaś jej relacje geologiczne z innymi formacjami z basenu Iullemeden dowodzą tylko, że nie reprezentuje ona aptu ani żadnego wieku młodszego od aptu. W opinii autorów pozycja filogenetyczna dinozaurów, których skamieniałości odkryto w osadach tej formacji ("Jobaria", "Afrovenator", "Spinostropheus"), a które były najbliżej spokrewnione z dinozaurami żyjącymi w środkowej i późnej jurze, sugeruje, że bardziej prawdopodobne jest, iż formacja Tiourarén reprezentuje przełom środkowej i późnej jury. Z kolei Le Loeuff i współpracownicy (2010) opisali ząb zauropoda odkrytego w osadach libijskiej formacji Cabao, który ich zdaniem był podobny do odkrytych w osadach formacji Tiourarén zębów ""Rebbachisaurus" tamesnensis"; zdaniem autorów może to dowodzić, że obie formacje reprezentują ten sam wiek. Zdaniem autorów formacja Cabao najprawdopodobniej reprezentuje hoteryw lub barrem, lecz nie można całkowicie wykluczyć, że reprezentuje ona walanżyn albo berrias; jeśli więc formacja Tiourarén faktycznie reprezentuje ten sam wiek, to może być nieco starsza, niż pierwotnie zakładano, ale w dalszym ciągu wczesnokredowa.
Teropod ten znany jest z pojedynczego, ale prawie kompletnego szkieletu z wyróżniającymi się: czaszką (bez żuchwy), częścią kręgosłupa, "rękami" (łapami przednimi) i kompletnymi tylnymi, prawie kompletną miednicą. Szkielet znajduje się na Uniwersytecie w Chicago.
Klasyfikacja.
Większość współczesnych analiza umieszcza afrowenatora w rodzinie megalozaurów, która była dawniej taksonem "koszem na śmieci" zawierającym dużo wielkich i trudnych do sklasyfikowania teropodów, ale została zredefiniowana jako siostrzany takson rodziny spinozaurów w obrębie grupy Spinosauroidea.
Badania z 2002, skupiające się głównie na noazaurach, umieściły afrowenatora w bazalnych (pierwotnych) megalozaurach. Nie zalicza się tu jednak "Dubreillosaurus" (dawniej "Poekilopleuron valesdunensis"), co może mieć wpływ na ten region cladogramu.
Inne współczesne, bardziej kompletne analizy kladystyczne umieszczają afrowenatora w tej samej podrodzinie megalozaurów, co eustreptospondyla i dubrillozaura, zwanej Megalosaurinae (Allain, 2002) albo też Eustreptospondylinae (Holtz et al, 2004). Późniejsze badania umieściły tutaj też piatnickizaura.
Pokrewieństwa afrowenatora tłumaczy jeszcze kilka innych hipotez:
Opis.
Długość ciała do 9 m (od czubka głowy do ogona), masa ok. 2 tony. Miał w swoich szczękach ok. 60 ostrych, zagiętych do tyłu zębów, przystosowanych do wyrywania kawałów mięsa, każdy ok. 5 cm długości.

</doc>
<doc id="985621" url="https://pl.wikipedia.org/wiki?curid=985621" title="Mieczysław Tarchalski">
Mieczysław Tarchalski

Mieczysław Tarchalski. ps. "Marcin", "Grzegorz", (ur. 29 grudnia 1903 w Gidlach, zm. 17 stycznia 1981 w Szczecinie) – polski wojskowy, major Wojska Polskiego, uczestnik wojny polsko-bolszewickiej i wojny obronnej Polski w 1939, kawaler Krzyża Srebrnego Orderu Wojennego Virtuti Militari.
Życiorys.
W 1919, mając 16 lat, wstąpił do Korpusu Kadetów w Modlinie i jako ochotnik wziął udział w wojnie polsko-bolszewickiej z 1920. Został ranny pod Wilnem, wrócił z wojny odznaczony Krzyżem Walecznych (odznaczył go generał Władysław Sikorski).
Studia na Wydziale Leśnym Szkoły Głównej Gospodarstwa Wiejskiego ukończył w 1929 i otrzymał dyplom magistra inżyniera leśnictwa. W 1930 pracował jako adiunkt w Nadleśnictwie Gidle, a w latach 1931–1936 jako wykładowca w szkole dla leśniczych w Cieszynie.
W 1937 przeniesiono go do Nadleśnictwa Bydgoszcz. Wybuch wojny zastał go jako nadleśniczego w Nadleśnictwie Rychtal (DLP w Poznaniu). Po klęsce wrześniowej otrzymał pracę w majątku Dąbrowa Zielona jako leśniczy.
Już w grudniu 1939 rozpoczął czynną walkę z okupantem – najpierw samodzielnie sabotując okupacyjne zarządzenia i organizując podległych mu pracowników leśnych. Zaprzysiężony w Związku Walki Zbrojnej w maju 1940 objął komendę Placówki i Szkoły Podchorążych w Dąbrowie Zielonej. W lutym 1942 uniknął aresztowania. Do września 1942 musiał się ukrywać ze względów konspiracyjnych w Krakowie (gestapo wyznaczyło wysoką nagrodę za jego ujęcie).
22 września 1942 został komendantem II podobwodu, Obwodu Włoszczowskiego Armii Krajowej. W czerwcu 1943 objął w tym obwodzie funkcję kierownika dywersji, a w lipcu tego samego roku, z grupą 24 żołnierzy założył w lasach kurzelowskich pierwszy obóz partyzancki w Obwodzie Włoszczowskim AK. W lipcu 1944 został zastępcą dowódcy batalionu szturmowego Tygrys, a w tym samym roku we wrześniu objął dowództwo I batalionu Las – 74 Pułku Piechoty AK.
Do końca 1944 zgrupowania te przeprowadziły 63 akcje, potyczki i starcia, wiążąc siły okupanta i zadając mu duże straty w ludziach i sprzęcie. Rozkaz rozwiązania AK zakończył jego szlak bojowy. W styczniu 1945 został zatrzymany i przekazany funkcjonariuszom NKWD w Częstochowie, a w marcu wywieziony do Kandałakszy w Rosji. W łagrze przebywał blisko trzy lata, pracując w kamieniołomie. Do kraju powrócił w listopadzie 1947. Podjął pracę w Dyrekcji Lasów Państwowych w Olsztynie.
W 1950 został ponownie aresztowany przez UB, przesłuchiwany i więziony w Kielcach i Włoszczowie przez 3 lata. W 1953 został skazany na karę 10 lat pozbawienia wolności, odbywał ją w Przemyślu, a następnie w Sieradzu. Zwolniony został w 1956 i podjął pracę w Okręgowym Zarządzie Lasów Państwowych w Szczecinie, początkowo jako inspektor, a następnie naczelnik Wydziału Ochrony Lasu. Z jego inicjatywy powstał w 1960 Woliński Park Narodowy. W OZLP w Szczecinie był zatrudniony do przejścia na emeryturę w 1968.
Jest autorem monografii "Kaktus – Włoszczowski obwód AK" (materiały powielane, tzw. drugi obieg) oraz wspomnień osobistych "Na ścieżkach małej wojny" (wydana w 1994, zawiera również powyższą monografię). Zmarł w 1981. Pochowany został na Cmentarzu Centralnym w Szczecinie.
Odznaczenia i wyróżnienia.
Za walkę i zasługi został odznaczony: Krzyżem Srebrnym Orderu Wojennego Virtuti Militari, trzykrotnie Krzyżem Walecznych, Srebrnym Krzyżem Zasługi z Mieczami, Krzyżem Armii Krajowej, Krzyżem Partyzanckim, czterokrotnie Medalem Wojska, złotymi Odznakami Polskiego Towarzystwa Leśnego i Ligi Ochrony Przyrody.
W kwietniu 2009 roku we Włoszczowie – plac położony w centrum miasta otrzymał imię Majora inż. Mieczysława Tarchalskiego. 
Postanowieniem prezydenta RP Lecha Kaczyńskiego z 20 sierpnia 2009 r. "za wybitne zasługi dla niepodległości Rzeczypospolitej Polskiej" został pośmiertnie odznaczony Krzyżem Wielkim Orderu Odrodzenia Polski.

</doc>
<doc id="985624" url="https://pl.wikipedia.org/wiki?curid=985624" title="Frank Williams">
Frank Williams

Frank Williams, właśc. sir Francis Owen Garbatt Williams CBE (ur. 16 kwietnia 1942 w South Shields, zm. 28 listopada 2021) – brytyjski inżynier, założyciel i szef zespołu Williams. Od 1969 roku obecny w różnych zespołach Formuły 1.
Życiorys.
Po krótkiej karierze jako mechanik i kierowca w 1966 roku założył zespół Frank Williams Racing Cars.
8 marca 1986 roku we Francji Frank Williams miał wypadek, jadąc wypożyczonym samochodem (Ford Sierra) z toru Paul Ricard na lotnisko w Nicei. Williams na jednym z zakrętów stracił panowanie nad samochodem i dachował. Nie miał zapiętych pasów, co spowodowało przesunięcie kręgów. Od wypadku był sparaliżowany i poruszał się na wózku inwalidzkim.
W 1987 królowa Elżbieta II odznaczyła go Orderem Imperium Brytyjskiego. Tytuł szlachecki otrzymał w 1999 roku.
Williams zgodnie z włoskim prawem został oskarżony o śmierć Ayrtona Senny podczas GP San Marino (Ayrton Senna jeździł dla Williamsa), ale sprawę umorzono po 7 latach od wypadku.
Życie prywatne.
Jego córka – Claire – pełniła funkcję szefa Williamsa. Z kolei syn Jonathan pracował dla zespołu iSport w GP2, pomagając młodym kierowcom w rozpoczęciu swojej kariery.

</doc>
<doc id="985625" url="https://pl.wikipedia.org/wiki?curid=985625" title="Sortowanie topologiczne">
Sortowanie topologiczne

Sortowanie topologiczne skierowanego grafu acyklicznego – liniowe uporządkowanie wierzchołków, w którym jeśli istnieje krawędź skierowana prowadząca od wierzchołka formula_1 do formula_2 to formula_1 znajdzie się przed wierzchołkiem formula_4
Innymi słowy, każdy wierzchołek poprzedza wszystkie te wierzchołki, do których prowadzą wychodzące od niego krawędzie.
Wierzchołki w każdym grafie acyklicznym skierowanym można posortować topologicznie na jeden lub więcej sposobów.
Zastosowanie.
Sortowanie topologiczne pozwala na ustalenie kolejności wykonywania jakichś operacji (czynności), np. służy do ustalenia poprawnej kolejności instalacji w automatycznym uzupełnianiu zależności pakietów w systemach uniksopodobnych. Prostszym przykładem może być kolejność czynności potrzebnych do upieczenia ciasta.
Poszczególne czynności są reprezentowane jako wierzchołki, a zależności pomiędzy nimi – jako krawędzie. Jeśli krawędź prowadzi od A do B, to znaczy, że czynność A musi zostać wykonana przed czynnością B.
Zdarza się, że wykonanie jakiegoś zadania musi być poprzedzone wykonaniem innego (np. zanim obierzemy ziemniaki, musimy je kupić), ale równie dobrze czynności mogą zostać wykonane równocześnie lub w dowolnej kolejności (np. przed upieczeniem ciasta musimy kupić mąkę i jajka, choć nie ma znaczenia kolejność kupowania składników). Wynika z tego możliwość ustalenia więcej niż jednego topologicznego porządku wierzchołków dla niektórych grafów.
Algorytmy.
Najpopularniejsze algorytmy sortowania topologicznego działają w czasie Θ(|V|+|E|).
Usuwanie wierzchołków „niezależnych”.
Jeden z takich algorytmów polega na stopniowym usuwaniu z grafu wierzchołków o stopniu wchodzącym 0 wraz z wychodzącymi z nich krawędziami. Kolejność, w jakiej wierzchołki będą usuwane, jest poszukiwanym rozwiązaniem.
Jeśli po usunięciu wszystkich takich wierzchołków (wraz z krawędziami) graf nie pozostanie pusty, oznacza to, że zawiera cykle.
By zastosować powyższy algorytm, należy wykorzystać kontener, w którym przechowywane będą wierzchołki do usunięcia.
 Q ← Kolejka z wierzchołkami o stopniu wchodzącym równym 0
 dopóki Q jest niepusta rób
 usuń wierzchołek n z przodu kolejki Q
 wypisz n
 dla każdego wierzchołka m o krawędzi "e" od n do m rób
 usuń krawędź e z grafu
 jeżeli do m nie prowadzi żadna krawędź to
 wstaw m do Q
 jeżeli graf ma krawędzie to
 wypisz komunikat o błędzie (graf zawiera cykl)
Zważywszy na częste istnienie wielu rozwiązań problemu sortowania, Q nie musi być kolejką – równie dobrze może być stosem, kolejką priorytetową lub zwykłą tablicą.
Wykorzystanie algorytmu DFS.
Kolejny algorytm, którym można się posłużyć, to DFS. Wystarczy, że podczas wykonywania jego tradycyjnej wersji będziemy na początek listy dodawać aktualnie przetworzony wierzchołek, a otrzymamy listę w pożądanym porządku.
 L ← Lista wierzchołków posortowanych w kolejności topologicznej 
 dla każdego wierzchołka rób
 jeśli nie był jeszcze odwiedzony, ustaw jako odwiedzony
 dla każdej krawędzi z niego wychodzącej rób
 jeśli prowadzi do nieodwiedzonego jeszcze wierzchołka
 przetwórz wierzchołek rekurencyjnie 
 wstaw wierzchołek na początek listy 

</doc>
<doc id="985628" url="https://pl.wikipedia.org/wiki?curid=985628" title="ECS (choroba)">
ECS (choroba)



</doc>
<doc id="985633" url="https://pl.wikipedia.org/wiki?curid=985633" title="Gorączka kociego pazura">
Gorączka kociego pazura



</doc>
<doc id="985639" url="https://pl.wikipedia.org/wiki?curid=985639" title="Exorista larvarum">
Exorista larvarum



</doc>
<doc id="985640" url="https://pl.wikipedia.org/wiki?curid=985640" title="Cogan">
Cogan

Ludzie:

</doc>
<doc id="985642" url="https://pl.wikipedia.org/wiki?curid=985642" title="David Vržogić">
David Vržogić

David Vržogić (ur. 10 sierpnia 1989 w Wuppertalu) – niemiecki piłkarz występujący w SV Meppen. Posiada także obywatelstwo serbskie.
Kariera.
Zaczynał od gry w rodzinnym Wuppertalu, gdzie występował do 1998 roku. Trenował tam pod okiem ojca. Wtedy też trafił do młodzieżowych drużyn Borussii Dortmund. W drużynach juniorskich zagrał w 55 spotkaniach i zdobył 10 bramek. Następnie przeszedł do występującego w Regionallidze zespołu amatorskiego Borussii. W sezonie 2006/2007 zagrał w 14 meczach tejże drużyny i dostał powołanie do gry w pierwszej drużynie Borussii. Jednakże kontuzja, której doznał, wyeliminowała go z gry na ponad pół roku. Po okresie rehabilitacji powrócił do treningów z pierwszą drużyną klubu z Westfalenstadion. W jej barwach nie rozegrał jednak żadnego spotkania. Do 2010 roku występował w rezerwach Borussii, a potem grał w trzecioligowych zespołach Rot-Weiß Ahlen, Bayern Monachium II, Dynamo Drezno, Alemannia Aachen oraz SV Meppen.
Zdobył mistrzostwo Europy rocznika u-17, występując w 16 meczach reprezentacji Niemiec (u-17).

</doc>
<doc id="985643" url="https://pl.wikipedia.org/wiki?curid=985643" title="Modrzewiacy">
Modrzewiacy

Zespół Pieśni i Tańca "Modrzewiacy" z Wołczyn koncertuje od 1980 roku na Śląsku Opolskim.
Założycielem jest Stanisław Bigus. Nazwa pochodzi od modrzewi rosnących w pobliskich lasach.
W ciągu kilku lat z niewielkiej grupy uczniów szkół średnich i młodzieży pracującej powstał czterdziestoosobowy
zespół wraz z kapelą. 
Zespół czerpiąc z folkloru przedstawia oprócz folkloru śląskiego polskie tańce narodowe
oraz tańce z regionu kurpiowskiego, lubelskiego, rzeszowskiego, krakowskiego i żywieckiego. 
Zespół dwukrotnie brał udział w Opolskim Święcie Pieśni Ludowej
oraz dwukrotnie w Wojewódzkim Przeglądzie Zespołów
Artystycznych "Wiatraki", za każdym razem przyznawano
zespołowi pierwsze miejsce.
Zespół działa przy Wołczyńskim Ośrodku Kultury w Wołczynie

</doc>
<doc id="985646" url="https://pl.wikipedia.org/wiki?curid=985646" title="Strategia stelaża">
Strategia stelaża

Strategia stelaża – jedna z opcyjnych strategii inwestycyjnych. W zależności od przewidywań co do zmian ceny instrumentu podstawowego wyróżnia się dwa rodzaje strategii stelaża.
Długa strategia stelaża.
Długa strategia stelaża ("long straddle spread") jest stosowana w sytuacji gdy spodziewana jest duża zmiana ceny instrumentu bazowego w stosunku do ceny wykonania opcji, jednakże kierunek tych zmian jest trudny do określenia.
Strategia inwestycyjna polegająca na nabyciu (zajęciu długiej pozycji):
o takich samych cenach wykonania oraz o tym samym terminie wygaśnięcia.
Maksymalna strata wynikająca z zastosowania takiej strategii jest równa sumie premii zapłaconych z tytułu nabycia opcji, natomiast zysk jest teoretycznie nieograniczony.
Krótka strategia stelaża.
Krótka strategia stelaża ("short straddle spread") jest stosowana w sytuacji gdy spodziewana jest stabilizacja lub nieznaczna zmiana ceny instrumentu bazowego w stosunku do ceny wykonania opcji. Strategia polega na wystawieniu (zajęciu pozycji krótkiej):
o takich samych cenach wykonania oraz o tym samym terminie wygaśnięcia.
Maksymalny zysk wynikający z zastosowania takiej strategii jest równy sumie premii otrzymanych z tytułu wystawienia opcji, natomiast strata jest teoretycznie nieograniczona.

</doc>
<doc id="985647" url="https://pl.wikipedia.org/wiki?curid=985647" title="Świętobór Fryderyk">
Świętobór Fryderyk

Świętobór Fryderyk (zm. 23 lutego 1086 w Akwilei) – patriarcha akwilejski w latach 1085–1086. Pochodził z dynastii Przemyślidów, był synem księcia Czech Spitygniewa II i Idy z Wettynów.
Po śmierci ojca w 1061 sukcesorem Czech został stryj Świętobora, Wratysław II. W 1075 papież Grzegorz VII zażądał od Wratysława II, aby zwrócił swojemu bratankowi jego dzielnicę. Nic takiego jednak nie nastąpiło, a Świętobor zdecydował się na karierę duchowną i rzadko przebywał w Czechach. Był posłem papieskim do Czech, angażując się w negocjacje w sprawie koronacji Wratysława II, ale samej ceremonii nie dożył. Zginął podczas ulicznych zamieszek w Akwilei.

</doc>
<doc id="985654" url="https://pl.wikipedia.org/wiki?curid=985654" title="Muzeum Złota w Złotoryi">
Muzeum Złota w Złotoryi

Muzeum Złota w Złotoryi powstało w lipcu 1978 roku z inicjatywy społecznej, a także przy pomocy władz miasta. Za siedzibę muzeum wybrano budynek przy ul. Zaułek 2, który został wybudowany w połowie XVIII wieku i wkomponowany we wcześniejsze mury obronne. Do roku 1998 nosiło ono nazwę "Muzeum Społeczne Ziemi Złotoryjskiej".
Większość obiektów pochodzi ze zbiorów Leopolda Schmeterlinga.

</doc>
<doc id="985656" url="https://pl.wikipedia.org/wiki?curid=985656" title="Saldo kompensacyjne">
Saldo kompensacyjne

Saldo kompensacyjne – określona wysokość kredytu komercyjnego wyrażona jako określony procent udzielonej pożyczki, jaką dany pożyczkobiorca jest zobowiązany utrzymać w postaci depozytu w określonym banku bądź u pożyczkodawcy.

</doc>
<doc id="985660" url="https://pl.wikipedia.org/wiki?curid=985660" title="Strategia opcyjna">
Strategia opcyjna

Strategia opcyjna – kombinacja dwóch lub większej liczby pozycji w opcjach oraz kontraktach terminowych lub innych instrumentach bazowych. W zależności od przewidywań dotyczących zmian lub braku zmiany ceny instrumentu bazowego w dniu wykonania opcji stosuje się różne warianty strategii.
Najbardziej popularne strategie opcyjne to (większość nazw jest po angielsku, nie ma dla nich odpowiedników polskich):

</doc>
<doc id="985662" url="https://pl.wikipedia.org/wiki?curid=985662" title="Ilos">
Ilos

Ilos – w mitologii greckiej założyciel i król Troi ("Ilionu"), syn Trosa z Dardanii.
Wygrał turniej zorganizowany przez króla Frygii i w nagrodę otrzymał pięćdziesięcioro młodych mężczyzn i kobiet. Król Frygii dał mu również krowę i, stosując się do rad wyroczni, kazał Ilosowi założyć miasto w miejscu, gdzie krowa stanie na odpoczynek. Kiedy tak się stało, Ilos założył miasto Troję. Kiedy zmarł ojciec Ilosa, Ilos oddał tron Dardanii swojemu bratu – Assarakosowi, sam wolał bowiem pozostać w Troi. W ten sposób Dardania i Troja pozostały osobnymi królestwami, mimo że ich władcy byli krewniakami.
Jego żoną była Eurydyka lub Leucippe, z żoną miał synów Laomedona i Ganimedesa. Miał również dwie córki: Temiste (lub Temis) i Telekleję, żonę Kapysa.

</doc>
<doc id="985665" url="https://pl.wikipedia.org/wiki?curid=985665" title="Behind the Cow">
Behind the Cow

Behind The Cow – pierwszy singel z płyty "The Ultimate Aural Orgasm" niemieckiej grupy muzycznej Scooter wydany 19 stycznia 2007 roku.
Jest to pierwsza produkcja zespołu wraz z Michaelem Simonem, DJ-em, który do zespołu dołączył we wrześniu 2006. Muzyka z i teksty z "Behind The Cow" bazują na piosence "What Time is Love?" zespołu The KLF oraz na utworze Depeche Mode – "Black Celebration".
Singel wydany został wraz z Fatmanem Scoop, który użyczył swego głosu do kawałku "Behind the cow" – tzw. "Rap part" pod koniec utworu. Utwór "Behind the Cow" wyszedł miesiąc później także na albumie "The Ultimate Aural Orgasm".

</doc>
<doc id="985666" url="https://pl.wikipedia.org/wiki?curid=985666" title="Murrayfield Stadium">
Murrayfield Stadium

Murrayfield Stadium stadion sportowy, położony w Edynburgu, Szkocja, którego właścicielem jest Scottish Rugby Union. Obiekt został oddany do użytku w 1925 roku. Jego pojemność wynosi 67 800 miejsc.
Rugby.
Murrayfield Stadium jest to stadion narodowy Reprezentacja Szkocji w rugby na którym rozgrywa wszystkie swoje mecze w roli gospodarza. Na tym obiekcie swoje mecze rozgrywa Edinburgh Rugby. Na meczach tej drużyny używa się tylko 12 464 miejsc. Co roku na obiekcie rozgrywany jest turniej rugby sevens Edinburgh Sevens (Scotland Sevens). W 2005 gościł finał Pucharu Heinekena. Podczas Puchar Świata w 2007 na Murrayfield Stadium rozegrano dwa spotkania fazy grupowej:
23 maja 2009 na stadionie odbył się finał Pucharu Heinekena pomiędzy Leinster Rugby i Leicester Tigers.
Piłka nożna.
Stadion Murrayfield gości również mecze piłkarskie. W sezonie 2006/07 swoje spotkania w Pucharze UEFA rozgrywał na tym obiekcie zespół Heart of Midlothian F.C., ponieważ stadion Tynecastle nie spełniał wymogów UEFA. 
28 lipca 2007 roku na stadionie Murrayfield odbył się towarzyski mecz pomiędzy Heart of Midlothian F.C. i FC Barcelona, który, w obecności 57,857 widzów, wygrała drużyna z Katalonii 3:1. 

</doc>
<doc id="985668" url="https://pl.wikipedia.org/wiki?curid=985668" title="Sebastian Pęcherz">
Sebastian Pęcherz

Sebastian Pęcherz (ur. 12 grudnia 1985 w Rybniku) – polski siatkarz, grający na pozycji przyjmującego i atakującego.
Zawodową karierę sportową rozpoczął w Górniku Radlin, w barwach którego zadebiutował w Polskiej Lidze Siatkówki. W latach 2005–2008 był zawodnikiem Jadaru Radom. W sezonie 2005/2006 z radomskim klubem awansował do najwyższej klasy ligowej. W 2008 roku został siatkarzem Jastrzębskiego Węgla uczestniczącego w PlusLidze. Sezon 2010/2011 rozpoczął we francuskiej Pro B w Chaumont Volley walczący wówczas o awans do Pro A. We Francji nie grał jednak przez cały sezon – zdecydował się przenieść się do drużyny Titans Wuppertal walczącej o utrzymanie w ekstraklasie niemieckiej. Obecnie broni barw klubowych izraelskiego Hapoel Kfar Saba.
Polskę reprezentował jako gracz kadry narodowej kategorii kadetów, juniorów oraz drugiej reprezentacji kraju (Polska B).
Życie prywatne.
Urodził się 12 grudnia 1985 roku w Rybniku. Jego ojciec był górnikiem, natomiast babcia i siostra uprawiały piłkę siatkową. Maturę zdał w Szkole Mistrzostwa Sportowego w Spale.
Kariera w piłce siatkowej.
Kariera klubowa.
Przygodę z piłką siatkową rozpoczynał w lokalnych klubach Rybnika. Jego pierwszym trenerem był Adam Łyczko. Najpierw grał w RMKS-ie, a następnie w UKS-ie Grom. Potem przeniósł się do Radlina, by reprezentować barwy miejscowego Górnika. Początkowo występował w drużynie juniorów. W międzyczasie był również graczem SMS-u Spały, której był absolwentem. W sezonie 2003/2004 z radlińskim zespołem awansował do Polskiej Ligi Siatkówki, zajmując 2. miejsce za Resovią Rzeszów. W barażach Górnik pokonał BBTS Siatkarz-Original Bielsko-Biała, który w tabeli końcowej ekstraklasy zajął 9. pozycję. Wówczas Sebastian Pęcherz w zespole pełnił rolę podstawowego zawodnika.
W następnym sezonie siatkarz był notowany jako gracz w wyjściowej "szóstce". W Polskiej Lidze Siatkówki zadebiutował w 1. kolejce w przegranym na własnym parkiecie spotkaniu z AZS-em Olsztyn 0:3. Potem z drużyną zanotował porażki ligowe z Pamapolem AZS Częstochowa i ze Skrą Bełchatów. Pierwszy wygrany set zaliczył w 5. serii spotkań, ulegając Polskiej Energii Sosnowiec 1:3, natomiast pierwsze punkty wywalczył z Górnikiem w następnym meczu wygranym z Mostostalem-Azoty Kędzierzyn-Koźle. Po rundzie zasadniczej radlinianie uplasowali się na miejscu w strefie spadkowej. W rozgrywkach play-off o utrzymanie przegrali rywalizację z sąsiadującym w tabeli, AZS-em Nysa. W Pucharze Polski nie awansowali do rundy finałowej. W tym sezonie Sebastian Pęcherz rozegrał 23 spotkania w Polskiej Lidze Siatkówki, zdobywając w nich 393 punkty.
W 2005 roku przeszedł do Jadaru Sport Radom, występującego w I lidze (zaplecze ekstraklasy). Przez prawie całe rozgrywki radomianie zajmowali pozycję lidera, z której przystępowali do meczów play-off. Pod wodzą Grzegorza Wagnera Pęcherz z zespołem w 27 spotkaniach zaliczył 23 zwycięstwa. Z tą drużyną gracz awansował do finału rozgrywek. W decydującym meczu pokonał Chemika Delectę Bydgoszcz 3:2 i tym samym wywalczył awans do Polskiej Ligi Siatkówki. W tej edycji zmagań był najskuteczniejszym graczem radomskiego zespołu.
W kolejnym sezonie w inauguracyjnej kolejce ekstraklasy radomianie ulegli obrońcy tytułu mistrza Polski, Skrze Bełchatów 0:3. W 2. serii spotkań Pęcherz z radomskim zespołem pokonał we Wrocławiu miejscową Gwardię w trzech setach. Przez kilka meczów Jadar plasował się na ostatnim miejscu. Po rundzie zasadniczej zajął 7. pozycję. Tę samą lokatę wywalczył po rozgrywkach play-off.
Podczas przerwy rozgrywek klubowych o Sebastiana Pęcherza starała się Skra Bełchatów. O pozostaniu zawodnika w Radomiu zadecydowało m.in. przejście do bełchatowskiej drużyny Stéphane'a Antigi i Michała Bąkiewicza. Przed sezonem został wybrany kapitanem radomskiego zespołu. Wyboru tego dokonali zawodnicy.
W inauguracyjnym meczu Polskiej Ligi Siatkówki z radomianami wywalczył punkt przeciwko AZS-owi Częstochowa. W tym spotkaniu zdobył najwięcej, 28 punktów, mając przy tym ponad 81% skuteczności. W czterech pierwszych kolejkach Pęcherz z drużyną nie wygrał żadnego spotkania. W wygranym pojedynku z obrońcą tytułu mistrza kraju, Skrą Bełchatów, został wybrany najlepszym graczem meczu. Po rundzie zasadniczej z zespołem zajął 7. miejsce, natomiast po samych porażkach w play-off uplasował się na 8. pozycji.
Przed sezonem 2008/2009 przeszedł do Jastrzębskiego Węgla, uczestnika PlusLigi (dawny PLS). W drużynie z Jastrzębia zadebiutował w 2. kolejce spotkań rozgrywek. Wówczas w wygranym meczu w Radomiu z Jadarem pojawił się na parkiecie tylko na zagrywkę w pierwszym secie.
Kariera reprezentacyjna.
Przygodę w reprezentacji kraju zaczynał w drużynie kategorii kadetów. W 2003 roku z tym zespołem wywalczył 2. miejsce na Mistrzostwach Europy Kadetów w Zagrzebiu oraz 1. lokatę w Olimpijskim Festiwalu Młodzieżowym Europy w Paryżu. Reprezentował także barwy zespołu juniorów.
Powoływany był również do kadry B narodowej. W drużynie drugiej reprezentacji kraju zadebiutował w meczu przeciwko Egiptowi, rozegranym 23 czerwca 2006 roku w Radomiu, wygranym przez Polaków 3:0. W tym zespole wystąpił m.in. w IV Memoriale im. Huberta Wagnera. Był podstawowym zawodnikiem "biało-czerwonych". Z zawodnikami Polski B uplasował się na 5. miejscu w owym turnieju. Następnie zrezygnował z gry w tej kadrze.
Siatkówka plażowa.
Po zakończeniu sezonu halowego uczestniczy również w turniejach piłki siatkowej na plaży. W 2000 roku wywalczył 3. miejsce Mistrzostw Polski Kadetów. Potem dwukrotnie zdobył tytuł mistrz kraju kadetów w Pile (2001) i Gubinie (2002). W 2002 roku wziął również udział w tym samym turnieju w przedziale juniorów. Wówczas ze swoim partnerem z zespołu zajął na tych zmaganiach 2. lokatę. W tymże roku zanotował także 4. miejsce na Mistrzostwach Świata w Grecji.

</doc>
<doc id="985670" url="https://pl.wikipedia.org/wiki?curid=985670" title="Almonacid de Toledo">
Almonacid de Toledo

Almonacid de Toledo – miejscowość położona w środkowej Hiszpanii, w regionie Kastylia-La Mancha.
Turystyka.
Do najważniejszych obiektów turystycznych w Almonacid de Toledo należą:

</doc>
<doc id="985672" url="https://pl.wikipedia.org/wiki?curid=985672" title="Jacques Seguela">
Jacques Seguela



</doc>
<doc id="985678" url="https://pl.wikipedia.org/wiki?curid=985678" title="Perkoz olbrzymi">
Perkoz olbrzymi

Perkoz olbrzymi ("Podiceps major") – gatunek dużego ptaka z rodziny perkozów (Podicepodidae), zamieszkujący południową i zachodnią część Ameryki Południowej. Nie jest zagrożony wyginięciem.
Systematyka.
Takson ten dawniej bywał umieszczany w rodzaju "Aechmophorus". W 1994 roku Bocheński wyodrębnił ten gatunek z rodzaju "Podiceps" i nadał mu nową nazwę rodzajową "Podicephorus"; rodzaj ten nie jest jednak obecnie akceptowany. Wyróżnia się dwa podgatunki: "P. major major" i "P. major navasi".
Zasięg występowania.
Perkoz olbrzymi zamieszkuje w zależności od podgatunku:
Morfologia.
Jest największym gatunkiem perkoza na świecie, masą ciała bardziej przypominając kormorana lub gęś. Mierzy 67–80 cm i waży około 1600–2000 g. Ptaki posiadają rdzawą szyję i pierś, przechodzący w czarny na grzbiecie i białawy na brzuchu. Głowa jest koloru szarego, oczy rudo-brązowe. Obie płcie są podobnie upierzone, ale samice są mniejsze.
Ekologia i zachowanie.
Perkoz olbrzymi preferuje zazwyczaj otwarte akweny. Najczęściej spotykany na jeziorach o niezbyt głębokiej wodzie i na spokojnych rzekach, często otoczonych lasami. Poza sezonem lęgowym gatunek ten można spotkać wzdłuż wybrzeży, w ujściach rzek i zatokach, a czasem nawet na otwartym morzu.
Pożywienie perkoza olbrzymiego stanowią przede wszystkim ryby, których rozmiar może sięgać nawet 11 cm. Ponadto żywi się także skorupiakami, owadami oraz mięczakami. Dietę urozmaica krabami, głównie w okresie zimowym.
Jest gatunkiem umiarkowanie socjalnym i niekiedy gnieździ się w koloniach. Gniazduje od października do stycznia, w czasie lata na półkuli południowej. Lęgnie się zazwyczaj 2 razy w roku, składając każdorazowo 3–6 jaj. Inkubacja trwa 25–30 dni i zajmują się nią oboje rodzice. Pisklęta opuszczają gniazdo wkrótce po wykluciu. Potrafią pływać i nurkować, ale samica przez pierwsze dni często wozi je na grzbiecie. W okresie pisklęcym są karmione przez rodziców. W pełni opierzone stają się po 44–75 dniach od wyklucia.
Status.
IUCN uznaje perkoza olbrzymiego za gatunek najmniejszej troski (LC – "Least Concern") nieprzerwanie od 1988 roku. Liczebność populacji szacuje się na około 50 tysięcy osobników. Globalny trend liczebności uznawany jest za stabilny, choć trendy liczebności niektórych populacji nie są znane.

</doc>
<doc id="985685" url="https://pl.wikipedia.org/wiki?curid=985685" title="Niktimos">
Niktimos

Niktimos (także Nyktimos, gr. Nýktimos, łac. Nyctimus) – w mitologii greckiej syn Likaona. Został zabity przez swych braci za zgodą ojca, a przygotowaną z niego potrawą poczęstowano Zeusa, który odwiedził króla Likaona pod postacią żebraka. Rozgniewany władca nieba przemienił w wilki wszystkich obecnych oprócz Niktimosa (inna wersja mitu mówi o zabiciu ich przez rażenie piorunem). 
Wedle innej tradycji dzieckiem podanym Zeusowi był Arkas syn siostry lub córki Niktimosa, Kallisto. Niktimosa uratowała jednak od śmierci Gaja, która ubłagał Zeusa, by go oszczędził najmłodszego z synów Likaona. Za najmłodszego uważa go Apollodor, wedle Pauzaniasza Niktimos był najstarszym synem królewskim. Odziedziczył tron po śmierci ojca. Na okres jego panowania przypadł potop Deukalionowy, który, rozgniewany zbrodnią Likaona i jego synów, Zeus zesłał na świat. Następcą Niktimosa na tronie arkadyjskim był Arkas. Wedle innej wersji mitu Arkas został królem bezpośrednio po Likaonie, a Niktimos zginął wraz z pozostałymi braćmi.

</doc>
<doc id="985687" url="https://pl.wikipedia.org/wiki?curid=985687" title="Krzysztof Patocki">
Krzysztof Patocki

Krzysztof Patocki (ur. 17 października 1971 w Garwolinie) – polski perkusista rockowy, realizator, producent muzyczny.
Rozpoczął karierę muzyczną w grupie Syndia. W latach 1993–1994 perkusista zespołu Human. Od 2003 do 2012 roku był członkiem zespołu Bracia. Był także perkusistą zespołu Energy oraz Seba (Piekarek, Gołąb i Gładysz). 16 kwietnia 2007 roku miała swą premierę debiutancka płyta zespołu pod tytułem "Human". Później działalność zespołu Seba została zawieszona.
Jako muzyk sesyjny nagrywał płyty z takimi wykonawcami jak: Kasia Kowalska, Ryszard Rynkowski, Maryla Rodowicz, Edyta Bartosiewicz, Emigranci, Doda, Beata Kozidrak, Małgorzata Ostrowska, Sylwia Wiśniewska, Magda Femme, Justyna Steczkowska, Ewelina Flinta, Ewelina Lisowska, Kasia Rodowicz, Rafał Brzozowski. Wraz z Tomaszem Gołębiem jako pierwszy w Polsce wydał w 2007 roku szkołę gry na perkusji i gitarze basowej na płycie DVD pod tytułem "Drums2Bass". 
Od czerwca do lipca 2006 był perkusistą zespołu Perfect (występował wtedy naprzemiennie ze Sławomirem Puchałą). Zastępował Piotra Szkudelskiego, który leczył złamaną rękę
Od 2011 roku jest realizatorem muzycznym w Studio Radio Lublin.
W 2012 roku stworzył autorski projekt muzyczny pod nazwą "Radio", nad którym aktualnie pracuje.
W latach 2014–2017 współpracował z zespołem Rezerwat.

</doc>
<doc id="985689" url="https://pl.wikipedia.org/wiki?curid=985689" title="Lomana LuaLua">
Lomana LuaLua

Lomana LuaLua (ur. 28 grudnia 1980 w Kinszasie) – piłkarz Demokratycznej Republiki Konga, grający na pozycji napastnika.
Jest wychowankiem klubu Colchester United, a następnie występował w Newcastle United. W latach 2004–2007 występował w innym angielskim klubie, Portsmouth F.C. W sierpniu 2007 przeszedł do greckiego Olympiakosu Pireus za sumę 2,8 miliona funtów (4,1 miliona euro). Podpisał trzyletni kontrakt, a w Alpha Ethniki zadebiutował we wrześniowym meczu z Panathinaikosem Ateny, zremisowanym 0:0. W 2008 roku został zawodnikiem katarskiego klubu Al-Arabi.
5 lipca 2010 podpisał dwuletni kontrakt z Omonią. Następnie grał w Blackpool, a w 2012 roku został zawodnikiem Karabüksporu.

</doc>
<doc id="985691" url="https://pl.wikipedia.org/wiki?curid=985691" title="Terytoria zależne Stanów Zjednoczonych">
Terytoria zależne Stanów Zjednoczonych

Stany Zjednoczone są jednym z ośmiu państw świata posiadających terytoria zależne. Terytoria te położone są w Oceanii (11 terytoriów) i na Karaibach (3 terytoria). Spośród tych 14 terytoriów na 9 nie ma stałych mieszkańców (na trzech z nich jest personel wojskowy lub naukowy).
Poszczególne posiadłości mają różne statusy, formy autonomii i formy zależności od Stanów Zjednoczonych:
Nieinkorporowane terytorium stowarzyszone:
Nieinkorporowane terytorium zorganizowane:
Nieinkorporowane terytorium niezorganizowane:
Inkorporowane terytorium niezorganizowane:

</doc>
<doc id="985703" url="https://pl.wikipedia.org/wiki?curid=985703" title="Eugen von Hippel">
Eugen von Hippel

Eugen von Hippel (ur. 3 sierpnia 1867 w Królewcu, zm. 5 lipca 1939 w Getyndze) – niemiecki lekarz okulista. Przedstawił jeden z pierwszych opisów zespołu von Hippla-Lindaua.
Życiorys.
Eugen von Hippel urodził się jako syn Arthura von Hippla (1841–1916), profesora katedry okulistyki na Uniwersytecie w Królewcu, i Olgi z domu Magnus (1846–1900). Jego bratem był prawnik Robert von Hippel (1866–1951). 
Studiował na Uniwersytecie Justusa Liebiga w Gießen, Uniwersytecie Alberta i Ludwika we Fryburgu Bryzgowijskim, Uniwersytecie Fryderyka Wilhelma w Berlinie, Uniwersytecie Ruprechta-Karola w Heidelbergu i Uniwersytecie Georga Augusta w Getyndze; tytuł doktora medycyny otrzymał w 1890 roku w Heidelbergu. Zaczął się specjalizować w okulistyce i w 1892 roku został asystentem Theodora Lebera. Napisał wtedy pracę o syderozie gałki ocznej, za którą otrzymał Nagrodę von Graefego w 1897 roku i profesurę na Uniwersytecie w Heidelbergu. Od 1909 do 1914 roku był profesorem kliniki ocznej w Halle i ostatecznie został profesorem okulistyki w Getyndze w 1915 roku. Był już wtedy uznanym światowym autorytetem od wrodzonych malformacji narządu wzroku. Zajmował się wtedy takimi zagadnieniami jak sympatyczne zapalenie oka, gruźlica oczna, czerniak złośliwy naczyniówki i choroby nerwu wzrokowego.
Jego córką była wiolonczelistka Lena Chemin-Petit (zm. 1994). Fizyk Arthur R. von Hippel był jego krewnym.
Dorobek naukowy.
W 1904 roku Eugen von Hippel opisał dwa przypadki zmian w siatkówce, które uznał za objaw nieopisanej dotąd choroby, nazwanej przez niego w kolejnej pracy z 1911 roku naczyniakowatością siatkówki ("angiomatosis retinae"). W 1926 roku szwedzki patolog Arvid Lindau opisał takie same zmiany skojarzone z guzami móżdżku i innych narządów; obecnie choroba znana jest jako choroba von Hippla-Lindaua.

</doc>
<doc id="985704" url="https://pl.wikipedia.org/wiki?curid=985704" title="Twierdza (film 1996)">
Twierdza (film 1996)

Twierdza (ang. "The Rock") – amerykański film sensacyjny z 1996 roku w reżyserii Michaela Baya. Został zadedykowany pamięci Dona Simpsona.
Fabuła.
San Francisco, lata 90. XX wieku. W trakcie zwiedzania nieczynnego więzienia Alcatraz, grupa żołnierzy Marines pod dowództwem generała Hummela (Ed Harris) bierze turystów za zakładników i opanowuje teren wyspy. Ogłaszają władzom, że są w posiadaniu rakiet z gazem VX, które mogą skazić znaczną część miasta, jeżeli rząd nie przekaże im wysokiej sumy pieniędzy. Generał Hummel, weteran wojny w Wietnamie i operacji Pustynna Burza, ma zamiar przekazać te pieniądze rodzinom poległych w tajnych misjach wojska USA żołnierzy, którzy ze względu na tajność operacji nie dostali odszkodowania. Na wyspę więzienną zostaje wysłana lojalna rządowi USA jednostka specjalna Navy Seals. W jej skład wchodzi między innymi więzień John Mason (Sean Connery), który przed wieloma laty uciekł z Alcatraz oraz biochemik Stanley Goodspeed (Nicolas Cage). Mają oni za zadanie powstrzymywać zbuntowanych wojskowych przed skażeniem San Francisco. Niestety, oddział komandosów, który kieruje całą operacją zostaje zlikwidowany. Goodspeed zostaje zmuszony w samotności zniszczyć rakiety. Pomaga mu w tym Mason, który zna więzienie jak własną kieszeń.
Produkcja.
Zdjęcia do filmu kręcono w miastach San Francisco, San Bruno, San Pedro, Ventura i Los Angeles (Kalifornia). Okres zdjęciowy do filmu trwał od 30 października 1995 do 22 lutego 1996 roku.
Odbiór.
Film "Twierdza" spotkał się z pozytywną reakcją krytyków. W serwisie Rotten Tomatoes, 66% z sześćdziesięciu czterech recenzji filmu jest pozytywne (średnia ocen wyniosła 6,6 na 10). Na portalu Metacritic średnia ocen z 24 recenzji wyniosła 58 punktów na 100.

</doc>
<doc id="985705" url="https://pl.wikipedia.org/wiki?curid=985705" title="Maszyna współrzędnościowa">
Maszyna współrzędnościowa

Współrzędnościowa maszyna pomiarowa (WMP) (ang: CMM "coordinate measuring machine") rodzaj maszyny pomiarowej umożliwiającej pomiary przestrzenne skomplikowanych elementów. Wyposażona jest w trzy systemy pomiarowe do pomiaru w trzech osiach współrzędnych XYZ oraz sondę do lokalizacji położenia powierzchni elementu. Najczęściej dzięki napędom i komputerowi ze specjalnym oprogramowaniem umożliwia pomiary w trybie automatycznym zwanym CNC (Computerized Numerical Control).
Pomiary maszyną współrzędnościową charakteryzują się bardzo dużą dokładnością i obiektywnością. Jedną z zalet tej techniki pomiarowej jest wykonywanie pomiarów różnych przedmiotów o skomplikowanych kształtach, których nie można zmierzyć za pomocą podstawowych przyrządów warsztatowych (suwmiarek, czujników, mikroskopów, długościomierzy).
Wykorzystując maszyny współrzędnościowe, można także mierzyć:
Istota pomiarów maszynami współrzędnościowymi.
Informacja na temat wymiarów danego elementu jest odbierana jako zbiór współrzędnych punktów (w określonym układzie współrzędnych) na drodze stykowej lub bezstykowej. Na skutek odbioru zbioru danych punktów przez komputer z oprogramowaniem uzyskujemy charakterystykę wymiarów mierzonego przedmiotu. Aby pomiary były wiarygodne maszynę trzeba okresowo kalibrować. Najważniejszą część kalibracji stanowi wyznaczenie mapy korekcji maszyny. Mapę korekcji wyznacza się poprzez pomiar specjalnie do tego stworzonego wzorca, bądź za pomocą interferometru.
Budowa maszyny współrzędnościowej.
Ze względu na rodzaj maszyny współrzędnościowej składa się ona z:
Rodzaje maszyn współrzędnościowych.
Wyróżniamy następujące typy maszyn współrzędnościowych:
"Pomiary współrzędnościowe realizowane są na dwa sposoby, na drodze stykowej lub bezstykowej. Do pomiarów uzyskanych drogą stykową służą głowice pomiarowe impulsowe, skaningowe, optyczne (OptiScan), obrotowe (RDS) oraz głowice specjalne służące między innymi do pomiaru przedmiotu o bardzo małych wymiarach. .
Lokalizacja punktu pomiarowego na drodze bezstykowej przeprowadzana jest sygnałem optycznym (Viscan) lub przez zogniskowaną wiązkę światła laserowego, bądź głowicą z kamerą CCD" .
Istnieją również bardzo dokładne i zarazem wydajne sondy optyczne (OptiScan), działające w oparciu o rzutowanie wiązki lasera na mierzony element. Umieszczona pod określonym kątem kamera CCD, odczytuje topografię wiązki. Jej szerokość wynosi ok. 40 mm dzięki czemu czas skanowania elementu znacznie się skraca.
Pomiary skaningowe znajdują największe zastosowanie w fabrykach, gdzie potrzebna jest duża precyzja.
Przebieg pomiarów maszyną.
Pomiary rozpoczyna się od zerowania układu pomiarowego, polegającego na ustawieniu (przejechaniu) każdą z osi przez punkty referencyjne – typowo tylny (y=0), lewy (x=0) i górny (z=0) punkt zakresu. Dalsze etapy pomiaru elementu to:

</doc>
<doc id="985710" url="https://pl.wikipedia.org/wiki?curid=985710" title="Dekanat Koźmin">
Dekanat Koźmin

Dekanat Koźmin – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 7 parafii:
Sąsiednie dekanaty.
Borek "(archidiec. poznańska)", Dobrzyca, Gostyń "(archidiec. poznańska)", Jarocin, Krobia "(archidiec. poznańska)", Krotoszyn, Raszków

</doc>
<doc id="985712" url="https://pl.wikipedia.org/wiki?curid=985712" title="Amficelias">
Amficelias

Amficelias ("Amphicoelias") – rodzaj zauropoda należącego do nadrodziny Diplodocoidea. Jego nazwa składa się z greckich słów "amphi" – obustronnie oraz "koilos" – wklęsły i – oznacza „dwukrotnie wklęsły”. 
Opis.
W ciągu lat wyróżniono trzy gatunki amficeliasa – "A. altus" Cope (1877), będący gatunkiem typowym i jedynym niewątpliwym przedstawicielem rodzaju, "A. latus" Cope (1877) i "A. fragillimus" Cope (1878). "A. altus" został opisany na podstawie dwóch kręgów, kości łonowej i kości udowej. W 1921 Osborn i Mook przydzielili dodatkowo do "A. altus" łopatkę, kość kruczą, kość łokciową i pojedynczy ząb. Henry Fairfield Osborn i C.C. Mook zauważyli podobieństwo między amficeliasem a diplodokiem oraz kilka różnic, jak proporcjonalnie dłuższe kończyny u tego pierwszego. Kość udowa amficeliasa jest wyjątkowo długa, szczupła i zaokrąglona w przekroju poprzecznym. Ową okrągłość uznaną wtedy za charakterystyczną cechę rodzaju stwierdzono później również u diplodoka. "A. altus" był podobnej wielkości, co diplodok – osiągał ok. 25 m długości.
Klasyfikacja.
Edward Drinker Cope w opisie amficeliasa zaliczył go do odrębnej rodziny Amphicoeliidae, niewyróżnianej przez późniejszych autorów. Autorzy późniejszych publikacji z powodu fragmentaryczności materiału kopalnego uznali amficeliasa za członka grupy Diplodocoidea, czasami posiadającego status "incertae sedis" – rodzaj o pozycji trudnej lub niemożliwej do ustalenia. Z analizy kladystycznej przeprowadzonej przez Whitlocka (2011) wynika, że "Amphicoelias" mógł być bazalnym przedstawicielem Diplodocoidea nienależącym do rodziny Diplodocidae. Obecny materiał "A. altus" mimo że dość fragmentaryczny, ma wystarczająco cech diagnostycznych aby tymczasowo wyróżnić rodzaj amficelias. Osborn i Mook w 1921 zsynonimizowali gatunki "A. fragillimus" i "A. altus" twierdząc, że ten pierwszy to po prostu wyrośnięty przedstawiciel "A. altus". McIntosh (1988), Upchurch, Barret i Dodson (2004) oraz Woodruff i Foster (2014) zgodzili się z tym; natomiast Carpenter (2006) stwierdził, że różnice między "A. fragillimus" a "A. altus" są wystarczające aby uznać je za oddzielnie gatunki. Uznał on również, że owe różnice mogą być na tyle poważne, żeby zaliczyć te dinozaury nawet do odrębnych rodzajów. Jednak z powodu zaginięcia materiału kopalnego "A. fragillimus" nie można niczego ustalić z całą pewnością. Z kolei w ocenie Woodruffa i Fostera (2014) różnice anatomiczne pomiędzy "Amphicoelias altus" a gatunkami zaliczanymi do rodzaju "Diplodocus" nie są na tyle istotne, by uzasadniały zaliczanie ich do odrębnych rodzajów; autorzy postulują, by rodzaj "Amphicoelias" uznać za synonim rodzaju "Diplodocus", a gatunek "A. altus" sklasyfikować jako gatunek należący do rodzaju "Diplodocus", "Diplodocus altus". W takiej sytuacji opisany w 1878 roku "Diplodocus" byłby młodszym synonimem opisanego w 1877 roku "Amphicoelias"; Woodruff i Foster postulują jednak, by uznać "Amphicoelias" za "nomen oblitum". Carpenter (2018) przeniósł natomiast gatunek "A. fragillimus" do odrębnego rodzaju "Maraapunisaurus", który został przez tego autora zaliczony do rodziny Rebbachisauridae. Trzeci gatunek, "A. latus" opisany na podstawie kości udowej i czterech kręgów ogonowych, uważa się obecnie za synonim "Camarasaurus supremus" lub "A. altus".

</doc>
<doc id="985714" url="https://pl.wikipedia.org/wiki?curid=985714" title="∞">
∞



</doc>
<doc id="985718" url="https://pl.wikipedia.org/wiki?curid=985718" title="Ángel Cabrera">
Ángel Cabrera

Ángel Cabrera (ur. 12 września 1969 w Villa Allende, Córdoba) – argentyński golfista, zwycięzca wielkoszlemowych turniejów US Open 2007 i Masters 2009.
Pierwsze kroki na polu golfowym stawiał, jak wielu innych znanych zawodników, jako "caddie" – pomocnik gracza, noszący torbę ze sprzętem. W tym charakterze asystował m.in. Eduardo Romero, czołowemu zawodnikowi argentyńskiemu, który przejął później opiekę nad karierą Cabrery. Do grona golfistów zawodowych Cabrera dołączył w wieku 20 lat w 1989. Zanotował kilka sukcesów w imprezach w Ameryce Południowej, m.in. w 1995 wygrał otwarte mistrzostwa Kolumbii i Paragwaju. Mniej szczęścia Argentyńczyk miał w bardziej prestiżowych turniejach; trzykrotnie bez powodzenia starał się zakwalifikować do cyklu zawodowych rozgrywek PGA European Tour, powiodła się dopiero czwarta próba, w 1996, podjęta z pomocą finansową Romero.
Od 1996 Cabrera ustabilizował swoją pozycję w European Tour, kilkakrotnie plasując się w czołowej dziesiątce najlepiej zarabiających graczy sezonu, m.in. w 2005 na 5. miejscu. Pierwsze turniejowe zwycięstwo w tym cyklu zanotował w 2001, kiedy triumfował w otwartych mistrzostwach Argentyny, wyjątkowo w tym jednym sezonie włączonych do European Tour. W 2002 wygrał Benson &amp; Hedges International Open, a w 2005 BMW PGA Championships. Wygrywał też nadal imprezy w Ameryce Południowej, szczególnie w rodzinnym kraju. Kilkakrotnie plasował się w czołówce imprez wielkoszlemowych; w The Open Championship (British Open) w 1999 był na dzielonym 4. miejscu, a w 2006 na 7. miejscu, w Masters zajmował dzielone 10. (2001), 9. (2002) i 8. miejsce (2006), w US Open był w 2001 na dzielonym 7. miejscu. W czerwcu 2007 odniósł pierwsze wielkoszlemowe zwycięstwo, wyprzedzając w US Open Tigera Woodsa i Jima Furyka. W 2009 triumfował w Masters, przed Kennym Perrym i Chadem Campbellem.
Cabrera jest pierwszym Argentyńczykiem, który wygrał turniej US Open. Do grona triumfatorów imprez Wielkiego Szlema dołączył jako 193. zawodnik w historii, a drugi reprezentant swojego kraju, po Roberto DeVicenzo, który wygrał w 1967 British Open.
Ma na koncie także starty reprezentacyjne. Bronił barw argentyńskich m.in. w Pucharze Świata i Pucharze Alfreda Dunhilla, kilkakrotnie występując u boku Eduardo Romero. W 2000 Argentyńczycy uplasowali się na 2. miejscu w Pucharze Świata, przegrywając rywalizację jedynie z Amerykanami Tigerem Woodsem i Davidem Duvalem. W rankingu światowym golfistów Cabrera uplasował się w październiku 2005 na 9. miejscu.
Jest żonaty, ma dwóch synów.

</doc>
<doc id="985719" url="https://pl.wikipedia.org/wiki?curid=985719" title="Allosauridae">
Allosauridae



</doc>
<doc id="985720" url="https://pl.wikipedia.org/wiki?curid=985720" title="Angel Cabrera">
Angel Cabrera



</doc>
<doc id="985723" url="https://pl.wikipedia.org/wiki?curid=985723" title="Językotwórca">
Językotwórca



</doc>
<doc id="985725" url="https://pl.wikipedia.org/wiki?curid=985725" title="Dekanat Koźminek">
Dekanat Koźminek

Dekanat Koźminek – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Dobra "(diec. włocławska)", Kalisz I, Kalisz II, Opatówek, Stawiszyn, Turek "(diec. włocławska)", Warta "(diec. włocławska)"

</doc>
<doc id="985726" url="https://pl.wikipedia.org/wiki?curid=985726" title="Tyrannosaurinae">
Tyrannosaurinae



</doc>
<doc id="985728" url="https://pl.wikipedia.org/wiki?curid=985728" title="Dekanat Krotoszyn">
Dekanat Krotoszyn

Dekanat Krotoszyn – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 11 parafii:
Sąsiednie dekanaty.
Jutrosin "(archidiec. poznańska)", Koźmin, Krobia "(archidiec. poznańska)", Odolanów, Raszków, Zduny

</doc>
<doc id="985729" url="https://pl.wikipedia.org/wiki?curid=985729" title="Wyszehrad (Praga)">
Wyszehrad (Praga)

Wyszehrad, cz. "Vyšehrad" („wysoki gród, zamek”) – wzgórze na terenie dzisiejszej Pragi, na prawym brzegu Wełtawy.
Historia.
Według legendy miała tu znajdować się siedziba legendarnego czeskiego władcy Kroka, którego córka Libusza miała sen, według którego należało w pobliskich lasach odnaleźć człowieka, który ciosał właśnie próg do swojego domu i w tym miejscu wznieść nowe miasto. Sen spełnił się, a miasto otrzymało nazwę „próg”, po czesku "Praha".
W rzeczywistości wzgórze stało się drugą, obok Hradczan siedzibą czeskich władców w X wieku. Wiadomo, że Wratysław II uczynił z Zamku Wyszehradzkiego swoją główną siedzibę. To z jego fundacji wzniesiono kościół św. Piotra i Pawła, przy którym znajduje się dziś cmentarz, na którym pochowano najwybitniejsze osobistości Czech, oraz rotundę św. Marcina. Za panowania kolejnych władców wzgórze traciło coraz bardziej na znaczeniu na rzecz Hradczan, ostatnim rezydującym tu władcą był Sobiesław I Przemyślida. Karol IV Luksemburski włączył wyszehradzki zamek w mury Pragi, zażyczył sobie również, aby tu się zaczynała Droga Królewska, którą władcy przemierzali w drodze na koronację, która miała mieć miejsce na Hradczanach.
Zamek został splądrowany i zburzony podczas powstania husyckiego w 1419 r. Według legendy, gdy protestanci wdarli się do kościoła św. Piotra i Pawła, wyciągnęli z niego kamienny relikwiarz św. Longina i wrzucili go do Wełtawy. Miał wówczas zdarzyć się cud. Trumna miała unosić się na wodzie, podczas gdy relikwie opadły na dno, a następnie miały zacząć się zapadać w głąb, tworząc u stóp wyszehradzkiej skały bezdenną otchłań.
W XVII wieku Habsburgowie na wzgórzu utworzyli garnizon. W 1787 r. zamknięto kaplicę św. Jana Chrzciciela, a jej budynek zaczęto wykorzystywać jako magazyn, zbrojownię czy wreszcie przytułek (w późniejszym czasie kaplica została zasypana ziemią, a odnaleziona w XX wieku pełni funkcję sali wystawowej). W XIX wieku odnowiono oba kościoły, a samo wzgórze zmieniono w miejski park otoczony resztkami austriackich fortyfikacji.
Mistycznego charakteru Wyszehradu dopełniał fakt przechowywania przez kapitułę przy kościele św. Piotra i Pawła rzekomych fragmentów odzieży Przemysła Oracza – założyciela dynastii Przemyślidów. Obok kościoła znajduje się cmentarz z panteonem Slavín.

</doc>
<doc id="985730" url="https://pl.wikipedia.org/wiki?curid=985730" title="Marky Ramone">
Marky Ramone

Marky Ramone, właściwie Marc Steven Bell (ur. 15 lipca 1956 w Nowym Jorku) – amerykański perkusista, znany przede wszystkim jako członek grupy Ramones.
Kariera.
Marc Bell rozpoczął karierę muzyczną na początku lat 70. w hardrockowym zespole Dust, z którym nagrał dwie płyty. W 1976 dołączył do Richarda Hella i The Voidoids biorąc udział w nagraniu ich debiutanckiego albumu "Blank Generation". Na początku 1978 zastąpił w grupie Ramones Tommy’ego Ramone’a (przyjął wówczas pseudonim Marky Ramone). Z Ramones występował do końca ich kariery w 1996, z przerwą w latach 1983–1987 spowodowaną nałogiem alkoholowym (zastępował go wówczas Richie Ramone).
W 1996 z Dee Dee Ramone i jego żoną Barbarą Zampini (Barbara Ramone) utworzył zespół The Ramainz, którego repertuar składał się z coverów Ramones. W 2000 wziął udział w nagraniach solowej płyty Joeya Ramone’a "Don't Worry About Me". W 2003 nagrał z zespołem The Misfits album "Project 1950".
W 2009 roku Marky Ramone wraz z grupą przyjaciół stworzył projekt muzyczny "Marky Ramone’s Blitzkrieg", w ramach którego wykonywane są największe przeboje zespołu The Ramones. Wokalistą formacji jest wieloletni głos zespołu Misfits – Michale Graves.
Wiosną 2009 wraz z przyjacielem Tommym Hilfigerem zajął się projektowaniem kolekcji ubrań: kurtek skórzanych, dżinsów oraz T-shirtów.

</doc>
<doc id="985731" url="https://pl.wikipedia.org/wiki?curid=985731" title="Dekanat Lututów">
Dekanat Lututów

Dekanat Lututów – jeden z 33 dekanatów w rzymskokatolickiej diecezji kaliskiej.
Lista parafii.
W skład dekanatu wchodzi 7 parafii:
Sąsiednie dekanaty.
Grabów, Mokrsko "(archidiec. częstochowska)", Wieluń – NMP Pocieszenia "(archidiec. częstochowska)", Wieruszów, Złoczew

</doc>
<doc id="985733" url="https://pl.wikipedia.org/wiki?curid=985733" title="Dekanat Mikstat">
Dekanat Mikstat

Dekanat Mikstat – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 7 parafii:
Sąsiednie dekanaty.
Grabów, Odolanów, Ołobok, Ostrów Wielkopolski I, Ostrów Wielkopolski II, Ostrzeszów

</doc>
<doc id="985735" url="https://pl.wikipedia.org/wiki?curid=985735" title="Dekanat Odolanów">
Dekanat Odolanów

Dekanat Odolanów – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 9 parafii:
Sąsiednie dekanaty.
Krotoszyn, Mikstat, Ostrów Wielkopolski II, Ostrzeszów, Raszków, Twardogóra, Zduny

</doc>
<doc id="985737" url="https://pl.wikipedia.org/wiki?curid=985737" title="Rumowisko perskie">
Rumowisko perskie

Rumowisko perskie (gr. Περσική τάφρος, niem. "Perserschutt") – nazwa, jaką określa się pozostałości rzeźb i architektury, zniszczonych podczas najazdu Persów na Ateny w 480 p.n.e. Zbiór ten dostarczył wiele oryginalnych zabytków archaicznej sztuki greckiej.
Wraz z przystąpieniem do odbudowy spalonego Akropolu, pozostałości te zrzucono do zsypu po południowej stronie tego wzgórza. Odnaleziono je pod koniec XIX wieku – najpierw (1863-1866) podczas prac prowadzonych przez francuskiego archeologa Charlesa Ernesat Beulé, a następnie (1885-1890) przez Panagiotisa Kavvadiasa oraz architektów: Wilhelma Dörpfelda i Georga Kawerau.

</doc>
<doc id="985740" url="https://pl.wikipedia.org/wiki?curid=985740" title="Otok (stacja kolejowa)">
Otok (stacja kolejowa)

Otok – jedna ze stacji kolejowych na magistrali węglowej w Otoku (powiat poddębicki). Duża liczba torów stacyjnych. Obecnie jednak używane są tylko tory główne (nr 1 do Poddębic i nr 2 do Szadku), oraz dwa boczne dodatkowe – nr 3 i nr 4, wszystkie cztery tory zelektryfikowane. Przy nieużywanym torze nr 6 znajdują się pozostałości rampy ładunkowej, która już obecnie nie jest używana.
Stację otwarto dla ruchu 1 marca 1933 r. W czasie niemieckiej okupacji, w latach 1943–1945 stacja nosiła nazwę "Heimwald". W 1945 r. wróciła do pierwotnej nazwy Otok. W budynku stacyjnym znajduje się nastawnia dysponująca. Nastawnia wykonawcza znajdującym się w oddzielnym budynku, znajdującym się przy wylocie na Poddębice. Stacja wyposażona jest w semafory świetlne. Na stacji nie uruchamia się już pociągów, ani nie kończą one już tu biegu.
Stacja stanowi centrum wybudowania o nieoficjalnej nazwie "Otok PKP" (względnie "Otok Parcele"), zamieszkałego w 2009 roku przez 5 osób.

</doc>
<doc id="985743" url="https://pl.wikipedia.org/wiki?curid=985743" title="Gra (film 1997)">
Gra (film 1997)

Gra (ang. "The Game") – amerykański dreszczowiec w reżyserii Davida Finchera z 1997, z Michaelem Douglasem i Seanem Pennem w rolach głównych. Opowiada historię zapracowanego bankiera, który otrzymuje tajemniczy podarunek: możliwość udziału w grze, która wpływa bezpośrednio na jego życie. Istota gry nie jest jasna, granice między nią a rzeczywistością zacierają się, a główny bohater z czasem wpada na trop spisku.
Film, zaliczany do podgatunku neo-noir, został dobrze przyjęty przez krytyków. W kinach nie odniósł jednak takiego sukcesu kasowego jak poprzednie dzieło Finchera, "Siedem". Mimo tego z czasem zyskał status filmu kultowego, a amerykańskie wydanie tygodnika Bravo wpisało go na listę "stu najbardziej przerażających filmów w historii kina".
Odbiór.
"Gra" weszła do kin 12 września 1997 w Stanach Zjednoczonych. Początkowo wyświetlano ją w 2403 kinach, gdzie w pierwszy weekend zarobiła 14,3 mln dolarów. W sumie film zarobił 109,4 mln dolarów: 48,3 mln dolarów w samych USA i 61,1 mln dolarów w kinach reszty świata.
Światowi krytycy filmowi wypowiadali się o filmie raczej pozytywnie. Angielskojęzyczny serwis internetowy Rotten Tomatoes przyznał filmowi 79 proc. głosów za. Z kolei serwis Metacritic podsumował recenzje z amerykańskiej prasy i telewizji, co dało filmowi wynik 61 głosów na tak. Szczególnym uznaniem cieszyła się główna rola grana przez Michaela Douglasa, którego krytyk Robert Ebert uznał za "stworzonego do tej roli". Podkreślił też, że zakończenie filmu uznał za wyjątkowo zaskakujące. Wpływowa amerykańska publicystka Janet Maslin na łamach "The New York Timesa" podkreśliła, że "Zarówno Fincher, jak i grający główną rolę Michael Douglas, pokazują wiele finezji w odsłanianiu paranoi czasów, w jakich żyjemy". W podobnym tonie wypowiadali się krytycy magazynów "Time", "The Washington Post", i "Entertainment Weekly".

</doc>
<doc id="985746" url="https://pl.wikipedia.org/wiki?curid=985746" title="Pietro Chiari">
Pietro Chiari

Pietro Chiari (ur. 1712 w miejscowości Brescia, zm. 1785 tamże) – dramaturg, librecista, dziennikarz i powieściopisarz wenecki.
Chiari był do roku 1747 jezuitą. Po opuszczeniu zakonu, od roku 1747 do 1762 przebywał w Wenecji, z tytułem nadwornego poety księcia Franciszka III d'Este, lecz nie wykonującego żadnych oficjalnych funkcji. W tym czasie napisał prawie 60 komedii. Od końca roku 1761 współpracował z nim Carlo Goldoni. Od 1761 do 1762 był dyrektorem periodyku "Gazzetta Veneta", po jego założycielu Gaspare Gozzi. Od roku 1762 powrócił do rodzinnego miasta.
Napisał wiele libretti operowych.
Jego dramaty wydrukowano wielokrotnie (Wenecja 1756, Bologna 1759-62), kolejne (Wenecja 1762) i kilka tragedii (Bolonia 1792).

</doc>
<doc id="985747" url="https://pl.wikipedia.org/wiki?curid=985747" title="Hofheim in Unterfranken">
Hofheim in Unterfranken

Hofheim in Unterfranken, Hofheim i.UFr. – miasto w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, siedziba wspólnoty administracyjnej Hofheim in Unterfranken. Leży 10 km na północ od Haßfurta, w Haßberge, przy drodze B303.
Dzielnice.
W skład miasta wchodzą następujące dzielnice: Hofheim, Eichelsdorf, Erlsdorf, Goßmannsdorf, Lendershausen, Manau, Ostheim, Reckertshausen, Rügheim i Sulzbach.
Polityka.
Burmistrzem jest Wolfgang Borst z CSU. Rada miasta składa się z 23 członków:

</doc>
<doc id="985755" url="https://pl.wikipedia.org/wiki?curid=985755" title="Herajon">
Herajon

Herajon – świątynia poświęcona greckiej bogini Herze. Herajony spotykane są w basenie Morza Śródziemnego i na Bliskim Wschodzie. Do najsłynniejszych zaliczają się:

</doc>
<doc id="985760" url="https://pl.wikipedia.org/wiki?curid=985760" title="Gazzetta Veneta">
Gazzetta Veneta

Gazzetta Veneta – dwutygodnik wydawany w Wenecji od 1760 r. Założył ją i wydawał Gaspare Gozzi, który pozostał jej redaktorem do 31 stycznia 1761. Później przez rok jeszcze wydawał redagował ją Pietro Chiari. Było to typowe dla okresu oświecenia czasopismo informacyjno-dydaktyczno-filozoficzne w stylu brytyjskich "The Tatler" i "The Spectator".
Czasopismo reaktywował Antonio Piazza w 1787 r. pod tytułem "Gazzetta urbana veneta", które istniało do momentu upadku Republiki Weneckiej w 1797 r.

</doc>
<doc id="985761" url="https://pl.wikipedia.org/wiki?curid=985761" title="Königsberg in Bayern">
Königsberg in Bayern

Königsberg in Bayern, Königsberg i.Bay. – miasto w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge. Leży ok. 7 km na północny wschód od Haßfurtu.
Dzielnice.
W skład miasta wchodzą następujące dzielnice: Altershausen, Hofstetten, Bühl, Dörflis, Hellingen, Holzhausen, Junkersdorf, Köslau, Kottenbrunn, Römershofen i Unfinden.
Polityka.
Burmistrzem jest Erich Stubenrauch. Rada miasta składa się z 23 członków:
Galeria.
&lt;br&gt;

</doc>
<doc id="985763" url="https://pl.wikipedia.org/wiki?curid=985763" title="Galaktyka Panna A">
Galaktyka Panna A

Panna A (znana również jako Messier 87, M87 lub NGC 4486) – wielka galaktyka eliptyczna znajdująca się w gwiazdozbiorze Panny w odległości około 53 milionów lat świetlnych od Ziemi. Jest to największy i najjaśniejszy obiekt w obrębie gromady galaktyk w Pannie. Została odkryta 18 marca 1781 przez francuskiego astronoma Charles’a Messiera.
Galaktyka ta należy do klasy galaktyk aktywnych ze względu na procesy zachodzące w jej jądrze i jest źródłem silnej emisji w szerokim zakresie widmowym, w szczególności radiowym, i jest najbliższą nam radiogalaktyką. Najnowsze badania sugerują, że masa tej galaktyki zawarta wewnątrz promienia o rozmiarze 32 kpc wynosi (2,4 ± 0,6) mas Słońca. Ocenia się, że M87 może zawierać do 100 bilionów gwiazd.
W galaktyce tej zaobserwowano supernową SN 1919A.
Dżet.
Dżet tej galaktyki został zaobserwowany w roku 1918, kiedy Heber Curtis zarejestrował dziwną prostą smugę wychodzącą z jądra. Dżet ten rozciąga się na odległość co najmniej 5000 lat świetlnych i świeci w zakresie optycznym, radiowym, rentgenowskim i gamma. Odkryto także emisję dżetu w zakresie TeV – wysokoenergetycznego promieniowania gamma – przy pomocy obserwatorium HESS.
Świecenie dżetu w zakresie radiowym i optycznym spowodowane jest przez promieniowanie synchrotronowe, wysyłane przez wysokoenergetyczne elektrony poruszające się po spiralnych torach wzdłuż pól magnetycznych, po raz pierwszy wykryte w 1956 roku przez Geoffreya R. Burbidge’a. Świecenie dżetu w wyższych energiach spowodowane jest najprawdopodobniej zjawiskiem Comptona – ponownymi zderzeniami fotonów synchrotronowych z wysokoenergetycznymi elektronami, ale możliwa jest też dominująca rola par elektronowo-pozytonowych produkowanych w pobliżu centralnej czarnej dziury.
Aktywne jądro.
Istnienie dżetu jest tylko jednym z przejawów aktywności jądra galaktyki M87. Obserwacje rentgenowskie wykonane przy pomocy satelity Chandra pokazały złożoną strukturę filamentową w wewnętrznych częściach galaktyki oraz pierścień gorącej plazmy położony w odległości 13 kpc od jądra, związany z istnieniem rozchodzącej się fali uderzeniowej, która jest świadectwem wcześniejszej fazy silnej aktywności tej radiogalaktyki.
Aktywność jądra galaktyki wywołana jest istnieniem centralnej czarnej dziury, której masę 6,6 wyznaczono w oparciu o obserwacje teleskopu Gemini North na Hawajach. Jest to jedna z najmasywniejszych czarnych dziur jakie zostały odkryte. Z pomiarów rozkładu jasności galaktyki wynika, że czarna dziura jest przesunięta o 71 lat świetlnych od środka galaktyki. Przyczyna tego zjawiska nie jest znana. 10 kwietnia 2019 naukowcy z programu EHT opublikowali jej obraz, który był pierwszym obrazem czarnej dziury w historii.
Gromady kuliste.
Badania galaktyki Panna A prowadzone przy użyciu Kosmicznego Teleskopu Hubble’a wykazały, że posiada ona znacznie większą liczbę gromad kulistych niż przewidywano. Odkryto również olbrzymią liczbę gromad kulistych w galaktykach karłowatych, znajdujących się w odległości do 3 milionów lat świetlnych od Messier 87, przy równoczesnym ich braku lub znikomej liczbie w galaktykach znajdujących się do lat świetlnych.
Panna A posiada ona trzy razy więcej gromad kulistych wykazujących niedobór metali (na przykład żelaza) niż w nie bogatych. Ponieważ gromady kuliste ubogie w metale są typowe dla galaktyk karłowatych, odkrycie to sugeruje, że gromady ubogie w metale pochodzą z pobliskich galaktyk karłowatych.

</doc>
<doc id="985764" url="https://pl.wikipedia.org/wiki?curid=985764" title="Messier 87">
Messier 87



</doc>
<doc id="985765" url="https://pl.wikipedia.org/wiki?curid=985765" title="Jeziorka">
Jeziorka



</doc>
<doc id="985767" url="https://pl.wikipedia.org/wiki?curid=985767" title="The Slim Shady EP">
The Slim Shady EP

The Slim Shady EP – minialbum Eminema w wersji demo, wydany w 1997. Został wydany tylko na kasetach i około 200 płytach CD.

</doc>
<doc id="985769" url="https://pl.wikipedia.org/wiki?curid=985769" title="Pinen">
Pinen



</doc>
<doc id="985775" url="https://pl.wikipedia.org/wiki?curid=985775" title="Puls UM">
Puls UM



</doc>
<doc id="985776" url="https://pl.wikipedia.org/wiki?curid=985776" title="Brączewo">
Brączewo

Brączewo – osada w Polsce położona w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Jaryszewo.
Urodził się tutaj Feliks Breański, polski generał w powstaniu styczniowym, pułkownik armii królestwa Sardynii, generał służby tureckiej, który przeszedł do historii jako Szahin-Pasza.
Zabytki.
We wsi zachował się zabytkowy dwór (XIX/XX w. oraz park i podwórze folwarczne z 2. poł XIX wieku. ()
Na pn. zach. skraj wsi dochodzi most kolejowy ze Stobnicy (), fragment nieczynnej linii kolejowej Oborniki-Wronki)

</doc>
<doc id="985777" url="https://pl.wikipedia.org/wiki?curid=985777" title="Zeil am Main">
Zeil am Main

Zeil am Main, Zeil a.Main – miasto w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge. Leży ok. 6 km na południowy wschód od Haßfurtu, nad Menem, przy autostradzie A70, drodze B26 i linii kolejowej Bamberg – Schweinfurt.
Miasto znane jest z wysokiej jakości produkowanego tutaj wina i piwa.
Polityka.
Burmistrzem jest Christoph Winkler. Rada miasta składa się z 21 członków:

</doc>
<doc id="985779" url="https://pl.wikipedia.org/wiki?curid=985779" title="Williamina Fleming">
Williamina Fleming

Williamina Paton Stevens Fleming (ur. 15 maja 1857 w Dundee, zm. 21 maja 1911 w Bostonie) – szkocka i amerykańska astronom.
Życiorys.
Córka Roberta Stevensa i Mary Walker, wyróżniała się zdolnościami do nauki. W wieku 20 lat wyszła za mąż za Jamesa Orra Fleminga i przeniosła się z nim do Bostonu w USA. Gdy była w ciąży mąż ją porzucił i musiała znaleźć inne źródło utrzymania. Została służącą w domu profesora Edwarda Pickeringa. Pickering był niezadowolony z pracy swoich asystentów-mężczyzn w Harvard College Observatory; zwalniając z pracy jednego z nich miał oświadczyć, że jego służąca na pewno lepiej wykona ich pracę.
Zgodnie z tą zapowiedzią, w 1881 zatrudnił Williaminę w swoim obserwatorium, gdzie od pewnego momentu analizowała widma gwiazd; gwiazdy, mające najwięcej wodoru w swoim spektrum były klasyfikowane jako „A”, a kolejne litery alfabetu oznaczały malejącą ilość wodoru. Później astronom Annie Jump Cannon poprawiła ten system na prostszy, oparty na temperaturze gwiazd.
Williamina Fleming współpracowała w tworzeniu Katalogu Henry’ego Drapera. W ciągu 9 lat skatalogowała ponad 10 000 gwiazd, odkryła 59 mgławic, ponad 310 gwiazd zmiennych i 10 nowych. W 1907 opublikowała listę odkrytych przez siebie 222 gwiazd zmiennych.
W 1888 odkryła Mgławicę Koński Łeb. Z jej inicjatywy w obserwatorium powołano zespół kobiet, wykonujących zadania związane z pracą naukową. W 1899 otrzymała tytuł kuratora harwardzkiej kolekcji fotografii astronomicznych. W 1906 otrzymała członkostwo honorowe Królewskiego Towarzystwa Astronomicznego w Londynie (jako pierwsza Amerykanka), Zmarła na grypę.
Jej nazwiskiem został nazwany krater Fleming na Księżycu.

</doc>
<doc id="985786" url="https://pl.wikipedia.org/wiki?curid=985786" title="Gazzetta urbana veneta">
Gazzetta urbana veneta



</doc>
<doc id="985793" url="https://pl.wikipedia.org/wiki?curid=985793" title="Kazimierz Gródek">
Kazimierz Gródek

Kazimierz Gródek (ur. 4 marca 1970 w Nowym Sączu) – od 2009 prezes Grupy RMF i wiceprezes RMF FM.
Kariera zawodowa.
Ukończył studia na Wydziale Prawa i Administracji Uniwersytetu Jagiellońskiego w Krakowie. Został wpisany na listę radców prawnych.
Doświadczenie zawodowe obejmuje między innymi pracę jako referent w Wydziale Przekształceń Własnościowych Urzędu Wojewódzkiego w Krakowie, asystenta Wiceprezydenta Miasta w Urzędzie Miasta Krakowa, asystenta prawnego w Kancelarii Adwokackiej Roman K. Porwisz, wspólnika w R.Porwisz &amp; Partnerzy Prawnicza Spółka Jawna, a następnie partnera R. Porwisz i Partnerzy, Adwokaci i Radcowie Prawni w Krakowie.
Od 1995 związany z Grupą RMF FM. Uznany specjalista w zakresie prawa medialnego. Reprezentował interesy spółek Grupy RMF. Jednym z największych sukcesów Kazimierza Gródka był korzystny dla RMF wyrok NSA w sprawie zapisów nowej koncesji RMF FM. W latach 2004–2009 był prezesem RMF FM. Od 10 czerwca 2009 pełni funkcje Prezesa Zarządu spółki Grupa RMF Sp. z o.o. sp. k. oraz Wiceprezesa Zarządu Radio Muzyka Fakty Sp. z o.o.

</doc>
<doc id="985799" url="https://pl.wikipedia.org/wiki?curid=985799" title="Al-Rayyan">
Al-Rayyan



</doc>
<doc id="985804" url="https://pl.wikipedia.org/wiki?curid=985804" title="Lizbona (województwo wielkopolskie)">
Lizbona (województwo wielkopolskie)

Lizbona – osada w Polsce położona w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Obrowo.
W XIX wieku folwark, następnie osada. W czasach PRL istniało w Lizbonie Państwowe Gospodarstwo Rolne. Zabytkowe pofolwarczne stodoły zostały zdewastowane w latach 2002–2003 przez nieznanych sprawców, prawdopodobnie celem pozyskania drewna na opał.

</doc>
<doc id="985805" url="https://pl.wikipedia.org/wiki?curid=985805" title="ESTP">
ESTP

ESTP (ang. "Extraverted Sensing Thinking Perceiving" – Ekstrawertyk Percepcjonista Myśliciel Obserwator) - jeden z typów osobowości według wskaźnika MBTI oraz innych jungowskich testów osobowości. Osoby o tym typie łączą ekstrawersyjną percepcję z introwersyjnym myśleniem. Przede wszystkim są skoncentrowane na świecie zewnętrznym, gdzie rozpatrują sprawy używając pięciu zmysłów; w dosłowny, konkretny sposób. Ich drugorzędny styl życia jest skierowany do wewnątrz, gdzie zajmują się sprawami racjonalnie i logicznie.
ESTP są otwarci, towarzyscy i entuzjastyczni. Żyją w świecie akcji, „tu i teraz”, są ryzykantami.

</doc>
<doc id="985806" url="https://pl.wikipedia.org/wiki?curid=985806" title="Youssef Al Thyniyan">
Youssef Al Thyniyan



</doc>
<doc id="985808" url="https://pl.wikipedia.org/wiki?curid=985808" title="Olimpiejon">
Olimpiejon

Olimpiejon – świątynia poświęcona greckiemu bogu Zeusowi Olimpijskiemu. Do najbardziej znanych olimpiejonów zaliczały się:

</doc>
<doc id="985810" url="https://pl.wikipedia.org/wiki?curid=985810" title="Perkoz kolumbijski">
Perkoz kolumbijski

Perkoz kolumbijski ("Podiceps andinus") – gatunek wymarłego ptaka z rodziny perkozów (Podicipedidae). Zamieszkiwał endemicznie podmokłe obszary w pobliżu Bogoty we wschodnich Andach w Kolumbii, na wysokości około 2600 m n.p.m. Ostatnią lokalizacją, w której występował, było jezioro Tota (3015 m n.p.m.).
Takson ten opisał naukowo Rodolphe Meyer de Schauensee w 1959 roku, nadając mu nazwę "Colymbus caspicus andinus", a tym samym uznając go za podgatunek perkoza zausznika ("Podiceps nigricollis"). Wcześniej uważano, że perkozy te należą do innego podgatunku zausznika – "P. n. californicus".
Spadek liczebności tego gatunku spowodowany był pierwotnie przez osuszanie rozlewisk, zamulenie wody oraz zanieczyszczenie pestycydami. Poza tym wpływ miały również: polowania, współzawodnictwo z wprowadzonymi do środowiska obcymi gatunkami zwierząt, wycinanie trzcin oraz straty w liczbie piskląt wywołane atakami introdukowanego pstrąga tęczowego ("Oncorhynchus mykiss").
Gatunek jest znany z 18 lub 19 okazów pozyskanych między 1939 a 1964. W 1945 nadal był pospolity na jeziorze Tota; liczebność populacji zaczęła spadać w latach 50. XX wieku. Ostatni raz odnotowano ten gatunek w 1977. Intensywne poszukiwania perkoza kolumbijskiego w 1981 i 1982 roku nie przyniosły żadnych rezultatów i obecnie gatunek ten uznawany jest za wymarły.

</doc>
<doc id="985813" url="https://pl.wikipedia.org/wiki?curid=985813" title="Majed Mohammed Abdullah">
Majed Mohammed Abdullah



</doc>
<doc id="985814" url="https://pl.wikipedia.org/wiki?curid=985814" title="SMS Seydlitz">
SMS Seydlitz

SMS Seydlitz – niemiecki krążownik liniowy (według oryginalnej nomenklatury wielki krążownik, niem.: "Großer Kreuzer") z okresu I wojny światowej, jedyny okręt swojego typu. Oddany do służby w 1913 roku jako czwarta jednostka swojej klasy w Kaiserliche Marine, został nazwany na pamiątkę pruskiego generała kawalerii Friedricha Wilhelma von Seydlitza (1721–1773), uczestnika wojny siedmioletniej.
Podczas wojny uczestniczył w większości akcji Hochseeflotte na Morzu Północnym, w tym bitwach na Dogger Bank w 1915 i jutlandzkiej w 1916 roku, oraz akcjach przeciwko miastom wschodniego wybrzeża Anglii. W 1915 roku działał również przez pewien czas na Morzu Bałtyckim. Kilkakrotnie poważnie uszkodzony, dzięki mocnej i zrównoważonej konstrukcji nie uległ zniszczeniu i przetrwał do końca wojny.
W listopadzie 1918 roku, na mocy postanowień rozejmu w Compiègne, „Seydlitz” został wraz z większością okrętów Hochseeflotte internowany w Scapa Flow. 21 czerwca 1919 roku jego załoga dokonała samozatopienia dla uniknięcia przejęcia jednostki przez zwycięskich aliantów. Wrak został wydobyty i zezłomowany w latach 1928–1930.
Projektowanie i budowa.
W trwającym od pierwszych lat XX wieku wyścigu zbrojeń morskich pomiędzy Royal Navy a Kaiserliche Marine Brytyjczycy, obok budowy klasycznych drednotów, rozpoczęli konstruowanie nowej klasy okrętów: krążowników liniowych. Na budowę trzech pierwszych jednostek typu "Invincible" Niemcy zareagowali konstrukcją okrętu „Von der Tann” (oddanego do służby w 1911 roku), o zbliżonych charakterystykach, jednak lepiej opancerzonego. Kolejne dwa krążowniki typu "Moltke" były budowane według nieco ulepszonego projektu i weszły do linii rok później. Zgodnie z niemiecką koncepcją, popieraną przez wielkiego admirała Alfreda von Tirpitza, okręty te miały służyć jako szybkie skrzydło rozpoznawcze floty, zdolne jednocześnie do wykonywania działań dywersyjnych, wciągających do walki niewielkie zespoły floty przeciwnika. Gdy Royal Navy rozpoczęła budowę najpierw jednego, a wkrótce dwóch kolejnych krążowników liniowych nowego typu "Indefatigable", także sztab Kaiserliche Marine zdecydował o zamówieniu jeszcze jednego okrętu tej klasy (w Niemczech oficjalnie określanej, podobnie jak ostatnie krążowniki pancerne, jako wielkie krążowniki – "Große Kreuzer", nieoficjalnie jako krążowniki bojowe – "Schlachtkreuzer").
4 kwietnia 1909 roku admirał Tirpitz przedstawił wstępny projekt nowego okrętu kierownikom departamentów niemieckiego ministerstwa marynarki ("Reichsmarine Amt"). Ponieważ Reichstag nie zgodził się na przyznanie dodatkowych sum dla marynarki, żądając utrzymania kosztów na poziomie jednostek typu "Moltke", zaproponowano jedynie nieznaczne modyfikacje konstrukcji, odrzucając wszelkie propozycje, które zwiększyłyby nadmiernie cenę jednostki. Główną zmianą w stosunku do typu "Moltke" było wzmocnienie pancerza burtowego. Zarzucono planowane początkowo zastosowanie ośmiu, ustawionych w osi symetrii armat o kalibrze zwiększonym do 305 mm, pozostając ostatecznie przy stosowanym dotychczas układzie artylerii głównej: dziesięciu działach kalibru 280 mm, z dwoma wieżami ustawionymi diagonalnie na śródokręciu. Oprócz konieczności utrzymania jak najniższych kosztów budowy wpływ na to miały niedostateczne dostawy armat kalibru 305 mm przez zakłady Friedrich Krupp AG. Finanse na budowę nowego krążownika zostały przeznaczone w budżecie marynarki na lata 1910/1911.
Departament konstrukcyjny ("Konstruktiondepartement") ministerstwa marynarki zakończył pracę nad wstępnym projektem w maju 1909 roku. 28 września zastępca dyrektora departamentu, inżynier Hans Bürkner, przedstawił admirałowi Tirpitzowi dwa alternatywne projekty, oznaczone jako I i II, oba oparte na rozwiązaniach konstrukcyjnych zastosowanych w typie "Moltke". Projekt II uzyskał akceptację i stał się podstawą do opracowania dalszych, zmodyfikowanych planów. Ostateczny projekt nowego krążownika oznaczonego jako „krążownik J”, którego głównym autorem był Marine-Oberbauart Albert Dietrich, został zaaprobowany przez cesarza Wilhelma II 27 stycznia 1910 roku i zamówiony w stoczni koncernu Blohm &amp; Voss w Hamburgu (tej samej, która zbudowała „Von der Tanna” i obie jednostki typu "Moltke") 21 marca tegoż roku. Stępkę pod budowę okrętu, która otrzymała numer stoczniowy 209, położono 4 lutego 1911 roku, chociaż oficjalny kontrakt ze stocznią podpisano dopiero 21 marca, a cesarz zatwierdził go pięć dni później. Wodowanie odbyło się 30 marca 1912 roku w obecności generała Karla Wilhelma von Kleista. Jak wszystkie wielkie krążowniki otrzymał nazwę od nazwiska niemieckiego dowódcy armii lądowej, generała kawalerii z czasów Fryderyka Wielkiego. Otrzymał również herb, przedstawiający trzy czerwone ryby na srebrnym tle.
W kwietniu 1913 roku okręt, obsadzony załogą stoczniową, przepłynął do Kilonii, gdzie dokończono prace wyposażeniowe. Wreszcie, po 28 miesiącach budowy „Seydlitz” został ukończony i 22 maja 1913 roku przejęty przez Kaiserliche Marine. Otrzymał załogę, której większość pochodziła z przesuniętego do rezerwy krążownika pancernego „Yorck”. Ostateczny koszt budowy okazał się nieznacznie większy niż krążowników typu "Moltke" i wynosił nieco ponad 44 685 tysięcy marek w złocie. Naciski, czynione przez admirała Tirpitza na kierownictwo koncernu Blohm &amp; Voss, spowodowały obniżenie ceny płaconej przez rząd za okręt, co w efekcie przyniosło stoczni stratę około 2 milionów marek. Po odbyciu prób morskich krążownik wszedł z końcem sierpnia 1913 roku w skład Zespołu Okrętów Rozpoznawczych ("Verband der Aufklärungsschiffe") Hochseeflotte. Pierwszym dowódcą okrętu został "Kapitän zur See" (odpowiednik komandora) Moritz von Egidy.
Opis konstrukcji.
Charakterystyka ogólna.
Konstrukcja krążownika liniowego „Seydlitz” oparta była na powiększonym projekcie typu "Moltke", ale ze zmodyfikowanym, w celu uzyskania lepszej dzielności morskiej i odporności na uszkodzenia, kadłubem. Był on zbudowany w oparciu o mieszany, wzdłużno-poprzeczny układ wiązań i podzielony grodziami wodoszczelnymi na 17 przedziałów wodoszczelnych, podwójne dno chroniło 76% długości jednostki. Dłuższy i węższy, w porównaniu z kadłubem okrętów typu "Moltke", miał podwyższony o jeden poziom pokład dziobowy, co poprawiało charakterystyki żeglugowe przy wzburzonym morzu. Od poprzedników odróżniał się także wyższą nadbudówką dziobową. Przy długości całkowitej 200,6 m (200 m na konstrukcyjnej linii wodnej oraz między pionami) i szerokości maksymalnej 28,5 m (28,8 m ze złożonymi wzdłuż burt wytykami sieci przeciwtorpedowych), jego wyporność konstrukcyjna wynosiła 24 988 ton metrycznych, a pełna 28 550 ton (według jednego ze źródeł były to odpowiednio wartości 24 594 oraz 28 100 ton). Zanurzenie w pełni obciążonego okrętu wynosiło 9,09 m na dziobie i 9,28 m na rufie.
„Seydlitz” charakteryzował się dużą dzielnością morską i możliwością utrzymywania kursu i wysokiej prędkości nawet w warunkach żeglugi po silnie wzburzonym akwenie, miał jednak tendencję do lekkiego skręcania na zawietrzną.
Według projektu załoga okrętu miała wynosić 43 oficerów oraz 1025 podoficerów i marynarzy (w przypadku pełnienia funkcji jednostki flagowej o 75 osób więcej), po rozpoczęciu wojny sięgała 1143 osób, zaś w czasie bitwy jutlandzkiej osiągnęła 1425 osób. Okręt dysponował zestawem 10 łodzi ratunkowych i roboczych różnej wielkości.
Urządzenia napędowe.
Napęd krążownika stanowiły dwa zespoły turbin parowych Parsonsa, każdy składający się z turbiny wysokiego i niskiego ciśnienia, turbiny marszowej i turbiny biegu wstecznego, rozmieszczonych w trzech pomieszczeniach maszynowni. W dwóch przednich znajdowały się turbiny wysokiego ciśnienia, poruszające bezpośrednio zewnętrzne wały napędowe, w tylnej maszynowni turbiny niskiego ciśnienia, poruszające wały wewnętrzne. Na każdym z wałów osadzona była trójłopatowa śruba o średnicy 3,88 m. Po obu stronach tylnej maszynowni, przy burtach, umieszczono pomieszczenia urządzeń pomocniczych. Łączna projektowana moc maszyn wynosiła 63 000 KM, co miało zapewnić prędkość maksymalną 26,5 węzła. Na przeprowadzonych w lipcu 1913 roku próbach prędkości na mili pomiarowej uzyskano moc maksymalną 89 738 KM i prędkość 29,12 węzła przy 329 obrotach śrub na minutę, a podczas próby sześciogodzinnej moc 73 923 KM i średnią prędkość 26,73 węzła przy 293 obrotach na minutę.
Parę do turbin dostarczało 27 kotłów parowych typu Schulz-Thornycroft, opalanych węglem, o ciśnieniu roboczym 16 atmosfer i łącznej powierzchni grzewczej 12 500 m². W 1916 roku zainstalowano w nich urządzenia do szybkiego rozpalania przy pomocy rozpylonego paliwa płynnego. Kotły były rozmieszczone w 15 kotłowniach: pięciu pomieszczeniach przedzielonych dwoma grodziami wzdłużnymi. W trzech przednich kotłowniach znajdowało się po jednym kotle, w pozostałych po dwa. Spaliny z kotłowni odprowadzane były przez dwa kominy. Normalny zapas węgla wynosił 1000 ton, maksymalny 3600 ton (od 1916 roku dodatkowo 200 ton paliwa płynnego). Pozwalało to uzyskać zasięg 4200 mil morskich przy prędkości ekonomicznej 14 węzłów (część źródeł podaje nieco odmienne liczby, zarówno zapasów paliwa, jak i zasięgu).
Podobnie jak jednostki typu "Moltke", „Seydlitz” posiadał dwa stery w układzie tandemu, jeden za drugim. Ustawienie to, mające w zamyśle poprawiać zwrotność okrętu, nie spełniało do końca oczekiwań, ponieważ pierwszy ster znajdował się w strefie zaburzonego opływu wody. Powodowało to powolną reakcję krążownika na wychylenie steru i znaczny spadek prędkości w chwili skrętu.
Instalacja elektryczna o napięciu 220 V była zasilana przez sześć turbogeneratorów o łącznej mocy 1800 kW.
Uzbrojenie.
Główne uzbrojenie artyleryjskie „Seydlitza” stanowiło dziesięć dział 28 cm SK L/50, kalibru 280 mm, i długości lufy równej 50 kalibrom, umieszczonych w pięciu pancernych wieżach. Jedna z nich znajdowała się na podwyższonym pokładzie dziobowym, dwie ustawione diagonalnie (w tzw. formacji eszelonowej) na śródokręciu, dwie pozostałe w superpozycji na rufie okrętu. Minimalny kąt podniesienia dział wynosił –8°, maksymalny 13,5°, po zmianach wprowadzonych po bitwie jutlandzkiej wartości te wynosiły odpowiednio –5,5° oraz 16°. Pozwoliło to zwiększyć donośność z 16 200 m do 20 400 m. Zapas pocisków do dział artylerii głównej liczył 870 sztuk (po 174 jednostki na wieżę), według niektórych źródeł wynosił 846 sztuk (po 174 jednostki dla wież umieszczonych w osi symetrii kadłuba i po 162 jednostki dla wież na śródokręciu). Komory amunicyjne były umieszczone poniżej wież artyleryjskich, przy czym magazyny pocisków znajdowały się poniżej magazynów ładunków miotających.
Kąt ostrzału poszczególnych wież artyleryjskich wynosił: dla wieży dziobowej 300°, dla wież na śródokręciu 180° na bliższą burtę i 120° na dalszą (ta ostatnia możliwość była wyłącznie teoretyczna, w praktyce strzelanie na przeciwległą burtę wiązało się z uszkodzeniami wywołanymi podmuchem), dla obu wież rufowych po 290°. W porównaniu z poprzednimi niemieckimi krążownikami liniowymi „Seydlitz” dysponował nowocześniejszym systemem kierowania ogniem, centralne przyrządy kierowania ogniem dla artylerii głównego i średniego kalibru, opierające się na danych pozyskiwanych z dalmierzy produkcji Zeissa, zostały zainstalowane na okręcie w 1915 roku.
Artyleria średniego kalibru składała się z 12 dział 15 cm SK L/45, kalibru 150 mm i długości lufy równej 45 kalibrom, umieszczonych w kazamatach pokładu bateryjnego na burtach okrętu. Dwie pary dział mogły prowadzić ogień w kierunku rufy, pozostałe cztery w kierunku dziobu (przy czym piąta para dział, licząc od dziobu, miała ambrazury pozwalające strzelać w obu kierunkach. Zapas amunicji liczył 1920 jednostek, po 160 na lufę. Do zwalczania torpedowców i innych małych jednostek krążownik posiadał początkowo 12 (później ich liczbę zmniejszono do 10) dział 8,8 cm SK L/45, kalibru 88 mm. Cztery z nich (po dwa na burtę) znajdowały się w kazamatach poniżej pokładu górnego w dziobowej części kadłuba, dwa kolejne w kazamatach nadbudówki dziobowej, cztery za baterią dział kal. 150 mm, dwa ostatnie w kazamatach nadbudówki rufowej. Zapas pocisków wynosił 3400 jednostek. W 1916 roku zostały one uznane za nieskuteczne i zdemontowane. W tym samym czasie okręt otrzymał uzbrojenie przeciwlotnicze: dwa działa kalibru 88 mm zainstalowane na rufowej nadbudówce.
„Seydlitz” został ponadto uzbrojony w cztery podwodne wyrzutnie torpedowe kalibru 500 mm, z zapasem 11 torped. Podobnie jak na pozostałych niemieckich krążownikach liniowych, jedna z nich umieszczona była na dziobie, jedna na rufie (po lewej stronie urządzenia sterowego), dwie na każdej z burt prostopadle do osi podłużnej jednostki. Okręt otrzymał również sieci przeciwtorpedowe na wytykach, zostały one jako nieskuteczne zdemontowane pod koniec wojny.
Opancerzenie.
Głównym elementem opancerzenia pionowego „Seydlitza” był burtowy pas pancerny wykonany z utwardzanej powierzchniowo stali Kruppa grubości maksymalnej 300 mm, wysokości 1,8 m (z czego 0,4 m poniżej konstrukcyjnej linii wodnej), rozciągający się od barbety pierwszej wieży dziobowej poza barbetę skrajnej wieży rufowej i chroniący wszystkie żywotne mechanizmy okrętowe. Pod nim znajdował się drugi pas, sięgający 1,75 m poniżej konstrukcyjnej linii wodnej, o grubości malejącej stopniowo do 150 mm na dolnym skraju, położony na podkładzie z drewna tekowego grubości 50 mm. Powyżej głównego pasa burtowego pancerz stopniowo zmniejszał się do 230 mm na poziomie głównego pokładu i 200 mm w rejonie ambrazur kazamat dział średniego kalibru. Pas pancerny przechodził w cytadelę o grubości ścian do 200 mm. Znajdujące się poza obrębem cytadeli części okrętu były chronione pasami pancerza pionowego o grubości zmniejszającej się do 200 mm w części dziobowej i 100 mm na rufie. Kazamaty dział kal. 150 mm były chronione pancerzem grubości 150 mm.
Pancerz poziomy tworzył pokład pancerny o grubości 30 mm na śródokręciu, gdzie znajdował się 1,4 m powyżej konstrukcyjnej linii wodnej, 50 mm w części dziobowej oraz 80 mm w rufowej (odpowiednio 0,9 m oraz 1,8 m poniżej konstrukcyjnej linii wodnej). Łączył się on z pancerzem burtowym skosami grubości od 25 mm na śródokręciu do 50 mm na rufie. Ponadto kadłub był zabezpieczony przed skutkami eksplozji podwodnych wzdłużnymi grodziami przeciwtorpedowymi, rozciągającymi się pomiędzy zewnętrznymi skrajami barbet pierwszej i ostatniej wieży artyleryjskiej, w odległości 4 m od poszycia burt. Miały one grubość 30 mm, powiększoną do 50 mm (według innego źródła do 45 mm) w rejonie magazynów amunicyjnych i były połączone na krańcach grodziami poprzecznymi grubości 20 mm.
Wieże artylerii głównego kalibru miały pancerz dochodzący do 250 mm w części czołowej, 210 mm w tylnej i 200 mm na ścianach bocznych. Barbety wież artylerii głównej miały grubość do 280 mm. Główne stanowisko dowodzenia miało pancerz o grubości od 80 do 300 mm, rufowe stanowisko dowodzenia od 80 do 200 mm.
Przebieg służby.
Jeszcze w trakcie prób morskich, 29 czerwca i 3 lipca 1913 roku, „Seydlitz” był wizytowany przez cesarza Wilhelma i króla Włoch Wiktora Emanuela III. Zaraz po rozpoczęciu służby liniowej w Zespole Okrętów Rozpoznawczych wziął udział w rozpoczętych 31 sierpnia letnich ćwiczeniach floty w rejonie Helgolandu. 23 czerwca 1914 roku został okrętem flagowym dowódcy Sił Rozpoznawczych, kontradmirała Franza von Hippera, zastępując w tej roli „Moltke”. 13 lipca tegoż roku wziął udział w ostatnim pokojowym rejsie Hochseeflotte, na Skagerrak i wzdłuż wybrzeża Norwegii. Do portu powrócił wraz z innymi jednostkami 29 lipca.
Po wybuchu I wojny światowej „Seydlitz”, wraz z pozostałymi krążownikami liniowymi, wchodził w skład 1. Grupy Rozpoznawczej ("1. Aufklärungsgruppe") stacjonującej w Wilhelmshaven, na kotwicowisku u ujścia rzeki Jade. Dodatkowo, wraz z siłami lekkimi, lotnictwem morskim i sterowcami, otrzymała ona zadanie ochrony wybrzeża Niemiec w rejonie Zatoki Helgolandzkiej. Jednak podczas bitwy koło Helgolandu 28 sierpnia 1914 roku ciężkie okręty niemieckie nie mogły z powodu niskiego stanu wód podczas odpływu wyjść w morze, żeby wesprzeć atakowane przez jednostki Grand Fleet siły lekkie.
Bombardowanie Yarmouth.
Duże straty poniesione w bitwie koło Helgolandu wywołały u niemieckich oficerów chęć rewanżu na flocie brytyjskiej. Jako cel ataku wybrano portowe miasto Great Yarmouth na wschodnim wybrzeżu Anglii. Według planu admirała Hippera niemieckie okręty miały ostrzelać cele lądowe oraz postawić miny na torze wodnym, a w przypadku kontrakcji brytyjskich krążowników liniowych zwycięzcy spod Helgolandu, wiceadmirała Davida Beatty’ego, wciągnąć je na niemieckie pola minowe i linie patrolujących U-Bootów.
Po południu 2 listopada okręty admirała Hippera opuściły kotwicowisko u ujścia Jade. Zespół składał się z trzech krążowników liniowych: flagowego „Seydlitza”, „Moltke” i „Von der Tanna”, krążownika pancernego „Blücher” i czterech krążowników lekkich. Następnego dnia o 6.30 rano osiągnęły pozycję w pobliżu wybrzeża Norfolku, patrolowaną przez dwa brytyjskie niszczyciele i stary torpedowiec „Halcyon”, przebudowany na trałowiec. Krążownik lekki „Stralsund” zaczął stawiać miny na zaplanowanych pozycjach, zaś pozostałe jednostki niemieckie otworzyły ogień do najbliższego celu, którym był „Halcyon”. Pomimo silnego ostrzału nie odniósł on poważniejszych uszkodzeń, jedynie odłamki wybuchających w pobliżu pocisków raniły trzech członków załogi i zniszczyły anteny radiowe. Później niemieccy artylerzyści przenieśli ogień na miasto Yarmouth, lecz ostrzał nie spowodował większych zniszczeń, większość pocisków wybuchła na plaży. Po zakończeniu stawiania min okręty admirała Hippera skierowały się w drogę powrotną. Z trzech brytyjskich okrętów podwodnych, które podjęły próbę ataku, jeden, D5, wszedł na którąś z postawionych min i zatonął wraz z niemal całą załogą (uratowano jedynie czterech marynarzy). Niemcy uznali akcję za swój sukces, a admirał Hipper został odznaczony Krzyżem Żelaznym.
20 listopada 1. Grupa Rozpoznawcza pod dowództwem admirała Hippera na „Seydlitzu”, osłaniana przez krążowniki lekkie „Straßburg” i „Stralsund” oraz 5. Flotyllę Torpedowców, przeprowadziła wypad w rejon około 80 mil morskich na północ od Helgolandu dla osłony przeprowadzającego próby morskie najnowszego krążownika liniowego Kaiserliche Marine – „Derfflingera”. Przeciwnika jednak nie napotkano.
Bombardowanie Hartlepool.
W dniach 15–16 grudnia 1914 roku okręty 1. Grupy Rozpoznawczej: flagowy „Seydlitz”, najnowszy „Derfflinger”, „Moltke”, „Von der Tann” oraz „Blücher” w osłonie lekkich krążowników 2. Grupy Rozpoznawczej (zawróconych do bazy z powodu złego stanu morza) i torpedowców przeprowadziły kolejny rajd na nadbrzeżne miasta wschodniej Anglii: Scarborough, Hartlepool i Whitby. Ich głównym celem było wciągnięcie do walki części jednostek Grand Fleet i wyprowadzenie ich pod ogień oczekujących w okolicy Dogger Bank głównych sił Hochseeflotte. Krążowniki admirała Hippera: opuściły kotwicowisko u ujścia Jade nad ranem 15 grudnia. Po osiągnięciu 16 grudnia wybrzeży Anglii admirał Hipper podzielił swój zespół: „Seydlitz”, „Moltke” i „Blücher” pod jego osobistym dowództwem miały zaatakować Hartlepool. W ciągu godzinnego bombardowania krążowniki wystrzeliły ponad 800 pocisków dużego kalibru, niszcząc instalacje stoczniowe, kolejowe i przemysłowe w mieście oraz budynki cywilne, w tym kościoły, hotele i ponad 300 domów mieszkalnych. Zginęło 86 osób, rannych zostało 424 mieszkańców miasta.
Okoliczny akwen był patrolowany przez cztery stare niszczyciele Royal Navy, które próbowały kontratakować, ale pod silnym ostrzałem tylko jeden z nich, „Doon” zbliżył się na odległość strzału torpedowego do niemieckiego zespołu. Wystrzelona przez niego torpeda chybiła celu, zaś odłamki niemieckich pocisków zabiły jednego i raniły 11 członków załogi brytyjskiego okrętu. Lepsze wyniki przyniósł ogień baterii brzegowych chroniących miasto: „Moltke” został trafiony raz, „Blücher” sześć razy, a „Seydlitz” trzykrotnie pociskami kal. 152 mm. Uszkodzenia na „Seydlitzu” były minimalne, żaden z członków jego załogi nie odniósł obrażeń (według innego źródła jeden z marynarzy został ranny).
W tym samym czasie drugi zespół niemiecki ostrzelał Scarborough i Whitby. Obydwie grupy połączyły się o 9.45 i skierowały z powrotem w stronę wybrzeża Niemiec. Okręty brytyjskie, które wyszły w morze przeciwko siłom niemieckim, wykryły co prawda przeciwnika, ale błędy w dowodzeniu pozwoliły Niemcom wymknąć się z próby okrążenia. Nie zrealizowali oni jednak planu wciągnięcia Grand Fleet do bitwy, statyczna taktyka dowodzącego Hochseeflotte admirała von Ingenohla spowodowała, że jej przewaga nie została wykorzystana. Po zakończeniu akcji krążowniki admirała Hippera nie niepokojone powróciły do ujścia Jade.
Bitwa na Dogger Bank.
W styczniu 1915 roku niemieckie dowództwo postanowiło zaatakować okręty brytyjskie patrolujące rejon Dogger Bank. Admirał von Ingenohl powierzył to zadanie 1. Grupie Rozpoznawczej kontradmirała Hippera, wzmocnionej czterema krążownikami lekkimi 2. Grupy Rozpoznawczej i 18 torpedowcami osłony. Eskadra niemiecka opuściła kotwicowisko 23 stycznia. Obok krążowników liniowych: „Seydlitza”, „Derfflingera” i „Moltke” („Von der Tann” przebywał na okresowym remoncie w stoczni) dołączył do niej ponownie krążownik pancerny „Blücher”, wolniejszy i słabiej uzbrojony od pozostałych okrętów. Miały one zaatakować brytyjskie trawlery, łowiące ryby w rejonie ławicy oraz ich ewentualną eskortę. Dzięki wykryciu i rozszyfrowaniu niemieckich sygnałów radiowych Admiralicja brytyjska miała rozeznanie w planie działania i ruchach okrętów admirała Hippera. Przeciwko nim zostały wysłane krążowniki liniowe 1. i 2. Eskadry Krążowników Liniowych dowodzone przez admirała Davida Beatty’ego, 2. Eskadra Krążowników Lekkich komodora Williama Goodenougha oraz okręty Harwich Force komodora Reginalda Tyrwhitta. Ogółem dysponowali oni pięcioma krążownikami liniowymi, siedmioma krążownikami lekkimi i 35 niszczycielami.
Okręty sił lekkich obydwu stron nawiązały kontakt wzrokowy kilkanaście minut po godzinie 8.00 (czasu środkowoeuropejskiego) rankiem 24 stycznia 1915 roku. Brytyjskie krążowniki liniowe otworzyły ciągły ogień o 10.05, jako pierwszy cel obierając pozostającego w tyle za resztą eskadry niemieckiej „Blüchera”. „Seydlitz” toczył początkowo pojedynek artyleryjski z „Tigerem”, a w dalszej fazie bitwy z okrętem flagowym admirała Beatty’ego, „Lionem”. Artylerzyści niemieckiego krążownika wystrzelili podczas bitwy około 390 pocisków dużego kalibru, odnotowując osiem trafień w jednostki przeciwnika z łącznie 22 uzyskanych przez niemieckie okręty. Sam „Seydlitz” został trafiony trzykrotnie (niektóre źródła mówią o dwóch trafieniach). Po raz pierwszy o 10.25 pociskiem kal. 343 mm z „Tigera”, który nie spowodował znaczniejszych uszkodzeń. Drugi raz o 10.43 takim samym pociskiem z „Liona”, który przebił pancerz górnego pokładu w rufowej części okrętu, zdemolował znajdujące się tam pomieszczenia oficerskie i rozerwał się w trakcie penetracji przez barbetę drugiej rufowej wieży artyleryjskiej. Eksplozja spowodowała pożar, który przeniknął do magazynów amunicyjnych obu wież rufowych, zapalając część ze zmagazynowanych tam ładunków. W ogniu zginęło 159 członków załogi okrętu, sześciu dalszych zmarło później z odniesionych ran, zniszczone zostały obie rufowe wieże. Jedynie poświęcenie starszego mata Wilhelma Heidkampa, który pomimo odniesionych ran i oparzeń uruchomił pompy (gołymi rękami odkręcając rozżarzone zawory) i zatopił komory amunicyjne, uratowało okręt przed całkowitym zniszczeniem. Trzeci pocisk kal. 343 mm, także z „Liona”, trafił w burtowy pas pancerny na śródokręciu, ale go nie przebił. Wybuch spowodował obluzowanie się jednej z blach poszycia, w efekcie czego do wnętrza kadłuba zaczęła napływać woda.
O 12.12 admirał Hipper, wobec poważnych uszkodzeń swojego okrętu flagowego, zdecydował się zerwać kontakt bojowy z przeciwnikiem i skierować w stronę niemieckiego brzegu. Na placu boju pozostał ciężko uszkodzony i unieruchomiony „Blücher”. W wyniku skoncentrowanego ognia krążownik pancerny zatonął o 13.13 wraz z 792 członkami załogi. Skupienie się Brytyjczyków na zniszczeniu najsłabszego z niemieckich okrętów pozwoliło pozostałym oderwać się od przeciwnika. Po stronie niemieckiej, poza „Seydlitzem”, trafione zostały „Derfflinger” oraz lekki krążownik „Kolberg”. Brytyjczycy mieli ciężko uszkodzonego „Liona” i jeden z niszczycieli, lżej „Tigera”. „Seydlitz” powrócił do Wilhelmshaven z ponad tysiącem ton wody w kadłubie. Naprawa uszkodzeń w tamtejszej stoczni trwała do końca marca 1915 roku, w jej trakcie okręt był wizytowany przez cesarza Wilhelma II.
Po dołączeniu do floty „Seydlitz” brał udział w jej działaniach w dniach 17–18 i 21–22 kwietnia oraz 17–18 i 29–30 maja, bez kontaktu bojowego z przeciwnikiem.
Od Dogger Bank do Skagerraku.
W pierwszych dniach sierpnia 1915 roku trzy okręty 1. Grupy Rozpoznawczej: „Seydlitz”, „Moltke” i „Von der Tann” pod dowództwem wiceadmirała Hippera (awans otrzymał 17 czerwca 1915 roku), wraz z grupą starszych drednotów zostały przesunięte do działań na Morzu Bałtyckim. Ich zadaniem było zniszczenie sił marynarki rosyjskiej w rejonie Zatoki Ryskiej. Krążowniki liniowe, z racji swej szybkości, miały stanowić grupę osłonową. Prowadzone w dniach od 8 do 19 sierpnia 1915 roku działania floty niemieckiej nie przyniosły sukcesu, zaś obawa przed atakami obecnych na Bałtyku rosyjskich i brytyjskich okrętów podwodnych spowodowała ostatecznie jej wycofanie się po storpedowaniu „Moltkego” przez HMS E1 rankiem 19 sierpnia. Wcześniej, 17 sierpnia, „Seydlitz” natknął się na płynący na powierzchni E9 i ostrzelał go, zmuszając do zanurzenia. Po powrocie do Wilhelmshaven „Seydlitz” brał udział w kolejnych operacjach Hochseeflotte, w tym osłonie minowania przez krążowniki lekkie 2. Grupy Rozpoznawczej wód ławicy Terschelling u wybrzeży Holandii 11 i 12 września oraz wypadzie floty na wysokość Esbjergu 23 i 24 października 1915 roku. 4 grudnia, przy wyjściu z Kanału cesarza Wilhelma, fragment sieci przeciwtorpedowej zaplątał się w jedną ze śrub, co spowodowało konieczność interwencji nurków dla jej oczyszczenia.
Na początku 1916 roku nastąpiła zmiana na stanowisku dowódcy Hochseeflotte: ciężko chorego na raka admirała Hugo von Pohla (zmarł w szpitalu 23 lutego) zastąpił Reinhard Scheer, zwolennik ofensywnych działań ciężkich okrętów Kaiserliche Marine. Oznaczało to zmianę strategii niemieckiej na morzu. Według planów admirała Scheera lekkie siły oraz krążowniki liniowe 1. Grupy Rozpoznawczej Franza Hippera miały swymi działaniami wywabić okręty Grand Fleet w morze, gdzie starłyby się z oczekującymi w zasadzce pancernikami Hochseeflotte. Korzystając z chwilowej przewagi Niemcy powinni zwyciężyć przeciwnika i uzyskać panowanie na morzu, niezbędne dla przełamania blokady alianckiej i przeprowadzenia zwycięskiej ofensywy lądowej na froncie zachodnim).
W marcu 1916 roku „Seydlitz” dwukrotnie brał udział w akcjach Kaiserliche Marine, nie napotykając przeciwnika. 3 i 4 marca osłaniał powrót krążownika pomocniczego „Möwe”, od 5 do 7 marca uczestniczył w wypadzie w rejon Hoofden. Kolejna akcja zaplanowana została na 21 i 22 kwietnia 1916 roku. Tym razem jednostki niemieckie miały zbombardować cele na wschodnim wybrzeżu Anglii, jednak została ona przerwana wskutek wejścia na minę na nierozpoznanym polu minowym małego krążownika „Graudenz”. Niemcy zdecydowani byli jak najszybciej powtórzyć akcję przeciwko angielskim miastom. Krążowniki liniowe 1. Grupy Rozpoznawczej, dowodzonej w zastępstwie chorego admirała Hippera przez wiceadmirała Friedricha Bödickera, wyszły w morze z kotwicowiska u ujścia Jade rankiem 24 kwietnia 1916 roku. Celem było zbombardowanie Lowestoft i Great Yarmouth. Oba miasta nie zostały wybrane przypadkiem: Lowestoft było bazą brytyjskich sił minowych, w Yarmouth stacjonowały brytyjskie okręty podwodne. Zgodnie z planem, w ślad za krążownikami liniowymi podążały główne siły Hochseeflotte pod dowództwem admirała Scheera. Swoje pozycje na podejściach do baz brytyjskich zajęły także U-Booty, których zadaniem było meldowanie o ruchach Royal Navy oraz przeprowadzenie w sprzyjających warunkach ataków na wykryte jednostki.
W skład 1. Grupy Rozpoznawczej wchodziły następujące krążowniki liniowe: flagowy „Seydlitz”, najnowszy „Lützow”, „Derfflinger”, „Moltke” i „Von der Tann”, osłaniane przez sześć krążowników lekkich i dwie flotylle torpedowców. O godzinie 15.48 24 kwietnia „Seydlitz” wszedł na minę, pochodzącą najprawdopodobniej z zagrody postawionej przez brytyjskie okręty podwodne, która eksplodowała na lewej burcie na wysokości przedziału wyrzutni torpedowej, 3,9 m poniżej linii wodnej. Jej wybuch rozerwał kadłub na długości około 15 metrów i spowodował śmierć jedenastu członków załogi. Do wnętrza wlało się ponad 1400 ton wody. Zanurzenie dziobu zwiększyło się o 1,4 m, a prędkość okrętu spadła do 15 węzłów. Uszkodzony krążownik został odesłany do Wilhelmshaven w eskorcie dwóch niszczycieli, zaś pozostałe okręty kontynuowały operację. Admirał Bödicker przeniósł się ze swoim sztabem na „Lützowa”. Remont „Seydlitza” trwał do 29 maja 1916 roku, co stało się przyczyną przesunięcia przez admirała Scheera terminu następnej akcji przeciwko Royal Navy. Planował on przeprowadzenie kolejnych rajdów w najbliższym czasie, licząc na wciągnięcie nieprzyjaciela do walnej bitwy sił głównych, zwycięstwo w której miało zdecydować o panowaniu na morzu. Zaraz też po uzyskaniu przez krążownik pełnej sprawności rozpoczęto przygotowania do wyjścia w morze.
Bitwa jutlandzka.
31 maja i 1 czerwca 1916 roku „Seydlitz” wziął udział w największej bitwie morskiej I wojny światowej, znanej jako bitwa jutlandzka, a w historiografii niemieckiej jako bitwa na Skagerraku. Doszło do niej na skutek spotkania się na morzu głównych sił morskich Niemiec i Wielkiej Brytanii. Niemieckie krążowniki liniowe 1. Grupy Rozpoznawczej, którym towarzyszyły mniejsze okręty wyszły w morze z kotwicowiska u ujścia rzeki Jade o godzinie 2.00 w nocy 31 maja i skierowały się najpierw w stronę wybrzeży Norwegii, a następnie na Skagerrak, gdzie miały przeprowadzić działania przeciwko żegludze brytyjskiej. W przypadku napotkania przeważających sił miały się wycofać pod osłonę dział podążającej za nimi Hochseeflotte. W szyku torowym krążowników admirała Hippera „Seydlitz” zajmował trzecią pozycję, za flagowym „Lützowem” i „Derfflingerem”.
Krótko przed godziną 16.00 nastąpiło spotkanie krążowników 1. Grupy Rozpoznawczej z podążającymi w ich kierunku jednostkami 1. i 2. Eskadry Krążowników Liniowych dowodzonymi przez wiceadmirała Davida Beatty’ego. Niemieccy artylerzyści otworzyli ogień o godzinie 16.48. Zgodnie z dokonanym przez admirała Hippera podziałem celów, artylerzyści „Seydlitza” wzięli na cel „Queen Mary”. W pojedynku ogniowym tych dwóch okrętów przewagę osiągnęli początkowo Brytyjczycy, trafiając przeciwnika czterema pociskami kalibru 343 mm. Pierwszy z nich uderzył w pancerz burtowy na wysokości masztu przedniego, przebił go i wybuchł poniżej pokładu bateryjnego, uszkadzając instalację elektryczną i gródź przeciwtorpedową, deformując pokład główny i powodując pożar. Drugi trafił w barbetę tylnej wieży śródokręcia i eksplodował wewnątrz niej. Odłamki spowodowały pożar ładunków w pomieszczeniu przeładowczym oraz śmierć większości obsługi komór amunicyjnych. Wieża ta została wyłączona z boju do końca bitwy. Trzeci pocisk z „Queen Mary” rozerwał się w morzu tuż koło burty na wysokości śródokręcia, a siła eksplozji spowodowała rozszczelnienie wiązań poszycia na długości około 11 m. Do wnętrza kadłuba zaczęła przedostawać się woda. Czwarty pocisk trafił w prawą burtę na łączeniu dwóch pasów pancerza, całkowicie niszcząc kazamatę jednego z dział kal. 150 mm i zabijając wszystkich tam obecnych z wyjątkiem jednego człowieka.
„Seydlitz” odniósł poważne uszkodzenia, miał częściowo niesprawną instalację elektryczną i wentylacyjną, ale nie został wyłączony z bitwy. W pojedynku ogniowym z „Queen Mary” wsparli go artylerzyści „Derfflingera”. Wkrótce uzyskali wielki sukces, gdy jeden z pocisków spowodował eksplozję komór amunicyjnych brytyjskiego okrętu i jego zniszczenie. W dalszej fazie bitwy celem dla armat „Seydlitza” były między innymi krążownik liniowy „Tiger” oraz pancerniki „Warspite” i „Colossus”. Sam stał się obiektem ataku torpedowego brytyjskich niszczycieli. Jedna z torped, wystrzelona najprawdopodobniej z „Petarda” lub „Turbulenta”, trafiła około 18.00 w dziobową część „Seydlitza”, na wysokości pierwszej wieży artyleryjskiej. Okręt mógł kontynuować walkę, chociaż miał rozdarte na długości 11 m poszycie, a przez powstały otwór wlało się do wnętrza kolejne dwa tysiące ton wody. Zalanych zostało pięć przedziałów, a uszkodzeniu od wstrząsu uległa jedna z turbin, naprawiona jednak w kwadrans dzięki ofiarności załogi.
Poważne szkody wyrządziły na krążowniku dopiero trafienia pociskami artyleryjskimi dużego kalibru, otrzymane podczas wymiany ognia z pancernikami brytyjskiej 5. Eskadry oraz podczas przeprowadzania przez okręty 1. Grupy Rozpoznawczej kontrataku, mającego osłonić manewr odwrotu sił głównych Hochseeflotte. Pomiędzy 18.50 a 19.30 „Seydlitz” został pięciokrotnie trafiony pociskami kal. 381 mm oraz jednym kal. 343 mm, których wybuchy powiększyły zniszczenia wewnątrz okrętu oraz wyłączyły z walki drugą z wież artyleryjskich śródokręcia. Ponadto jeszcze jeden pocisk dużego kalibru eksplodował w morzu tuż przy burcie. Niektóre przedziały kadłuba okrętu ogarnął pożar, prędkość spadła do 20, później 15, a nawet 12 węzłów. Próba zwiększenia prędkości spowodowała napływ kolejnych porcji wody oraz problemy ze szczelnością grodzi wewnętrznych. Gdy admirał Hipper zdecydował się opuścić poważnie zniszczonego „Lützowa” i przenieść swoją flagę na inny okręt, dowódca „Seydlitza” stwierdził, że jego jednostka również jest zbyt ciężko uszkodzona.
W dalszej fazie boju, gdy na rozkaz wiceadmirała Scheera krążowniki liniowe 1. Grupy Rozpoznawczej przeprowadziły straceńczy atak dla osłonięcia odwrotu własnych sił głównych, „Seydlitz” otrzymał kolejne trafienia. Pierwszy z pocisków, najprawdopodobniej kal. 305 mm z „Indomitable”, uderzył w pancerz burtowy, ale go nie przebił. Wstrząs wywołany przez to uderzenie spowodował jednak czasowe uszkodzenie głównego urządzenia sterowego. Później, w ciągu kwadransa, od godziny 21.12, w okręt trafiły cztery pociski kal. 305 mm (z pancerników „Hercules” i „St. Vincent”) oraz jeden kal. 381 mm (z „Royal Oak”). Ich efektem były dalsze uszkodzenia i wyłączenie z walki wieży rufowej. Pomiędzy 22.24 a 22.30 „Seydlitz” otrzymał ostatnich pięć trafień pociskami kalibrów 343 i 305 mm z krążowników liniowych „Princess Royal” i „New Zealand”. W sumie otrzymał ich 22 (inne źródła mówią o 21, 24 lub 25). Zginęło 98 członków załogi okrętu, rozbita została większość dział.
Załoga okrętu, wycofującego się z prędkością dochodzącą maksymalnie do 18 węzłów, walczyła o utrzymanie pływalności i nie dopuszczenie do zalewania dalszych pomieszczeń. „Seydlitz” był eskortowany przez cztery torpedowce, do których nad ranem dołączył krążownik lekki „Pillau”. Zespołowi udało się uniknąć natknięcia na główne i lekkie siły brytyjskie. Przed godziną 4.00 „Seydlitz” wszedł na mieliznę przy torze wodnym prowadzącym przez Horns Rev, ale wkrótce odzyskał pływalność. Po raz drugi ugrzązł na płyciźnie około 10.00 rano. Ostatecznie, mocno przegłębiony na dziób i przechylony na lewą burtę okręt, dotarł jednak 3 czerwca nad ranem do Wilhelmshaven, po 57 godzinach rejsu, dzięki pomocy między innymi parowców ratowniczych „Kraft” i „Boreas”, mając w kadłubie ponad 5300 ton wody.
4 czerwca odbył się w Wilhelmshaven pogrzeb poległych, których ciała odnaleziono wewnątrz okrętu. Dwa dni później, korzystając z przypływu, okręt wszedł do śluzy południowej, gdzie przeprowadzono dalsze prace, mające na celu odciążenie kadłuba. Po osuszeniu, 15 czerwca krążownik został odstawiony do stoczni na remont w doku pływającym, trwający do 1 października 1916 roku. Ofiarność załogi została doceniona: 23 lipca cesarz Wilhelm II wystosował do jej członków osobiste pismo. Wyraził też uznanie jednostkom, których pomoc okazała się niezbędna w doprowadzeniu „Seydlitza” do portu.
Od bitwy jutlandzkiej do zakończenia wojny.
„Seydlitz” osiągnął pełną gotowość bojową w listopadzie i został ponownie okrętem flagowym admirała Hippera, pełniąc tę funkcję do ostatnich dni października 1917 roku, gdy przejął ją nowy krążownik liniowy „Hindenburg”. Ponieważ od 20 sierpnia Hipperowi i jego oficerom przydzielono pomieszczenia sztabowe na krążowniku lekkim „Niobe”, na pokład „Seydlitza” powracali tylko w czasie prowadzenia akcji bojowych. Pierwsza z nich odbyła się w dniach 4–5 listopada 1916 roku, gdy krążownik wziął udział w osłonie akcji ratowniczej dwóch U-Bootów, które wpadły na mieliznę u wybrzeży Danii. W jej trakcie brytyjski okręt podwodny J1 uszkodził torpedami drednoty „Großer Kurfürst” i „Kronprinz”. Ponieważ po bitwie jutlandzkiej dowództwo floty niemieckiej faworyzowało działania okrętów podwodnych przeciwko brytyjskim liniom żeglugowym, duże okręty sił nawodnych nie brały udziału w większych akcjach. W 1917 roku krążownik zajmował się osłanianiem własnych operacji minowych na wodach przybrzeżnych. Od listopada tegoż roku dotychczasowego dowódcę „Seydlitza”, Moritza von Egidy, zastąpił "Kapitän zur See" Wilhelm Tägert.
Od końca 1917 roku lekkie siły Kaiserliche Marine rozpoczęły, z sukcesami, zwalczanie brytyjskich konwojów do neutralnej Norwegii. Zaniepokojony tym ówczesny dowódca Grand Fleet, admirał David Beatty, zdecydował, że ważne konwoje będą dodatkowo osłaniane przez wydzieloną eskadrę okrętów liniowych. Stworzyło to jednostkom Hochseeflotte okazję do przechwycenia i zniszczenia takiej eskadry, korzystając z chwilowej przewagi liczebnej. Plan wiceadmirała Hippera polegał na przeprowadzeniu ataku na konwój przez krążowniki liniowe 1 Grupy Rozpoznawczej, które miały następnie wciągnąć ścigające je okręty brytyjskie pod ogień oczekujących w zasadzce niemieckich sił głównych. Flota niemiecka, prowadzona przez najnowszy krążownik liniowy „Hindenburg”, opuściła kotwicowiska rankiem 23 kwietnia 1918 roku. Już w godzinę później z jej składu ubyły dwie jednostki. „Moltke” doznał poważnej awarii urządzeń napędowych i, niezdolny do samodzielnego poruszania się, został wzięty na hol i odprowadzony do bazy przez pancernik „Oldenburg”. Pozostałe okręty kontynuowały akcję, ale pomimo dwudniowych poszukiwań nie udało im się przechwycić żadnego konwoju i w dniu 25 kwietnia wszystkie powróciły do baz.
W październiku 1918 roku Cesarstwo Niemieckie znalazło się w bardzo trudnej sytuacji. Zwycięska ofensywa państw Ententy, wycofywanie się z działań wojennych kolejnych sprzymierzeńców oraz rewolucyjne wrzenie w samych Niemczech spowodowały podjęcie przez nowego kanclerza, księcia Maksymiliana Badeńskiego rozmów o zawieszeniu broni z aliantami. Reakcją dowodzącego od sierpnia 1918 roku Kaiserliche Marine admirała Reinharda Scheera, nie wyrażającego (podobnie jak większość dowództwa armii i floty niemieckiej) zgody na zaprzestanie działań wojennych, było opracowanie planu decydującej bitwy morskiej z brytyjską Royal Navy. Miał go wykonać admirał Franz von Hipper z podległą mu Hochseeflotte. Okręty admirała Hippera wyszły na redę bazy w Wilhelmshaven w nocy z 29 na 30 października 1918 roku. Jednak niemieccy marynarze nie zamierzali brać udziału w tej, w zasadzie samobójczej misji i odmówili wykonywania rozkazów. W obliczu otwartej rewolty admirał Hipper nakazał okrętom powrót do portów w Wilhelmshaven i Kilonii.
Ostatecznie Niemcy zgodziły się na podpisanie 11 listopada 1918 roku rozejmu w Compiègne, kończącego I wojnę światową. Na mocy tego traktatu okręty Kaiserliche Marine miały zostać rozbrojone i poddane kontroli sprzymierzonych. U-Booty miały zostać wydane ostatecznie i bez prawa do zwrotu, natomiast jednostki nawodne poddane internowaniu na czas trwania rozmów pokojowych. Prezydent Stanów Zjednoczonych Woodrow Wilson proponował przekazanie rozbrojonej floty niemieckiej pod nadzór któregoś z państw neutralnych, między innymi Hiszpanii, Holandii i Norwegii, które miały techniczne możliwości przyjęcia tak dużej ilości jednostek w swoich portach. Ostatecznie aktualna stała się oferta brytyjska, wskazująca na kotwicowisko Royal Navy w Scapa Flow na Orkadach jako miejsce postoju internowanej Hochseeflotte.
Internowanie w Scapa Flow i samozatopienie.
W wyniku negocjacji pomiędzy przedstawicielami marynarek wojennych Wielkiej Brytanii i Niemiec ustalono listę internowanych okrętów. Niemieckie jednostki prowadzone przez „Seydlitza”, rozbrojone i z minimalnymi zapasami paliwa oraz żywności, wyszły w morze 19 listopada 1918 roku pod dowództwem admirała Ludwiga von Reutera, by po spotkaniu z silnym zespołem Royal Navy, wzmocnionym na tę okazję okrętami US Navy i Marine nationale, wpłynąć do Firth of Forth. Po przeprowadzeniu kontroli stanu rozbrojenia okręty zostały przebazowane do Scapa Flow. W grudniu komandor Tägert powrócił do Niemiec, a funkcję dowódcy szkieletowej załogi objął "Kapitänleutnant" (odpowiednik kapitana marynarki) Otto Brauer.
W trakcie pobytu na internowaniu Ludwig von Reuter coraz wyraźniej zdawał sobie sprawę, że powrót choćby części powierzonych mu okrętów do kraju jest niemożliwy. W związku z tym i w obliczu zbliżającego się dnia wygaśnięcia obowiązywania zawieszenia broni, niemiecki dowódca zdecydował się postąpić zgodnie z rozkazem cesarza, mówiącym, że żaden niemiecki okręt nie może się dostać w ręce wroga. 21 czerwca 1919 roku admirał wydał rozkaz o samozatopieniu. „Seydlitz” zatonął o godzinie 13.50, na południe od wyspy Cava. Jego marynarze zostali potraktowani jako jeńcy wojenni i osadzeni w obozach, skąd powrócili do kraju dopiero na początku 1920 roku.
Wrak krążownika spoczywał na prawej burcie na dnie brytyjskiej bazy, głębokim na około 20 m tak, że podczas odpływu częściowo wystawał ponad powierzchnię morza. Prawa do jego wydobycia nabyła w 1924 roku firma Cox &amp; Danks, która najpierw wykorzystała węgiel z bunkrów wpółzatopionego okrętu, a następnie zdemontowała i sprzedała 2000 ton stali pancernej z dziobowej części wraku. Po pierwszych, nieudanych próbach podniesienia, ostatecznie „Seydlitz” został wydobyty 2 listopada 1928 roku. Został sprzedany firmie rozbiórkowej Alloa Shipbreaking Co. i, po częściowym demontażu w Lyness, przeholowany w maju 1929 roku kilem do góry do Rosyth, gdzie zezłomowano go do 1930 roku.
Dzwon okrętowy „Seydlitza” został w latach 60. XX wieku przekazany Bundesmarine i jest eksponowany w muzeum w Laboe.

</doc>
<doc id="985815" url="https://pl.wikipedia.org/wiki?curid=985815" title="Yasser Al-Qahtani">
Yasser Al-Qahtani



</doc>
<doc id="985816" url="https://pl.wikipedia.org/wiki?curid=985816" title="Gaspare Gozzi">
Gaspare Gozzi

Gasparo Gozzi (ur. 4 grudnia 1713 w Wenecji, zm. 26 grudnia 1786 w Padwie) – włoski (wenecki) intelektualista, pisarz, myśliciel polityczny i dziennikarz. 
W roku 1760 założył periodyk "Gazzetta Veneta", którego był redaktorem do grudnia 1761 roku. Później jego redaktorem był Pietro Chiari.
Jego bratem był pisarz Carlo Gozzi.
Gaspare Gozzi jako myśliciel polityczny i filozoficzny reprezentował konserwatyzm, lecz był równie daleki od wychwalania ideałów typowych dla absolutyzmu jak do głoszenia radykalnych idei oświeceniowych. Tendencje do zreformowania całego świata uważał za niebezpieczną. W tym aspekcie jego postawa przypominała stanowisko Jonathana Swifta.
Jego młodszym bratem był dramaturg Carlo Gozzi.

</doc>
<doc id="985817" url="https://pl.wikipedia.org/wiki?curid=985817" title="Palit">
Palit

Palit Microsystems, (HK) Ltd – dostawca, producent i dystrybutor akceleratorów graficznych opartych na układach firmy NVIDIA dla komputerów PC, założony w roku 1988, z siedzibą główną w Hongkongu, swoje fabryki posiada w Chinach, ma także swój oddział na Tajwanie i europejski oddział na terenie Niemiec.
Do firmy Palit należy również spółka XpertVision, która to specjalizuje się w sprzedaży kart ATI. Taki podział jest wynikiem polityki nVidii, która w przeszłości narzuciła swoim producentom wyłączności ich produktów (np. Gainward nie mógł wyrabiać produktów nVidii i ATI).

</doc>
<doc id="985818" url="https://pl.wikipedia.org/wiki?curid=985818" title="Karolin (Gaj Mały)">
Karolin (Gaj Mały)

Karolin – część wsi Gaj Mały w Polsce, położona w województwie wielkopolskim, w powiecie szamotulskim, w gminie Obrzycko. Wchodzi w skład sołectwa Gaj Mały.
W latach 1975–1998 Karolin położony był w województwie poznańskim.

</doc>
<doc id="985819" url="https://pl.wikipedia.org/wiki?curid=985819" title="Saeed Owairan">
Saeed Owairan



</doc>
<doc id="985820" url="https://pl.wikipedia.org/wiki?curid=985820" title="Pomnik Ofiar Czerwca 1956">
Pomnik Ofiar Czerwca 1956

Pomnik Poznańskiego Czerwca 1956 (Poznańskie Krzyże) – pomnik na placu Adama Mickiewicza w Dzielnicy Cesarskiej w Poznaniu, upamiętniający wydarzenia Poznańskiego Czerwca 56, oraz późniejszych wystąpień w PRL, który stanął 19 czerwca, a został oficjalnie odsłonięty 28 czerwca 1981 roku, w 25. rocznicę wydarzeń czerwcowych.
Pomnik składa się z dwóch stalowych krzyży: 19,5- oraz 21-metrowego (symbole śmierci i zmartwychwstania) połączonych razem ze sobą, oraz monumentu z głową orła. Na lewym krzyżu widnieje data 1956, nawiązująca do Poznańskiego Czerwca 56, na prawym zaś umieszczone są daty 1968, 1970, 1976, 1980 i 1981. Po prawej stronie pomnika znajdują się główne hasła protestujących robotników: ""O Boga, Za wolność, prawo i chleb.", oraz podpis: "Czerwiec 1956"".
Przygotowania.
Po wydarzeniach Sierpnia 1980 jedną z pierwszych inicjatyw organizującego się w Poznaniu NSZZ Solidarność była budowa pomnika upamiętniającego Czerwiec '56. Walne zebranie przedstawicieli Międzyzakładowego Komitetu Założycielskiego Wielkopolska NSZZ Solidarność 10 października 1980 sformułowało postulat zbudowania Pomnika Ofiar Czerwca 1956, który został entuzjastycznie przyjęty przez zgromadzonych i 21 października powstał Społeczny Komitet Budowy Pomnika Czerwca 1956 pod przewodnictwem Romana Brandstaettera. Zamierzano postawić pomnik na 25 rocznicę poznańskich wydarzeń, więc aby zdążyć z budową komitet rozpoczął organizować zbiórki publiczne, imprezy kulturalne i sportowe. Dzięki czemu zmobilizowano społeczeństwo i obudzono pamięć o Czerwcu. Następnym krokiem było rozpisanie konkursu na budowę pomnika 5 grudnia 1980, a w grudniu tego samego roku zorganizowano następny na treść napisu na pomniku oraz czterech tablicach pamiątkowych, które miały zostać umieszczone przed bramą główną zakładów Hipolita Cegielskiego (HCP), fabryką lokomotyw i wagonów, ZNTK i MPK. Po wielu dyskusjach, 6 lutego 1981, podjęto decyzję o realizacji projektu rzeźbiarza Adama Graczyka i architekta Włodzimierza Wojciechowskiego opatrzonego godłem "Jedność": "dwa kroczące krzyże spięte jednym ramieniem, więzy na nim, a u boku krzyży strzegący ich orzeł". Ostatnimi kwestiami do rozwiązania pozostawały odpowiednia lokalizacja pomnika oraz uzyskanie zgody od władz na jego postawienie. Komitet budowy rozważał kilka koncepcji. Ostatecznie przeważyło zdanie, że powinien on stanąć na placu Mickiewicza, gdzie w 1956 wielotysięczny tłum upomniał się o swoje prawa i wolność. Miejsce to było szczególnie naznaczone historią, ponieważ w 1932 stanął tam Pomnik Serca Jezusowego – Pomnik Wdzięczności za odzyskaną niepodległość, zniszczony przez hitlerowców w czasie drugiej wojny światowej. Władza zaś starała się nie wpuścić pomnika na teren placu, o czym świadczy ostateczna decyzja administracyjna, która została wydana 16 czerwca 1981.
Budowa.
Większość robót przy pomniku było wykonywanych w zakładach Cegielskiego, ale przy tym pomagało im wiele innych zakładów pracy. W pracach wykonawczych uczestniczyły Pomet i ZNTK oraz inne wielkopolskie i krajowe przedsiębiorstwa, m.in. głównym wykonawcą fundamentów było Poznańskie Przedsiębiorstwo Robót Budowlanych nr 1. Twórcy napotkali wiele problemów na swojej drodze, najpoważniejszym był brak materiałów, a szczególnie tych o odpowiedniej jakości, m.in. stali do wytopu głównych elementów pomnika. Przydział i zgodę na wytop odpowiedniej blachy uzyskano dopiero po osobistej interwencji przedstawicieli NSZZ Solidarność HCP w kilku ministerstwach. Pierwsza dostawa materiału nastąpiła 29 kwietnia 1981. Spawanie konstrukcji pomnika z blach dostarczonych z Huty Batory odbyło się w spawalni Fabryki Silników Okrętowych W2. Dzięki wzmożonej pracy udało się 23 maja wmurować w podstawę fundamentów akt erekcyjny. Kulminacja robót nastąpiła 19 czerwca, kiedy to o godz. 14 spod bramy zakładów HCP ruszyły ciężarówki z konstrukcjami krzyży na plac Mickiewicza, wówczas odśpiewano „Boże, coś Polskę …”, zaś po przyjeździe na plac hymn narodowy. Zaledwie w kilka godzin monterzy złożyli pomnik i o 21 mogli go podziwiać tłumnie zgromadzeni poznaniacy. Ostatnie prace montażowe zakończono 26 czerwca, dzięki temu budowla była gotowa na 2 dni przed uroczystościami 25. rocznicy.
Równoległe przygotowania i obchody 25. rocznicy.
Równolegle z budową pomnika trwały przygotowania do pierwszych oficjalnych obchodów Czerwca '56. Wszystkie środowiska i osoby zaangażowane w obchody rocznicy starały się wykorzystać dobry klimat polityczny w tamtym czasie. Aby przywrócić pamięć o Czerwcu '56 i w maksymalny sposób rozszerzyć wiedzę o tych wydarzeniach, rozpoczęto od wystaw, sesji naukowych, odczytów, oraz wybicia kilku medali pamiątkowych. Jednym z ważniejszych wydarzeń była premiera spektaklu ""Oskarżony: Czerwiec Pięćdziesiąt Sześć" przygotowanego przez Teatr Nowy. Przygotowano również monografię wydarzeń czerwcowych "Poznański Czerwiec 1956"" pod redakcją Jarosława Maciejewskiego i Zofii Trojanowiczowej. NSZZ Solidarność HCP podjęło skuteczną walkę w Miejskiej Radzie Narodowej o zmianę nazw poznańskich ulic. 27 czerwca 1981 odsłonięto tablice pamiątkowe w miejscach związanych z krwawymi wydarzeniami: przed zajezdnią MPK przy ul. Gajowej, przed bramą ZNTK przy ul. Roboczej, przy bramie głównej HCP i przed Fabryką Lokomotyw i Wagonów (W3), na frontonie budynku szpitala im. Franciszka Raszei oraz przy ul. Romka Strzałkowskiego. Przed zakładami Cegielskiego mszę celebrował abp Jerzy Stroba, a homilię wygłosił kard. Franciszek Macharski.
Główne uroczystości i odsłonięcie pomnika, które odbyły się w 25 rocznicę wydarzeń na placu Mickiewicza zgromadziły ok. 200 000 osób. O godz. 10 fabryczne syreny i kościelne dzwony dały sygnał rozpoczęcia uroczystości. Odsłonięcie pomnika poprzedziły oficjalne wystąpienia. Wśród przemawiających byli m.in. przewodniczący Społecznego Komitetu Budowy Pomnika Poznańskiego Czerwca 1956 Zdzisław Rozwalak, nieformalny przywódca Czerwca Stanisław Matyja oraz przewodniczący NSZZ Solidarność Lech Wałęsa. Pomnik odsłonili wspólnie Stanisław Matyja oraz Anna Strzałkowska. Po poświęceniu pomnika przez abpa Józefa Strobę odbył się apel poległych, w czasie którego gigantyczna szarfa z ustalonymi po raz pierwszy nazwiskami ofiar zwisała z wieży Zamku Cesarskiego. Następnie odbyła się uroczysta msza, podczas której odczytano telegram od Jana Pawła II.
Późniejsze dzieje.
Wprowadzenie 13 grudnia 1981 stanu wojennego wyniosło znaczenie krzyży do symbolu walki o wolność. Plac Mickiewicza i sam Pomnik Ofiar Czerwca 1956 stały się głównym miejscem manifestowania przez mieszkańców Poznania ich przywiązania do niezależności i walki o swoje prawa. Pomnik, przy każdej następnej rocznicy Czerwca lub innych z walką o wolność, był w szczególny sposób otaczany dozorem sił milicyjnych i Służby Bezpieczeństwa. Mimo to, po pacyfikacji kopalni "Wujek", nieznana osoba domalowała datę 1981, którą szybko zamalowano białą farbą. Również okolicznościowe i rocznicowe msze święte w kościele o.o. Dominikanów lub w kościele Najświętszego Zbawiciela często kończyły się próbami przemarszu pod Poznańskie Krzyże. Próba manifestacji pod Krzyżami kończyła się zawsze w tamtym czasie wybuchem agresji i atakiem ze strony sił porządkowych. Niestety, protesty przyniosły dwie ofiary śmiertelne. ZOMO i MO śmiertelnie pobiły w 1982 dwóch młodych ludzi: Wojciecha Cieślewicza i Piotra Majchrzaka Po tych wydarzeniach symbol Poznańskich Krzyży stał się powszechnie rozpoznawalnym znakiem używanym przez opozycję: powracał na ulotkach, plakatch, znaczkach, w prasie podziemnej. Poznańskie Krzyże w naturalny sposób wyrażały swoją symboliką niepodległościowe i wolnościowe aspiracje Wielkopolan.
Jan Paweł II podczas swojej II Podróży Apostolskiej do Polski odwiedził Poznań 20 czerwca 1983. Zmierzał pomodlić się z wiernymi przy Poznańskich Krzyżach i oddać hołd poległym za wolność w 1956, jednak władze odmówiły mu odprawienia mszy w tym miejscu, w zamian udostępniając Park Kultury. Dopiero 14 lat później papież podczas VI pielgrzymki do Polski 3 czerwca 1997, spotkał się z młodzieżą na placu Mickiewicza i pomodlił się pod Pomnikiem za ofiary Poznańskiego Czerwca.
Po zakończeniu stanu wojennego wszelkie uroczystości wokół Pomnika odbywały się już bardziej bezpiecznej atmosferze. Dopiero po upadku PRL-u w 1989 nic nie stało na przeszkodzie, aby w pełni dbać o pamięć Czerwca 56. Odrodzony NSZZ Solidarność, lokalne władze i poznaniacy co roku przybywają pod pomnik i tablice pamiątkowe aby czcić pamięć poległych i wspominać trudną historię.
Pomnik wzniesiony z takim trudem w 1981 po dziesięciu latach wymagał jednak renowacji. Brak prac konserwacyjnych odbił się niekorzystnie na jego kondycji. Staraniem Społecznego Zespołu ds. Pomnika Czerwca 1956 udało się wykonać niezbędne prace, dzięki którym pod monumentem mogły odbyć się uroczyste obchody 35 rocznicy wydarzeń. W kwietniu 1989 pomnik poddano renowacji, m.in. piaskowaniu. Oficjalnie też umieszczono brakującą datę 1981.
50. rocznica Czerwca 1956.
Szczególną oprawę wokół monumentu miały obchody 50. rocznicy w 2006. 23 czerwca pod Pomnikiem Ofiar odbyła się msza, w której uczestniczyły tysiące poznaniaków, osiemdziesięciu biskupów i blisko dwustu księży. Uroczystej procesji ulicami Poznania przewodniczył Stanisław Dziwisz, który poprowadził wiernych z kościoła pw. Serca Jezusa na plac Mickiewicza. Msza była zwieńczeniem 336. Zebrania Plenarnego Konferencji Episkopatu Polski, przewodniczył prymas Polski kard. Józef Glemp. Na zakończenie Stanisław Dziwisz poświęcił tablicę upamiętniającą wizytę w Poznaniu papieża Jana Pawła II, natomiast metropolita poznański abp Stanisław Gądecki poświęcił odnowiony napis na pomniku Ofiar Czerwca '56 z dodanym wezwaniem "O Boga". 28 czerwca, w pięćdziesiątą rocznicę Czarnego Czwartku obchody osiągnęły kulminację. Na placu przed Poznańskimi Krzyżami odbyła się uroczysta msza, którą koncelebrował abp Stanisław Gądecki, który w swoim kazaniu podkreślił historyczne znaczenie Poznańskiego Czerwca jako wydarzenie, które przyspieszyło procesy demokratyczne w Polsce i dało sygnał pod podobnych procesów w całym bloku socjalistycznym. Przy Krzyżach spotkali się w tym czasie prezydenci: Lech Kaczyński (Polska), Horst Köhler (RFN), Václav Klaus (Czechy), Ivan Gašparovič (Słowacja) oraz László Sólyom (Węgry), którzy wygłosili przemówienia na temat Poznańskiego Czerwca. Oprócz nich na placu Mickiewicza pojawili się: premier Kazimierz Marcinkiewicz, marszałkowie Sejmu i Senatu, szefowie klubów parlamentarnych, ambasadorowie, prezydenci i burmistrzowie miast Polski, burmistrzowie miast partnerskich Poznania, goście z Białorusi i Węgier, honorowi i zasłużeni obywatele Poznania, przedstawiciele Kościoła, związków zawodowych i organizacji kombatanckich, a także tysiące poznaniaków.

</doc>
<doc id="985821" url="https://pl.wikipedia.org/wiki?curid=985821" title="NGC 4486">
NGC 4486



</doc>
<doc id="985822" url="https://pl.wikipedia.org/wiki?curid=985822" title="Ogólnopolski Związek Stowarzyszeń Kibiców">
Ogólnopolski Związek Stowarzyszeń Kibiców

Ogólnopolski Związek Stowarzyszeń Kibiców – związek stowarzyszeń polskich kibiców piłki nożnej drużyn l- i ll-ligowych.
Celem działania organizacji jest propagowanie kultury życia kibicowskiego, organizowanie opraw na meczach kadry, reprezentowanie środowiska kibiców przed krajowymi i zagranicznymi organizacjami piłkarskimi, pomoc w zapewnieniu bezpieczeństwa na stadionach oraz podniesienie atrakcyjności widowisk sportowych, a także doprowadzenie do sytuacji, w której kibice postrzegani będą jako strona w całym ciągu zdarzeń związanych z rozgrywkami piłkarskimi.
Związek powstał 15 czerwca 2007 w Warszawie podczas zebrania założycielskiego w „Domu Polonii”, przy ul. Krakowskie Przedmieście, na którym obecni byli przedstawiciele zorganizowanych grup kibiców polskich drużyn: Arki Gdynia, Górnika Zabrze, Korony Kielce, Lecha Poznań, Lechii Gdańsk, Legii Warszawa, Pogoni Szczecin, Wisły Kraków oraz Wisły Płock, a także, niezrzeszonych w formalnych stowarzyszeniach, sympatyków GKS Bełchatów, Górnika Łęczna, ŁKS Łódź, Ruchu Chorzów i Widzewa Łódź. Na spotkanie założycielskie zaproszono Polski Związek Piłki Nożnej oraz Ekstraklasę SA. PZPN reprezentował wiceprezes Jerzy Engel, Ekstraklasa nie wysłała żadnego przedstawiciela.
Wybrano na nim pierwszy zarząd w składzie:
oraz komisję rewizyjną, do której weszli przedstawiciele kibiców Wisły Kraków, Lechii i Korony.
Działalność.
OZSK wraz z PZPN-em i władzami Warszawy wsparł Stowarzyszenie Kibiców Legii Warszawa „Sekcja Sympatyków” w próbie załagodzenia konfliktu między kibicami a zarządem KP Legia Warszawa, jednak przedstawiciele klubu piłkarskiego nie podjęli propozycji. W związku z tym debata odbyła się bez ich udziału. Związek oficjalnie skrytykował też decyzję Komisji Ligi Ekstraklasy SA o ukaraniu kibiców Lecha Poznań tzw. zakazem wyjazdowym na jeden mecz za użycie środków pirotechnicznych podczas meczu Zagłębie Lubin – Lech Poznań. Wywołany wówczas ogólnopolski proces skłonił Ekstraklasę do ustępstwa – władze piłkarskie zadeklarowały niestosowanie kary zamykania trybun za stosowanie pirotechniki. OZSK prowadzi też lobbing na rzecz zmniejszenia kar za stosowanie pirotechniki na stadionach piłkarskich. Na mocy porozumienia z Ekstraklasą jej przedstawiciel ma też prawo uczestnictwa w posiedzeniach Komisji Ligi. Stowarzyszenie prowadziło też aktywne działania w trakcie prac nad nową ustawą regulującą organizację imprez masowych w 2009 roku, uczestnicząc w pracach komisji sejmowych oraz negocjując z politykami i różnymi grupami społecznymi zainteresowanymi kształtem ustawy. Skutkiem tego było wykreślenie z projektu ustawy zapisów o możliwości sprzedaży napojów alkoholowych na stadionach. Wprowadzono również złagodzenie restrykcji względem kibiców m.in. poprzez możliwość odwołania od klubowego zakazu wstępu na mecze do instancji organizującej rozgrywki. W 2009 r. związek oprotestował decyzję władz piłkarskich o konieczność wcześniejszego zgłoszenia do akceptacji wszystkich flag i transparentów, uznając to za przejaw cenzury prewencyjnej. Skutkiem protestu (brak dopingu podczas pierwszych połów wszystkich meczów ligowych, rezygnacja z opraw meczowych) była mediacja, na czas której strajk zawieszono.
Obecnie działalność OZSK wspierają przedstawiciele 53 klubów, z czego 42 są reprezentowane przez oficjalne Stowarzyszenia Kibiców.

</doc>
<doc id="985823" url="https://pl.wikipedia.org/wiki?curid=985823" title="Sami Al-Jaber">
Sami Al-Jaber

Sami Al-Jaber (arab. سامي الجابر, ur. 11 grudnia 1972 w Rijadzie) – saudyjski piłkarz występujący na pozycji napastnika, reprezentant Arabii Saudyjskiej, uczestnik czterech turniejów Mistrzostw Świata.
Sami al-Dżabir rozpoczynał swoją piłkarską karierę w stołecznym klubie Al-Hilal w 1988 roku. Występował tam aż do roku 2000, zdobywając w tym czasie cztery tytuły mistrzowskie. W 1992 zadebiutował w reprezentacji Arabii Saudyjskiej, z którą awansował do Mistrzostw Świata 1994. Miał on duży wkład w awans swojej drużyny, co uczyniło go jednym z najpopularniejszych piłkarzy w kraju. Szczególnym wyczynem, hat-trickiem, popisał się w meczu eliminacji z Iranem, wygranym 4:3. Na turnieju w Stanach Zjednoczonych al-Dżabir zdobył gola z rzutu karnego w meczu grupowym przeciwko Maroku i osiągnął z reprezentacją 1/8 finału (najlepsze osiągnięcie w historii). W 1996 został zdobywcą Pucharu Azji, po zwycięstwie w finale po rzutach karnych nad Zjednoczonymi Emiratami Arabskimi. W 1998 roku wystąpił w reprezentacji na Mistrzostwach Świata we Francji, na których zdobył gola w remisowym (2:2) meczu z Republiką Południowej Afryki, jednak Arabia Saudyjska nie zdołała wyjść z grupy. W 2000 wyjechał z rodzimej ligi do Anglii, na wypożyczenie do Wolverhampton Wanderers, w którym grał pięć miesięcy, jako pierwszy Saudyjczyk w angielskiej lidze. Po tej krótkiej przygodzie został na jeden sezon piłkarzem klubu Al-Ain ze Zjednoczonych Emiratów Arabskich, aby w 2001 powrócić do Al-Hilal, z którym jeszcze dwukrotnie zdobywał mistrzostwo kraju. Kolejną dużą imprezą reprezentacyjną Samiego był występ na Mistrzostwach Świata 2002, bardzo nieudanych dla reprezentacji Arabii Saudyjskiej. Drużyna przegrała w grupie wszystkie trzy mecze, w tym z Niemcami aż 0:8 i odpadła z turnieju. Al-Javer wystąpił tylko w pierwszym meczu z Niemcami, gry z Kamerunem i Irlandią opuścił z powodu kontuzji. Wkrótce potem zdecydował się na odejście z reprezentacji, jednak został przekonany do powrotu na początku 2005 przez argentyńskiego trenera Gabriela Calderona. W meczu eliminacji do Mistrzostw Świata 2006 zdobył gola w remisowym (1:1) meczu z Uzbekistanem. Drużyna do turnieju w Niemczech awansowała, a Al-Jaber wszedł na boisko w 83' pierwszego meczu grupowego z Tunezją (2:2), strzelając gola na 2:1 dla swojego kraju już po 60 sekundach.

</doc>
<doc id="985824" url="https://pl.wikipedia.org/wiki?curid=985824" title="Bugaj (powiat szamotulski)">
Bugaj (powiat szamotulski)

Bugaj – osada leśna w Polsce położony w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Obrowo.

</doc>
<doc id="985827" url="https://pl.wikipedia.org/wiki?curid=985827" title="Świątynia Zeusa Olimpijskiego">
Świątynia Zeusa Olimpijskiego



</doc>
<doc id="985829" url="https://pl.wikipedia.org/wiki?curid=985829" title="Świątynia Hery">
Świątynia Hery



</doc>
<doc id="985831" url="https://pl.wikipedia.org/wiki?curid=985831" title="Izabela (I) Brazylijska">
Izabela (I) Brazylijska

Izabela Krystyna Leopoldyna Augusta Micaela Gabriela Rafaela Gonzaga de Orleáns e Bragança (urodzona Bragança e Bourbon-Obojga Sycylii) (ur. 29 lipca 1846 w Rio de Janeiro; zm. 14 listopada 1921 w Château d'Eu, Paryż) - księżniczka cesarska, regentka i ostatnia następczyni tronu Brazylii.
Życie.
Izabela urodziła się jako córka Piotra II, cesarza Brazylii, i Teresy Burbon, księżniczki Obojga Sycylii.
Wyszła za mąż za Gastona Orleańskiego, hrabiego d'Eu, syna Ludwika Karola Orleańskiego, księcia Nemours, i księżniczki Wiktorii Franciszki Sachsen-Coburg-Kohary. Gaston był wnukiem króla Francuzów - Ludwika Filipa I. Ślub odbył się 15 października 1864 roku, w Rio de Janeiro.
Izabela była regentką Brazylii zawsze kiedy jej ojciec udawał się w zagraniczną podróż; od 25 maja 1871 do 31 marca 1872 roku, między 26 marca 1876 i 28 września 1876 oraz również między 30 czerwca 1887 i 22 sierpnia 1888. Jej ojciec został zdetronizowany 15 listopada 1889 przez wojskowy zamach stanu, a rodzina cesarska została wygnana i udała się do Francji. W Paryżu (5 grudnia 1891) Piotr II zmarł, a dla monarchistów Izabela została tytularną ("de iure") cesarzową Brazylii jako "Izabela I".
W 1908 jej najstarszy syn Dom Pedro, książę cesarski, książę Grao Para, chciał poślubić szlachciankę, która jednak według Izabeli była zbyt nisko urodzona. Pedro zrzekł się więc swoich praw do tronu, aby móc ją poślubić. Następcą Izabeli został jej drugi syn - Dom Luiz, który jednak zmarł rok przed matką.

</doc>
<doc id="985833" url="https://pl.wikipedia.org/wiki?curid=985833" title="Hendrik Van der Decken">
Hendrik Van der Decken



</doc>
<doc id="985835" url="https://pl.wikipedia.org/wiki?curid=985835" title="Gasparo Gozzi">
Gasparo Gozzi



</doc>
<doc id="985836" url="https://pl.wikipedia.org/wiki?curid=985836" title="Daniele (powiat szamotulski)">
Daniele (powiat szamotulski)

Daniele – osada leśna w Polsce położony w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Jaryszewo.

</doc>
<doc id="985838" url="https://pl.wikipedia.org/wiki?curid=985838" title="Daniele">
Daniele

3 miejscowości w Polsce:

</doc>
<doc id="985840" url="https://pl.wikipedia.org/wiki?curid=985840" title="Podiceps major">
Podiceps major



</doc>
<doc id="985843" url="https://pl.wikipedia.org/wiki?curid=985843" title="Hrabstwo Kendall (Illinois)">
Hrabstwo Kendall (Illinois)

Hrabstwo Kendall – hrabstwo w USA, w stanie Illinois. Według spisu z 2000 roku liczba ludności wynosiła 54 544. W spisie przeprowadzonym w 2006 stwierdzono populację 88 158, co stawia hrabstwo na pierwszym miejscu wśród wszystkich hrabstw w Stanach Zjednoczonych pod względem wzrostu ludności po 2000 roku. Siedzibą hrabstwa jest Yorkville. Hrabstwo jest częścią aglomeracji Chicago
Geografia.
Według spisu hrabstwo zajmuje powierzchnię 836 km², z czego 1830 km² stanowią lądy, a 6 km² (0,65%) stanowią wody.
Hrabstwo Kendall jest małym, lecz szybko rozwijającym się hrabstwem którego populacja skoncentrowana jest na północnych i wschodnich terenach oraz wzdłuż rzeki Fox, która przebiega przez północno-zachodnią część hrabstwa. Południowa część Kendall jest obszarem rolniczym. Na terenie hrabstwa znajdują się dwa wzniesienia utworzone w czasie ostatniego zlodowacenia przez morenę czołową lodowca. Morena przebiega w zachodniej i północno-środkowej części Kendall, a jej wysokość sięga do ok. 240 metrów a w części południowej do 150 m. Minooka, inny główny grzbiet moreny znajdujący się na krańcach hrabstwa Kendall, biegać wzdłuż całej wschodniej granica z hrabstwem Will. Dwie moreny przecinające okręg Oswego, tworzą granice parku stanowego Silver Springs State Park.
Historia.
Hrabstwo Kendall zostało utworzone w 1841 roku z terenów hrabstwa LaSalle i hrabstwa Kane. Swoją nazwę obrało na cześć Amosa Kendalla, redaktora gazety wydawanej w mieście Frankfort w Kentucky i późniejszego doradcy prezydenta Stanów Zjednoczonych Andrew Jacksona. W 1835 został Ministrem Łączności.
Demografia.
Według spisu z 2000 roku hrabstwo zamieszkuje 54 544 osób, które tworzą 18 798 gospodarstw domowych oraz 14 963 rodzin. Gęstość zaludnienia wynosi 66 osób/km2. Na terenie hrabstwa jest 19 519 budynków mieszkalnych o częstości występowania wynoszącej 24 budynków/km2. Hrabstwo zamieszkuje 92,88% ludności białej, 1,32% ludności czarnej, 0,19% rdzennych mieszkańców Ameryki, 0,88% Azjatów, 0,02% mieszkańców Pacyfiku, 3,38% ludności innej rasy oraz 1,34% ludności wywodzącej się z dwóch lub więcej ras, 7,49% ludności to Hiszpanie, Latynosi lub inni.
W hrabstwie znajduje się 18 798 gospodarstw domowych, w których 41,70% stanowią dzieci poniżej 18 roku życia mieszkający z rodzicami, 68,80% małżeństwa mieszkające wspólnie, 7,50% stanowią samotne matki oraz 20,40% to osoby nie posiadające rodziny. 16,40% wszystkich gospodarstw domowych składa się z jednej osoby oraz 6,10% żyje samotnie i ma powyżej 65 roku życia. Średnia wielkość gospodarstwa domowego wynosi 2,89 osoby, a rodziny wynosi 3,27 osoby.
Przedział wiekowy populacji hrabstwa kształtuje się następująco: 29,50% osób poniżej 18 roku życia, 7,50% pomiędzy 18 a 24 rokiem życia, 32,40% pomiędzy 25 a 44 rokiem życia, 22,10% pomiędzy 45 a 64 rokiem życia oraz 8,50% osób powyżej 65 roku życia. Średni wiek populacji wynosi 34 lat. Na każde 100 kobiet przypada 98,70 mężczyzn. Na każde 100 kobiet powyżej 18 roku życia przypada 95,90 mężczyzn.
Średni dochód dla gospodarstwa domowego wynosi 64 625 USD, a średni dochód dla rodziny wynosi 69 383 dolarów. Mężczyźni osiągają średni dochód w wysokości 50 268 dolarów, a kobiety 30 415 dolarów. Średni dochód na osobę w hrabstwie wynosi 25 188 dolarów. Około 2,00% rodzin oraz 3,00% ludności żyje poniżej minimum socjalnego, z tego 3,50% poniżej 18 roku życia oraz 4,50% powyżej 65 roku życia.
Okręgi.
Hrabstwo w linii prostej ciągnie się 18 milą, i jest podzielone na 9 okręgów. Każdy okręg jest podzielony na 36 jedomilowych sekcji, chyba że rzeka Fox stanowi granicę okręgu co w rezultacie powoduje iż Bristol jest najmniejszym okręgiem. W hrabstwie znajdują się dwa obszary odbiegające od podziału, które na mocy traktatu "Treaty of Prairie Du Chein" z 1829 roku były przeznaczona pod rezerwat Indian, czyli Mo-Ah-Way Reservation okręgu Oswego i Waish-Kee-shaw Reservation w okręgu Na-Au-Say. Ostatecznie i te tereny zostały sprzedane pomiędzy Europejskich osadników.

</doc>
<doc id="985844" url="https://pl.wikipedia.org/wiki?curid=985844" title="Patrick Head">
Patrick Head

Patrick Head (ur. 5 czerwca 1946 roku w Farnborough) – od 1977 roku główny inżynier zespołu Williams. Head jest autorem wielu innowacyjnych rozwiązań. W maju 2004 roku został on zastąpiony na stanowisku szefa technicznego zespołu przez Sama Michaela. Był i nadal jest bardzo popularny wśród świata F1 i kibiców. Obecnie zajmuje stanowisko szefa działu inżynierii w zespole Williams.
Życiorys.
Początki kariery.
W latach 50. ojciec Patricka Heada ścigał się w zespole Jaguara. Patrick zdobywał wykształcenie w Wellington Collegue. Po zdaniu egzaminu końcowego rozpoczął służbę w Royal Navy jednak niedługo potem odszedł. Patrick uczył się na uniwersytecie w Birmingham i Bournemouth. Ukończył studia w 1970 roku w stopniu inżyniera mechanika. Po ukończonych studiach podjął pracę w Lola Racing Cars. Razem z Johnem Barnardem projektował samochody dla Benettona i Ferrari.
Williams.
W 1976 roku Patrick Head został zatrudniony przez Franka Williamsa i przejął 30% akcji Williamsa. W sezonie 1977 sprowadził do zespołu australijskiego kierowcę Alana Jonesa. W sumie zdobył 9 razy mistrzostwo w klasyfikacji konstruktorów.
Na początku lat osiemdziesiątych Head zaczął pełnić rolę dyrektora technicznego. Kierował wówczas procesem projektowania i konstrukcji oraz testami bolidów Williamsa. Head wprowadził do bolidów CVT, które umożliwiło większą optymalizację ustawień podczas całego wyścigu. Jednak żaden z zaproponowanych systemów nie zrewolucjonizował Formuły 1. W 1986 roku przejął kierowanie zespołem po wypadku Franka Williamsa. Pod nieobecność Franka Williamsa zespół podpisał kontrakt na 1987 rok z Nelsonem Piquetem.
W 1994 roku po wypadku Ayrtona Senny na torze Imola Patrick Head został oskarżony o spowodowanie śmierci brazylijskiego kierowcy, jednak nie został aresztowany gdyż według włoskiego prawa zarzuty o nieumyślne spowodowanie śmierci ulegają przedawnieniu po 7 latach i 7 miesiącach.
W 2004 roku Patrick Head przeszedł na emeryturę po 33 latach pracy dla teamu Franka Williamsa. Williams wygrał 59 wyścigów oraz zdobył 4 tytuły mistrza świata klasyfikacji konstruktorów.

</doc>
<doc id="985848" url="https://pl.wikipedia.org/wiki?curid=985848" title="Krywałd (Knurów)">
Krywałd (Knurów)

Krywałd (niem. "Kriewald") – od 1951 roku część miasta Knurów.
Nazwy i pojawianie się osady w dokumentach.
W oficjalnych dokumentach pojawia się w roku 1458 pod nazwą "Crigewald" i w 1534 r. jako "Khriegwaldt".Prawdopodobnie osada została założona w drugiej połowie XV wieku przez zarządcę Szywałdu. Inne zapisy dotyczące osady to dokument kancelarii króla węgierskiego Macieja Korwina z 1482, gdzie po raz pierwszy użyto nazwy Krywałd. W urbarium z roku 1534 pojawia się jednak nazwa Khriegwaldt. Inne określenie pojawia się w dokumencie zakupu wioski przez Adama Goszyckiego, gdzie używane są nazwy Grünwald (Zielony Las) lub Krohenwald (Wroni Las).
Rolnictwo Krywałdzkie.
Krywałd od początku był częścią ziemi gliwickiej. Od 1561 roku wchodził w skład tzw. państwa gliwickiego. Były to tereny wiejskie, względnie bogate, z urbarium z roku 1561 wynika iż znajdowała się tam jedna karczma, cztery stawy rybne, las dębowy gdzie tuczono świnie żołędziami, będący własnością społeczności. Obowiązywała tam pańszczyzna i związane z tym obostrzenia dla okolicznych chłopów. Z czasem wyzysk wzrastał, co nie podobało się ludności chłopskiej. W roku 1766 chłopi z Krywałdu wzięli udział w powstaniu któremu przewodził chłop z Knurowa Sznuter. Takich zbrojnych powstań było jednak prawdopodobnie więcej. Edykt z 1807 znoszący częściowo pańszczyznę nie zadowolił ludzi, którzy nadal domagali się poprawy warunków życia. Kolejne edykty tylko częściowo poprawiły nastroje. Na podstawie edyktu z 1811 uwolniono tylko trzech siodłoków: Jakuba Donice, Feliksa Polaka i Jakuba Sieje.
W 1837 majorat pilchowicki wraz z Krywałdem zakupił Fryderyk Adrian hrabia de Limburg-Stirum. Zakupił on też ziemie uwolnionych siodłoków i wcielił w Szczygłowice. Ostateczne zniesienie pańszczyzny datowane jest na 14 marca 1851. Chłopi zostali zobowiązani do płacenia renty feudalnej zależnej od wielkości gospodarstwa. Zniesiono jednak dziesięcinę, i dopiero 29 lipca 1867 ponownie wprowadzono świadczenie na rzecz Kościoła. Jego suma też była zależna od rozmiarów posiadanej ziemi, i wynosiła 1 talara (30 srebrnych groszy) za 10 mórg ziemi. Według spisów w roku 1819 rolnicy z Krywałdu uprawiali 638 mórg ziemi, zaś już w 1855 tylko 337 mórg na 39 rodzin - ok. 160 osób. Głównie hodowano tu konie i świnie, dorabiano też pracami dworskimi.
Demografia.
Rozrost fabryki Lignoza przyczynił się do zwiększenia ludności, w roku 1844 w wiosce mieszkało 142 ludzi a w 1871 r. 168, zaś w roku 1910 już 689. Do momentu przyłączenia do Szczygłowic mieszkało tu już 1080 osób.
Władze.
W Krywałdzie działała też Straż Celna pod kierownictwem Pawła Barchańskiego. Od 1928 już jako Straż Graniczna.
Fabryka Materiałów Wybuchowych Lignoza SA.
Reńsko-Westfalskie Zjednoczenie Fabryk Prochu w Kolonii dnia 7 sierpnia 1875 zakupiło 10,33 hektara ziemi by wznieść na tym terenie prochownie. Fabryka zaczęła pracować już w roku następnym. W 1878 zakupiła ją Paulina Güttler, która poza rozbudową fabryki wzniosła na jej terenie także kaplice św. Barbary. W roku 1896 fabryka ponownie zmienia właściciela - na niemiecką firmę, która dokonuje kolejnej rozbudowy, rozpoczyna się też produkcja materiału wybuchowego Silesia. 1900 powstaje budynek dyrekcji. Jest to jeden z zabytków architektury w tym rejonie, zbudowany w stylu ekletyczno-modernistycznym. W 1905 wybudowano wille dla dyrektora fabryki w zbliżonym stylu. W latach 1896-1908 budowano też budynki mieszkalne dla pracowników. W roku 1908 dobudowano cechownie, w 1910 stacje transformatorową oraz sieć wodociągową. Od 1908 funkcjonowała już nazwa Lignose AG. W roku 1911 rozpoczęto budowę nowej wytwórni o nazwie - miała ona produkować materiały amonowo-saletrzane o nazwie Lignozyt.
Głównym odbiorcą produkowanych materiałów była Kopalnia Dębieńsko, początkowo transportowano towar furmankami, po utworzeniu linii kolejowej - pociągami. Od 1915 funkcjonowała już własna bocznica fabryki.
Po wybuchu pierwszej wojny światowej ponownie musiano produkować chloranowe środki strzałowe, więc produkcje przeprofilowano, wybudowano też kilka budynków z blachy, wyłożonych azbestem. W celu uniezależnienia fabryki od dostaw z zewnątrz powstała też własna wytwórnia surowca.
W 1922 właścicielem fabryki została Spółka Akcyjna Lignoza z kapitałem niemieckim. Od 1924 kapitał spółki był już wyłącznie polski. Lata 1924-1929 to lata modernizacji i rozbudowy. Starano się też zwiększyć bezpieczeństwo załogi. W latach 1925-26 ruszyła produkcja prochu lontowego i bezdymnego prochu myśliwskiego, od 1928 fabryka zmieniła technologie produkcji saletrzano-amonowych materiałów wybuchowych, co zaowocowało wzrostem bezpieczeństwa produkcji. A także znacznym wzrostem produktywności. W latach 1930-31 zaczęto też produkować materiały pirotechniczne, zakończając dopiero w 1993. W tym czasie fabryka była przez wiele lat jedynym a później jednym z większych producentów.
W 1966 fabryka podjęła seryjną produkcję pierwszego polskiego modelarskiego silnika rakietowego, którego prototyp wykonał Modelarski Doświadczalny Ośrodek Rakietowy w Krakowie w 1965 roku.
Fabryka Tworzyw Sztucznych Krywałd ERG i Krywałd-Plast.
Od 1931 zaczęto też przygotowania do produkcji materiałów izolacyjnych z żywic syntetycznych. W 1933 produkowano mieszanki o nazwie silesit. Z czasem produkt ten wyparł dominujący wcześniej bakelit produkcji zagranicznej.
Od 1936 poszerzono produkcje o żywice szlachetne - silesitany, lane, techniczne - silesitole, a także wyroby papierowe tekstylno-żywicowe - sileteksty. Miały one zastosowanie w budownictwie, meblarstwie i elektrotechnice. W 1938 produkowano już tworzywa kazeinowe. Prace przerwano z powodu pogorszenia stosunków z Niemcami.
Jako Krywałd-ERG fabryka funkcjonowała do 2001 roku.
Zakłady Krywałdzkie brały udział w kręceniu dwóch filmów, odpowiedzialni byli za efekty pirotechniczne:
W 1998 Krywałd ERG podzielił się i w dniu dzisiejszym funkcjonuje jako Krywałd-Plast i Krywałd-Katex. Krywałd-Plast funkcjonuje jako wytwórnia i produkuje głównie granulaty PCW i polwinity, a Krywałd-Katex prowadzi sprzedaż.
Budynki zakładu stanowią dziś głównie ruiny, bądź niszczejące baraki. Część budynków zalała także woda podczas pierwszej powodzi. W niektórych nadal znajdują pozostałości materiałów wybuchowych. W lesie znajduje się sporo opuszczonych budynków i bunkrów, które stanowią miejsce spotkań młodzieży - są to niebezpieczne miejsca, gdzie łatwo może dojść do wypadku.
Wypadki w Fabryce Prochu.
Zanotowano osiem takich przypadków w latach 1895-1921, zginęły 43 osoby w tym 6 kobiet:
Od roku 1921 w Kaplicy odprawiano regularnie nabożeństwa.
Edukacja.
Do 1904 w Krywałdzie nie było szkoły. W tym roku powołano Związek Szkolny, dzięki któremu 15 października 1907 roku otwarto budynek szkoły, nazywany później Starą Szkołą. Budynek zaprojektował i wykonał Julius Scheer. W kolejnych latach z powodu wzrostu liczby uczniów dobudowano drugą salę lekcyjną - 1909. Przebudową kierował Mistrz Przybyła.
W szkole uczyły się także dzieci z pobliskich Szczygłowic. W roku szkolnym 1922/23 z powodu braków kadrowych rok szkolny opóźnił się aż do 4 listopada. Zatrudniono wtedy kadrę tymczasową. W roku 1930 wybudowano nowy budynek szkoły. Obecnie szkoła figuruje jako Miejska Szkoła Podstawowa nr 3. W 94 roku było tam 8 klas lekcyjnych, zaś uczyło 16 nauczycieli. Tworzy ona zespół szkolno-przedszkolny, wraz z Przedszkolem nr 5. Znajdują się one w odnowionym budynku. Szkoła oferuje język angielski w klasach I-VI, osiągnięto też najwyższy wynik egzaminu szóstych klas, klasy są 17-osobowe. Szkoła jest wyposażona w zaplecze komputerowe i bibliotekę. Jest najmniejszą szkołą w Knurowie.
Nauczyciele:
Uczniowie:
Krywałd a wydarzenia narodowe.
Mieszkańcy uczestniczyli czynnie w walkach powstańczych z lat 1919-1921.
Wybory plebiscytowe przeprowadzono w miejscowej szkole. Uprawnionych do głosowania było 389 osób:
W głosowaniu brali też udział emigranci, o co wnioskowała strona polska, jednak w większości głosowali oni za Niemcami. Za przynależnością do państwa polskiego opowiedziało się 75,7%.
W okresie trzeciego powstania śląskiego, wielu mieszkańców służyło w I batalionie piechoty wojsk powstańczych - tzw. pułku żorskim.
Niektórzy uczestnicy: bracia Michalscy, Wacław Kiszka, Tomasz Czechman, Herman Grzesiok, Teodor Szydłowski.
Znani Krywałdzianie.
Z Krywałdu pochodził lekkoatleta Emil Kiszka (ur. 5 grudnia 1926, zm. 9 lutego 2007).

</doc>
<doc id="985849" url="https://pl.wikipedia.org/wiki?curid=985849" title="Podiceps andinus">
Podiceps andinus



</doc>
<doc id="985850" url="https://pl.wikipedia.org/wiki?curid=985850" title="Derby Edynburga w piłce nożnej">
Derby Edynburga w piłce nożnej

WeeTeam – mecze rozgrywane z udziałem dwóch drużyn z Edynburga: Heart of Midlothian F.C. oraz Hibernian F.C.
Konteksty.
Tak jak podczas Old Firm, tak samo podczas derbów Edynburga nie brak podtekstów religijnych.
Hibernian, podobnie jak Celtic F.C. to klub utożsamiany z katolicką częścią szkockiego społeczeństwa, natomiast Hearts uważani są za klub typowo protestancki. Niekiedy można się także spotkać z określeniem "mini-Rangers" w stosunku do Heart of Midlothian F.C. Duże znaczenie ma również fakt, że podobnie jak Celtic, Hibernian reprezentuje społeczność irlandzkiego pochodzenia w Szkocji; związane są z tym również barwy i symbolika użyta w godle tego klubu, a nawet jego nazwa ("Hibernia" to łacińska nazwa Irlandii).
Kolejną sprawą był fakt, że to drużyna z wschodniej części Edynburga – The Hibees ustępowała swojemu lokalnemu rywalowi pod względem sukcesów piłkarskich. Hearts zdobyli cztery razy mistrzostwo Szkocji, czterokrotnie Puchar Ligi Szkockiej oraz sześciokrotnie wygrywali Puchar Szkocji. Hibernian wywalczył natomiast czterokrotnie mistrzostwo Szkocji, trzykrotnie Puchary Ligi oraz dwukrotnie Puchar Szkocji.
Historia derbów.
Pierwszy mecz.
Pierwszy mecz pomiędzy Hibernianem, a Hearts odbył się w 25 grudnia 1875 roku w parku The Meadows. Drużyna Hearts wygrała to spotkanie 1:0, rozpoczynając długą tradycję pojedynków derbowych.
Mecze w lidze szkockiej.
Jednym z najważniejszych wykładników świadczących o potędze czy sile jest miejsce zajmowane w rozgrywkach ligowych. Hearts 54 razy zajmowali miejsce od 1 do 5 w lidze, natomiast ich rywale – The Hibees 34-krotnie.
Mecze w Pucharze Szkocji.
Jedyny mecz derbów w finale Pucharu Szkocji odbył się w zachodniej dzielnicy Edynburga. Hearts pokonali Hibernian 3:1.
Najwyższe zwycięstwo w Pucharze odniosła także ekipa Hearts. 5 lutego 1955 roku rozgromili oni Hibernian 5:0.
Mecze w Pucharze Ligi.
Najwyższy wynik w tej klasie rozgrywek to 6:1 dla Hearts. Miało to miejsce 11 sierpnia 1956 roku.
Wszystkie mecze.
"stan na 2 stycznia 2023"

</doc>
<doc id="985851" url="https://pl.wikipedia.org/wiki?curid=985851" title="Szczygłowice">
Szczygłowice

Szczygłowice – dzielnica miasta Knurów granicząca z Czerwionką-Leszczyny. Do 1950 miejscowość była siedzibą gminy Szczygłowice. 
Toponimia.
Zanim Szczygłowice w wyniku procesów urbanizacyjnych stały się obecną dzielnicą miasta Knurów były notowane w źródłach jako osobna wieś. Według niemieckiego geografa oraz językoznawcy Heinricha Adamy’ego nazwa miejscowości wywodzi się od polskiej nazwy ptaka szczygła – "von szczygiel = Stieglitz". W swoim dziele o nazwach miejscowych na Śląsku wydanym w 1888 roku we Wrocławiu jako najwcześniejszą wymienia ją w formie – "Scyglowice" podając jej znaczenie "Stieglitzdorf" czyli po polsku "Wieś szczygłów". Niemcy zgermanizowali nazwę na "Scyglowitz" w wyniku czego utraciła ona swoje pierwotne znaczenie.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Sczyglowice" oraz niemiecką "Scziglowitz".
Historia.
Pierwsza wzmianka o Szczygłowicach pochodzi z 1531. W tym samym roku biskup wrocławski oraz książę opolsko-raciborski nałożyli dodatkową dziesięcinę snopową na rzecz kościoła kolegialnego pw. Świętego Krzyża w Opolu. Wśród szeregu wsi rybnickich obciążonych tą dziesięciną znalazły się również Szczygłowice.
Topograficzny opis Górnego Śląska z 1865 roku notuje stosunki ludnościowe na terenie wsi - "Das Dorf Sczyglowitz enthalt in 50 Haushaltungen 310 Seelen, polnisch Sprechende(...)." czyli w tłumaczeniu na język polski "Wieś Szczygłowice zawiera w 50 gospodarstwach domowych 310 dusz mówiących po polsku(...)".
1 września 1939 oddział Wehrmachtu rozstrzelał na szosie przed Fabryką Materiałów Wybuchowych «Lignoza» czterech dozorców fabrycznych.
Znani związani ze Szczygłowicami.
W Szczygłowicach wychował się Jerzy Dudek, a także jego brat Dariusz Dudek.

</doc>
<doc id="985855" url="https://pl.wikipedia.org/wiki?curid=985855" title="Annogóra">
Annogóra

Annogóra – kolonia w Polsce położona w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Piotrowo.

</doc>
<doc id="985859" url="https://pl.wikipedia.org/wiki?curid=985859" title="Monoterpeny">
Monoterpeny

Monoterpeny – grupa organicznych związków chemicznych, podgrupa terpenów, posiadające silne własności zapachowe.
Związki te są w temperaturze pokojowej cieczami lub ciałami stałymi o intensywnym zapachu. Dobrze rozpuszczalne w rozpuszczalnikach organicznych i tłuszczach. Są nierozpuszczalne w wodzie.
Są bardzo rozpowszechnione w świecie roślinnym, wyodrębnia się je z olejków eterycznych, żywic, soków.
Stosowane są głównie jako rozpuszczalniki i substancje zapachowe. Właściwości monoterpenów są zbliżone do właściwości olejków eterycznych, z których są izolowane.
Monoterpeny dzieli się w zależności od charakteru chemicznego (grup funkcyjnych) i budowy:
w zależności od posiadanych grup funkcyjnych:
w zależności od budowy:
Biosynteza monoterpenów opiera się na eliminacji grupy pirofosforanowej ze związków takich jak pirofosforan izopentenylowy, oraz pirofosforan dimetyloallilowy.

</doc>
<doc id="985866" url="https://pl.wikipedia.org/wiki?curid=985866" title="Antoniny">
Antoniny

2 miejscowości w Polsce:

</doc>
<doc id="985870" url="https://pl.wikipedia.org/wiki?curid=985870" title="Dżawad Nekunam">
Dżawad Nekunam

Dżawad Nekunam (perski جواد نکونام, ur. 7 września 1980 w Rej) – piłkarz irański grający na pozycji defensywnego pomocnika.
Kariera klubowa.
Nekunam jest wychowankiem klubu PAS Teheran. W barwach tego klubu zadebiutował w 1998 roku w irańskiej ekstraklasie. Już od pierwszego sezonu był zawodnikiem wyjściowej jedenastki. Największe sukcesy osiągnął w latach 2003-2004, gdy najpierw został wicemistrzem kraju, a następnie wywalczył mistrzostwo Iranu. Przez 7 sezonów gry w Pas prezentował wysoką skuteczność jak na defensywnego pomocnika i zdobył łącznie 42 gole w lidze dla tego klubu.
Latem 2005 roku Nekunam za milion dolarów przeszedł do Al-Wahda ze Zjednoczonych Emiratów Arabskich, który dopiero co wywalczył mistrzostwo kraju. W Al-Wahdzie spędził 5 miesięcy i w styczniu 2006 trafił do innego klubu z ZEA, Nadi asz-Szarika, pomimo tego, że otrzymał oferty z 1. FC Kaiserslautern i Tottenhamu Hotspur. W Sharjah spędził kolejne 5 miesięcy i latem otrzymał oferty z innych europejskich zespołów, jak choćby Olympique Lyon czy Hertha BSC.
Nowym klubem Nekunama w letnim oknie transferowym 2006 została hiszpańska CA Osasuna, z którą podpisał 2-letni kontrakt. Stał się tym samym pierwszym piłkarzem z Iranu w hiszpańskiej lidze. W Primera División zadebiutował 9 września w przegranym 0:3 wyjazdowym meczu z FC Barcelona. W Osasunie szybko wywalczył miejsce w podstawowej jedenastce i stał się jej czołowym graczem. Pierwszego gola w lidze zdobył w grudniu, a Osasuna pokonała na wyjeździe Villarreal CF 4:1. Z Osasuną zajął 14. miejsce i wystąpił w rozgrywkach Pucharu UEFA (półfinał), w których zdobył decydującego gola w 119 minucie meczu z Girondins Bordeaux.
W 2012 odszedł z Osasuny do Esteghlalu Teheran. Na początku 2014 grał w kuwejckim Al Kuwait Kaifan. Latem 2014 roku wrócił do Osasuny. W sezonie 2015/2016 najpierw grał w klubie Saipa Karadż, a następnie Al-Arabi SC, w którym zakończył karierę.
Kariera reprezentacyjna.
W reprezentacji Iranu zadebiutował 13 stycznia 2000 roku w przegranym 1:2 meczu z Ekwadorem. Szybko stał się podstawowym zawodnikiem kadry i występował w eliminacjach do MŚ 2002, MŚ 2006 i MŚ 2010. Na ten drugi turniej został powołany przez selekcjonera Branko Ivankovicia i zagrał na nim we dwóch meczach grupowych: przegranych 1:3 z Meksykiem i 0:2 z Portugalią, w obu dostając po żółtej kartce. W 2009 roku rozegrał swój setny mecz w barwach reprezentacji.

</doc>
<doc id="985874" url="https://pl.wikipedia.org/wiki?curid=985874" title="Antoniny (powiat szamotulski)">
Antoniny (powiat szamotulski)

Antoniny - przysiółek w Polsce położony w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Piotrowo.

</doc>
<doc id="985875" url="https://pl.wikipedia.org/wiki?curid=985875" title="Marcin Szyszko">
Marcin Szyszko

Marcin Szyszko (ur. 30 kwietnia 1970, zm. 4 czerwca 2013) – polski perkusista, od roku 1992 do przełomu lat 2005-2006 związany z zespołem Wilki. Syn lekkoatletki Jadwigi Szyszko.

</doc>
<doc id="985876" url="https://pl.wikipedia.org/wiki?curid=985876" title="Babka Rozalia">
Babka Rozalia



</doc>
<doc id="985877" url="https://pl.wikipedia.org/wiki?curid=985877" title="Modrak (Piotrowo)">
Modrak (Piotrowo)

Modrak - część wsi Piotrowo w Polsce, położona w województwie wielkopolskim, w powiecie szamotulskim, w gminie Obrzycko. Wchodzi w skład sołectwa Piotrowo.
W latach 1975–1998 Modrak należał administracyjnie do województwa poznańskiego.

</doc>
<doc id="985880" url="https://pl.wikipedia.org/wiki?curid=985880" title="Darcy Lima">
Darcy Lima

Darcy Gustavo Machado Vieira Lima (ur. 22 maja 1962 w Rio de Janeiro) – brazylijski szachista i trener szachowy ("FIDE Trainer" od 2010), arcymistrz od 2000 roku.
Kariera szachowa.
W 1980 r. zdobył w Fortalezie tytuł mistrza Brazylii juniorów do lat 20. W połowie lat 80. awansował do czołówki krajowej, od 1988 r. będąc stałym członkiem reprezentacji olimpijskiej. Do 2008 r. wziął udział we wszystkich w tym okresie rozegranych jedenastu szachowych olimpiadach. W 1988 r. zdobył również pierwszy w karierze medal indywidualnych mistrzostw Brazylii, zajmując w dogrywce o brązowy medal I miejsce. W kolejnych latach zdobył 3 tytuły mistrza kraju (1992, 2002, 2003),jeden tytuł wicemistrzowski (2000) oraz cztery medale brązowe (1995, 1996, 2004, 2005). W 1993 r. uczestniczył w turnieju międzystrefowym w Biel/Bienne, natomiast w latach 2000 i 2004 - w rozgrywanych systemem pucharowym turniejach o mistrzostwo świata (w obu odpadając w I rundach). W 2005 r. wystąpił w Pucharze Świata, ale również w tym turnieju przegrał pojedynek w I rundzie i odpadł z dalszej rywalizacji.
Zwyciężył bądź podzielił I miejsca w turniejach rozegranych m.in. w Taubaté (1988), Matao (1988), Rio de Janeiro (1991, 1997), Brasilii (1997, 1999, 2002), Vitorii (1997), São Paulo (2000, 2003 - turnieje strefowe), Santos (2002) oraz w Cali (2007, mistrzostwa Ameryki, wraz z m.in. Julio Granda Zunigą i Aleksandrem Iwanowem). W 2010 r. zdobył w Cali brązowy medal mistrzostw Ameryki.
Najwyższy ranking w karierze osiągnął 1 kwietnia 2001 r., z wynikiem 2550 punktów zajmował wówczas 6. miejsce wśród brazylijskich szachistów.

</doc>
<doc id="985882" url="https://pl.wikipedia.org/wiki?curid=985882" title="Pentium Dual Core">
Pentium Dual Core



</doc>
<doc id="985884" url="https://pl.wikipedia.org/wiki?curid=985884" title="Nowina (Piotrowo)">
Nowina (Piotrowo)

Nowina - część wsi Piotrowo w Polsce, położona w województwie wielkopolskim, w powiecie szamotulskim, w gminie Obrzycko. Wchodzi w skład sołectwa Piotrowo.
W latach 1975–1998 Nowina należała administracyjnie do województwa poznańskiego.

</doc>
<doc id="985885" url="https://pl.wikipedia.org/wiki?curid=985885" title="Jeziorka (dopływ Średzkiej Wody)">
Jeziorka (dopływ Średzkiej Wody)

Jeziorka – rzeka, prawostronny dopływ Średzkiej Wody o długości 24,57 km. 
Płynie w okolicach miejscowości Prężyce, Lenartowice, Księginice, Gąsiorów i Głoska. Następnie na terenie gminy Środa Śląska przepływa koło wsi Kobylniki, Słup, Zakrzów oraz Brodno i przed Malczycami wpada do Średzkiej Wody.

</doc>
<doc id="985886" url="https://pl.wikipedia.org/wiki?curid=985886" title="Słopanowo-Huby">
Słopanowo-Huby

Słopanowo-Huby - część wsi Słopanowo w Polsce, położona w województwie wielkopolskim, w powiecie szamotulskim, w gminie Obrzycko. Wchodzi w skład sołectwa Słopanowo.

</doc>
<doc id="985887" url="https://pl.wikipedia.org/wiki?curid=985887" title="Borownik">
Borownik

Borownik - część wsi Zielonagóra w Polsce, położona w województwie wielkopolskim, w powiecie szamotulskim, w gminie Obrzycko.
W latach 1975–1998 Borownik należał administracyjnie do województwa poznańskiego.

</doc>
<doc id="985892" url="https://pl.wikipedia.org/wiki?curid=985892" title="Pat Symonds">
Pat Symonds

Patrick (Pat) Bruce Reith Symonds (ur. 11 czerwca 1953 w Anglii) – Brytyjczyk, były dyrektor inżynierii zespołu Renault F1.
Życiorys.
Ukończył Szkołę Greshama w Holt w hrabstwie Norfolk. Początkowo był członkiem zespołu Benetton. W 1997, po odejściu Rossa Brawna do Ferrari, Pat Symonds został dyrektorem technicznym teamu. W 2001 objął stanowisko dyrektora inżynierii, które utrzymał po przekształceniu Benettona w fabryczną ekipę Renault w 2002.
W 2009, po ujawnieniu tzw. afery singapurskiej, 16 września Pat Symonds i Flavio Briatore opuścili zespół. Zgodnie w werdyktem FIA wydanym 21 września 2009, Symonds nie może pracować w Formule 1 przez pięć lat. Złożył wniosek o anulowanie kary. 16 lipca 2013 roku Williams potwierdził, że Pat Symonds zostanie nowym dyrektorem technicznym. Pracę w zespole na tym stanowisku rozpoczął 19 sierpnia 2013 roku.

</doc>
<doc id="985894" url="https://pl.wikipedia.org/wiki?curid=985894" title="Hrabstwo Knox (Illinois)">
Hrabstwo Knox (Illinois)

Hrabstwo Knox – hrabstwo w USA, w stanie Illinois, według spisu z 2000 roku liczba ludności wynosiła 55 836. Siedzibą hrabstwa jest Galesburg.
Geografia.
Według spisu hrabstwo zajmuje powierzchnię 1864 km², z czego 1855 km² stanowią lądy, a 9 km² (0,48%) stanowią wody.
Historia.
Początkowo Hrabstwo Knox nie należało do terytorium stanu Illinois. W 1790 roku ziemia, która miała zostać wcielona do stanu, została podzielona na dwa hrabstwa St. Clair i Knox. Druga część planowo miała stanowić terytorium stanu Indiana. Kiedy formowało się hrabstwo Knox z tych dwóch części w 1809 roku, ponownie podzielono terytoria stany nadając im nowe nazwy.
Oficjalnie hrabstwo Knox zostało utworzone w 1825 roku z terytorium hrabstwa Fulton. Swoją nazwę przybrało na cześć Henry'ego Knoxa, pierwszego sekretarza wojny Stanów Zjednoczonych
Demografia.
Według spisu z 2000 roku hrabstwo zamieszkuje 55 836 osób, które tworzą 22 056 gospodarstw domowych oraz 14 424 rodzin. Gęstość zaludnienia wynosi 30 osób/km2. Na terenie hrabstwa jest 23 717 budynków mieszkalnych o częstości występowania wynoszącej 13 budynków/km2. Hrabstwo zamieszkuje 89,86% ludności białej, 6,29% ludności czarnej, 0,19% rdzennych mieszkańców Ameryki, 0,69% Azjatów, 0,01% mieszkańców Pacyfiku, 1,57% ludności innej rasy oraz 1,39% ludności wywodzącej się z dwóch lub więcej ras, 3,40% ludności to Hiszpanie, Latynosi lub inni.
W hrabstwie znajduje się 22 056 gospodarstw domowych, w których 27,70% stanowią dzieci poniżej 18 roku życia mieszkający z rodzicami, 51,40% małżeństwa mieszkające wspólnie, 10,60% stanowią samotne matki oraz 34,60% to osoby nie posiadające rodziny. 29,60% wszystkich gospodarstw domowych składa się z jednej osoby oraz 14,10% żyje samotnie i ma powyżej 65 roku życia. Średnia wielkość gospodarstwa domowego wynosi 2,33 osoby, a rodziny wynosi 2,87 osoby.
Przedział wiekowy populacji hrabstwa kształtuje się następująco: 22,00% osób poniżej 18 roku życia, 9,80% pomiędzy 18 a 24 rokiem życia, 26,50% pomiędzy 25 a 44 rokiem życia, 24,10% pomiędzy 45 a 64 rokiem życia oraz 17,50% osób powyżej 65 roku życia. Średni wiek populacji wynosi 39 lat. Na każde 100 kobiet przypada 99,20 mężczyzn. Na każde 100 kobiet powyżej 18 roku życia przypada 96,60 mężczyzn.
Średni dochód dla gospodarstwa domowego wynosi 35 407 USD, a średni dochód dla rodziny wynosi 44 010 dolarów. Mężczyźni osiągają średni dochód w wysokości 32 151 dolarów, a kobiety 21 662 dolarów. Średni dochód na osobę w hrabstwie wynosi 17 985 dolarów. Około 7,70% rodzin oraz 11,10% ludności żyje poniżej minimum socjalnego, z tego 16,80% poniżej 18 roku życia oraz 6,00% powyżej 65 roku życia.

</doc>
<doc id="985896" url="https://pl.wikipedia.org/wiki?curid=985896" title="Herajon na Samos">
Herajon na Samos

Herajon, także: świątynia Hery (gr. "Ηραίον Σάμου") – starożytna świątynia Hery, obecnie stanowisko archeologiczne na greckiej wyspie Samos. 
W 1992 roku herajon został wpisany wraz z pitagorejonem na listę światowego dziedzictwa UNESCO. 
Świątynia została wzniesiona około 570–550 p.n.e.
przez Rojkosa i Teodorosa z Samos (na miejscu dwóch starszych herajonów z VIII i VII wieku p.n.e.). Jeszcze w tym samym stuleciu świątynia jednak spłonęła (zniszczona przez Persów) i została odbudowana w 525 roku p.n.e. za panowania Polikratesa. Miała wymiary 108 na 55 metrów, co czyniło ją czterokrotnie większą od Partenonu w Atenach. Stała na miejscu mitycznych narodzin bogini Hery i była jednym z najważniejszych miejsc jej kultu w starożytnej Grecji.
Do naszych czasów zachowała się jedna kolumna (o połowie pierwotnej wysokości) oraz kilka zdekompletowanych posągów. Stanowisko archeologiczne obejmuje także pozostałości Wielkiego Ołtarza, Świętej Drogi i Hekatombeonu.

</doc>
<doc id="985899" url="https://pl.wikipedia.org/wiki?curid=985899" title="Phillip Carter">
Phillip Carter

Phillip Carter (ur. 16 maja 1967, zm. 2 maja 2007) – brytyjski biznesmen, honorowy wiceprezes Chelsea F.C., były prezes Everton F.C. Założyciel firmy Carter &amp; Carter oraz właściciel Nottingham Forest. 
Zginął w katastrofie lotniczej, po meczu półfinałowym piłkarskiej Ligi Mistrzów, między Liverpool F.C., a Chelsea, w drodze do swojej rezydencji w miejscowości Peterborough. Carter wraz z trzema innymi osobami leciał jako pasażer prywatnego helikoptera, który wystartował z lotniska Johna Lennona w Liverpoolu. Maszyna po północy i niespełna 45 minutach lotu, zniknęła z radarów. Natychmiast rozpoczęto poszukiwania. Wrak helikoptera odnaleziono, na ranem w pobliżu Peterborough. Wszyscy uczestnicy lotu zginęli w katastrofie.

</doc>
<doc id="985904" url="https://pl.wikipedia.org/wiki?curid=985904" title="107 mm armata dywizyjna wz. 1940 (M-60)">
107 mm armata dywizyjna wz. 1940 (M-60)

107 mm armata dywizyjna wz. 1940 (M-60) (ros. "107-мм дивизионная пушка образца 1940 года (М-60)") – sowiecka armata polowa wyprodukowana w krótkiej serii w latach 1940-1941.
W 1939 roku wywiad sowiecki poinformował szefa GAU, marszałka G.I. Kulika, że przemysł niemiecki jest gotowy do rozpoczęcia produkcji nowych, silnie opancerzonych czołgów uzbrojonych w armaty kalibru 100 mm. W związku z tą informacją uznano, że sowieckie armaty przeciwpancerne kalibru 45 mm, oraz armaty dywizyjne kalibru 76 mm nie będą w stanie skutecznie zwalczać czołgów niemieckich. 
Dlatego decyzją GAU przyspieszono trwające już prace nad 107-mm armatą dywizyjną. Prace te rozpoczęto na początku 1939 roku i ich efektem były prototypy armat M-25, M-45 i M-60. Po próbach prototypów postanowiono kontynuować rozwój armaty M-60 skonstruowanej w Fabryce Nr 172 w Permie. Po dalszych testach przeprowadzonych pod koniec 1939 i w pierwszej połowie 1940 roku armatę M-60 przyjęto do uzbrojenia. Produkcję działa uruchomiono w nowo powstałej Fabryce Nr 352 w Nowoczerkasku. Wyprodukowała ona 24 armaty w 1940 roku, a następnie 103 w 1941, po czym produkcję przerwano w wyniku zajęcia miasta przez wojska niemieckie. Nie udało się w całości ewakuować urządzeń fabryki, co było jednym z powodów całkowitego zaniechania dalszej produkcji działa. Małą liczbę dział wyprodukowała też fabryka w Permie.
Po przerwaniu produkcji M-60 nie uruchomiono produkcji innych armat kalibru 107 mm takich jak prototypowe ZiS-24 i 25 konstrukcji Grabina, czy tego samego kalibru armaty 9S-1.
Według planów armaty M-60 miały stanowić uzbrojenie artylerii dywizyjnej, jednak planu tego nie zrealizowano. Wiosną 1941 roku rozpoczęto formowanie dwupułkowych brygad artylerii przeciwpancernej. W każdym pułku jeden z dywizjonów miał być wyposażony w armaty M-60. Zakończenie produkcji tych dział sprawiło, że większość dywizjonów w miejsce armat M-60 wyposażono w działa przeciwlotnicze 52-K kalibru 85 mm. Pod koniec 1941 brygady te rozwiązano, a pozostałe działa były przydzielone do samodzielnych dywizjonów artylerii przeciwpancernej. Armaty M-60 były używane do końca wojny, choć z powodu ich małej liczby nie odegrały znaczącej roli.

</doc>
<doc id="985905" url="https://pl.wikipedia.org/wiki?curid=985905" title="Chraplewo (powiat szamotulski)">
Chraplewo (powiat szamotulski)

Chraplewo – osada leśna (leśniczówka) w Polsce położona w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Zielonagóra.

</doc>
<doc id="985906" url="https://pl.wikipedia.org/wiki?curid=985906" title="Norberto Esbrez">
Norberto Esbrez

Norberto Esbrez (ur. 22 listopada 1966, zm. 16 lipca 2014 w Buenos Aires) – argentyński tancerz tanga argentyńskiego, choreograf i nauczyciel.
Esbrez był tancerzem tango nuevo, znanym jako "El Pulpo" czyli "ośmiornica" ze względu na płynne i skomplikowane figury. Stworzył nowe figury tanga, m.in. ocho loco, sentada girada, elevador, czy el elástico. Stosował i rozwijał figury "sacadas con agarre", oraz nowe kombinacje "enganche".
Jego styl jest na tyle znany, że o tancerzach wykonujących podobne ruchy i figury mówi się, że wykonują "pulpeadas". 
Pracował w wielu teatrach w Buenos Aires, m.in. Teatro San Martin, Teatro Astral, Teatro Opera, Cafe Tortoni, El Viejo Almacen, La Ventana, Casablanca. Uczył w Brazylii jako członek "Academia Argentina de Tango". Tańczył i uczył z Luizą Paes; byli członkami międzynarodowego kongresu tanga ("International Congress of Argentine Tango") w Buenos Aires.
"Pulpo's Tango en la Patriotica" jest filmem pokazującym sacady, gancho, i barridy w wersji El Pulpo.

</doc>
<doc id="985909" url="https://pl.wikipedia.org/wiki?curid=985909" title="Rodzinny interes">
Rodzinny interes



</doc>
<doc id="985911" url="https://pl.wikipedia.org/wiki?curid=985911" title="Bluma Zeigarnik">
Bluma Zeigarnik

Bluma W. Zeigarnik (; ur. 9 listopada 1900 w Prenach, zm. 24 lutego 1988 w Moskwie) – radziecka psycholog i psychiatra. Od jej nazwiska pochodzi określenie efektu lepszego pamiętania zadań niedokończonych niż dokończonych (efekt Zeigarnik), który odkryła i opisała w pracy doktorskiej napisanej pod kierownictwem Kurta Lewina na uniwersytecie berlińskim.
Od 1931 roku pracowała na uniwersytecie moskiewskim pod kierownictwem L. Wygotskiego.
Uhonorowana przez Amerykańskie Towarzystwo Psychologiczne w 1983 roku nagrodą im. Kurta Lewina. W Rosji otrzymała nagrodę im. Łomonosowa I stopnia w 1978 roku.

</doc>
<doc id="985914" url="https://pl.wikipedia.org/wiki?curid=985914" title="Karczemka (województwo wielkopolskie)">
Karczemka (województwo wielkopolskie)

Karczemka - osada w Polsce położona w województwie wielkopolskim, w powiecie szamotulskim, w gminie Obrzycko. Miejscowość wchodzi w skład sołectwa Słopanowo.
Zobacz też: Karczemka

</doc>
<doc id="985915" url="https://pl.wikipedia.org/wiki?curid=985915" title="Maria Leopoldyna Austriaczka">
Maria Leopoldyna Austriaczka

Maria Leopoldyna Habsburg (ur. 6 kwietnia 1632 w Innsbrucku, zm. 7 sierpnia 1649 w Wiedniu) – Cesarzowa Świętego Cesarstwa Rzymskiego, królowa Czech i Węgier, córka arcyksięcia Leopolda V Habsburga i Klaudii Medycejskiej, córki Ferdynanda I, wielkiego księcia Toskanii.
Życiorys.
Była wychowana pod wpływem kultury dworskiej, którą na tyrolskim dworze Leopolda V wprowadzała jego żona. 2 lipca 1648 r. w Linzu poślubiła cesarza Ferdynanda III Habsburga (13 lipca 1608 – 2 kwietnia 1657), syna cesarza Ferdynanda II i Marii Anny Wittelsbach, córki księcia Bawarii Wilhelma V. Ferdynand i Maria mieli razem jednego syna:
Maria Leopoldyna zmarła podczas porodu i została pochowana w Krypcie Cesarskiej Kościoła Kapucynów w Wiedniu.

</doc>
<doc id="985916" url="https://pl.wikipedia.org/wiki?curid=985916" title="Siergiej Michajłowicz Prokudin-Gorski">
Siergiej Michajłowicz Prokudin-Gorski



</doc>
<doc id="985918" url="https://pl.wikipedia.org/wiki?curid=985918" title="Miele">
Miele

Miele &amp; Cie. KG – niemieckie przedsiębiorstwo zajmujące się produkcją artykułów gospodarstwa domowego (m.in. pralek, chłodziarek, ekspresów do kawy, zmywarek do naczyń, piekarników). Siedziba przedsiębiorstwa znajduje się w Gütersloh, w kraju związkowym Nadrenia Północna-Westfalia, w Niemczech. Firma ma obecnie swoje przedstawicielstwa w 47 krajach.
Przedsiębiorstwo założyli w 1899 roku Carl Miele i Reinhard Zinkann, a dziś rodzinnym przedsiębiorstwem kieruje już czwarte pokolenie rodzin założycieli.

</doc>
<doc id="985919" url="https://pl.wikipedia.org/wiki?curid=985919" title="Strefy erogenne">
Strefy erogenne

Strefy erogenne (erogeniczne) – szczególnie wrażliwe na dotyk obszary ciała człowieka, których drażnienie wywołuje pobudzenie seksualne. Ich istnienie jest uwarunkowane funkcjami układów nerwowego i wewnątrzwydzielniczego.
Podział.
Wrażliwe na dotyk są zwykle te miejsca, w których skóra jest cienka (zgięcia kolan, wewnętrzna strona ud, pachy, owłosiona skóra głowy, okolica nozdrzy i warg). Gęsto unerwione czuciowo są także linie przejścia skóry w nabłonki śluzowe w okolicach otworów naturalnych (granica czerwieni warg, otworów nosowych, odbytu itp.).
Z punktu widzenia anatomii wyróżnia się dwa typy stref erogennych skóry:
Umiejscowienie stref erogennych wykazuje dużą zmienność w populacji, jednak występują pewne zasady w ich rozmieszczeniu. W większości przypadków ciało kobiety jest bardziej erotycznie wrażliwe niż ciało mężczyzny. Stymulację seksualną u kobiet wywołują takie obszary ciała, które u mężczyzny wywołują mniejszą reakcję lub wręcz nie wywołują jej wcale. Pomimo dużej indywidualnej zmienności można wyróżnić pewne strefy występujące u większości osobników danej płci.

</doc>
<doc id="985922" url="https://pl.wikipedia.org/wiki?curid=985922" title="Kate Gleason">
Kate Gleason

Kate Gleason (ur. 25 listopada 1865 w Rochester, zm. 9 stycznia 1933 tamże) – amerykańska inżynier, przedsiębiorca i filantrop. 
Była córką Williama Gleasona, bogatego właściciela sieci fabryk narzędziowych w Stanach Zjednoczonych. W wieku 12 lat zaczęła pracę w przedsiębiorstwie ojca. Była jedną z pierwszych kobiet przyjętych na studia inżynierskie na Uniwersytecie Cornella, chociaż z powodu pracy zawodowej (w tym jako skarbnik) u ojca nie mogła ich ukończyć. Naukę kontynuowała w Instytucie Mechanicznym w Rochester. Była nie tylko utalentowaną biznesmenką, lecz także aktywnie wspierała ruch sufrażystek (współpracowała z Susan B. Anthony).
W 1913 z powodu konfliktów rodzinnych opuściła przedsiębiorstwo ojca i podjęła pracę u konkurencji, w Ingle Machining Company. Jako pierwsza kobieta otrzymała pełne członkostwo w Amerykańskim Stowarzyszeniu Inżynierów Mechaników, a w 1918 została mianowana prezesem First National Bank of East Rochester. W ramach tej funkcji pojęła szereg działań socjalnych, między innymi wspierając budownictwo społeczne. 
Na mocy testamentu przekazała 1,4 miliona dolarów na działalność instytucji użyteczności publicznej w rejonie Rochester.

</doc>
<doc id="985923" url="https://pl.wikipedia.org/wiki?curid=985923" title="Seria (biologia)">
Seria (biologia)

Seria ("series") – jedna z kategorii pomocniczych stosowanych w klasyfikacji organizmów. W botanice ma rangę niższą od rodzaju ("genus") i sekcji ("sectio"), a wyższą od gatunku ("species"). W szerszym znaczeniu stosowana jest dla oznaczenia grupy taksonów bez ściśle zdefiniowanej rangi, podobnie jak "grupa", "dział" lub "sekcja".

</doc>
<doc id="985925" url="https://pl.wikipedia.org/wiki?curid=985925" title="Dodatkowe zastrzeżenie umowne">
Dodatkowe zastrzeżenie umowne

Dodatkowe zastrzeżenie umowne – element umowy niewpływający na jej skuteczność, który strony zamieszczają w celu uelastycznienia umowy lub zabezpieczenia swoich interesów. Strony mogą swobodnie decydować o tym, czy zamieszczą dodatkowe zastrzeżenie umowne i jaką nadadzą mu treść.
Wśród dodatkowych zastrzeżeń umownych wyróżnia się:

</doc>
<doc id="985926" url="https://pl.wikipedia.org/wiki?curid=985926" title="Perkoz złotoczuby">
Perkoz złotoczuby

Perkoz złotoczuby ("Podiceps occipitalis") – opisany w 1826 roku gatunek średniej wielkości ptaka z rodziny perkozów (Podicipedidae). Zamieszkuje rozległe tereny Ameryki Południowej od górzystych terenów Andów do południowych krańców Patagonii, a ponadto Falklandy.
Podgatunki i zasięg występowania.
Wyróżnia się dwa podgatunki "P. occipitalis":
W niektórych ujęciach systematycznych taksony te traktowane są jako odrębne gatunki.
Morfologia.
Długość ciała 23–28 cm. Masa ciała 340–400 g.
Ekologia i zachowanie.
Zasiedla rozległe jeziora porośnięte trzcinami, obfitujące w makrozooplankton. Preferuje płytkie jeziora, lekko alkaliczne lub słone. Rozmnaża się w koloniach wśród trzcinowisk lub na pływającej roślinności wodnej. Biologia tego gatunku perkoza jest mało poznana. W ciągu roku gniazduje tylko raz. W zniesieniu 1–4 jaj (zazwyczaj dwa). Inkubacja trwa około 18 dni. Podobnie jak u innych perkozów pisklęta są często wożone przez rodziców na grzbiecie.
Perkoz złotoczuby żywi się głównie owadami i ich larwami oraz małymi skorupiakami, takimi jak słodkowodne krewetki, ponadto rybami i materią roślinną. 
Status.
IUCN od 2014 roku dzieli ten takson na dwa gatunki i klasyfikuje je następująco:
Zagrożeniem może być osuszanie terenów zasiedlanych przez ten gatunek (dotyczy głównie podgatunku "P. o. juninensis") oraz rolnictwo prowadzące do zamulenia jezior. Ponadto wprowadzenie obcych gatunków ryb do jezior prowadzi często do zmniejszenia ilości makrozooplanktonu, głównego pożywienia perkoza złotoczubego.

</doc>
<doc id="985933" url="https://pl.wikipedia.org/wiki?curid=985933" title="My Plague">
My Plague



</doc>
<doc id="985939" url="https://pl.wikipedia.org/wiki?curid=985939" title="My Plague (New Abuse Mix)">
My Plague (New Abuse Mix)

My Plague (New Abuse Mix) - singel zespołu Slipknot. Jest soundtrackiem do filmu Resident Evil. Powstał w roku 2002. Teledysku do utworu zawiera sceny z filmu Resident Evil oraz poszczególne momenty z koncertu w Londynie wydanym na DVD pt. Disasterpieces.

</doc>
<doc id="985941" url="https://pl.wikipedia.org/wiki?curid=985941" title="CS Sergipe">
CS Sergipe

Club Sportivo Sergipe - brazylijski klub piłkarski z siedzibą w mieście Aracaju, stolicy stanu Sergipe.
Historia.
Dnia 10 października 1909 roku w mieście Aracaju założono klub o nazwie Cotingüiba. Inspiracją dla nazwy klubu była miejscowa rzeka. Barwy nowego klubu były niebiesko-białe. Część założycieli klubu Cotingüiba była jednak niezadowolona zarówno z nazwy jak i barw, postanowiła więc założyć inny klub, który nazwano Club Sportivo Sergipe i wybrano dla niego barwy czerwono-białe.

</doc>
<doc id="985944" url="https://pl.wikipedia.org/wiki?curid=985944" title="Dołek środkowy siatkówki oka">
Dołek środkowy siatkówki oka

Dołek środkowy siatkówki oka lub dołek środkowy ("fovea centralis") – małe zagłębienie w centrum plamki żółtej siatkówki. Występuje w oku wielu kręgowców, m.in. u wielu ssaków (nie występuje u niższych naczelnych) i ptaków. Dołek leży dokładnie w osi poziomej oka, u człowieka około 3,5 mm od brzegu tarczy nerwu wzrokowego. Obraz przedmiotu, na którym fiksujemy wzrok jest rzutowany właśnie na dołek środkowy. Jest to obszar najostrzejszego widzenia, pokrywający jednak zaledwie 2о kąta wzrokowego.
W dołku środkowym obecne są jedynie czopki, nie ma zupełnie pręcików. Czopki te mają charakterystyczną budowę – są znacznie cieńsze niż czopki w innych miejscach siatkówki. U człowieka jest ich około 60 000.

</doc>
<doc id="985945" url="https://pl.wikipedia.org/wiki?curid=985945" title="Megaszew litosfery">
Megaszew litosfery

Megaszew litosfery – według teorii wędrówki płyt tektonicznych jest to strefa globalnych intensywnych deformacji tektonicznych, ograniczonych krawędziami subdukcji płyt litosfery.
Wyróżnia się trzy podstawowe typy "megaszwów":

</doc>
<doc id="985947" url="https://pl.wikipedia.org/wiki?curid=985947" title="Left Behind">
Left Behind

Left Behind – singel zespołu Slipknot. Wydawnictwo ukazało się w 2001 roku.

</doc>
<doc id="985949" url="https://pl.wikipedia.org/wiki?curid=985949" title="Dekanat Ołobok">
Dekanat Ołobok

Dekanat Ołobok – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 9 parafii:
Sąsiednie dekanaty.
Błaszki, Gołuchów, Grabów, Kalisz I, Kalisz II, Mikstat, Opatówek, Ostrów Wielkopolski I, Raszków

</doc>
<doc id="985951" url="https://pl.wikipedia.org/wiki?curid=985951" title="Joanna Trzepiecińska-Anderman">
Joanna Trzepiecińska-Anderman



</doc>
<doc id="985952" url="https://pl.wikipedia.org/wiki?curid=985952" title="Eleonora Gonzaga (1630–1686)">
Eleonora Gonzaga (1630–1686)

Eleonora Magdalena Gonzaga (ur. 18 listopada 1630 w Mantui, zm. 6 grudnia 1686 w Wiedniu) – cesarzowa, królowa Czech i Węgier, córka księcia Mantui Karola II Gonzagi i Marii, córki księcia Franciszka IV z Mantui.
30 kwietnia 1651 w Wiedniu poślubiła cesarza Ferdynanda III Habsburga (13 lipca 1608 – 2 kwietnia 1657), syna cesarza Ferdynanda II i Marii Anny Wittelsbach, córki księcia Bawarii Wilhelma V. Ferdynand i Eleonora mieli razem syna i trzy córki:
Eleonora była kobietą o wysokiej kulturze osobistej, energiczną, inteligentną i dobrze wykształconą. Sama wykształcona na dworze mantuańskim (słynnym w owych czasach ośrodku życia umysłowego) dbała również o dobrą edukację swoich dzieci. Jej mąż zmarł w 1657 Eleonora pozostała w Wiedniu, ale nie zajmowała się polityką, tylko literaturą (sama pisała wiersze) i sprawami wiary. Była głęboko wierzącą katoliczką. Ufundowała klasztor urszulanek w Wiedniu i była protektorką zakonu karmelitów. Była jednak liczącą się postacią na dworze i potrafiła wywierać przemożny wpływ na swojego pasierba, cesarza Leopolda I. W 1670 towarzyszyła swojej córce Eleonorze w podróży do Polski, gdzie ta miała poślubić króla Michała Korybuta Wiśniowieckiego.
Cesarzowa Eleonora zmarła w 1686 i została pochowana w Krypcie Cesarskiej Kościoła Kapucynów w Wiedniu.

</doc>
<doc id="985956" url="https://pl.wikipedia.org/wiki?curid=985956" title="Dekanat Opatówek">
Dekanat Opatówek

Dekanat Opatówek – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Błaszki, Kalisz II, Koźminek, Ołobok, Warta "(diec. włocławska)"

</doc>
<doc id="985957" url="https://pl.wikipedia.org/wiki?curid=985957" title="Lubuski Teatr w Zielonej Górze">
Lubuski Teatr w Zielonej Górze

Lubuski Teatr – teatr dramatyczny w Zielonej Górze założony w 1951. W latach 1964-2019 patronem placówki pozostawał Leon Kruczkowski.
Historia budynku.
Budynek powstał na początku 1931 jako Miejska Hala Koncertowo-Widowiskowa (niem. "Stadthalle"), a jej użytkowanie zainaugurowano 1 kwietnia 1931 wystawieniem opery „Madame Butterfly”. Projekt obiektu jest dziełem berlińskiego architekta Oskara Kaufmanna (1873-1956), wywodzącego się z rodziny węgierskich Żydów, twórcy tzw. Volksbühne. Był obiektem wielofunkcyjnym, przystosowanym do wystawiania dzieł zarówno dramatycznych, muzycznych, baletowych, a także oper i wyświetlania filmów. Utrzymywał się dzięki dotacjom z budżetu miasta oraz wpływom z działalności kinowej.
Po przebudowie w czasach powojennych jego rolę zredukowano tylko do funkcji teatru.
Budynek teatru wpisany jest do rejestru zabytków pod nr rej. L-296/A z 5 września 2008 r.
Teatr.
Do początku lat 40. w teatrze wystawiano tylko liczące się przedstawienia dramatyczne i muzyczne, bazowano na teatrach z Berlina, Głogowa, Zgorzelca i Wrocławia. Po II wojnie światowej na krótko teatr otwarto w 1945 roku, po czym został on zamknięty na sześć lat. W roku 1951 zaczął działać Miejski Teatr Zielonogórski, w którym występowały przede wszystkim dwa zespoły – „Teatr Kolejarza” i „Nowa Reduta”. Uroczyste otwarcie nastąpiło 24 listopada 1951 sztuką "Zemsta" Aleksandra Fredry. 18 grudnia 1964 Państwowy Teatr Ziemi Lubuskiej zaczął funkcjonować jako Lubuski Teatr im. Leona Kruczkowskiego. 19 lutego 2019, w ramach dekomunizacji, autor dramatu "Niemcy" przestał być patronem instytucji.
Opera.
Działalność operową rozpoczęto wystawieniem 1 kwietnia 1931 "Madame Butterfly". Wystawił ją wrocławski teatr operowy, tytułową partię śpiewała wrocławianka Lydia Pfieffer-Clomb. Opery wystawiały teatry operowe z Berlina, Wrocławia, Drezna itp. Po wojnie wielofunkcyjną salę przebudowano do roli zwykłego teatru, m.in. mocno redukując liczbę miejsc na widowni (z 725 do 385), oraz pozbywając się potrzebnego dla scen operowych orkiestronu.

</doc>
<doc id="985960" url="https://pl.wikipedia.org/wiki?curid=985960" title="Dekanat Ostrów Wielkopolski I">
Dekanat Ostrów Wielkopolski I

Dekanat Ostrowski I – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Mikstat, Odolanów, Ostrowski II, Raszków.

</doc>
<doc id="985961" url="https://pl.wikipedia.org/wiki?curid=985961" title="Friedrich Wilhelm von Seydlitz">
Friedrich Wilhelm von Seydlitz

Friedrich Wilhelm Freiherr von Seydlitz-Kurzbach (ur. 3 lutego 1721 w Kalkar, zm. 27 sierpnia 1773 w Oławie) – pruski generał, dowódca kawalerii.
Pochodził z wojskowej rodziny, jego ojciec był majorem kawalerii. Wcześnie wstąpił do armii, dzięki protekcji przyjaciół ojca. W czasie I wojny śląskiej (1740–1742) był podoficerem i w 1742, w bitwie pod Bojanowem i Krzanowicami dostał się do niewoli austriackiej, jednak wcześniej zwrócił swą odwagą uwagę króla Fryderyka Wielkiego, który osobiście działał na rzecz wymiany Seydlitza, a następnie mianował go kapitanem.
Po drugiej wojnie śląskiej (1744–1745), w której zasłynął udanymi manewrami jazdy pod swoim dowództwem, awansowany na majora w wieku 24 lat. W czasie pokoju objął dowództwo pułku jazdy, a w 1755 dostał stopień pułkownika.
W trakcie wojny siedmioletniej brał udział w bitwie pod Pragą w 1757 i bitwie pod Kolinem w 1757. W tej ostatniej poprowadził błyskotliwą szarżę, która choć nie uratowała armii pruskiej przed klęską, to jednak przyniosła von Seydlitzowi awans na generała-majora. Komenderując jazdą, odegrał kluczową rolę w zwycięstwie wojsk pruskich nad Francuzami w bitwie pod Rossbach w 1757, gdzie dowodził rozstrzygającymi szarżami kawalerii. Za to awansowany został na generała porucznika. Znaczną rolę odegrał także w czasie bitwy pod Sarbinowem (Zorndorf) w 1758 na Pomorzu, gdzie zapewnił Prusom zwycięstwo nad armią rosyjską.
Odegrał też znaczną rolę w czasie nieudanej dla Prus bitwy pod Hochkirch w 1758 skutecznie osłaniając wycofującą się armię pruską, a w czasie katastrofalnej klęski pod Kunowicami w 1759 został ranny.
Po zakończeniu wojny został mianowany inspektorem kawalerii na Śląsku. Z inicjatywy generała zbudowano obszerny pałac we wsi Minkowskie i w tym majątku Seydlitz został też pochowany.
Nazwiskiem generała Seydlitza nazwano niemiecki krążownik liniowy SMS Seydlitz wodowany w 1912 i ciężki krążownik Seydlitz z 1939.

</doc>
<doc id="985962" url="https://pl.wikipedia.org/wiki?curid=985962" title="Dekanat Wrocław północ II (Sępolno)">
Dekanat Wrocław północ II (Sępolno)

Dekanat Wrocław Północ II (Sępolno) – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 7 parafii:

</doc>
<doc id="985967" url="https://pl.wikipedia.org/wiki?curid=985967" title="Dołek centralny">
Dołek centralny



</doc>
<doc id="985970" url="https://pl.wikipedia.org/wiki?curid=985970" title="Dołek środkowy">
Dołek środkowy



</doc>
<doc id="985971" url="https://pl.wikipedia.org/wiki?curid=985971" title="Dekanat Ostrów Wielkopolski II">
Dekanat Ostrów Wielkopolski II

Dekanat Ostrowski II – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 7 parafii:
Sąsiednie dekanaty.
Mikstat, Ołobok, Ostrowski I, Raszków

</doc>
<doc id="985972" url="https://pl.wikipedia.org/wiki?curid=985972" title="Zabójcza broń 2">
Zabójcza broń 2

Zabójcza broń 2 (ang. "Lethal Weapon 2") – amerykańska komedia kryminalna z 1989 roku w reżyserii Richarda Donnera.
Druga część opowieści o dwóch policjantach pracujących w wydziale zabójstw policji w Los Angeles. Martin Riggs (Mel Gibson) i Roger Murtaugh (Danny Glover) tym razem walczą z dyplomatami z RPA, którzy, chronieni immunitetem dyplomatycznym zajmują się przemytem złotych monet. Po raz pierwszy pojawia się miejscowy cwaniaczek, Leo Getz (Joe Pesci), który we wszystkich kolejnych częściach stanie się nieodłącznym towarzyszem dwójki policjantów.

</doc>
<doc id="985973" url="https://pl.wikipedia.org/wiki?curid=985973" title="Anolis carolinensis">
Anolis carolinensis



</doc>
<doc id="985974" url="https://pl.wikipedia.org/wiki?curid=985974" title="Dekanat Ostrzeszów">
Dekanat Ostrzeszów

Dekanat Ostrzeszów – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 11 parafii:
Sąsiednie dekanaty.
Bralin, Grabów, Kępno, Mikstat, Odolanów, Syców, Wieruszów

</doc>
<doc id="985975" url="https://pl.wikipedia.org/wiki?curid=985975" title="Dekanat Pleszew">
Dekanat Pleszew

Dekanat Pleszew – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Czermin, Dobrzyca, Gołuchów, Raszków, Stawiszyn

</doc>
<doc id="985978" url="https://pl.wikipedia.org/wiki?curid=985978" title="Basen naftowy">
Basen naftowy

Basen naftowy - obniżony element litosfery, zbudowany z formacji osadowych, zawierających potencjalne skały macierzyste, zbiornikowe i uszczelniające, których stopień lityfikacji inspirował procesy generowania i migracji węglowodorów.
Rzadko kiedy złoża węglowodorów występują pojedynczo, na ogół występują one w obrębie basenów sedymentacyjnych. Dotychczas odkryto 270 dużych i średnich (o powierzchni ponad 5000 km2) basenów naftowych o udokumentowanej lub potencjalnej produktywności, zawierających 41 000 złóż ropy naftowej i 27 000 złóż gazu ziemnego.

</doc>
<doc id="985981" url="https://pl.wikipedia.org/wiki?curid=985981" title="Dekanat Raszków">
Dekanat Raszków

Dekanat Raszków – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Dobrzyca, Gołuchów, Koźmin, Krotoszyn, Odolanów, Ołobok, Ostrów Wielkopolski I, Ostrów Wielkopolski II, Pleszew

</doc>
<doc id="985982" url="https://pl.wikipedia.org/wiki?curid=985982" title="Burgpreppach">
Burgpreppach

Burgpreppach – gmina targowa w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, wchodzi w skład wspólnoty administracyjnej Hofheim in Unterfranken. Leży w Haßberge, około 15 km na północny wschód od Haßfurtu, nad rzeką Baunach, przy drodze B303.
Dzielnice.
W skład gminy wchodzi 15 dzielnic:
Polityka.
Wójtem jest Karlheinz Denninger. Rada gminy składa się z 12 członków:

</doc>
<doc id="985983" url="https://pl.wikipedia.org/wiki?curid=985983" title="Elizabeth Swann">
Elizabeth Swann

Elizabeth Turner (z domu Swann) – fikcyjna postać pojawiająca się w filmach Disneya z serii Piraci z Karaibów – ' (2002), ' (2006), ' (2007) i ' (2017). Żona Willa Turnera – ślubu udzielił im na pokładzie Czarnej Perły, w trzeciej odsłonie filmu, w trakcie finałowej bitwy kapitan Hector Barbossa. W tej części zostaje wybrana Królową Piratów.
Elizabeth jest córką gubernatora Port Royal, Weatherby'ego Swanna. Wraz z ojcem przypłynęła na Karaiby 8 lat przed wydarzeniami przedstawionymi w pierwszej części filmu. Postać Elizabeth Swann jest grana przez Keirę Knightley, w początkowych scenach pierwszej części trylogii pojawia się także jako dziecko (w pewnego rodzaju retrospekcji), grane przez Lucindę Dryzek. Knightley opisała swą postać jako „nowoczesną dziewczynę uwięzioną w XVIII wieku”.
Geneza postaci.
Twórcy postaci Elizabeth wzorowali się prawdopodobnie na Elaine Marley z serii "Monkey Island". Inni mówią, że więcej wspólnego ma z księżniczką Leią z Gwiezdnych wojen.
Umiejętności.
Elizabeth uczyła się szermierki od swojego narzeczonego, Willa Turnera, w czasie pomiędzy wydarzeniami opisanymi w pierwszej i w drugiej części filmu. W zobaczyć możemy wiele ujęć ukazujących Elizabeth walczącą przy użyciu dwóch kordów. Panna Swann okazuje się także dobrym strategiem – wyraz temu daje zwłaszcza w scenach z Hektorem Barbossą.
Inne miejsca pojawiania się postaci.
Elizabeth Swann pojawia się także w grze "Kingdom Hearts II", z głosem Elizy Scheider (Keira Knightley nie mogła zająć się podkładaniem głosu, ponieważ brała udział w zdjęciach do "Skrzyni umarlaka"). Schneider udziela też głosu Elizabeth Swann w grze "".

</doc>
<doc id="985985" url="https://pl.wikipedia.org/wiki?curid=985985" title="Trutień">
Trutień

Trutień () – rosyjski periodyk powstały w XVIII wieku, gdy cesarzowa Katarzyna II, po założeniu własnego tygodnika „Wsiakaja wsiaczina” (1769), zachęciła intelektualistów do podobnych działań dziennikarskich. Pismo „Trutień”, które założył Nikołaj Nowikow, było jednak zwrócone przeciw carycy, co spowodowało różnorakie represje.

</doc>
<doc id="985988" url="https://pl.wikipedia.org/wiki?curid=985988" title="Nikołaj Nowikow">
Nikołaj Nowikow

Nikołaj Iwanowicz Nowikow (ur. 8 maja 1744, zm. 12 sierpnia 1818) – pisarz, satyryk i wydawca rosyjski epoki Oświecenia. Pochodził z niebogatej prowincjonalnej szlachty. Uczył się w gimnazjum przy Uniwersytecie Moskiewskim. Założył pismo "Truteń", wydawane w latach 1769-1770, po zamknięciu pisma za krytykę władzy założył w 1772 czasopismo "Malarz" ("Żiwopisiec"). Poddawał krytyce stosunki społeczne XVIII-wiecznej Rosji. Aresztowany w 1792 r. i skazany na 15 lat twierdzy, został po czterech latach zwolniony, ale już nie powrócił do działalności redakcyjnej. Należał do masonerii. 
Najwybitniejszym utworem satyrycznej publicystyki Nowikowa był "Urywek podróży do **", w którym poddał krytyce stosunki między szlachtą a chłopstwem, wskazując na niedolę chłopów. Sam Nowikow był zwolennikiem paternalistycznej monarchii, w której szlachty pełniła funkcje organizacyjno-adminstracyjną, rolę "dobrych ojców" wobec chłopstwa, a car był "dobrym ojcem" całego narodu. Krytyczny wobec stosunków kapitalistycznych, podstawę bogactwa państwa upatrywał w rolnictwie.

</doc>
<doc id="985989" url="https://pl.wikipedia.org/wiki?curid=985989" title="Aidhausen">
Aidhausen

Aidhausen – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, wchodzi w skład wspólnoty administracyjnej Hofheim in Unterfranken. Leży w Haßberge, około 15 km na północny zachód od Haßfurtu.
Dzielnice.
W skład gminy wchodzą następujące dzielnice: Aidhausen, Friesenhausen, Happertshausen, Kerbfeld i Nassach.
Polityka.
Wójtem od 2002 jest Dieter Möhring, jego poprzednikiem był Hildegard Bayer. Rada gminy składa się z 12 członków:
Oświata.
W gminie znajduje się 125 miejsc przedszkolnych (z 95 dziećmi).

</doc>
<doc id="985997" url="https://pl.wikipedia.org/wiki?curid=985997" title="Biadaszki (powiat ostrowski)">
Biadaszki (powiat ostrowski)

Biadaszki – osada w Polsce położona w województwie wielkopolskim, w powiecie ostrowskim, w gminie Odolanów. Miejscowość wchodzi w skład sołectwa Gliśnica.
Miejscowość położona była W latach 1975–1998 w województwie kaliskim, a przed rokiem 1975 i od 1999 w powiecie ostrowskim.

</doc>
<doc id="985999" url="https://pl.wikipedia.org/wiki?curid=985999" title="Alicja Bromberger-Kobus">
Alicja Bromberger-Kobus

Alicja Bromberger-Kobus (ur. 29 lipca 1946 w Damasławku) – działaczka społeczności żydowskiej, nauczycielka przedszkolna, od 1999 przewodnicząca Gminy Wyznaniowej Żydowskiej w Poznaniu; skarbnik w B'nai B'rith Polska, członkini zarządu stowarzyszenia Poznań Ra'anana Polska-Izrael i Fundacji Ochrony Dziedzictwa Żydowskiego.
Życiorys.
Jest córką Polki i Żyda. Była żoną Włodzimierza Kobusa (1942–2012). Jej wnuczka, Magdalena Kuś, jest wiceprzewodniczącą Gminy Wyznaniowej Żydowskiej w Poznaniu.
Wielokrotnie, jako polityk z różnych komitetów wyborczych, zasiadała w Radzie Miejskiej, w komisji gospodarczej, komisji oświatowo-społecznej w Murowanej Goślinie. W 2015 z ostatniego 20. numeru na liście, bezskutecznie kandydowała do Sejmu z listy Platformy Obywatelskiej.
16 października 2013 z rąk Martina Schulza otrzymała Europejską Nagrodę Obywatelską. 16 stycznia 2014 prezydent Bronisław Komorowski przyznał jej Krzyż Kawalerski Orderu Odrodzenia Polski.

</doc>
<doc id="986003" url="https://pl.wikipedia.org/wiki?curid=986003" title="Kuroch">
Kuroch



</doc>
<doc id="986007" url="https://pl.wikipedia.org/wiki?curid=986007" title="Symcha Keller">
Symcha Keller

Krzysztof Symcha Keller (ur. 6 czerwca 1963 w Łodzi) – polski chazan i działacz społeczności żydowskiej. Były Przewodniczący Rady Religijnej Związku Gmin Wyznaniowych Żydowskich w RP oraz były przewodniczący Gminy Wyznaniowej Żydowskiej w Łodzi. 
Życiorys.
Naukę prowadzenia modlitw pobierał początkowo u głównego kantora łódzkiej synagogi Izaaka Froimowskiego. W latach 1988–1992 studiował w szkołach religijnych w Izraelu i Stanach Zjednoczonych. Asystował żonie Małgorzacie, akompaniującej na fortepianie podczas tras koncertowych rabinowi Shlomo Carlebachowi w Polsce i Nowym Jorku. 
Wiele lat zasiadał w Zarządzie Gminy Wyznaniowej Żydowskiej w Łodzi, początkowo pełniąc funkcję zastępcy przewodniczącego, a następnie przewodniczącego. Jest przewodniczącym Rady Religijnej Związku Gmin Wyznaniowych Żydowskich w RP. Od 23 lutego 2008 członek Rabinatu Rzeczypospolitej Polskiej.
Symcha Keller w prowadzeniu modlitw opiera się na tradycyjnej, mistycznej oprawie muzycznej. Duży nacisk kładzie na muzykę chasydzką, anonimowych kompozytorów z małych miasteczek, które były centrami chasydyzmu w XVIII i XIX wieku. Rzadko koncertuje publicznie, z wyjątkiem uroczystości o charakterze religijnym. Prowadził modlitwy m.in. w czasie pielgrzymek papieża Jana Pawła II i Benedykta XVI do Polski, w czasie obchodów 60. rocznicy wybuchu powstania w getcie warszawskim i 60. rocznicy wyzwolenia obozu Auschwitz-Birkenau. Nagrał trzy płyty głównie z muzyką chasydzką i synagogalną, m.in. wraz z byłą żoną (Małgorzata Burzyńska-Keler śpiew (pieśń „Chidusz”) aranżacja i instrumenty klawiszowe) "Szabat" wydaną przez studio nagrań JAM (1991).
W 2002 wraz z Ryszardem Bonisławskim wydał album pt. "Łódzkie judaika na starych pocztówkach".
Współpracuje jako wykładowca historii Żydów w Polsce z wieloma instytucjami, takimi jak Instytut Shem Olam, Instytut Jad Waszem w Jerozolimie oraz Światową Organizacją Chasydów z Aleksandrowa. W 2017 roku nagrał płytę „Bramy”. 
Był mężem Małgorzaty Burzyńskiej-Keller. 

</doc>
<doc id="986009" url="https://pl.wikipedia.org/wiki?curid=986009" title="Północno-Osetyjska Autonomiczna Socjalistyczna Republika Radziecka">
Północno-Osetyjska Autonomiczna Socjalistyczna Republika Radziecka



</doc>
<doc id="986011" url="https://pl.wikipedia.org/wiki?curid=986011" title="Północno-Osetyjska ASRR">
Północno-Osetyjska ASRR



</doc>
<doc id="986012" url="https://pl.wikipedia.org/wiki?curid=986012" title="Stacja Pomp Rzecznych w Warszawie">
Stacja Pomp Rzecznych w Warszawie

Stacja Pomp Rzecznych – stacja pomp znajdująca się przy ul. Czerniakowskiej 124 w Warszawie.
Historia.
Stacja została wybudowana w latach 1883–1886 według projektu Williama Heerleina Lindleya przy ujęciu wody z Wisły jako część nowego wodociągu. Według pierwotnego projektu pompy miały znajdować się w odległości 275 metrów od brzegu. Po ułożeniu wiosną 1884 rury ssącej prowadzącej do rzeki, w czerwcu tego samego roku nastąpił wylew Wisły, jeden z największych w mieście w XIX wieku. W jego wyniku brzeg rzeki odsunął się od rury o ok. 550 metrów. Podjęto wtedy decyzję o jej przedłużeniu oraz ustabilizowaniu koryta Wisły.
Pobierana z rzeki woda tłoczona była za pomocą pomp poruszanych maszynami parowymi do Stacji Filtrów przy ulicy Koszykowej. Zbudowano cztery przewody tłoczne o średnicach: 760, 900, 900, oraz, w 1930, 1200 mm. W skład pierwotnego kompleksu wybudowanego z klinkierowej cegły wchodziły trzy hale pomp i dwie kotłownie.
W 1928 przewody ssawne wchodzące w nurt Wisły zastąpiono kanałem grawitacyjnym i osadnikiem przybrzeżnym o powierzchni 18 ha i głębokości 3–5 m.
Podczas powstania warszawskiego teren Stacji Pomp Rzecznych kontrolowali Niemcy. 18 września 1944 wysadzili ją w powietrze. Zniszczono nie tylko maszyny i budynki, ale również kolektory i węzły znajdujące się kilka metrów pod ziemią.
Stacja wznowiła pracę 29 maja 1945 z wydajnością 14 tys. m³ wody na dobę dzięki odnalezieniu odpowiedniej pompy w fabryce inż. Twardowskiego i uszkodzonego silnika w Stacji Doświadczalnej na Kaskadzie. Kolejne dwie pompy o wydajności 40 tys. m³ wody na dobę każda dostarczone przez Armię Czerwoną uruchomiono 1 i 15 września 1945.
Obecnie stacja jest częścią Stacji Uzdatniania Wody „Filtry” należącej do Zakładu Centralnego Miejskiego Przedsiębiorstwa Wodociągów i Kanalizacji w Warszawie. Jej południowe ogrodzenie wyznacza południową granicę obszaru MSI Ujazdów i dzielnicy Śródmieście.
Zabudowania.
Z pierwotnego zespołu zabudowań przetrwały nieliczne obiekty:
Obok stacji, pod nrem 126a, znajduje się dom mieszkalny pracowników Stacji Pomp Rzecznych wzniesiony ok. 1932.

</doc>
<doc id="986014" url="https://pl.wikipedia.org/wiki?curid=986014" title="Very Large Array">
Very Large Array

Very Large Array (VLA) – obserwatorium radioastronomiczne znajdujące się w Socorro, w stanie Nowy Meksyk w USA, w hrabstwie Socorro.
Opis.
Obserwatorium składa się z 27 niezależnych anten, każdej o średnicy 25 metrów i masie 209 ton. Ułożone są w trzech rzędach, tworzących kształt litery Y, której każde ramię ma maksymalnie około 21 kilometrów długości. Anteny zamocowane są na podstawach jeżdżących po szynach, co umożliwia zmienianie ich pozycji i wykorzystywanie ich do interferometrii. Wspólnie mogą działać jak jedna antena o średnicy 36 kilometrów. Rozdzielczość kątowa obserwatorium sięga 0,05 sekundy.
Zwykle używane są 4 ułożenia anten, od A (najszerszego) do D (najwęższego, gdy wszystkie anteny są w kole o promieniu 600 metrów). Zmiany są dokonywane cyklicznie, przechodząc przez wszystkie ułożenia (i kilka kombinacji) w ciągu 16 miesięcy. Przemieszczenia anten następują co 3–4 miesiące.
Obserwacje.
VLA jest wielozadaniowym obserwatorium. Jest używane przy badaniu radiogalaktyk, kwazarów, pulsarów, pozostałości supernowych, rozbłysków gamma, aktywnych radiowo gwiazd, czarnych dziur, obserwacji Słońca i planet.
W 1989 roku VLA został użyty do odebrania sygnałów radiowych z sondy Voyager 2, gdy mijała Neptuna.
Obecnie VLA służy jako lokalne centrum dla pomiarów interferometrii wielkobazowej (VLBI).
Budowa i rozwój.
Budowa VLA została rozpoczęta w 1973 roku. Pierwsza antena stanęła na miejscu w 1975, a całe obserwatorium rozpoczęło działalność w 1980 roku. Koszt budowy wyniósł 78,5 mln USD.
W ostatnich latach zostały przyznane fundusze na unowocześnienie obserwatorium i oficjalne przekształcenie go w Expanded Very Large Array (EVLA). Wymienione zostaną odbiorniki i oprogramowanie. Ma to zwiększyć czułość, zakres częstotliwości i dokładność pomiarów.

</doc>
<doc id="986018" url="https://pl.wikipedia.org/wiki?curid=986018" title="Bernadowo">
Bernadowo

Bernadowo (do 2009 "Bernardowo", kaszb. "Bernadowò") – osiedle Gdyni, administracyjnie stanowiące część dzielnicy Mały Kack. Położone jest na śródleśnej polanie ("Polana Bernadowo"), otoczonej kompleksem leśnym Lasów Oliwskich stanowiących część Trójmiejskiego Parku Krajobrazowego. Osiedle graniczy z sopockim osiedlem Brodwino i gdyńskimi osiedlami Kolibki i Osiedle Bernadowo.
Najdogodniejsza trasa dojazdowa do osiedla prowadzi od południa, od strony skrzyżowania z ulicą Sopocką.
Osiedle zostało włączone w obszar Gdyni w 1953 roku.
Nazwa.
Niejednokrotnie osiedle można spotkać pod nazwą „Bernardowo”, jednak jest to obecnie nazwa niepoprawna. Poprawny zapis został określony w rozporządzeniu MSWiA z dnia 18 grudnia 2008.

</doc>
<doc id="986019" url="https://pl.wikipedia.org/wiki?curid=986019" title="VLA">
VLA



</doc>
<doc id="986021" url="https://pl.wikipedia.org/wiki?curid=986021" title="Hiventy Poland">
Hiventy Poland

Hiventy Poland (daw. Start International Polska) – polskie studio dźwiękowo-montażowe, założone w 1995 r. z siedzibą w Warszawie, zajmujące się realizacją audio-wizualną dźwięku dla potrzeb telewizji, radia, reklam, gier oraz produkcji filmowych.
Współpracowały z nim m.in.: Ale Kino+, Best Film, Canal+, Cartoon Network, Cinema City, Cyfrowy Polsat, Disney, DreamWorks, Forum Film Poland, Imperial Entertainment Home Video, ITI Film Studio, Kuchnia+, Monolith Films, Planète+, Reader’s Digest, Sony Pictures Studios, SPI International Polska, TVP, TVN, United International Pictures, Universal Pictures, Vision Film Distribution, Warner Bros., Disney Channel i Nickelodeon.
W maju 2022 roku firma zmieniła nazwę na "Hiventy Poland".

</doc>
<doc id="986023" url="https://pl.wikipedia.org/wiki?curid=986023" title="Iuvenes">
Iuvenes

Iuvenes - polski zespół muzyczny założony w 1996 roku w Pile. Początkowo muzycy grali dark ambient, później zmienili stylistykę na viking metalową. Zespół wydał trzy albumy studyjne, minialbum, dwie kompilacje, dwa dema oraz split nagrany z zespołem Leviathan.
W 2009 roku zespół został rozwiązany.

</doc>
<doc id="986025" url="https://pl.wikipedia.org/wiki?curid=986025" title="Podiceps occipitalis">
Podiceps occipitalis



</doc>
<doc id="986026" url="https://pl.wikipedia.org/wiki?curid=986026" title="Lipiny (powiat ostrowski)">
Lipiny (powiat ostrowski)

Lipiny – osada leśna w Polsce położona w województwie wielkopolskim, w powiecie ostrowskim, w gminie Odolanów. Miejscowość wchodzi w skład sołectwa Uciechów.
Miejscowość położona była W latach 1975–1998 w województwie kaliskim, a przed rokiem 1975 i od 1999 w powiecie ostrowskim.
Zobacz też: Lipiny

</doc>
<doc id="986028" url="https://pl.wikipedia.org/wiki?curid=986028" title="Kopropel">
Kopropel



</doc>
<doc id="986030" url="https://pl.wikipedia.org/wiki?curid=986030" title="Papiernia (powiat ostrowski)">
Papiernia (powiat ostrowski)

Papiernia – osada w Polsce położona w województwie wielkopolskim, w powiecie ostrowskim, w gminie Odolanów. Miejscowość wchodzi w skład sołectwa Nadstawki.
Miejscowość położona była W latach 1975–1998 w województwie kaliskim, a przed rokiem 1975 i od 1999 w powiecie ostrowskim.
Zobacz też: Papiernia

</doc>
<doc id="986032" url="https://pl.wikipedia.org/wiki?curid=986032" title="Trzcieliny (gmina Odolanów)">
Trzcieliny (gmina Odolanów)

Trzcieliny – osada w Polsce położona w województwie wielkopolskim, w powiecie ostrowskim, w gminie Odolanów. Miejscowość wchodzi w skład sołectwa Nadstawki.
Miejscowość położona była W latach 1975–1998 w województwie kaliskim, a przed rokiem 1975 i od 1999 w powiecie ostrowskim.
Zobacz też: Trzcieliny

</doc>
<doc id="986033" url="https://pl.wikipedia.org/wiki?curid=986033" title="Wisławka">
Wisławka

Wisławka – osada leśna w Polsce położona w województwie wielkopolskim, w powiecie ostrowskim, w gminie Odolanów. Miejscowość wchodzi w skład sołectwa Gliśnica.
Miejscowość położona była W latach 1975–1998 w województwie kaliskim, a przed rokiem 1975 i od 1999 w powiecie ostrowskim.

</doc>
<doc id="986034" url="https://pl.wikipedia.org/wiki?curid=986034" title="Fussball Klub Austria">
Fussball Klub Austria



</doc>
<doc id="986035" url="https://pl.wikipedia.org/wiki?curid=986035" title="Husajn Sulajmani">
Husajn Sulajmani



</doc>
<doc id="986036" url="https://pl.wikipedia.org/wiki?curid=986036" title="Kuglarz (ptak)">
Kuglarz (ptak)

Kuglarz, akrobata ("Terathopius ecaudatus") – gatunek dużego ptaka z podrodziny jastrzębi (Accipitrinae) w rodzinie jastrzębiowatych (Accipitridae), jedyny przedstawiciel rodzaju Terathopius. Występuje w Afryce Subsaharyjskiej i w południowo-zachodniej części Półwyspu Arabskiego. Zagrożony wyginięciem.
Systematyka.
Taksonomia.
Jest to jedyny przedstawiciel rodzaju Terathopius. Nie wyróżnia się podgatunków.
Morfologia.
Długość ciała 55–70 cm, rozpiętość skrzydeł 168–190 cm; masa ciała 1820–2950 g. Czarny brzuch i głowa, grzbiet brązowy, skrzydła w różnych odcieniach szarości. Dziób czerwono-pomarańczowy. Samica większa od samca.
Zasięg występowania.
Kuglarz występuje od południowej Mauretanii i Senegambii na wschód do Sudanu, Erytrei i Etiopii, a następnie na południe (poza głównymi regionami zalesionymi) do Namibii i Południowej Afryki; także w południowo-zachodniej części Półwyspu Arabskiego, gdzie prawdopodobnie odbywa lęgi (przynajmniej zdarzało się to dawniej).
Ekologia.
Od sawann i równin po rejony górskie (wysokość do 4000 m n.p.m.).
Dzienny tryb życia. Kuglarz należy do najchętniej latających jastrzębiowatych, podczas jednego dnia może przebyć do 500 km, lecąc z prędkością 50–80 km/h. Często żyje w stadach dochodzących do 50 osobników.
Kuglarz żywi się głównie małymi ssakami, ptakami, płazami, a nawet rybami. W młodym wieku zjada głównie padlinę. Najczęściej poluje rzucając się z góry na ofiarę, chwyta także ptaki w locie. Potrafi ukraść zdobycz innemu drapieżnemu ptakowi.
Kuglarze tworzą zwykle pary na całe życie. Gniazdo zakładają pomiędzy grudniem a czerwcem, najczęściej w lutym i marcu, zwykle na drzewie chlebowym lub akacji. Samica składa jedno, duże jajo, białe z czerwonobrązowymi plamkami. Wysiadują je oboje rodzice. Po wykluciu, pisklę jest kremowo-biało-brązowe. Przez pierwsze dni życia karmi je matka, potem dołącza się ojciec. Po 3 miesiącach pisklę uczy się latać, po 6 opuszcza gniazdo. Dojrzałość płciową osiąga w wieku trzech lat. Kuglarze żyją 12–15 lat.
Status.
W Czerwonej księdze gatunków zagrożonych IUCN kuglarz od 2020 roku jest klasyfikowany jako gatunek zagrożony (EN – "Endangered"); wcześniej, od 2009 roku miał status gatunku bliskiego zagrożenia (NT – "Near Threatened"), a jeszcze wcześniej uznawano go za gatunek najmniejszej troski (LC – "Least Concern"). W 2001 roku liczebność populacji szacowano na dziesiątki tysięcy osobników. Trend liczebności populacji oceniany jest jako silnie spadkowy ze względu na utratę siedlisk i zatrucia pestycydami lub zatrutymi przynętami.
Kuglarz i ludzie.
Kuglarz jest czczony przez afrykańskie plemiona, uważany za zwiastuna szczęścia. Europejczycy przybyli do Afryki tępili go, sądząc, że ptak porywa zwierzęta domowe.

</doc>
<doc id="986037" url="https://pl.wikipedia.org/wiki?curid=986037" title="Kyrene (mitologia)">
Kyrene (mitologia)

Kyrene (także Kyrena; gr. Kyrḗnē, łac. Cyrene) – w mitologii greckiej nimfa tesalska.
Była córką króla Lapitów, Hypseusa. Mieszkała w lasach gór Pindos. Wygrała igrzyska pogrzebowe ku czci Peliasa, za co w nagrodę Apollo, który się w niej zakochał, podarował nimfie dwa psy myśliwskie.
Jej zajęciem było polowanie i ochranianie stad swego ojca przed drapieżnikami. Pewnego razu zaatakowała lwa, nie posiadając przy sobie żadnej broni, i pokonała go. Całe zmaganie obserwował Apollo. Udał się do centaura Chejrona, którego wypytał o Kyrene. Chejron przepowiedział, że Apollo zabierze Kyrene za morze do ogrodów Zeusa i uczyni ją królową wielkiego miasta, zebrawszy przedtem mieszkańców wyspy pod górą stojącą na równinie. Mieszkańcy powitają ją w wielkim pałacu, otrzyma tytuł królowej i będzie przychylna myśliwym i rolnikom oraz urodzi Apollinowi syna. Hermes zastąpi położną i zabierze ich syna do Godzin i Matki Ziemi, nakazując im żywić niemowlę ambrozją i nektarem. Gdy syn dorośnie zyska tytuł "nieśmiertelnego Zeusa", "czystego Apollina" i "strażnika trzód". Usłyszawszy to, Apollo zawiózł nimfę na swoim złotym rydwanie do krainy libijskiej. Afrodyta powitała ich po przybyciu. Wieczorem Apollo obiecał Kyrene długie życie, podczas którego będzie mogła do woli polować i obiecał jej rządy nad żyznym krajem. Potem posiadł ją w swym złotym pałacu. Następnie zostawił ją na pobliskiej górze pod opieką nimf mirtowych, córek Hermesa. Tam Kyrene urodziła Aristajosa, a po drugich odwiedzinach Apollina, wieszczka Idmona. Bóg oddał je we władanie część kraju, krainę Kyrene. Jednakże pewnej nocy Kyrene oddała się Aresowi, a owocem tej namiętności był Diomedes.
Zaś w epoce hellenistycznej głoszono, że Kyrene otrzymała swoją krainę od króla Libii, Eurypylosa. Lew pustoszył kraj, więc król obiecał, że odda część królestwa temu, kto go zabije. Kyrene zabiła lwa i w ten sposób założyła miasto Kyrene. Według tej wersji mitu miała dwoje dzieci Aristajosa i Antuchosa.
Inne wersje przedstawiają, że Kyrene nie przybyła do Libii wprost z Tesalii, ale przez jakiś czas mieszkała Krecie. W innych źródłach pisano, że Apollo uwiódł Kyrene pod postacią wilka. Wergiliusz w "Georgikach" przedstawia Kyrene jako nimfę wodną, mieszkającą w podziemnej grocie pod rzeką Penejos, gdzie łączyły się rzeki, zanim wypłynęły na powierzchnię ziemi. Poeta nie wspomina nic o przybyciu do Libii.

</doc>
<doc id="986038" url="https://pl.wikipedia.org/wiki?curid=986038" title="Hrabstwo Lake (Illinois)">
Hrabstwo Lake (Illinois)

Hrabstwo Lake – hrabstwo w USA, w stanie Illinois, według spisu z 2000 roku liczba ludności wynosiła 644 356. Siedzibą hrabstwa jest Waukegan.
Geografia.
Według spisu hrabstwo zajmuje powierzchnię 904 km², z czego 1893 km² stanowią lądy, a 11 km² (1,22%) stanowią wody. Według danych statystycznych z 2000 roku hrabstwo znajduje się na 31 miejscu w kraju pod względem dochodu na jednego mieszkańca. Hrabstwo jest częścią aglomeracja Chicago.
Historia.
Z chwilą gdy lodowiec wycofał się w obecnych terenów hrabstwa Lake, utworzyło się jezioro polodowcowe Michigan. 10 000 lat temu poziom jeziora spadł do obecnego stanu pozostawiając po sobie osady gliny, piasku i kamieni.
Według niektórych pogłosek pierwszym białym, który zobaczył obecne tereny Lake, był jezuicki misjonarz, o. Allouez w 1630 roku.
Prawdopodobnie umarł on w pobliżu Waukegan. Jednakże, w " Historii Hrabstwa Lake " autorstw Halseya znajduje się wzmianka jakoby pierwszym białym człowiekiem był Jeanem Nicolet, agent firmy "Company of the Hundred Associates", który rządził w St. Lawrence w Quebec. W 1634 – 1635, odbył on podróż łodzią przez południowy zachód drogą rzeczną Mackinac, Green Bay i rzeką Fox. W ten sposób odwiedził 60 indiańskich wsi w rejonie hrabstw McHenry i Lake.
W 1818 roku stan Illinois przyłączył się do Unii i w 1833 roku rdzenni mieszkańcy tych terenów Indianie Potawatomie, którzy żyli to od roku 1720, podpisali układ z rządem USA, w którym rezygnowali z ziem. Po tym wydarzeniu nastąpiła wielka fala emigracyjna do zachodnich terenów rzeki Des Plaines, gdzie ziemia była płaska, łatwo dostępna, preria pokryta trawą i nadająca się do zagospodarowania.
Pierwszy osadnikiem był kapitanem Daniel Wright z Vermontu, który przybył do Checagou w 1833 roku. Idąc wzdłuż brzegów rzeki Aux Plain osiadł nad zatoką Creek w 1834 roku, wraz z żoną dziećmi, dwoma wołami i krową. Zmarł w i został pochowany nad zatoką w grudniu 1873 roku w wieku 95 lat. Innymi osadnikami, którzy przybyli do okręgu Vernon w 1834 roku byli duchowny Theron Parsons, który zbudował kaplicę i Hiram Kennecott, właściciel pierwszego sklepu i tartaku. Kennecott został wybrany w 1835 roku pierwszym szeryfem hrabstwa Lake.
W sierpniu 1836 roku powstał pierwszy urząd pocztowy w hrabstwie zostało założony na zatoką Creek a osada została nazwana Half Day od faktu iż konna podróż od zatoki do osady trwała pół dnia. W tym sam roku, Laura B. Sprague otworzyła pierwszą szkołę w chacie jej ojca w Half Day.
W 1834 roku powstały pierwsze zabudowania w miejscu obecnego miasta Waukegan i zostało nazwane Litte Fort (Mały Fort), od ruin francuskiego fortu znalezionego w pobliżu. Miasto położone w dogodnym miejscu nad jeziorem stało się ważnym składem handlowym i nazwane Waukegan od indiańskiego słowa plemienia Waukegan oznaczającego Litte Ford.
W 1834 roku, angielski osadnik, George Vardin, przybył do miejsca zwanego teraz Libertyville, wraz ze swoją żoną i córką. Tu zbudował chatę w małym zagajniku pomiędzy rzeka Des Plaines Rzeka a jeziorem i nazwę je Horace Butler. Po roku osada została przemianowana na Vardin's Grove, a następnie, kiedy to 4 lipca 1836 roku dziesięć rodzin świętował Dzień Niepodległości w Independence Grove. W tym samym roku wybudowano pierwszy kościół w hrabstwie i pierwszą szkołę. W 1837 roku nazwa miasta ponownie została zmieniona na Libertyville.
Historia miasteczka Deerfield zaczęła się w 1835 roku, kiedy to grupa osadników przybyła do ujścia rzeki Des Plaines. Horace Lamb, wraz z Jacobem Cadwell i jego pięciu synami, osiadł w obszarze dzisiejszego miasteczka Deerfield. Nazwę okręgu przybrana na cześć byłego irlandzkiego mieszkańca Deerfield.
W tym samym również roku, trzy rodziny utworzyło osadę Mechanic's Grove znaną dziś jako St. Mary na zatoką jeziora w Mundelein. Później, wieś została nazwana Holcomb. W 1924 roku miasto Mundelein po imieniu kardynała Mundelein.
Hrabstwo Lake powstało z terenów hrabstwa McHenry w 1839 roku.
Demografia.
Według spisu z 2000 roku hrabstwo zamieszkuje 644 356 osób, które tworzą 216 297 gospodarstw domowych oraz 163 953 rodzin. Gęstość zaludnienia wynosi 556 osób/km2. Na terenie hrabstwa jest 223 919 budynków mieszkalnych o częstości występowania wynoszącej 195 budynków/km2. Hrabstwo zamieszkuje 80,11% ludności białej, 6,94% ludności czarnej, 0,28% rdzennych mieszkańców Ameryki, 3,90% Azjatów, 0,05% mieszkańców Pacyfiku, 6,72% ludności innej rasy oraz 2,01% ludności wywodzącej się z dwóch lub więcej ras, 14,39% ludności to Hiszpanie, Latynosi lub inni.
W hrabstwie znajduje się 216 297 gospodarstw domowych, w których 42,10% stanowią dzieci poniżej 18 roku życia mieszkający z rodzicami, 63,20% małżeństwa mieszkające wspólnie, 9,20% stanowią samotne matki oraz 24,20% to osoby nie posiadające rodziny. 19,70% wszystkich gospodarstw domowych składa się z jednej osoby oraz 6,20% żyje samotnie i ma powyżej 65 roku życia. Średnia wielkość gospodarstwa domowego wynosi 2,88 osoby, a rodziny wynosi 3,33 osoby.
Przedział wiekowy populacji hrabstwa kształtuje się następująco: 29,40% osób poniżej 18 roku życia, 8,90% pomiędzy 18 a 24 rokiem życia, 31,60% pomiędzy 25 a 44 rokiem życia, 21,60% pomiędzy 45 a 64 rokiem życia oraz 8,50% osób powyżej 65 roku życia. Średni wiek populacji wynosi 34 lat. Na każde 100 kobiet przypada 101,20 mężczyzn. Na każde 100 kobiet powyżej 18 roku życia przypada 99,30 mężczyzn. Miasta Waukegan i North Chicago stanowi 20% całej populacji.
Średni dochód dla gospodarstwa domowego wynosi 66 973 USD, a średni dochód dla rodziny wynosi 76 424 dolarów. Mężczyźni osiągają średni dochód w wysokości 50 789 dolarów, a kobiety 33 458 dolarów. Średni dochód na osobę w hrabstwie wynosi 32 102 dolarów. Około 4,00% rodzin oraz 5,70% ludności żyje poniżej minimum socjalnego, z tego 7,00% poniżej 18 roku życia oraz 4,80% powyżej 65 roku życia.

</doc>
<doc id="986039" url="https://pl.wikipedia.org/wiki?curid=986039" title="Jorge Larena">
Jorge Larena

Jorge Larena Avellenada Roig (ur. 29 września 1981 w Las Palmas de Gran Canaria) - hiszpański piłkarz, grający na pozycji pomocnika. Jego aktualny klub to UD Las Palmas.
Debiutował w UD Las Palmas w 1997 roku. W 2002 przeszedł do Atlético Madryt; w 2005 rozpoczął grę w Celcie Vigo. W 2008 roku wrócił do Las Palmas.

</doc>
<doc id="986041" url="https://pl.wikipedia.org/wiki?curid=986041" title="Ręczna stymulacja członka">
Ręczna stymulacja członka

Ręczna stymulacja członka – forma seksu bez penetracji polegająca na pobudzaniu ręką penisa przez partnera, stosowana zarówno w kontaktach hetero- jak i homoseksualnych.
Stymulacja członka ręką może stanowić samodzielną formę stosunku (masturbacja), jak również być elementem współżycia przed i po innych formach pobudzania partnera.
Zarówno w stosunkach hetero- oraz homoseksualnych dłoń partnerki/partnera obejmuje penisa i wykonuje nią ruchy frykcyjne, aż do momentu rozpoczęcia wytrysku, który odbywa się już samoistnie, jednak stymulacja może trwać nadal w jego trakcie (zależnie od partnerki/partnera). Partnerka/partner może jednocześnie drugą ręką pobudzać strefy erogenne partnera (np. mosznę). Nie zawsze ręczna stymulacja członka musi być zakończona wytryskiem.
Analogiczna forma pobudzania ręką w stosunku do kobiet to palcówka.
Popularność.
Pobudzanie członka ręką stanowi popularną usługę świadczoną klientom agencji towarzyskich. Według badań z 2002 roku korzysta z niej 80,7% klientów tych agencji.
Inne zastosowania.
Ręczna stymulacja zewnętrznych narządów płciowych jest jedną z możliwości pozyskiwania spermy od samców zwierząt.

</doc>
<doc id="986042" url="https://pl.wikipedia.org/wiki?curid=986042" title="Osiedle Bernadowo">
Osiedle Bernadowo

Osiedle Bernadowo – osiedle Gdyni, administracyjnie stanowiące część dzielnicy Mały Kack. Położone jest przy granicy Trójmiejskiego Parku Krajobrazowego pomiędzy ulicami Sopocką i Wielkopolską. Dominującą strukturą osiedla jest nowa zabudowa jednorodzinna skoncentrowana na wzgórzach morenowych. Osiedle graniczy z Bernadowem, Małym Kackiem (właściwym) i Wielkim Kackiem. Głównymi ulicami osiedla są ulice „Wzgórze Bernadowo” i „Osiedle Bernadowo”.
Połączenie z innymi dzielnicami Gdyni i Sopotu umożliwiają autobusy komunikacji miejskiej (linie nr 177 i 181).
Obszar dzisiejszego osiedla został włączony w granice administracyjne Gdyni w 1953 roku.

</doc>
<doc id="986043" url="https://pl.wikipedia.org/wiki?curid=986043" title="Adygejska Autonomiczna Socjalistyczna Republika Radziecka">
Adygejska Autonomiczna Socjalistyczna Republika Radziecka

Adygejska Autonomiczna Socjalistyczna Republika Radziecka, Adygejska ASRR – republika autonomiczna w Związku Radzieckim, wchodząca w skład Rosyjskiej Federacyjnej Socjalistycznej Republiki Radzieckiej.
Adygejska ASRR została utworzona tuż przed rozpadem ZSRR, 3 lipca 1991 r., kiedy to podniesiono rangę i poszerzono zakres adygejskiej autonomii, likwidując istniejący od 1922 r. Adygejski Obwód Autonomiczny i zastępując go Adygejską ASRR.
Republika istniała przez krótki okres i została rozwiązana na fali zmian i reform związanych z likwidacją Związku Radzieckiego i uzyskiwaniem suwerenności przez Rosję. Gdy po kilkumiesięcznym istnieniu Adygejska ASRR została zlikwidowana, w 1992 r. powołano zamiast niej autonomiczną Republikę Adygei, mającą status autonomicznej republiki rosyjskiej.
 "Informacje nt. położenia, gospodarki, historii, ludności itd. Adygejskiej Autonomicznej Socjalistycznej Republiki Radzieckiej znajdują się w: artykule poświęconym republice Adygei, jak obecnie nazywa się podmiot Federacji Rosyjskiej, będący prawną kontynuacją Adygejskiej ASRR."

</doc>
<doc id="986044" url="https://pl.wikipedia.org/wiki?curid=986044" title="Terathopius ecaudatus">
Terathopius ecaudatus



</doc>
<doc id="986046" url="https://pl.wikipedia.org/wiki?curid=986046" title="Adygejska ASRR">
Adygejska ASRR



</doc>
<doc id="986052" url="https://pl.wikipedia.org/wiki?curid=986052" title="Karaczajo-Czerkieska Autonomiczna Socjalistyczna Republika Radziecka">
Karaczajo-Czerkieska Autonomiczna Socjalistyczna Republika Radziecka

Karaczajo-Czerkieska Autonomiczna Socjalistyczna Republika Radziecka, Karaczajo-Czerkieska – republika autonomiczna w Związku Radzieckim, wchodząca w skład Rosyjskiej Federacyjnej Socjalistycznej Republiki Radzieckiej.
Karaczajo-Czerkieska ASRR została utworzona tuż przed rozpadem ZSRR, 3 lipca 1991 r., kiedy to podniesiono rangę i poszerzono zakres autonomii Karaczajów i Czerkiesów, likwidując istniejący od 1957 r. Karaczajo-Czerkieski Obwód Autonomiczny i zastępując go Karaczajo-Czerkieską ASRR.
Republika istniała przez krótki okres i została rozwiązana na fali zmian i reform związanych z likwidacją Związku Radzieckiego i uzyskiwaniem suwerenności przez Rosję. Gdy po kilkumiesięcznym istnieniu Karaczajo-Czerkieska ASRR została zlikwidowana, w 1992 r. powołano zamiast niej autonomiczną Republikę Karaczajo-Czerkiesji, mającą status autonomicznej republiki rosyjskiej.
 "Informacje nt. położenia, gospodarki, historii, ludności itd. Karaczajo-Czerkieskiej Autonomicznej Socjalistycznej Republiki Radzieckiej znajdują się w: artykule poświęconym republice Karaczajo-Czerkiesji, jak obecnie nazywa się podmiot Federacji Rosyjskiej, będący prawną kontynuacją Karaczajo-Czerkieskiej ASRR."

</doc>
<doc id="986053" url="https://pl.wikipedia.org/wiki?curid=986053" title="Piaskówka">
Piaskówka



</doc>
<doc id="986054" url="https://pl.wikipedia.org/wiki?curid=986054" title="Karaczajo-Czerkieska ASRR">
Karaczajo-Czerkieska ASRR



</doc>
<doc id="986057" url="https://pl.wikipedia.org/wiki?curid=986057" title="Sobiesław Dypoldowicz">
Sobiesław Dypoldowicz



</doc>
<doc id="986058" url="https://pl.wikipedia.org/wiki?curid=986058" title="Nea Moni">
Nea Moni

Nea Moni (gr. "Νέα Μονή" – "Nowy Klasztor") – klasztor bizantyjski położony na greckiej wyspie Chios. Klasztor należy do najważniejszych zabytków architektury bizantyjskiej na greckich wyspach.
W 1990 roku został wpisany wraz z klasztorami Dafni i Osios Lukas na listę światowego dziedzictwa UNESCO.
Historia.
Klasztor został ufundowany około 1045 przez cesarza Konstantyna IX Monomacha na miejscu odnalezienia cudownej ikony Matki Boskiej. W czasach swojej świetności należał do najbogatszych klasztorów w całej Grecji. Mieszkało w nim około 600 mnichów. Ściany klasztoru zdobiły liczne mozaiki. 
Podczas wojny o niepodległość Grecji w 1822 Turcy dokonali tu masakry wszystkich mnichów oraz wielu mieszkańców wyspy, którzy schronili się w klasztorze przed inwazją. Z tego powodu Nea Moni jest dziś dla Greków sanktuarium pamięci narodowej. W murach klasztoru zwiedzającym udostępnione jest "ossuarium" – kaplica ze szczątkami ofiar rzezi. Turcy splądrowali kompleks powodując znaczne zniszczenia zabudowań klasztornych.
Znaczna część mozaik została zniszczona lub poważnie uszkodzona podczas trzęsienia ziemi w 1881, w tym znajdująca się na pierwotnej kopule mozaika przedstawiająca Pantokratora.
W 1990 roku został wpisany wraz z klasztorami Dafni i Osios Lukas na listę światowego dziedzictwa UNESCO.
Kompleks klasztorny.
Oprócz kościoła klasztornego w skład kompleksu klasztornego wchodzą refektarz i sklepione cysterny na wodę, a także "ossuarium" – kaplica ze szczątkami ofiar rzezi z 1822. Dzwonnica została wzniesiona po trzęsieniu ziemi. W narteksie kościoła zachowały się freski. Najważniejszymi dziełami sztuki są jednak mozaiki, które przetrwały trzęsienie ziemi w 1881 i zachowały się w dobrym stanie do dziś. 
Mozaiki w narteksie przedstawiają dwudziestu ośmiu świętych czczonych na Chios. Po bokach przedstawiono sceny umywania nóg apostołom i zdrady Judasza. W kopule mieścił się niegdyś cały cykl "Życie Jezusa", lecz trzęsienie ziemi przetrwały tylko mozaiki "Chrzest", "Ukrzyżowanie", "Zdjęcie z Krzyża" i "Zmartwychwstanie" oraz wizerunki ewangelistów Marka i Jana. W apsydzie przedstawiono Matkę Boską.

</doc>
<doc id="986059" url="https://pl.wikipedia.org/wiki?curid=986059" title="Otto Dypoldowicz">
Otto Dypoldowicz



</doc>
<doc id="986063" url="https://pl.wikipedia.org/wiki?curid=986063" title="Wanga błękitna">
Wanga błękitna

Wanga błękitna, wanga dwubarwna ("Cyanolanius madagascarinus") – gatunek małego ptaka z rodziny wangowatych (Vangidae). Występuje na Madagaskarze oraz na Komorach.
Systematyka.
Jest to jedyny przedstawiciel rodzaju "Cyanolanius". Zwykle wyróżnia się trzy podgatunki, choć niektórzy autorzy wydzielają podgatunki "comorensis" i "bensoni" do osobnego gatunku o nazwie "Cyanolanius comorensis" (wanga komorska).
Podgatunki i zasięg występowania.
Poszczególne podgatunki zamieszkują:
Morfologia.
Wanga błękitna osiąga ok. 15 cm długości ciała. Ubarwienie wierzchu jest metalicznie niebiesko lśniące, a spodu – białe.
Ekologia i zachowanie.
Zamieszkuje głównie lasy tropikalne. Przebywa najczęściej wśród drzew i krzewów, samotnie lub w niewielkich stadach. Odżywia się owadami oraz ich larwami. Ptaki te, poszukując pokarmu, często przyłączają się do wielogatunkowych stad ptaków owadożernych.
Samica wangi błękitnej znosi 3–4 jaj w gnieździe położonym zwykle w koronie drzewa. Biologia rozrodu tego gatunku ptaków jest na razie dość słabo poznana.
Status.
IUCN uznaje wangę błękitną za gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity. Trend liczebności populacji nie jest znany.
Od 2016 roku IUCN uznaje wangę komorską ("C. (m.) comorensis") za osobny gatunek i klasyfikuje ją jako gatunek zagrożony (EN, "Endangered"). Podgatunek "comorensis" z wyspy Mohéli opisywany jest jako pospolity. Podgatunek "bensoni" z wyspy Wielki Komor jest wyjątkowo rzadki i prawie nieznany, niektórzy autorzy przypuszczają, że wymarł.

</doc>
<doc id="986064" url="https://pl.wikipedia.org/wiki?curid=986064" title="FC Nurnberg">
FC Nurnberg



</doc>
<doc id="986065" url="https://pl.wikipedia.org/wiki?curid=986065" title="Rafa Pascual">
Rafa Pascual

Rafael Pascual Cortés; znany jako Rafa Pascual; (ur. 16 marca 1970 w Madrycie, Hiszpania) – hiszpański siatkarz, wielokrotny reprezentant kraju. Występuje na pozycji przyjmującego. Wraz z reprezentacją Hiszpanii zdobył złoty medal na Mistrzostwach Europy w 2007 roku.
Życiorys.
Urodził się w madryckiej dzielnicy Argüellos w 1970 roku. Jako piętnastolatek postanowił uprawiać siatkówkę; dwa lata później wyjechał do Barcelony w celu trenowania tego sportu. W 1993 roku rozpoczął grę we włoskiej lidze. W drugiej połowie lat 90. uważany był za najlepszego siatkarza na globie. W 1998 roku został wybrany MVP i najlepiej punktującym zawodnikiem Mistrzostw Świata. Ku zwieńczeniu swojej bardzo bogatej kariery siatkarskiej, Rafa w 2007 roku zdobył złoty medal Mistrzostw Europy i Ligi Europejskiej.

</doc>
<doc id="986069" url="https://pl.wikipedia.org/wiki?curid=986069" title="Gorno-Ałtajska Autonomiczna Socjalistyczna Republika Radziecka">
Gorno-Ałtajska Autonomiczna Socjalistyczna Republika Radziecka

Gorno-Ałtajska Autonomiczna Socjalistyczna Republika Radziecka, Gorno-Ałtajska ASRR – republika autonomiczna w Związku Radzieckim, wchodząca w skład Rosyjskiej Federacyjnej Socjalistycznej Republiki Radzieckiej.
Gorno-Ałtajska ASRR została utworzona tuż przed rozpadem ZSRR, 25 października 1990 r., kiedy to podniesiono rangę i poszerzono zakres autonomii zamieszkujących tutaj ludów tureckich, likwidując istniejący od 1922 r. Gorno-Ałtajski Obwód Autonomiczny i zastępując go Gorno-Ałtajską ASRR.
3 lipca 1991 r. republika została przemianowana na Gorno-Ałtajską Socjalistyczną Republikę Radziecką, pozostającą w składzie Rosyjskiej FSRR (zmiana nazwy wprowadza zamieszanie w nazewnictwie radzieckich republik – podmioty mające status SRR nie wchodziły w skład innych republik oraz miały prawo secesji ze związku). Republika istniała przez krótki okres i została rozwiązana na fali zmian i reform związanych z likwidacją Związku Radzieckiego i uzyskiwaniem suwerenności przez Rosję. Gdy po kilkumiesięcznym istnieniu Gorno-Ałtajska SRR została zlikwidowana, w 1992 r. powołano zamiast niej autonomiczną Republikę Górnego Ałtaju (wkrótce przemianowaną na Republikę Ałtaju), mającą status autonomicznej republiki rosyjskiej.
 "Informacje na temat położenia, gospodarki, historii, ludności itd. Gorno-Ałtajskiej Autonomicznej Socjalistycznej Republiki Radzieckiej znajdują się w: artykule poświęconym republice Ałtaju, jak obecnie nazywa się podmiot Federacji Rosyjskiej, będący prawną kontynuacją Gorno-Ałtajskiej ASRR."

</doc>
<doc id="986071" url="https://pl.wikipedia.org/wiki?curid=986071" title="Gorno-Ałtajska ASRR">
Gorno-Ałtajska ASRR



</doc>
<doc id="986076" url="https://pl.wikipedia.org/wiki?curid=986076" title="Górno-Ałtajska ASRR">
Górno-Ałtajska ASRR



</doc>
<doc id="986080" url="https://pl.wikipedia.org/wiki?curid=986080" title="1. Fußball-Club Nürnberg Verein für Leibesübungen">
1. Fußball-Club Nürnberg Verein für Leibesübungen



</doc>
<doc id="986083" url="https://pl.wikipedia.org/wiki?curid=986083" title="Earth (album Vangelisa)">
Earth (album Vangelisa)

Earth – wydany w 1973 roku solowy album greckiego muzyka i kompozytora Vangelisa.

</doc>
<doc id="986084" url="https://pl.wikipedia.org/wiki?curid=986084" title="August Dvorak">
August Dvorak

August Dvorak (ur. 5 maja 1894, zm. 10 października 1975) – amerykański psycholog czeskiego pochodzenia, profesor na University of Washington w Seattle.
Wraz ze swoim szwagrem, Williamem Dealeyem, stworzył w latach 30. XX wieku układ klawiatury, nazwany klawiaturą Dvoraka, który miał zastąpić układ QWERTY. W latach 40. zaprojektował klawiaturę, z której można korzystać jedną ręką.
Wraz z Dealeyem, Nellie Merrick oraz Gertrude Ford napisał książkę "Typewriting Behavior", wydaną w roku 1936, która zawierała dogłębną analizę pisania na maszynie od strony psychologicznej i fizjologicznej.
August Dvorak był dalekim krewnym czeskiego kompozytora Antonína Dvořáka.

</doc>
<doc id="986085" url="https://pl.wikipedia.org/wiki?curid=986085" title="Miguel de Cervantes Saavedra">
Miguel de Cervantes Saavedra



</doc>
<doc id="986088" url="https://pl.wikipedia.org/wiki?curid=986088" title="Milwaukee Brewers">
Milwaukee Brewers

Milwaukee Brewers – drużyna baseballowa grająca w centralnej dywizji National League, ma siedzibę w Milwaukee w stanie Wisconsin.
Historia.
Klub powstał w Seattle pod nazwą 1969 pod nazwą Seattle Pilots i był jednym z czterech zespołów, obok Kansas City Royals, Montreal Expos i San Diego Padres, który dołączył do Major League Baseball, jednak z powodu niskiej frekwencji i problemów finansowych został sprzedany za 10,8 miliona dolarów Budowi Seligowi, byłemu właścicielowi Milwaukee Braves, który przeniósł jego siedzibę do Milwaukee. Klub przyjął nazwę Milwaukee Brewers ze względu na istniejący od połowy XIX wieku w tym mieście przemysł browarniczy. Pierwszy mecz odbył się 7 kwietnia 1970; w obecności 37 237 widzów Brewers ulegli California Angels 0-12. W latach 1975-1976 w zespole grał 25-krotny uczestnik Meczu Gwiazd, członek Baseball Hall of Fame Hank Aaron, ówczesny rekordzista w MLB pod względem liczby zdobytych home runów; 20 lipca 1976 w meczu z California Angels zdobył 755. home runa w karierze.
W sezonie 1981 Brewers po raz pierwszy uzyskali awans do postseason, zaś rok później zagrali w World Series, w których ulegli St. Louis Cardinals 3-4. Po zakończeniu sezonu 1997 klub przeszedł do National League Central Division. W 2000 po 21 latach występów w roli gospodarza na Milwaukee County Stadium, klub przeniósł się na wybudowany kosztem 382 milionów dolarów, mogącym pomieścić 41 900 widzów Miller Park. W 2008 Brewers po raz pierwszy od 28 lat awansowali do postseason, jednak ulegli w NLDS Philadelphia Phillies 1-3.
W sezonie 2011 Brewers uzyskali najlepszy bilans zwycięstw i porażek w historii klubu (96–66) i po pokonaniu w NLDS Arizona Diamondbacks 3-2, przegrali w NLCS z późniejszym triumfatorem w World Series St. Louis Cardinals 2-4. 26 czerwca 2014 Brewers ustanowili klubowy rekord w liczbie zwycięstw na półmetku rozgrywek, zaliczając 49 wygranych po rozegraniu 81 meczów.
Stroje specjalne.
Zawodnicy Brewers w kilku meczach MLB występowali w strojach specjalnych:
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Zobacz też.
Sausage Race
Linki zewnętrzne.
Oficjalna strona klubu

</doc>
<doc id="986094" url="https://pl.wikipedia.org/wiki?curid=986094" title="Chakaska Autonomiczna Socjalistyczna Republika Radziecka">
Chakaska Autonomiczna Socjalistyczna Republika Radziecka

Chakaska Autonomiczna Socjalistyczna Republika Radziecka, Chakaska ASRR – republika autonomiczna w Związku Radzieckim, wchodząca w skład Rosyjskiej Federacyjnej Socjalistycznej Republiki Radzieckiej.
Chakaska ASRR została utworzona tuż przed rozpadem ZSRR, w sierpniu 1990 r., kiedy to podniesiono rangę i poszerzono zakres autonomii Chakasów, likwidując istniejący od 1930 r. Chakaski Obwód Autonomiczny i zastępując go Chakaską ASRR.
3 lipca 1991 r. republika została przemianowana na Chakaską Socjalistyczną Republikę Radziecką, pozostającą w składzie Rosyjskiej FSRR (zmiana nazwy wprowadza zamieszanie w nazewnictwie radzieckich republik – podmioty mające status SRR nie wchodziły w skład innych republik oraz miały prawo secesji ze związku).
Republika istniała przez krótki czas i została rozwiązana na fali zmian i reform związanych z likwidacją Związku Radzieckiego i uzyskiwaniem suwerenności przez Rosję. Gdy po kilkumiesięcznym istnieniu Chakaska SRR została zlikwidowana, w 1992 r. powołano zamiast niej autonomiczną Republikę Chakasji, mającą status autonomicznej republiki rosyjskiej.
 "Informacje na temat położenia, gospodarki, historii, ludności itd. Chakaskiej Autonomicznej Socjalistycznej Republiki Radzieckiej znajdują się w: artykule poświęconym republice Chakasji, jak obecnie nazywa się podmiot Federacji Rosyjskiej, bidacy prawną kontynuacją Chakaskiej ASRR."

</doc>
<doc id="986095" url="https://pl.wikipedia.org/wiki?curid=986095" title="Chakaska ASRR">
Chakaska ASRR



</doc>
<doc id="986099" url="https://pl.wikipedia.org/wiki?curid=986099" title="St. Louis Cardinals">
St. Louis Cardinals

St. Louis Cardinals – drużyna baseballowa grająca w centralnej dywizji National League, ma siedzibę w Saint Louis w stanie Missouri. Jedenastokrotny zwycięzca w World Series.
Historia.
Klub powstał w 1882 roku jako St. Louis Brown Stockings i przystąpił do American Association. Rok później zespół zmienił nazwę na St. Louis Browns. W latach 1885–1888 Browns czterokrotnie byli mistrzami American Association i uzyskiwali awans do World Series, raz wygrywając, dwa razy przegrywając i raz remisując (w dziewiętnastowiecznych World Series zwycięzca American Association grał ze zwycięzcą National League). W 1892 po rozwiązaniu American Association, zespół został członkiem National League. Pierwszym stadionem, na którym Browns rozgrywał mecze w roli gospodarza był Sportsman's Park. W 1893 oddano do użytku obiekt Robison Field. W sezonie 1899 zespół występował jako St. Louis Perfectos, by rok później ostatecznie przyjąć nazwę St. Louis Cardinals. 
W lipcu 1920 Cardinals rozegrali pierwszy mecz na Sportsman`s Park; posiadającego pierwotnie pojemność 17 500 miejsc, zwiększono do 30 500 w 1925. W 1926 zespół po raz pierwszy w historii klubu zwyciężył w National League z bilansem 89–65 i uzyskał awans do World Series, w których pokonał New York Yankees 4–3. Od 1928 do 1946 Cardinals w World Series wystąpili ośmiokrotnie, zwyciężając pięciokrotnie. W tym okresie w zespole grali między innymi członkowie Galerii Sław Baseballu Rogers Hornsby, Dizzy Dean, Frankie Frisch, Chick Hafey, Joe Medwick i Johnny Mize. Od 1941 do 1964 w zespole występował baseballista polskiego pochodzenia Stan Musial, 24-krotny uczestnik Meczu Gwiazd i 3-krotny MVP National League. W 1964 i 1967 (rok po przejściu na nowy stadion Busch Memorial Stadium) Cardinals wygrywali World Series 4–3, odpowiednio z New York Yankees i Boston Red Sox.
W sezonie 1982 Cardinals zdobyli dziewiąty tytuł mistrzowski po pokonaniu Milwaukee Brewers 4–2. W 1996 menadżerem zespołu został Tony La Russa, który prowadził zespół przez 16 sezonów (najdłużej w historii klubu), dwukrotnie wygrywając World Series w 2006 i 2011 roku. Od 2006 Cardinals rozgrywają swoje mecze na wybudowanym kosztem 344 milionów dolarów obiekcie Busch Stadium, mogącym pomieścić 46 700 widzów.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.

</doc>
<doc id="986100" url="https://pl.wikipedia.org/wiki?curid=986100" title="At-Taubah">
At-Taubah



</doc>
<doc id="986102" url="https://pl.wikipedia.org/wiki?curid=986102" title="Dr. Hackenbush">
Dr. Hackenbush

Dr. Hackenbush – polska grupa muzyczna wykonująca rock, powstała pod koniec lat siedemdziesiątych. Zespół jest ściśle związany z innym projektem Andrzeja Rdułtowskiego pod podobną nazwą, Dr. Huckenbush.
Nazwa zespołu pochodzi od nazwiska bohatera filmu braci Marx "Dzień na wyścigach".
Skład zespołu.
W latach osiemdziesiątych trzon zespołu stanowili:
Przez zespół przewinęło się wielu trójmiejskich muzyków, między innymi: basista Waldemar "Wally" Księżarczyk znany jako "William Kox" z zespołu Dr. Huckenbush, gitarzyści Wojciech "Kolczyk" Krzyśków, Grzegorz "Długi" Pawlenko związani później z grupą Babsztyl, Piotr Szerszeń związany z trójmiejską formacją LSD, Jacek "Loze" Niestryjewski grał z Tomkiem Lipińskim w nowym składzie Tiltu oraz w Kobranocce, Mirosław Wojciechowski grał z zespołami Angelika, Korba i Red Hot Blues, perkusiści Aleksander Szmidt i Krzysztof Baka z Teatru Muzycznego w Gdyni oraz nieżyjący już Maciej Próchnicki związany z gdańskim zespołem Golden Life.
Historia.
Przez kilka pierwszych lat działalność grupy ograniczała się głównie do występów w lokalnych klubach. Karierę rozpoczęła w 1980, kiedy to w przeglądzie Zespołów Rockowych Wybrzeża, jaki odbył się w Klubie "Gedanus", zdobyli I miejsce. W 1981 nagrali pierwsze utwory w Studiu Nagrań Polskiego Radia – "Mój pociąg ostatni" i "Długie szare dni". Grali koncerty w warszawskich klubach Stodoła, Hybrydy i Park. W 1982 przebojem stała się piosenka "Mój Pociąg Ostatni", zajmując trzecie miejsce w Radiowej Liście Przebojów Jedynki podczas notowań 24. i 25. i utrzymując się 9 tygodni na liście. Grali koncerty razem ze szwedzką grupą "Hurrah". Wystąpili w gdańskim klubie "Żak" podczas "Spotkań Jesiennych". W 1983 odbyli wspólną trasę koncertową z zespołem Kombi. Pojawili się w muzycznym filmie telewizyjnym "Boso do marzeń". Wzięli udział w Rzeszowskich Spotkaniach Estradowych Rzeszów 83. W 1984 zespół odbył kolejną trasę koncertową po Niemczech z grupami Lombard, Kombi i TSA. W 1984 zespół zawiesił działalność. W 2009 roku Andrzej Rdułtowski wspólnie z byłymi muzykami Dr. Hackenbusha, Jackiem Jankowskim i Aleksandrem Szmidtem, wznowił działalność koncertową pod szyldem Dr. Hackenbush, wykonując zarówno utwory zespołu, jak i coverowo-wulgarny repertuar projektu Dr. Huckenbush. Pierwszy koncert po reaktywacji odbył się 29 marca 2009 roku w gdyńskim klubie "Ucho" i został zarejestrowany z myślą o wydaniu płyty DVD.

</doc>
<doc id="986103" url="https://pl.wikipedia.org/wiki?curid=986103" title="Stanisław Sztarejko">
Stanisław Sztarejko

Stanisław Sztarejko (ur. 20 września 1895 w Oranach, zm. 13 października 1976 w Londynie) – pułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Urodził się 20 września 1895. W czasie wojny z bolszewikami dowodził kompanią i I batalionem 82 pułku piechoty w Brześciu. 
3 maja 1922 roku został zweryfikowany w stopniu kapitana ze starszeństwem z 1 czerwca 1919 roku i 1106. lokatą w korpusie oficerów piechoty. 10 lipca tego roku został zatwierdzony na stanowisku pełniącego obowiązki dowódcy batalionu w 82 pp. W 1923 roku pełnił obowiązki dowódcy I batalionu. W sierpniu 1924 został przydzielony do Dowództwa Okręgu Korpusu Nr IX w Brześciu na stanowisko referenta w Oddziale Wyszkolenia Sztabu. Pełniąc służbę w DOK IX i 14 DP pozostawał oficerem nadetatowym 82 pułku piechoty. 1 grudnia 1924 roku został mianowany majorem ze starszeństwem z 15 sierpnia 1924 roku i 245. lokatą w korpusie oficerów piechoty. W maju 1925 roku nadal dowodził I batalionem 82 pp.
Następnie był oficerem sztabu w Dowództwie 14 Dywizji Piechoty w Poznaniu. 23 grudnia 1927 roku został przeniesiony do kadry oficerów piechoty z pozostawieniem na dotychczas zajmowanym stanowisku. 2 listopada 1928 rozpoczął studia na Kursie Normalnym Wyższej Szkoły Wojennej w Warszawie. Z dniem 1 listopada 1930, po ukończeniu kursu i otrzymaniu dyplomu naukowego oficera dyplomowanego, przydzielony został do Doświadczalnego Centrum Wyszkolenia w Rembertowie, które wkrótce przeformowane zostało w Centrum Wyszkolenia Piechoty, na stanowisko wykładowcy taktyki broni połączonych. 2 grudnia 1930 roku został mianowany podpułkownikiem ze starszeństwem z 1 stycznia 1931 roku i 39. lokatą w korpusie oficerów piechoty. W marcu 1932 wyznaczony został na stanowisko szefa sztabu Dowództwa Okręgu Korpusu Nr IX w Brześciu. Z dniem 8 maja 1934 został przeniesiony do 39 pułku piechoty w Jarosławiu na stanowisko zastępcy dowódcy pułku. W 1937 roku objął dowództwo 84 pułku Strzelców Poleskich w Pińsku, na czele którego walczył w kampanii wrześniowej 1939 roku. Na stopień pułkownika został mianowany ze starszeństwem z dniem 19 marca 1939 roku i 14. lokatą w korpusie oficerów piechoty.
Dowodził podczas Bitwy nad Bzurą oddziałem wydzielonym w Puszczy Kampinoskiej (16–19 września). Ranny podczas bombardowania Modlina w ostatnich dniach oblężenia. Po zakończeniu działań w niewoli niemieckiej w Oflagu IIC Woldenberg. Uczestnik konspiracji obozowej. W Oflagu IIC Woldenberg wyznaczony na dowódcę samoobrony w wypadku podjęcia przez Niemców akcji zmierzającej do likwidacji obozu. Podczas ewakuacji w styczniu 1945 roku stał na czele kolumny „Zachód”, złożonej z 879 jeńców, która przechodziła pod eskortą oddziałów Landswehry do Oflagu VIIA Murnau. 23 listopada 1945 roku objął dowództwo 4 Wołyńskiej Brygady Piechoty. Po zakończeniu służby pozostał na emigracji. Zmarł 13 października 1976 w Londynie.

</doc>
<doc id="986105" url="https://pl.wikipedia.org/wiki?curid=986105" title="Socjaldemokracja (Dania)">
Socjaldemokracja (Dania)



</doc>
<doc id="986107" url="https://pl.wikipedia.org/wiki?curid=986107" title="Klub Sportowy Górnik Zabrze">
Klub Sportowy Górnik Zabrze



</doc>
<doc id="986108" url="https://pl.wikipedia.org/wiki?curid=986108" title="Dworzec Morski w Gdyni">
Dworzec Morski w Gdyni

Dworzec Morski w Gdyni – zabytkowy gmach dworca morskiego w Gdyni z 1933 roku, znajdujący się przy Nabrzeżu Francuskim i skwerze Witolda Gombrowicza, na obszarze gdyńskiego portu morskiego. Adresem dworca jest ul. Polska 1. W jego bezpośrednim sąsiedztwie znajduje się kapitanat portu oraz Pomnik Ludziom Morza. 
Historia projektu.
Budynek został zaprojektowany przez katowicki oddział berlińskiej spółki "Dyckerhoff &amp; Widmann". Prace budowlane wykonała firma "Skąpski, Wolski, Wiśniewski". Fasada dworca, która była wykonana w stylu modernistycznym była ozdobiona przez dwie płaskorzeźby orłów polskich. Hala główna budynku była przykryta czworokątną cienkościenną kopułą żelbetową, zwieńczoną świetlikiem w kształcie ostrosłupa. Wewnątrz dworca znajdowały się tablice poświęcone marszałkowi Piłsudskiemu i prezydentowi RP Ignacemu Mościckiemu oraz dwie tablice pamiątkowe poświęcone historii budowy portu i jego budowniczych, które były ufundowane przez gdyńskie sfery gospodarcze. Dworzec o powierzchni 2,5 tys. m² wyposażony był we wszelkie urządzenia potrzebne do przyjmowania i odprawy pasażerów, poczty i bagaży, obsługi celnej i paszportowej.
Obok znajduje się Magazyn Tranzytowy (projekt arch. Wacław Tomaszewski) o powierzchni 5200 m², którego użytkownikami w czasach przedwojennych były firmy „Aukcje Owocowe” oraz „Warta. Towarzystwo Ekspedycyjne”.
Do 1939.
Obiekt został oddany do użytku w dniu 8 grudnia 1933 roku. Ceremonii poświęcenia portu i dworca morskiego dokonał biskup chełmiński Okoniewski. W uroczystości brali udział przedstawiciele Prezydenta RP, rządu, sfer gospodarczych i prasy (m.in. minister przemysłu i handlu Ferdynand Zarzycki, ministrowie: Józef Beck, Emil Kaliński, Bronisław Nakoniecznikow-Klukowski, Władysław Marian Zawadzki, Kazimierz Papée oraz generał Gustaw Orlicz-Dreszer).
Znajdujący się przy wejściu głównym do portu gdyńskiego dworzec pełnił rolę macierzystej bazy pasażerskiej floty transatlantyckiej „G-A-L (obsługującej linie nowojorską i południowoamerykańską). Dworzec Morski posiadał również bocznicę kolejową z torami znajdującymi się po obu stronach budynku przeznaczoną dla ruchu emigranckiego i magazyny tranzytowe. W okresie międzywojennym w gmachu dworca odbywały się niedzielne nabożeństwa dla pracowników portu i GUM w Gdyni celebrowane przez kapelana portowego. W przestronnej hali dworca odbywały się także bale sylwestrowe gdyńskich elit, zabawy ludowe, zawody sportowe, wiece i widowiska.
1939-1945.
W czasie II wojny światowej dworzec został przystosowany do funkcji biurowych, została zmieniona architektura. W pierwszych dniach po zajęciu Gdyni (14 września 1939) z fasady Dworca strącone zostały symbole narodowe (płaskorzeźby orłów, pamiątkowe tablice), natomiast ze ścian holu głównego usunięto płaskorzeźby prezydenta Mościckiego i marszałka Piłsudskiego. 9 października 1943 roku, w trakcie alianckich bombardowań portu, została zniszczona część hali pasażerskiej – północno-zachodni narożnik i ściana od strony Nabrzeża Francuskiego. Szkody zostały prowizorycznie naprawione. Z uwagi na zniszczenie fundamentów w części budowli niemożliwe okazało się posadowienie żelbetowych elementów konstrukcji w pierwotnym kształcie i odtworzenie pierwotnej bryły budynku. Do 2013 widoczny był brak górnego, lewego narożnika budynku. Wewnątrz w holu również widać brak galerii po lewej stronie od wejścia oraz asymetrię innych elementów wystroju i konstrukcji budowli.
Po 1945.
Po wojnie w gmachu mieścił się m.in. Kapitanat Portu, biura polskich linii transatlantyckich GAL (oba do 1950) oraz urząd pocztowo-telegraficzny. W niedługim czasie Dworzec Morski stał się bezużyteczny, powodem tego była sytuacja polityczna, w wyniku której co miesiąc w morze wychodził pusty transatlantyk MS Batory. Każdemu wypłynięciu pustego statku towarzyszyło tłumne pożegnanie, grała także orkiestra oraz przemawiali oficjele, a na pokład pasażerowie wsiadali dopiero w Kopenhadze oraz Southampton. Zmiana nastąpiła w 1957, po śmierci Stalina. W związku ze wznowieniem ruchu pasażerskiego Zarząd Portu Gdynia był zmuszony przywrócić dawną funkcję Dworca, jednak było to utrudnione ponieważ część pomieszczeń zajmował Urząd Pocztowy nr 5.
W latach 70. XX wieku w gmachu, obok obiektów służących do obsługi pasażerów, mieścił się Wydział Usług Żeglugowych Zarządu Portu Gdynia, Urząd Celny, Urząd Pocztowo-Telekomunikacyjny Gdynia 18, Biuro Portowe Morskiej Agencji w Gdyni, biuro firmy "C. Hartwig" oraz ekspedycja PKP.
W 1976 roku na ścianie budynku umieszczono tablicę ku czci inż. Eugeniusza Kwiatkowskiego.
Od wstrzymania liniowej żeglugi transatlantyckiej przez polskich armatorów w 1987 roku, Dworzec Morski przestał pełnić swą pierwotną rolę i stał się biurowcem dla firm i instytucji portowych, a w części Magazynu Tranzytowego – magazynem. 24 kwietnia 1990 budynek został wpisany do rejestru zabytków, a później także przyległe budynki portowe.
Współcześnie.
Od lat 90. XX wieku przy przylegającym do dworca Nabrzeżu Francuskim cumują odwiedzające Gdynię wielkie statki wycieczkowe.
W 2005 roku został zrealizowany projekt "SEBTrans-Link", służący m.in. przygotowaniu koncepcji rewitalizacji Dworca Morskiego, według której budynek ma odzyskać oryginalną architekturę. Zawijające do Gdyni statki wycieczkowce wykorzystują obecnie Nabrzeża Holenderskie oraz Francuskie (zlokalizowane po obu stronach Dworca Morskiego) jako miejsce postoju w porcie (mniejsze statki wycieczkowe zawijają przy Molu Południowym).
Od 3 czerwca 2009 w budynku znajdowało się biuro Check-in serwisu promowego do Helsinek oraz Travemünde armatora Finnlines.
W maju 2013 rozpoczęto remont (koszt: 43,9 mln zł), który przywrócił oryginalny kształt bryle budynku i umożliwił adaptację pod potrzeby powstającego Muzeum Emigracji, w którym prezentowane będą losy i doświadczenia polskich emigrantów, zarówno z końca XVIII, jak i początku XXI wieku. Na wystawie znajdzie się m.in. makieta transatlantyku „Batory”. Dzięki remontowi muzeum uzyskało 2,9 tys. metrów powierzchni wystawienniczej.
Dzięki remontowi zmianie uległa elewacja od strony wody – pierwotną murowaną ścianę zastąpiła szklana tafla. Wzniesiono także stalową konstrukcję oryginalnego punktu widokowego – przeszklonego tunelu wychodzącego z Magazynu Tranzytowego. Kładka stanowi architektoniczne i symboliczne nawiązanie do historycznego trapu, którym opuszczający dworzec pasażerowie wchodzili na pokład statków.
Jednocześnie na frontową elewację wróciły płaskorzeźby orłów, zdarte we wrześniu 1939 po wkroczeniu do Gdyni wojsk okupacyjnych.
Muzeum Emigracji.
W budynku Dworca Morskiego mieści się Muzeum Emigracji. Muzeum, jako pierwsze na terenie Polski, gromadzi i prezentuje zbiory dotyczące polskiej emigracji i osiągnięć Polonii. Port w Gdyni był miejscem, z którego wyruszyło w świat wielu Polaków. Pomysłodawcą muzeum jest prezydent Gdyni (od 1998), Wojciech Szczurek. Muzeum uroczyście otwarto 16 maja 2015.

</doc>
<doc id="986110" url="https://pl.wikipedia.org/wiki?curid=986110" title="Grand Prix w Piłce Siatkowej Kobiet 2007">
Grand Prix w Piłce Siatkowej Kobiet 2007

Grand Prix w piłce siatkowej kobiet 2007 - siatkarski turniej rozegrany w dniach 3-26 sierpnia 2007 r. 
W Grand Prix brało udział 12 reprezentacji narodowych. Do turnieju finałowego awansowało 6 najlepszych drużyn. Turniej finałowy odbył się w chińskim Ningbo.

</doc>
<doc id="986111" url="https://pl.wikipedia.org/wiki?curid=986111" title="Markowizna (województwo śląskie)">
Markowizna (województwo śląskie)

Markowizna – kolonia w Polsce położona w województwie śląskim, w powiecie zawierciańskim, w gminie Ogrodzieniec.
W latach 1975–1998 miejscowość administracyjnie należała do województwa katowickiego.

</doc>
<doc id="986113" url="https://pl.wikipedia.org/wiki?curid=986113" title="Erasmus (program)">
Erasmus (program)

Erasmus (ang. "ERASMUS programme") – program uruchomiony przez Komisję Europejską 15 czerwca 1987 obejmujący szkolnictwo wyższe, a mający na celu finansowanie wyjazdów studentów na studia w innym kraju europejskim przez okres do jednego roku oraz wspieranie europejskiej współpracy uczelni wyższych ze wszystkich krajów członkowskich UE, EOG oraz kandydujących przez wspólne opracowanie programów nauczania, a także wymiany kadry akademickiej.
Nazwę otrzymał na cześć żyjącego na przełomie XV i XVI w. holenderskiego filozofa i pedagoga, jednego z czołowych humanistów odrodzenia, propagatora kultury antycznej – Erazma z Rotterdamu.
W Polsce funkcję Narodowej Agencji Programu Erasmus+ (od 2014 r.) i Europejskiego Korpusu Solidarności (od 2018 r.) pełni Fundacja Rozwoju Systemu Edukacji. Na arenie międzynarodowej reprezentuje ona Polskę, a w kraju organizuje nabory i nadzoruje finansowanie projektów. Łączny budżet przeznaczony na inicjatywy realizowane w ramach Erasmus+ w latach 2021–2027 przekroczy 28 miliardów euro w skali całej Europy.
Ważnym elementem programu była akceptacja Europejskiego Systemu Transferu Punktów przez wszystkie uczelnie uczestniczące w tym programie. System ten umożliwia wzajemną akceptację zaliczeń i egzaminów przez uczestniczące w programie uczelnie. Jego realizacja trwała w latach 1987–1994, kiedy to został zastąpiony przez program Socrates I w latach 1995–1999, a następnie przez Socrates II w latach 2000–2007.
Program Erasmus obejmował:
Sukces programu spowodował, że włączono go jako pakiet do kolejnych projektów UE:
Erasmus+ – program Unii Europejskiej w dziedzinie edukacji, szkoleń, młodzieży i sportu – to kontynuacja europejskich programów edukacyjnych realizowanych od 1998 r. Jego celem jest wspieranie uczniów, studentów, nauczycieli, wykładowców i wolontariuszy w prowadzeniu międzynarodowych projektów służących podnoszeniu kompetencji. Do udziału w programie są zatem uprawnione także instytucje i organizacje publiczne i prywatne wspierające edukację formalną oraz uczenie się pozaformalne i nieformalne osób w każdym wieku. Europejski budżet programu na lata 2021–2027 wynosi 28 miliardów euro. Wraz z nową perspektywą finansową poszerzono założenia Erasmusa+, który w rezultacie stał się bardziej innowacyjny i inkluzywny, a także bardziej cyfrowy. Będzie miał też kluczowe znaczenie dla planowanego do 2025 r. utworzenia Europejskiego Obszaru Edukacji, dzięki któremu Unia Europejska zamierza m.in. zapewnić wszystkim młodym ludziom dostęp do edukacji i szkoleń jak najwyższej jakości, umożliwić osobom uczącym się łatwe przemieszczanie się między systemami edukacji w różnych krajach, a także dać im możliwość znalezienia pracy w całej Europie.
Sektory Programu Erasmus+:

</doc>
<doc id="986114" url="https://pl.wikipedia.org/wiki?curid=986114" title="Konrad Materna">
Konrad Materna

Konrad Materna (ur. 1 stycznia 1962 w Rzeszowie) – polski pieśniarz i kontestator lat 80., reżyser i lalkarz, poeta, scenarzysta, kompozytor i aranżer, pedagog; w 2019 r. skazany za handel ludźmi.
Życiorys.
Uczęszczał do klasy wokalnej średniej szkoły muzycznej w Krakowie, skąd został usunięty w stanie wojennym za uczestnictwo w Ruchu Odnowy Szkół Średnich. W związku z działalnością polityczną w latach 80. był kilkakrotnie aresztowany. Przetrzymywany w aresztach w Białymstoku, Kielcach, Barczewie i Warszawie. 31 sierpnia 1982 w Warszawie został zatrzymany za udział w manifestacji pod kościołem św. Anny na Starym Mieście i przewieziony do komisariatu MO przy ul. Wilczej, skąd uciekł tego samego dnia, wykorzystując nieuwagę pilnującego go funkcjonariusza.
Od 1982 roku był adeptem w teatrach lalkowych w Rzeszowie i Kielcach, po czym w 1985 w Białymstoku zdał egzamin aktorski (eksternistyczny).
W tym samym roku został nagrodzony I miejscem na festiwalu OPPA Warszawie, a rok później wygrał w Krakowie Studencki Festiwal Piosenki oraz wyróżniono go nagrodą na Festiwalu Piosenki Polskiej w Opolu. Dyptyk „Rozkaz” w jego wykonaniu został zakazany przez cenzurę polityczną w dniu konkursu opolskiego, co zmusiło wykonawcę do zmiany repertuaru na godzinę przed występem konkursowym. Konrad Materna został też laureatem Biesiady Teatralnej w Horyńcu, 2-krotnie Spotkań Zamkowych „Śpiewajmy Poezję” w Olsztynie i festiwalu FAMA w Świnoujściu. W latach 1985–86 występował w programie kabaretu Piwnica pod Baranami.
Od 1986 roku twórczość poety i barda łączył z działalnością scenarzysty i reżysera widowisk teatralnych i estradowych oraz rolą impresaria i pedagoga na rzecz innych wykonawców muzycznych. W jego realizacji można było zobaczyć m.in. widowisko „Za życia marionetek” (1987), koncert „Śpiewnik domowy” (1988) i recital Niny Stiller „W jej oczach” (2000). W 2002 roku widowisku „I Bóg zaśpiewał...” na podstawie jego scenariusza nadano status koncertu inauguracyjnego Festiwalu Dialogu Czterech Kultur w Łodzi. W latach 1986-87 był dyrektorem warsztatów wokalnych w Łazach. W 1988 roku został kierownikiem muzycznym Teatru Dramatycznego im. W. Siemaszkowej w Rzeszowie. W drugiej połowie lat 80. był ekspertem w warsztatach piosenki autorskiej Janusza Deblessema, emitowanych w Programie III Polskiego Radia. Jest założycielem zawodowego zespołu teatralnego Teatr Podmiejski i opiekunem grupy poetyckiej Herbatka Literacka.
Od 2015 roku prowadził zespół wokalny KOD-Kapela występujący podczas wydarzeń Komitetu Obrony Demokracji, sam nie będąc członkiem stowarzyszenia. W efekcie ujawnienia ciążących na nim zarzutów, Zarząd Główny KOD wezwał go do zaprzestania uczestnictwa w działaniach stowarzyszenia do czasu prawomocnego wyroku sądowego. Materna nie podporządkował się wezwaniu.
Oskarżenia o handel ludźmi.
W sierpniu 2011 roku rozpoczął się proces Materny, któremu wraz z 14 osobami prokuratura postawiła zarzuty handlu kobietami, czerpania z tego korzyści majątkowych i udziału w zorganizowanej grupie przestępczej oraz sfałszowania dokumentu, którą w latach 2004-2006 kierować miał Konrad Materna. Proces toczył się 6 lat z wyłączeniem jawności, choć obrońcy Materny wnosili, by dopuścić jawność w czasie składania przez niego zeznań. 13 czerwca 2017 krakowski Sąd Okręgowy skazał Maternę na 6 lat i 6 miesięcy pozbawienia wolności uznając jego udział w procederze handlu co najmniej 93 kobiet do prostytucji. Materna nie przyznał się do winy i nie stawił się na ogłoszeniu wyroku. Prokuratura regionalna w Krakowie, uznając zasądzone kary za rażąco niskie, złożyła apelację od wyroku. W lutym 2019 r., prawomocnym wyrokiem, Sąd Apelacyjny w Krakowie uniewinnił Maternę z zarzutu udziału w zorganizowanej grupie przestępczej i uznał zarzut sfałszowania dokumentu za nieszkodliwy społecznie. Zmniejszył również karę pozbawienia wolności do 4 lat i 6 miesięcy. 21 grudnia 2021 r. na posiedzeniu jawnym Sąd Najwyższy uwzględnił wnioski m.in. obrońców Materny i skasował wyrok wydany w 2019 r. przez Sąd Apelacyjny w Krakowie, zwracając sprawę do ponownego rozpatrzenia. Jednocześnie odrzucony został wniosek kasacyjny prokuratury jako  „całkowicie bezzasadny”. Z zasądzonych 4 lat i 6 miesięcy, trzy i pół roku spędził w więzieniu. Nigdy nie przyznał się do winy i od początku wnioskował o jawność procesową.

</doc>
<doc id="986120" url="https://pl.wikipedia.org/wiki?curid=986120" title="New Utrecht">
New Utrecht

New Utrecht – dzielnica Brooklynu w Nowym Jorku.
Nazwa wywodzi się od miasta Utrecht w Holandii. Zostało zasiedlone w 1652 roku przez Corneliusa van Werckhovena, który pochodził właśnie z Utrechtu. W 1657 roku New Utrecht otrzymało status miasteczka, a w 1661 roku otrzymało statut. W tamtym czasie tereny te należały do kolonii Nowa Holandia. 1 lipca 1884 miasto zostało włączone do miasta Brooklyn, które 1 stycznia 1898 roku stało się częścią Nowego Jorku.

</doc>
<doc id="986122" url="https://pl.wikipedia.org/wiki?curid=986122" title="Stan Kenton">
Stan Kenton

Stanley Newcomb Kenton (ur. 15 grudnia 1911 w Wichita, zm. 25 sierpnia 1979 w Los Angeles) – amerykański muzyk jazzowy. Prowadził innowacyjną i wpływową orkiestrę jazzową, później udzielał się jako nauczyciel i wychowawca.
Życiorys.
Stan Kenton urodził się w miejscowości Wichita, stan Kansas, dorastał początkowo w Kolorado, a następnie w Kalifornii. Będąc dzieckiem uczył się grać na pianinie, później uczęszczał do Bell High School w Kalifornii, którą ukończył w 1930 roku.
W latach 30. Kenton grał w zespołach tanecznych Vida Musso i Gusa Arnheima. W czerwcu 1941 roku stworzył własną orkiestrę, która stała się później jednym z najbardziej znanych zespołów lat 40. na wschodnim wybrzeżu USA. Styl zespołu Kentona był określany jako "ściana dźwięku". Mimo iż był dobrym pianistą, inspirowanym dokonaniami Earla Hinesa, bardziej sprawdzał się w tamtym czasie jako aranżer. W jego zespole nie było muzyków o znanych nazwiskach, jednak latem 1941 roku orkiestra Stana Kentona regularnie grywała dla wymagającej publiczności w Rendezvous Ballroom w Balboa Beach, Kalifornia.
Te początkowe sukcesy nie przełożyły się jednak na liczbę sprzedawanych przez firmę Decca nagrań, a umowa ze stacją radiową na tworzenie tła muzycznego do występów innych artystów nie zaliczała się do sukcesów.
Dopiero pod koniec 1943 roku, po podpisaniu kontraktu z Capitol Records, Stan Kenton Orchestra zaczęła zdobywać większą popularność. Nowe nagranie, "Eager Beaver", odniosło sukces. Zespół zaczął być bardziej rozpoznawalny i stopniowo umacniał swoją pozycję na rynku. Około 1945 roku zaczął ewoluować – głównym aranżerem został Pete Rugolo, który rozszerzał i modyfikował pomysły Kentona, a do składu osobowego dołączyła June Christy. Jej przeboje ("Tampico" czy "Accross the Alley From the Alamo") przynosiły zyski, z których Kenton mógł finansować bardziej ambitne projekty. W tym też czasie powstała "Laura" – tytułowa piosenka z filmu, w którym wystąpiła Gene Tierney. Sam Kenton zaczął używać w stosunku do swojej muzyki terminu "jazz progresywny".
W 1949 roku Kenton zrobił sobie rok przerwy i zrezygnował z występów. W 1950 wrócił z 39-osobową "Innovations in Modern Music Orchestra", która składała się z szesnastu instrumentów smyczkowych, sekcji dętych instrumentów drewnianych i dwóch rogów francuskich. W skład zespołu wchodzili między innymi Maynard Ferguson, Shorty Rogers, Milt Bernhart, John Graas, Art Pepper, Bud Shank, Bob Cooper, Laurindo Almeida, Shelly Manne i June Christy. Artystycznie projekt bronił się, dużo gorzej było od strony komercyjnej. Kenton poprowadził dwie trasy koncertowe w 1950 i 1951 roku, ale szybko powrócił do swojego standardowego "zestawu" 19 muzyków.
Ostatnim sukcesem Kentona był istniejący w latach 1960–1963 zespół złożony z melofonów. Nagrane wraz z nim płyty "Adventures in Jazz" oraz "West Side Story" zdobyły nagrody Grammy w 1962 i 1963 roku. Od 1963 roku big band Kentona zaczął ulegać zmianie. Powoli zaczęto rezygnować z utalentowanych solistów na rzecz młodych muzyków, których dziesiątki przewijało się przez zespół Kentona. "Kenton Plays Wagner" z 1964 roku okazał się ważnym projektem pomimo tego, że Stan zaczął udzielać się wtedy bardziej jako nauczyciel i propagator jazzu. Zachęcał młode zespoły ze szkół średnich do grania jazzu i prezentował im swój styl, ten sam, który nazywał "jazzem progresywnym". We wczesnych latach 70. rozwiązał długoletnią współpracę z Capitolem i założył własną wytwórnię płytową The Creative World of Stan Kenton.
Kenton występował niemal do końca swojego życia. Jego ostatni koncert miał miejsce w sierpniu 1979 roku, tydzień przed zawałem serca. Został pochowany w Westwood Village Memorial Park Cemetery, Los Angeles.
Współpracujący muzycy.
Niektórzy muzycy z którymi współpracował Stan Kenton:

</doc>
<doc id="986123" url="https://pl.wikipedia.org/wiki?curid=986123" title="Dail">
Dail



</doc>
<doc id="986124" url="https://pl.wikipedia.org/wiki?curid=986124" title="Przestrzeń Kryłowa">
Przestrzeń Kryłowa

Przestrzeń Kryłowa – dla ustalonej macierzy kwadratowej formula_1 stopnia formula_2 i wektora formula_3 przestrzeni formula_4 podprzestrzeń liniowa formula_5 generowana przez wektory formula_6 tj.
Nazwa pojęcia pochodzi od nazwiska rosyjskiego matematyka i inżyniera, Aleksieja Kryłowa.
Współczesne metody iteracyjne wyszukujące jedną lub kilka wartości własnych dużych macierzy rzadkich lub rozwiązujące duże układy równań liniowych unikają operacji na kilku macierzach, a zamiast tego wykorzystują mnożenie wektorów przez macierz i działają na powstałych w rezultacie wektorach. Zaczynając z wektorem formula_8 obliczane jest formula_9 wtedy powstały wektor mnożony jest przez formula_10 aby otrzymać formula_11 itd. Wszystkie algorytmy działające w ten sposób są określane mianem metod przestrzeni Kryłowa. Są one obecnie jednymi z najbardziej cieszących się powodzeniem metod dostępnych w numerycznej algebrze liniowej.
Ponieważ wektory bardzo szybko stają się niemal liniowo zależne, to metody oparte na przestrzeni Kryłowa dotyczą dosyć często ortogonalizacji, np. ortogonalizacja Lanczosa dla macierzy hermitowskich lub ortogonalizacja Arnoldiego do bardziej ogólnego zastosowania.
Najlepiej znanymi metodami wykorzystującymi przestrzenie Kryłowa są metody Arnoldiego, Lanczosa, GMRES (uogólniona metoda minimalnych residuów) i BiCGSTAB (stabilizowana metoda wzajemnie sprzężonych gradientów).

</doc>
<doc id="986127" url="https://pl.wikipedia.org/wiki?curid=986127" title="Makak krabożerny">
Makak krabożerny

Makak krabożerny, makak krabojad, makak jawajski, makak długoogoniasty ("Macaca fascicularis") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae). Jest gatunkiem inwazyjnym.
Zasięg występowania.
Miejsca występowania makaka krabożernego, w zależności od podgatunku:
Taksonomia.
Gatunek naukowo opisał w 1821 roku brytyjski zoolog Thomas Raffles nadając mu nazwę "Simia fascicularis". Jako miejsce typowe odłowu holotypu Raffles wskazał Bengkulu, na Sumatrze, w Indonezji. 
"M. fascicularis" należy do grupy gatunkowej "fascicularis". "M. fascicularis" jest parapatryczny lub marginalnie sympatryczny z "M. mulatta" dla około 2000 km od południowo-wschodniego Bangladeszu, środkowo-zachodniej Tajlandii i południowego Laosu do środkowego Wietnamu. Podgatunki są rozpoznawane w oparciu o całkowitą (lub prawie całkowitą) nieciągłość w zmienności tych samych cech podgatunku nominatywnego: koloru futra na grzbiecie, góry głowy lub zewnętrznej części uda, bocznego wzoru grzebienia na twarzy, długości głowy w stosunku do długości ciała u dorosłych samców i względną długość ogona dorosłych samców. Forma "philippinensis" jest odmienna w wyglądzie, ale jest synonimem "fascicularis". Autorzy "Illustrated Checklist of the Mammals of the World" rozpoznają dziewięć podgatunków.
Morfologia.
Długość ciała (bez ogona) samic 31,5–54,5 cm, samców 37–63 cm, długość ogona samic 31,5–62,8 cm, samców 36–71,5 cm; masa ciała samic 2,4–5,4 kg, samców 3,4–12 kg. Grzbiet oliwkowy lub brązowozielony, spód białoszary, ręce, nogi i ogon czarne. Prowadzi nadrzewny tryb życia. Potrafi pływać i nurkować. Zjada zarówno pokarmy zwierzęce, jak i roślinne. Żywi się głównie owocami, owadami, małżami i krabami.
Makaki krabożerne są zwierzętami socjalnymi, żyją w stadach od 5 do ponad 60 osobników. Po ciąży trwającej od 167 do 193 dni samica rodzi jedno młode, które po urodzeniu ma czarne futro i waży około 350 g.

</doc>
<doc id="986129" url="https://pl.wikipedia.org/wiki?curid=986129" title="Macaca fascicularis">
Macaca fascicularis



</doc>
<doc id="986134" url="https://pl.wikipedia.org/wiki?curid=986134" title="Jak to jest zrobione?">
Jak to jest zrobione?

Jak to jest zrobione? () – kanadyjski program nadawany na kanale Discovery Channel, Discovery Science i Metro TV, a od 17 marca 2020 do 27 marca 2020 również na TVN. Program pokazuje proces produkcji przedmiotów, z którymi mamy do czynienia na co dzień.
Dotychczas nakręcono 32 serii po 13 odcinków. W większości odcinków widz poznaje produkcję czterech przedmiotów, ale niektórym przedmiotom poświęcono dwuczęściowy reportaż, co dało wyjątkowo po trzy wynalazki na odcinek.
Lektorem programu w oryginale przez pierwsze 10 serii był Tony Hirst. Od 11. serii lektorem jest Lynne Adams. Lektorem odcinków emitowanych w Polsce jest Tomasz Kozłowicz, używający pseudonimu Jan Czernielewski. 

</doc>
<doc id="986138" url="https://pl.wikipedia.org/wiki?curid=986138" title="Wanga dwubarwna">
Wanga dwubarwna



</doc>
<doc id="986146" url="https://pl.wikipedia.org/wiki?curid=986146" title="Ptaki drapieżne">
Ptaki drapieżne



</doc>
<doc id="986150" url="https://pl.wikipedia.org/wiki?curid=986150" title="Windsor Terrace">
Windsor Terrace

Windsor Terrace – dzielnica Brooklynu w Nowym Jorku.
Od wschodu graniczy z Prospect Park, a od zachodu z Green-Wood Cemetery.
Od 1933 r. znajduje się tam metro. Przez środek dzielnicy przebiega Prospect Expressway ("Autostrada Prospect"), dzieląc ją na dwie części.
Jest głównie dzielnicą mieszkaniową, żyje tam wielu Amerykanów pochodzenia irlandzkiego oraz włoskiego. Z biegiem czasu wzrasta różnorodność etniczna, rośnie liczba Latynosów.
Na Windsor Terrace kręcono wiele filmów, np:

</doc>
<doc id="986152" url="https://pl.wikipedia.org/wiki?curid=986152" title="American League">
American League

American League (AL) − jedna z dwóch lig będących częściami Major League Baseball. Nazywana czasem Junior Circuit w odróżnieniu od National League (Senior Circuit), ligi powstałej 25 lat wcześniej.
W 1894 roku powstała Western League, która w 1900 zmieniła nazwę na American League. 29 stycznia 1901 weszła w skład Major League Baseball i liczyła 8 zespołów:
W 1960 dołączyły dwa nowe zespoły, Los Angeles Angels i Washington Senators (od 1972 Texas Rangers) po przeniesieniu siedziby oryginalnego Washington Senators do Bloomington w stanie Minnesota i zmiany nazwy klubu na Minnesota Twins. W 1969 członkami American League zostały Kansas City Royals i Seattle Pilots, co spowodowało podział ligi na dwie dywizje (East Division i West Division) po sześć zespołów. Rok później Seattle Pilots przeniosło się do Milwaukee i utworzono klub Milwaukee Brewers. Od 1973 w American League na liście pałkarzy figuruje designated hitter, który ma obowiązek odbijania piłki za miotacza.
W 1977 American League liczyła 14 zespołów po tym jak dołączyli Toronto Blue Jays i Seattle Mariners. W 1994 utworzoną trzecią dywizję (Central Division). W 1998 do National League przeszedł klub Milwaukee Brewers, zaś do American League przystąpił Tampa Bay Rays.
W 1997 w Major League Baseball wprowadzono interleague play, dzięki czemu zespoły z National i American League mogą rozgrywać mecze między sobą w czasie trwania sezonu zasadniczego. W 2012 w celu wyrównania liczby drużyn w każdej z dywizji, do American League dołączył zespół Houston Astros.

</doc>
<doc id="986156" url="https://pl.wikipedia.org/wiki?curid=986156" title="Pomnik Ludziom Morza">
Pomnik Ludziom Morza

Pomnik Ludziom Morza – znajduje się na obszarze portu gdyńskiego przy Skwerze Gombrowicza, w bezpośrednim sąsiedztwie Dworca Morskiego i kapitanatu portu.
Pomnik został odsłonięty 22 lipca 1965 roku. Widnieje na nim napis "Ludziom Morza" oraz cytat z Galla Anonima w przekładzie Franciszka Fenikowskiego: "Dziś synowie się nie trwożą burz ni szumu morskich wód". Całokształt pomnika to cztery głazy polodowcowe (wydobyte na powierzchnię podczas pogłębiania akwenu portu gdyńskiego) symbolizujące cztery zawody morskie: dokerów, marynarzy, rybaków i stoczniowców. Autorem pomysłu jest Adam Smereka, a autorem koncepcji rzeźbiarskiej Wiktor Tołkin.

</doc>
<doc id="986166" url="https://pl.wikipedia.org/wiki?curid=986166" title="Leptopterus madagascarinus">
Leptopterus madagascarinus



</doc>
<doc id="986167" url="https://pl.wikipedia.org/wiki?curid=986167" title="Dekanat Syców">
Dekanat Syców

Dekanat Syców – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Bralin, Oleśnica wschód "(archidiec. wrocławska)", Ostrzeszów, Twardogóra, Włochy "(archidiec. wrocławska)"

</doc>
<doc id="986168" url="https://pl.wikipedia.org/wiki?curid=986168" title="National League">
National League

National League (NL) – jedna z dwóch lig będących częściami Major League Baseball. Nazywana czasem Senior Circuit w odróżnieniu od American League (Junior Circuit), ligi powstałej 25 lat później.
National League założono 2 lutego 1876 z inicjatywy Williama Hulberta, biznesmena z Chicago i zastąpiła rozwiązaną rok wcześniej ligę National Association of Professional Base Ball Players (NAPBBP). Do National League należało początkowo osiem zespołów:
Pierwszy mecz w National League miał miejsce 22 kwietnia 1876 pomiędzy Boston Red Caps i Philadelphia Athletics w obecności 3000 widzów. W 1882 powstała konkurencyjna liga American Association, której, w latach 1884–1890, zwycięzca przystępował do rywalizacji ze zwycięzcą National League w ramach World Series. American Association została rozwiązana po sezonie 1891 po tym, jak kilka zespołów przeszło do National League.
W 1901 roku założono American League i dwa lata później po raz pierwszy rozegrano World Series, do której przystąpił zwycięzca tej ligi i zwycięzca National League. Od 1900 do 1961 roku National League tworzyło osiem zespołów:
W 1962 do ligi przystąpiły dwa zespoły New York Mets i Houston Colt .45s (od 1965 jako Houston Astros), a w 1969 kolejne dwa San Diego Padres i Montreal Expos, co spowodowało podział ligi na dwie dywizje, wschodnią (East Division) i zachodnią (West Division), po sześć zespołów. W 1993 dołączyły Colorado Rockies i Florida Marlins (w 1994 utworzono nową, trzecią dywizję – Central Division), zaś pięć lat później Arizona Diamondbacks i Milwaukee Brewers z American League, po czym National League liczyła 16 zespołów, a American League 14. W 1997 w Major League Baseball wprowadzono interleague play, dzięki czemu zespoły z National i American League mogą rozgrywać mecze między sobą w czasie trwania sezonu zasadniczego. W 2012 w celu wyrównania liczby drużyn w każdej z lig, do American League dołączył zespół Houston Astros.

</doc>
<doc id="986170" url="https://pl.wikipedia.org/wiki?curid=986170" title="Christo Prodanow">
Christo Prodanow

Christo Prodanow, bułg. Христо Проданов (ur. 24 lutego 1943 w Karłowie, zm. 21 kwietnia 1984) – alpinista, himalaista, pierwszy bułgarski zdobywca ośmiotysięcznika oraz najwyższego szczytu świata, Mount Everestu, na którym zmarł podczas zejścia.
Wykształcenie i zawód.
Średnie wykształcenie zdobył w Technikum Mechanicznym, jego specjalnością zawodową była obróbka cieplna metali. W latach 1964–1966 uczył się w Wyższej Szkole Kultury Fizycznej, specjalizując się w "turystyce i alpinizmie". Następnie przeniósł się do Wyższej Szkoły Chemiczno-Technologicznej, w której w 1972 roku ukończył specjalność "metalurgia metali czarnych". Pracę zawodową rozpoczął w Kombinacie Metalurgicznym "Lenin" w Perniku, w 1976 roku przeniósł się Kombinatu Metalurgicznego "Kremikowci", gdzie pełnił funkcję inżyniera-metalurga.
Wspinaczki.
Zainteresowanie wspinaczką przejawiał od około dziesiątego roku życia. Z przyjaciółmi lub częściej samodzielnie zdobywał kolejne szczyty Starej Płaniny, m.in. najwyższy z nich – Botew (2376 m n.p.m.). W czasie nauki w Technikum Mechanicznym w Płowdiwie założył grupę alpinistyczną, z którą odbył wiele krajowych wypraw górskich oraz uczestniczył w letnich i zimowych kursach alpinizmu. Na przełomie lat 50. i 60. po raz pierwszy wziął udział we wspinaczkach zagranicznych: w Rumunii i, już jako członek narodowej drużyny alpejskiej, w Jugosławii (w Alpach Julijskich). W następnych latach kontynuował wspinaczkę w Bułgarii, pokonując wiele istniejących szlaków, jak również wyznaczając dziesiątki nowych. Był inicjatorem zimowych wypraw na drogi typu direttissima. Niektóre z przebytych przez niego szlaków nie zostały dotąd pokonane po raz drugi. W 1965 roku Prodanow odbył pierwszą wyprawę w Kaukaz, zdobywając m.in. Elbrus, a w 1967 reprezentował Bułgarię (wraz z Atanasem Kowandżiewem) na spotkaniu alpinistów w Chamonix, pokonując m.in. trawers na Mont Blanc, a także zdobywając Grandes Jorasses drogą przez północną ścianę.
W 1974 roku razem z Trifonem Dżambazowem zdobył w wyjątkowo trudnych warunkach (burze i huraganowe wiatry) jeden z najbardziej znanych szczytów świata, Matterhorn. Trzy lata później wraz z grupą przyjaciół wszedł na Petit Dru od północnej strony. W 1976 roku wziął udział w drugiej (pierwsza w 1971 roku, bez Prodanowa, była nieudana) bułgarskiej wyprawie na Noszak (7492 m n.p.m.). Sukces ekspedycji pozwolił mu wejść do wąskiego grona bułgarskich himalaistów. Następne swoje znaczące wspinaczki odbył w Pamirze, zdobywając pięciokrotnie Szczyt Lenina (7134 m n.p.m.), czterokrotnie Szczyt Korżeniewskiej (7105 m n.p.m.) i dwukrotnie Pik Komunizmu (7495 m n.p.m.). Ogółem dwanaście razy wchodził na siedmiotysięczniki, co pozostaje rekordem w historii bułgarskiego himalaizmu.
30 kwietnia 1981 roku Prodanow, wspinając się samodzielnie na szczyt Lhotse (8516 m n.p.m.), został pierwszym bułgarskim zdobywcą ośmiotysięcznika. Wyprawę, którą odbył bez użycia maski tlenowej, opisał później w książce "Lhotse – 8516 m" (bułg. Лхотце – 8516 м, wydawnictwo Medicina i Fizkultura, Sofia, 1982).
W kwietniu 1984 roku wyruszył na Mount Everest, najwyższą górę świata (8848 m n.p.m.). W wyprawie uczestniczyło kilka osób, jednak Prodanow wyprzedził pozostałych i rozbił obóz na wysokości 6050 m n.p.m., w którym grupa ponownie się zebrała. Na szczyt wyruszył tylko w towarzystwie jednego Szerpy, gdyż pozostali uczestnicy wyprawy nie zdecydowali się na wspinaczkę bez masek tlenowych, co dla Prodanowa było warunkiem kontynuowania wspinaczki. Na wysokości około 8400–8500 m n.p.m. zrezygnował również Szerpa, wobec czego Bułgar samodzielnie pokonywał ostatni odcinek drogi. Na szczyt dotarł 20 kwietnia o godzinie 18:10 miejscowego czasu i został tym samym pierwszym bułgarskim zdobywcą Mount Everestu. W drodze powrotnej zaginął, przypuszcza się, że jego ciało spoczywa na północnej stronie góry, na wysokości ok. 8700 m n.p.m.

</doc>
<doc id="986178" url="https://pl.wikipedia.org/wiki?curid=986178" title="Budzisław (imię)">
Budzisław (imię)

Budzisław, Budzsław – staropolskie imię męskie, złożone z członów "Budzi-" ("budzić") i "-sław" ("sława"). Mogło oznaczać "ten, który zyskuje sławę". Imię to notowane jest w Polsce od 1136 roku.
Żeński odpowiednik: Budzisława.
Możliwe staropolskie zdrobnienia: Busław, Buda, Budak, Budek, Budko, Budlo, Budno, Budz, Budza, Budzek, Budzich, Budzik, Budził, Budzisz, Budziszek, Budziszko, Budzk, Budzo, Buchel, Bucho, Busz, Buszak, Buszek, Buszko, zniem: Baudak, Baudek.
Budzisław obchodzi imieniny 1 marca i 2 grudnia.

</doc>
<doc id="986182" url="https://pl.wikipedia.org/wiki?curid=986182" title="Dekanat Trzcinica">
Dekanat Trzcinica

Dekanat Trzcinica – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 9 parafii:
Sąsiednie dekanaty.
Bolesławiec, Bralin, Kępno, Wieruszów, Włochy ("archidiec. wrocławska"), Wołczyn

</doc>
<doc id="986195" url="https://pl.wikipedia.org/wiki?curid=986195" title="Plastoglobule">
Plastoglobule

Plastoglobule (ang. plastoglobules) - występują we wszystkich plastydach, w matrix lub ciałach prolamellarnych w postaci kulistych, nieobłonionych, osmofilnych ciał. W ich skład wchodzą lipofilne plastochinony: plastochinon 45, plastohydrochinon, witamina E i K, karotenoidy. Odgrywają rolę w tworzeniu aparatu fotosyntetycznego i gromadzą składniki błon tylakoidów.

</doc>
<doc id="986199" url="https://pl.wikipedia.org/wiki?curid=986199" title="Autostrada A3 (Niemcy)">
Autostrada A3 (Niemcy)

Autostrada A3 (niem. "Bundesautobahn 3 (BAB 3)" także "Autobahn 3 (A3)") – autostrada w Niemczech przebiegająca od holenderskiej granicy w miejscowości Elten (odkąd dalej prowadzi holenderska A12) wzdłuż prawej strony dolnego Renu, zachodnią część Zagłębia Ruhry (Oberhausen, Duisburg, Mülheim an der Ruhr, Düsseldorf), obszar Kolonii, region Ren-Men (Wiesbaden, Frankfurt, Offenbach, Hanau), Frankonię, Górny Palatynat ("Oberpfalz") obok Ratyzbony i dolną Bawarię w kierunku Pasawy i w miejscowości Suben przechodzi w austriacką A8. Autostrada A3 jest częścią tras europejskich: E34, E35, E41, E42, E45 i E56. A3 jest jednym z najważniejszych szlaków drogowych w Europie.
Odcinek autostrady A3 od Köln Dellbrück do "Kreuz Köln-Ost" należy do najbardziej ruchliwych tras w Niemczech (165 tys. samochodów/dzień – 5. miejsce). Do pierwszej dziesiątki najbardziej zakorkowanych dróg w Niemczech należą jeszcze: "Köln Mülheim" do "Köln Dellbrück" (7. miejsce – 158 tys. samochodów/dzień) oraz odcinek "Kreuz Leverkusen" do "Leverkusen" (8. miejsce – 152,4 tys. samochodów/dzień) (stan na 2005).
Między Kolonią a Frankfurtem nad Menem, równolegle do A3, przebiega linia kolei dużych prędkości łączącej Frankfurt z Kolonią, wybudowanej w latach 1995–2002 kosztem 6 mld euro, na której pociągi poruszają się z prędkością ponad 300 km/h. Od Regensburga autostrada A3 biegnie wzdłuż Dunaju.
Historia.
Od 1936 do 1940 roku powstał odcinek autostrady A3 od Oberhausen (w połączeniu z A2) przez Kolonię do Wiesbaden. Połączenie od Oberhausen do Holandii ("„trasa holenderska”"), budowane było w latach 1939–1942 i 1958–1965. W latach 50. XX wieku powstał też odcinek od Wiesbaden do obszaru Würzburga. Dopiero w 1984 roku ukończono odcinek biegnący przez Bawarię do austriackiej granicy.
W 1992 roku wprowadzono nowe rozporządzenie dotyczące sieci autostrad w Niemczech. W jego następstwie dokonano wielu zmian w oznakowaniu, m.in. zredukowano liczbę punktów docelowych na tablicach informacyjnych, co spowodowało znaczną utratę informacji w zachodniej części Niemiec. Jednocześnie wprowadzono numerację wszystkich zjazdów, węzłów i skrzyżowań całej sieci autostrad.
W następstwie powyższych zmian, poprzez połączenie wcześniejszego odcinka A2 od holenderskiej granicy w Straelen w kierunku na Duisburg z wcześniejszą autostradą A430 (Duisburg – Keiserberg – Dortmund) powstała autostrada A40. Podwójne oznaczenie A2 A3 dla wspólnego odcinka autostrady od "Kreuz Duisburg-Kaiserberg" do "Autobahnkreuz Oberhausen" mogło zostać zredukowane w ten sposób jedynie do A3. Jednocześnie przemianowano przyłącza odcinka autostrady przebiegającego wzdłuż granicy miasta Duisburg/Oberhausen. Przyłącze "Duisburg-Meiderich" otrzymało nowe określenie Oberhausen-Lirich, skrzyżowanie "Duisburg/Oberhausen", które w całości leży na obszarze Duisburga otrzymało nazwę "Kreuz Oberhausen-West" a przyłącze "Duisburg-Hamborn" przemianowano na Oberhausen-Holten. "Kreuz Duisburg-Kaiserberg" skorygowano na "Kreuz Kaiserberg". Wskazania na Duisburg wzdłuż A3 w kierunku Köln zostały skreślone.
A3 obecnie.
Od Oberhausen do Aschaffenburg West i od Aschaffenburg Ost do Hösbach istnieje 6-pasmówka (po 3 pasy ruchu w każdym kierunku), od Mönchhof-Dreieck do Wiesbadener Kreuz 7-pasmówka (4 pasy w kierunku Köln, 3 w kierunku Würzburga). Od Frankfurter Kreuz do Offenbach, jak i na części obwodnicy Kolonii (Kölner Ring) są już po 4 pasy ruchu w każdym kierunku. Także od Frauenaurach aż do autostrady A9 w miejscu Kreuz Nürnberg są do dyspozycji po 3 pasy ruchu. W kierunku przeciwnym „trójpasmówka” kończy się już w Kreuz Fürth/Erlangen, gdzie łączy się z autostradą A73.
Odcinek Aschaffenburg West do Aschaffenburg Ost.
W roku 2006 rozpoczęła się przebudowa odcinka Aschaffenburg West do Aschaffenburg Ost – do końca 2009 roku miały być tam po 3 pasy ruchu w każdym kierunku. Jednak nie obyło się bez nieszczęść. 23 października 2006 roku wydarzył się śmiertelny wypadek. Podczas prac nad nowym pasem ruchu frezarka drogowa natrafiła na bombę lotniczą z czasów II wojny światowej. Bomba eksplodowała, zabijając na miejscu jednego robotnika. Siła wybuchu była tak duża, że oprócz maszyny, która uległa całkowitemu zniszczeniu, uszkodzonych zostało wiele urządzeń znajdujących się w pobliżu, jak też i pobliskie budynki. Prace zostały na jakiś czas wstrzymane a saperzy po dokładnym przeszukaniu terenu odnaleźli kolejne niewybuchy (również na większej głębokości).
Planowanie.
W przyszłości planuje się rozbudować autostradę A3 (o trzeci pas ruchu) od Aschaffenburga przez Spessart, część Frankonii, do Würzburga. Są to działania pierwszoplanowe, a odcinek jest traktowany priorytetowo. Dla przeważającej części tego odcinka uzyskano już zresztą pozwolenie na budowę. W obszarze Würzburga planuje się ostatni odcinek tej autostrady, a stosowne dokumenty o pozwolenie na budowę zostały złożone na początku 2007 roku. Tutaj, w dzielnicy Heuchelhofberg, most w dolinie Heidingsfeld zostanie położony niżej niż planowano, a w górze Katzberg zostanie przekopany tunel ("Katzbergtunnel").
Również odcinek od Würzburga do Erlangen będzie miał po 3 pasy ruchu w każdym kierunku, natomiast od Offenbach do Hanau, jak i między Wiesbadener Kreuz do Frankfurter Kreuz planuje się oddać po 4 pasy ruchu. Na dalszym planie (aczkolwiek również potrzebne) jest rozbudowa odcinka AK Regensburg – AS Rosenhof (po 3 pasy ruchu).

</doc>
<doc id="986200" url="https://pl.wikipedia.org/wiki?curid=986200" title="Bundorf">
Bundorf

Bundorf – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, wchodzi w skład wspólnoty administracyjnej Hofheim in Unterfranken. Leży w Haßberge, około 20 km na północ od Haßfurtu, nad rzeką Baunach.
Dzielnice.
W skład gminy wchodzą następujące dzielnice: Bundorf, Kimmelsbach, Neuses, Schweinshaupten, Stöckach, Walchenfeld i Rottensteiner Forst.
Polityka.
Wójtem jest Richard Schmitt. Rada gminy składa się z 13 członków:
Oświata.
W gminie znajduje się 50 miejsc przedszkolnych (z 55 dziećmi).

</doc>
<doc id="986205" url="https://pl.wikipedia.org/wiki?curid=986205" title="Ermershausen">
Ermershausen

Ermershausen – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, wchodzi w skład wspólnoty administracyjnej Hofheim in Unterfranken. Leży w Haßberge, około 20 km na północny wschód od Haßfurtu, przy drodze B279.
Polityka.
Wójtem od 2002 jest Werner Döhler, jego poprzednikiem był Adolf Höhn. Rada gminy składa się z 9 członków:

</doc>
<doc id="986209" url="https://pl.wikipedia.org/wiki?curid=986209" title="Club Sportivo Sergipe">
Club Sportivo Sergipe



</doc>
<doc id="986214" url="https://pl.wikipedia.org/wiki?curid=986214" title="Mahtan">
Mahtan



</doc>
<doc id="986216" url="https://pl.wikipedia.org/wiki?curid=986216" title="Riedbach (Bawaria)">
Riedbach (Bawaria)

Riedbach – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, wchodzi w skład wspólnoty administracyjnej Hofheim in Unterfranken. Leży około 7 km na południowy zachód od Haßfurtu, nad rzeką Riedbach, przy drodze B303.
Polityka.
Wójtem od powstania gminy w 1978 jest Theo Diem (był wójtem przez 6 kadencji, w 2008 nie będzie kandydował). Rada gminy składa się z 13 członków:

</doc>
<doc id="986218" url="https://pl.wikipedia.org/wiki?curid=986218" title="Copa dos Campeões">
Copa dos Campeões

Copa dos Campeões ("Puchar mistrzów") – brazylijskie rozgrywki piłkarskie, w których udział brały zwycięzcy pucharów regionalnych.
Zwycięzca turnieju Copa dos Campeões automatycznie uzyskiwał prawo gry w Copa Libertadores w następnym roku.
Puchary regionalne.
Następujące puchary regionalne dawały prawo gry w Copa dos Campeões:
Format.
W 2000 i 2001 w rozgrywkach brało udział 8 klubów grających ze sobą systemem pucharowym mecz i rewanż. Istniała wówczas faza wstępna, w której brali udział zwycięzcy Copa Centro-Oeste i Copa Norte oraz wicemistrz Campeonato do Nordeste. Drużyny te w turnieju zwanym "triangular" grały ze sobą każdy z każdym po jednym meczu, a dwa najlepsze kluby awansowały do fazy głównej.
W 2002 roku w rozgrywkach wzięło udział 16 klubów. W pierwszym etapie kluby podzielone zostały na 4 grupy po 4 drużyny w każdej. Po dwa najlepsze kluby z każdej grupy awansowały do ćwierćfinału, w którym grano systemem pucharowym (czyli przegrywający odpada) mecz i rewanż. Półfinały grano tylko po jednym meczu, natomiast w finale był mecz i rewanż. Wszystkie mecze rozgrywano w miastach położonych w północnej i północnowschodniej Brazylii.

</doc>
<doc id="986219" url="https://pl.wikipedia.org/wiki?curid=986219" title="Pyromania (album)">
Pyromania (album)

Pyromania – trzeci album brytyjskiej grupy hardrockowej Def Leppard wydany 20 stycznia 1983 roku.
W 2003 album został sklasyfikowany na 384. miejscu listy 500 albumów wszech czasów magazynu "Rolling Stone". 

</doc>
<doc id="986220" url="https://pl.wikipedia.org/wiki?curid=986220" title="Festiwal Jazz Jantar">
Festiwal Jazz Jantar

Festiwal Jazz Jantar – doroczny, międzynarodowy festiwal muzyki jazzowej odbywający się w gdańskim klubie "Żak" (w pierwszej połowie listopada). Festiwal został zainaugurowany w 1973. W latach 70. i 80. XX wieku był zaliczany do najważniejszych imprez jazzowych w Polsce.
W roku 2006 odbyła się jubileuszowa X. edycja (reaktywowanego w latach 90. XX wieku) festiwalu. Koncepcja artystyczna festiwalu prezentuje krajową i europejską awangardę jazzu, nawiązując również do korzeni gatunku.
Od 2007 Jazz Jantar dzieli się na dwie części: Avant Days (free jazz, improwizacja oraz współczesnej kameralistyka) oraz All That Jazz (koncentruje się na czystej przyjemności płynącej ze słuchania muzyki; prezentuje wirtuozów charakteryzujących się własnym, oryginalnym językiem).
Gośćmi festiwalu byli między innymi Bill Evans, Henryk Miśkiewicz, Leszek Możdżer, Marek Napiórkowski i Tomasz Stańko.

</doc>
<doc id="986222" url="https://pl.wikipedia.org/wiki?curid=986222" title="Formuła magiczna">
Formuła magiczna

Formuła magiczna, Złota siódemka (niem. Zauberformel) – sposób wyłaniania członków szwajcarskiego rządu – Rady Federalnej. Na jej podstawie członkowie siedmioosobowego gabinetu byli wybierani w latach 1959-2003 na następujących zasadach:
Obecnie w Radzie Federalnej zasiadają przedstawiciele pięciu partii. Trwają negocjacje nad "nową formułą magiczną".

</doc>
<doc id="986223" url="https://pl.wikipedia.org/wiki?curid=986223" title="Theres">
Theres

Theres – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, siedziba wspólnoty administracyjnej Theres. Leży około 7 km na zachód od Haßfurtu, nad Menem, przy autostradzie A70, drodze B26 i linii kolejowej Schweinfurt – Bamberg.
Polityka.
Wójtem jest Hans-Peter Reis. Rada gminy składa się z 15 członków:

</doc>
<doc id="986225" url="https://pl.wikipedia.org/wiki?curid=986225" title="Dekanat Twardogóra">
Dekanat Twardogóra

Dekanat Twardogóra – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:

</doc>
<doc id="986228" url="https://pl.wikipedia.org/wiki?curid=986228" title="Teodor Mikuś">
Teodor Mikuś

Teodor Mikuś (ur. 3 września 1910 w Łodzi, zm. 8 czerwca 1974 w Warszawie) – generał brygady Milicji Obywatelskiej.
Życiorys.
Był pochodzenia robotniczego. Syn Władysława i Marii. Absolwent szkoły powszechnej w Łodzi, następnie pracował jako robotnik w fabryce „Scheibler i Grohmann”. Od 1927 był członkiem KPP. W 1929 został skazany na 9 miesięcy więzienia za działalność komunistyczną. W latach 1933–1934 odbył służbę wojskową w 28 pułku Strzelców Kaniowskich w Łodzi, skierowano go do szkoły podoficerskiej, której nie udało mu się skończyć. Kilka lat pozostawał bez pracy. W 1943 wstąpił do PPR. Po wkroczeniu Armii Czerwonej do Łodzi i przystąpił do ponownego uruchomienia fabryki „Scheibler i Grohmann” i wkrótce awansował na dyrektora administracyjno-gospodarczego. PPR skierowała go do pracy w Urzędzie Bezpieczeństwa. Został funkcjonariuszem Wojewódzkiego Urzędu Bezpieczeństwa Publicznego w Łodzi (od 1946) w którym pełnił m.in. funkcję zastępcy naczelnika Wydziału IV (1947–1948) i zastępcy szefa WUBP (1948–1949), szefa WUBP w Białymstoku (1949–1951). W 1951 został ukarany naganą i dyscyplinarnie usunięty ze stanowiska szefa WUBP w Białymstoku, gdyż "„podległy mu aparat operacyjny stosował w pracy niedopuszczalne kompromitujące organa BP metody walki z bandytyzmem, co powodowało niezadowolenie ludności i demoralizację części aparatu bezpieczeństwa”". Następnie był pracownikiem MBP (1951–1954), szefem WUBP w Łodzi (1954), kierownikiem łódzkiego Wojewódzkiego Urzędu do spraw Bezpieczeństwa Publicznego (1955–1956). W styczniu 1957 został usunięty z pracy w aparacie bezpieczeństwa i przeniesiony do Milicji Obywatelskiej. Został komendantem Komendy Miejskiej MO w Łodzi (1957–1958), dyrektorem Departamentu Kadr i Szkolenia MSW (1958–1973). W październiku 1971 na mocy uchwały Rady Państwa PRL otrzymał nominację na stopień generała brygady MO; nominację wręczył mu w Belwederze przewodniczący Rady Państwa PRL Józef Cyrankiewicz.
Pochowany na cmentarzu Powązki Wojskowe w Warszawie (kwatera C2-tuje-6).
Awanse.
Został odznaczony m.in. odznaczeniami radzieckimi: „50 lat Czeki” i Orderem Czerwonej Gwiazdy.

</doc>
<doc id="986230" url="https://pl.wikipedia.org/wiki?curid=986230" title="Zauberformel">
Zauberformel



</doc>
<doc id="986239" url="https://pl.wikipedia.org/wiki?curid=986239" title="Gädheim">
Gädheim

Gädheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, wchodzi w skład wspólnoty administracyjnej Theres. Leży około 12 km na zachód od Haßfurtu, nad Menem, przy autostradzie A70, drodze B26, B303 i linii kolejowej Bamberg – Schweinfurt.
Dzielnice.
W skład gminy wchodzą trzy dzielnice: Greßhausen, Gädheim i Ottendorf.
Polityka.
Wójtem jest Egon Eck, do 2002 funkcję tę wypełniał Otto Steinmetz. Rada gminy składa się z 13 członków:
Oświata.
W gminie znajduje się 50 miejsc przedszkolnych (z 43 dziećmi).

</doc>
<doc id="986243" url="https://pl.wikipedia.org/wiki?curid=986243" title="Zespół budynków V Oddziału Straży Ogniowej w Warszawie">
Zespół budynków V Oddziału Straży Ogniowej w Warszawie

Zespół budynków V Oddziału Straży Ogniowej – zabytkowy kompleks budynków straży pożarnej znajdujących się przy ul. Marcinkowskiego 2 w warszawskiej dzielnicy Praga-Północ.
Historia.
Od 1836 praski V Oddział Warszawskiej Straży Ogniowej wykorzystywał drewniane zabudowania przy ul. Petersbuskiej (współcześnie ul. Jagiellońska). Jego nowa, murowana siedziba została wzniesiona przy ul. Sprzecznej 2 w 1878 według projektu Józefa Orłowskiego na placu w trójkącie pierzei ulicy Sprzecznej (obecnie ulica Karola Marcinkowskiego), frontem do ulicy Moskiewskiej (dzisiejszej ul. Jana Zamoyskiego) w miejscu, w którym znajdowała się waga miejska . Był to bardzo dogodny logistycznie punkt do wyjazdów straży we wszystkich kierunkach w prawobrzeżnej Warszawie. Kamień węgielny pod budowę położył prezydent miasta i inicjator przedsięwzięcia Sokrat Starynkiewicz.
Wolno stojące budynki otaczają plac zbliżony kształtem do trapezu. W jego skład wchodzą:
W 2006 obiekt został wpisany do rejestru zabytków.
W latach 2008–2018 zespół został zrewitalizowany. Odbudowano wtedy 30-metrową wieżę obserwacyjną (tzw. czatownię), rozebraną w 1954, a także stajnię i kuźnię.
Zespół jest użytkowany przez jednostkę Ratowniczo-Gaśniczą nr 5 Państwowej Straży Pożarnej m. st. Warszawy. W 2018 otwarto w nim Centrum Edukacji i Historii Warszawskiej Straży Pożarnej.

</doc>
<doc id="986244" url="https://pl.wikipedia.org/wiki?curid=986244" title="Stěbořice">
Stěbořice

Stěbořice – wieś gminna w Czechach, w kraju morawsko-śląskim, w powiecie opawskim. Miejscowość zamieszkuje 1345 mieszkańców, a jej powierzchnia wynosi 1776 ha.
Stěbořice leżą 8 km od Opawy, 15 km od Kravařy, 18 km od Karniowa i 19 km od Witkowa.
W listopadzie 2003 starosta gminy Stěbořice i wójt gminy Mszana podpisali umowę partnerską. Współpraca między gminami dotyczy takich dziedzin jak sport, kultura, turystyka i oświata. Gminy zobowiązały się także do wymiany doświadczeń z zakresu funkcjonowania samorządów lokalnych oraz wspólnego organizowania imprez.

</doc>
<doc id="986246" url="https://pl.wikipedia.org/wiki?curid=986246" title="Anielin (powiat złotowski)">
Anielin (powiat złotowski)

Anielin – kolonia w Polsce położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość administracyjnie należała do województwa pilskiego.

</doc>
<doc id="986247" url="https://pl.wikipedia.org/wiki?curid=986247" title="Babi Dwór">
Babi Dwór

Babi Dwór – osada w Polsce położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość administracyjnie należała do województwa pilskiego.

</doc>
<doc id="986249" url="https://pl.wikipedia.org/wiki?curid=986249" title="Wonfurt">
Wonfurt

Wonfurt – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Main-Rhön, w powiecie Haßberge, wchodzi w skład wspólnoty administracyjnej Theres. Leży około 5 km na południowy zachód od Haßfurtu, nad Menem, przy autostradzie A70, drodze B26 i linii kolejowej Bamberg – Schweinfurt.
Dzielnice.
W skład gminy wchodzą cztery dzielnice: Dampfach, Steinsfeld, Reinhardswinden i Wonfurt.
Polityka.
Wójtem jest Dieter Zehendner z CSU. Rada gminy składa się z 13 członków:
Oświata.
W gminie znajduje się 100 miejsc przedszkolnych (z 87 dziećmi).

</doc>
<doc id="986254" url="https://pl.wikipedia.org/wiki?curid=986254" title="Steborice">
Steborice



</doc>
<doc id="986258" url="https://pl.wikipedia.org/wiki?curid=986258" title="Ciosaniec-Bolkowo">
Ciosaniec-Bolkowo

Bolkowo ("Ciosaniec-Bolkowo", "Ciosaniec PGR") – zniesiona nazwa przysiółka wsi Ciosaniec w Polsce położony w województwie wielkopolskim, w powiecie złotowskim, w gminie Okonek.
Miejscowość istniała do 2006 r., włączona do wsi, nazwa zniesiona.
W latach 1975–1998 miejscowość administracyjnie należała do województwa pilskiego.

</doc>
<doc id="986261" url="https://pl.wikipedia.org/wiki?curid=986261" title="Kruszka (województwo wielkopolskie)">
Kruszka (województwo wielkopolskie)

Kruszka – wieś w Polsce położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość administracyjnie należała do województwa pilskiego.

</doc>
<doc id="986263" url="https://pl.wikipedia.org/wiki?curid=986263" title="Języki wołżańskie">
Języki wołżańskie

Języki wołżańskie, określane też jako języki: wołżańsko-fińskie, fińsko-maryjskie lub fińsko-czeremiskie – grupa językowa w obrębie uralskiej rodziny językowej. 
Języki wołżańskie obejmują:
Niekiedy do tej grupy zaliczane są też języki lapońskie

</doc>
<doc id="986264" url="https://pl.wikipedia.org/wiki?curid=986264" title="Folk Singer">
Folk Singer

Folk Singer – czwarty album studyjny amerykańskiego bluesmana Muddy Watersa, wydany w kwietniu 1964 roku.
W 2003 album został sklasyfikowany na 280. miejscu listy 500 albumów wszech czasów dwutygodnika „Rolling Stone”.

</doc>
<doc id="986269" url="https://pl.wikipedia.org/wiki?curid=986269" title="Ambystoma macrodactylum">
Ambystoma macrodactylum



</doc>
<doc id="986270" url="https://pl.wikipedia.org/wiki?curid=986270" title="Acta Tomiciana">
Acta Tomiciana

Acta Tomiciana – obszerny zbiór dokumentów źródłowych i akt urzędowych, zwłaszcza dokumentów i korespondencji kancelarii królewskiej zebranych przez historyka i sekretarza kancelarii Stanisława Górskiego (ok. 1497–1572).
Powstały one za panowania Zygmunta I Starego i Zygmunta II Augusta, przede wszystkim w okresie urzędowania podkanclerzego Piotra Tomickiego. Od jego nazwiska pochodzi nazwa nadana zbiorowi w XVIII wieku przez Jana Daniela Janockiego, a rozpowszechniona w XIX wieku.
Stanisław Górski gromadził początkowo rękopisy i korespondencję pisarzy polskiego renesansu (Kallimacha, Dantyszka, Krzyckiego, Orzechowskiego), później poświęcił się jednak gromadzeniu dokumentacji wszelkiego rodzaju spraw państwowych obejmujących zakresem czasowym panowanie Jana Olbrachta, Aleksandra i Zygmunta Starego. Zgromadzone materiały mają wartość nie tylko dla kultury polskiej, ale także dziedzictwa historycznego krajów sąsiednich, takich jak Węgry, Niemcy, Litwa, Rumunia, Słowacja i Czechy. Większość zbioru (około 80% brulionów i oryginałów) uzyskał na własność kanclerz Jan Zamoyski, w wyniku czego stały się częścią zbiorów rodowych Zamoyskich w Biblioteka Ordynacji Zamojskiej. Po II wojnie światowej Teki, wraz ze zbiorami Biblioteki Ordynacji Zamojskiej, trafiły do Biblioteki Narodowej jako wieczysty depozyt.
Praca Stanisława Górskiego przechodziła dwa stadia - stadium wstępnego gromadzenia dokumentów i stadium ostatecznego gromadzenia zbioru sporządzonego w układzie chronologicznym, z różnymi poprawkami, tak merytorycznymi, jak i np. stylistycznymi. Owoce pracy pierwszego stadium zbiera tzw. Teka Górskiego, w skład której wchodzi 29 tek gromadzących 4000 dokumentów. Wysokiej jakości skany całości Tek Górskiego dostępne są w bibliotece cyfrowej Polona.
Zbiór Górskiego zachował się w trzech różnych redakcjach, zgromadzonych głównie w Bibliotece Narodowej, Bibliotece Kórnickiej i Bibliotece Czartoryskich. Zbiór Biblioteki Narodowej składa się z 29 tomów, zawierających około 6265 luźnych papierowych kart. Tomy noszą wspólną sygnaturę BOZ 2053. Zbiór ten pochodzi z dawnej Biblioteki Ordynacji Zamojskiej.
Część (tom I–XIII) została wydana drukiem staraniem Fundacji Działyńskich (Poznań, 1852–1912) przez Bibliotekę Kórnicką (tomy I–VIII, 1852–1860; tomy IX–XIII, 1876–1915). Tomy XIV–XVII wydał po II wojnie światowej Władysław Pociecha (Poznaniae 1952 – 1957 – 1960/1961 – 1966), edycja jednak nie została do tej pory ukończona. Tom XVIII wydali w 1999 Wacław Urban i Andrzej Wyczański nakładem Biblioteki Kórnickiej. Ostatnie tomy zawierają liczne uzupełnienia wydawców.
W 2021 Teki Górskiego zostały wpisane na Polską Listę Krajową Programu UNESCO „Pamięć Świata”.

</doc>
<doc id="986271" url="https://pl.wikipedia.org/wiki?curid=986271" title="Ryszard Nazarewicz">
Ryszard Nazarewicz

Ryszard Nazarewicz, pierwotnie Ryszard Raps, ps. "Stefan" (ur. 11 października 1921 we Lwowie, zm. 22 grudnia 2008 w Warszawie) – polski historyk i działacz polityczny, członek PPR i partyzant AL, podpułkownik MO, zastępca szefa Urzędu Bezpieczeństwa Publicznego dla miasta stołecznego Warszawy.
Życiorys.
Urodził się we Lwowie w rodzinie żydowskiej, jako syn Wiktora Rapsa (prawnika, syna lwowskiego rzemieślnika) i Gizeli z domu Cengut (córki lwowskiego kupca i nauczycielki muzyki, która w czasie pierwszej okupacji sowieckiej była kierowniczką Domu Pionierów). Po wkroczeniu Niemców do Lwowa w czerwcu 1941 rodzina przeniosła się do Warszawy. Tam ukrywali się na tzw. aryjskich papierach aż do powstania warszawskiego, podczas którego został zamordowany Wiktor Raps. Matka ukrywająca się jako Natalia Nowakowska, po wojnie pracowała w ZMP.
Ryszard Raps w 1939 zdał maturę, a po zajęciu Lwowa przez wojska radzieckie dostał się na Politechnikę Lwowską, gdzie pełnił funkcje starosty roku i komsomolca. Ponieważ ludność po wkroczeniu Niemców wyłapywała sowieckich kolaborantów, zmuszony został do ukrywania się, a następnie wraz z rodzicami wyjechał do Warszawy. Należał do PPR i był aktywistą ZWM. Następnie przeniósł się do Radomska, gdzie pracował w Komitecie Okręgowym PPR jako "towarzysz Stefan". Po powołaniu Armii Ludowej pełnił też funkcję oficera informacji sztabu okręgu AL, gdzie zajmował się m.in. rozpracowywaniem polskiego podziemia niepodległościowego dla wywiadu Związku Radzieckiego. Swoje meldunki doręczał osobiście do rąk Heleny Wolińskiej lub do NKWD (do Józefa Małęckiego). Odznaczony Krzyżem Grunwaldu.
Od 1945 pracował w łódzkim Urzędzie Bezpieczeństwa, początkowo jako zastępca naczelnika Miejskiego UBP, później jako zastępca Kierownika Sekcji 3 Wydziału I Wojewódzkiego UBP. W latach 1951-1956 pełnił funkcję naczelnika Wydziału V Wojewódzkiego Urzędu Bezpieczeństwa Publicznego PRL w Łodzi. W aparacie bezpieczeństwa pracował do 30 września 1959.
W 1954 poprosił o skierowanie z MBP na „front nauki”, po czym ukończył Wieczorowy Uniwersytet Marksizmu-Leninizmu i został pracownikiem naukowym Wyższej Szkoły Nauk Społecznych, uczelni afiliowanej przez PZPR, gdzie po szeregu publikacji na temat polskiego podziemia z lat 1939-1945, uzyskał tytuł profesora zwyczajnego. Był pracownikiem naukowym Instytutu Historii Ruchu Robotniczego w Akademii Nauk Społecznych przy KC PZPR. . Ojciec Katarzyny Nazarewicz.
Krytyka twórczości.
Jego twórczość literacką, ze względu na liczne przekłamania i fałsze, Piotr Gontarczyk określił jako coś mającego „wartość makulaturową”, a Bogdan Musiał uważa, że był w grupie pracowników UB celowo oddelegowanych z walki na „froncie ideowym” do „walki na froncie historycznym”, a "Metody, które wtedy powszechnie stosowano, polegały m.in. na fałszowaniu dokumentów, wymyślaniu patriotycznych i bohaterskich czynów „lewicy”, oraz rzucaniu fałszywych oskarżeń pod adresem „prawicy polskiej”; pomijano natomiast własną współpracę z organami sowieckimi, nie mówiąc już o całkowitym zatajaniu „pomocy” dla Gestapo w czasie okupacji.". Marek Jan Chodakiewicz stwierdził, że w swoich pracach „bezkrytycznie przepisuje własne notatki śledcze z okresu, kiedy był jeszcze pułkownikiem UB, starając się wybielić konspirację komunistyczną kosztem niepodległościowców”. Według Tadeusza M. Płużańskiego Nazarewicz wybiórczo przytaczał źródła dla uwiarygodnienia swoich tez oraz celowo je zniekształcał. Krytycznie o pracy "Nad górną Wartą i Pilicą" wypowiadał się Sebastian Bojemski oraz Krzysztof Komorowski. W recenzji książki Nazarewicza "Armii Ludowej dylematy i dramaty" dr Grzegorz Górski napisał: "Problem tkwi w tym, że R. Nazarewicz po prostu nie rozumie istoty poruszanych zagadnień, przyjmuje natomiast dobrze znaną metodę upor­czywego powtarzania ciągle tych samych frazesów, przy czym za każdym razem - licząc na niewiedzę czy brak pamięci Czytelników - nadaje im ce­chy nowych odkryć naukowych. Że większość - i to zdecydowaną - swych tez R. Nazarewicz w niezmienionej postaci prezentuje od blisko pół wieku, może się przekonać każdy, kto znajdzie na tyle sił, by zapoznać się z biblio­grafią opracowań tego Autora. Tezy te, stworzone niegdyś wyłącznie dla celów PRL-owskiej propagandy, utrzymuje Nazarewicz, z godną skądinąd podziwu konsekwencją - choć wątpliwe naukowo podstawy tych twierdzeń w latach minionych nic się nie zmieniły".
Odpowiedzią Nazarewicza na zarzuty ze strony Gontarczyka i Chodakiewicza był artykuł w którym stwierdził m.in., iż "„próbują oni skompromitować lewicowy ruch oporu walczący z okupantem a jednocześnie znieważyć tych autorów, którzy ośmielają się pisać o zbrodniach oenerowskiego odłamu Narodowych Sił Zbrojnych popełnionych na ludziach lewicy, zbiegłych jeńcach, Żydach, nieraz we współpracy z gestapo”".
Pochowany na cmentarzu Powązki Wojskowe w Warszawie (kwatera B2-5-4).

</doc>
<doc id="986272" url="https://pl.wikipedia.org/wiki?curid=986272" title="Marek Napiórkowski">
Marek Napiórkowski

Marek Napiórkowski (ur. 27 października 1969 w Jeleniej Górze) – polski gitarzysta jazzowy i kompozytor.
Kariera muzyczna.
Od 2012 roku głosami czytelników Jazz Forum, wybierany jest "Jazzowym Gitarzystą Roku". Dziesięciokrotnie nominowany do Nagrody Muzycznej Fryderyk w kategoriach "Jazzowy Muzyk Roku" oraz "Jazzowy Album Roku". Laureat nagrody Mateusz Trójki 2018 za album „WAW-NYC” przyznawanej przez Program III Polskiego Radia. Wyróżniony za muzykę do filmu Miłość i puste słowa w reżyserii Małgorzaty Imielskiej podczas 48. Lubuskiego Lata Filmowego – Łagów 2019. Realizuje się także jako kompozytor muzyki teatralnej. Od grudnia 2017 roku prowadzi autorską audycję „Dźwięki nieoczywiste” na antenie radia Chilli Zet.
Nagrał ponad 150 płyt z różnymi wykonawcami. Albumy sygnowane jego nazwiskiem:
W latach 1993–2004 Marek Napiórkowski był współliderem elektrycznej grupy Funky Groove, która dwukrotnie została uznana "Elektrycznym Zespołem Roku" w ankiecie pisma „Jazz Forum”.
Podczas osiemnastoletniej współpracy z Anną Marią Jopek Napiórkowski uczestniczył w albumie Pat Metheny &amp; Anna Maria Jopek "Upojenie," koncercie „Upojenie” z Patem Metheny w Sali Kongresowej w Warszawie; trasy „ID” oraz JO &amp; CO z udziałem Richarda Bony, Mino Cinelu i Dhafera Youssefa; wspólny koncert z Ivanem Linsem oraz projekty: „Polanna” z udziałem Gonzalo Rubalcaby i Gila Goldsteina.
W 2012 roku zagrał w zespole Marcusa Millera z gościnnym udziałem Angélique Kidjo. Podczas Brussels Blues Festival pojawił się w składzie zespołu bluesowego harmonijkarza Sugar Blue. Był gościem Klaus’a Doldinger (Passport) na koncercie w Berlinie. Zagrał polską trasę koncertową z Adamem Holzmanem. W ramach projektu Global Sound dzielił scenę z francuskim basistą jazzowym Hadrien Feraud oraz amerykańskim perkusistą Poogie Bell. Uczestniczył w projektach i nagraniach takich artystów, jak: Tomasz Stańko, Ewa Bem, Wojciech Karolak, Henryk Miśkiewicz, Krzysztof Ścierański, Janusz Muniak, Jan „Ptaszyn” Wróblewski, Tomasz Szukalski, Urszula Dudziak.
W latach 2015 i 2017 był gościem "Guitar Summit", gdzie w krakowskim ICE wystąpił w towarzystwie amerykańskiego mistrza gitary Johna Abercrombiego. Zasiadał w jury "Międzynarodowego Konkursu Gitarowego im. Jarosława Śmietany" z takimi postaciami, jak Mike Stern, John Abercrombie, Ed Cherry i Wojciech Karolak.
Od 2010 roku jest gospodarzem "Jeleniogórskiego Festiwalu Jazzowego". W jego autorskich projektach uczestniczyli już m.in. Tomasz Stańko, Leszek Możdżer, Stanisław Soyka i Anna Maria Jopek. Jest inicjatorem orkiestrowego przedsięwzięcia będącego hołdem dla muzyki zespołu Dire Straits, który realizuje z Kubą Badachem i Krzysztofem Herdzinem oraz czołowymi polskimi orkiestrami symfonicznymi.
Koncertował m.in. w: Japonii, USA, Meksyku, Brazylii, Kanadzie, Indonezji, Chinach, Rosji i większości krajów Europy.

</doc>
<doc id="986274" url="https://pl.wikipedia.org/wiki?curid=986274" title="Dekanat Wieruszów">
Dekanat Wieruszów

Dekanat Wieruszów – jeden z 33 dekanatów w rzymskokatolickiej diecezji kaliskiej. Składa się z 10 parafii.
Sąsiednie dekanaty.
Bolesławiec, Grabów, Kępno, Lututów, Mokrsko "(archidiec. częstochowska)", Ostrzeszów, Trzcinica

</doc>
<doc id="986280" url="https://pl.wikipedia.org/wiki?curid=986280" title="Vint Cerf">
Vint Cerf



</doc>
<doc id="986283" url="https://pl.wikipedia.org/wiki?curid=986283" title="Aneides lugubris">
Aneides lugubris



</doc>
<doc id="986284" url="https://pl.wikipedia.org/wiki?curid=986284" title="VII symfonia Beethovena">
VII symfonia Beethovena

VII Symfonia A-dur (op. 92) Ludwiga van Beethovena powstawała w latach 1811–1812. Zadedykowana hrabiemu Moritzowi von Friesowi.
Premiera odbyła się 8 grudnia 1813 roku w wiedeńskiej Wielkiej Sali Uniwersyteckiej.
VII Symfonia składa się z czterech części:
Czas trwania: około 38 minut.
Przez Richarda Wagnera z racji swojego muzycznego klimatu ochrzczona mianem „Apoteozy tańca”. Interpretacja samego Beethovena zawiera odniesienia do bachanaliów: "Muzyka jest winem które inspiruje nas do tworzenia, ja jestem Bachusem, który daje to wspaniałe wino, aby uczynić ludzi duchowo pijanymi".

</doc>
<doc id="986302" url="https://pl.wikipedia.org/wiki?curid=986302" title="Trumniaki">
Trumniaki

Trumniaki – buty popularne w latach 50. XX w. Były to przerobione domowym sposobem białe tenisówki, z których wycinało się środkową część z dziurkami i sznurówkami, obszywało czarną tasiemką i malowało na czarno tuszem do rysunków technicznych. Buty takie, na łamach tygodnika „Przekrój”, zaproponowała czytelniczkom Barbara Hoff. Nazwa „trumniaki” nawiązywała do tekturowych butów, w jakich chowało się w ówczesnych czasach zmarłych. Prawdopodobnie nazwę tę butom przypisała Stefania Grodzieńska w jednym ze swoich felietonów o Alicji.

</doc>
<doc id="986303" url="https://pl.wikipedia.org/wiki?curid=986303" title="Dojran (jezioro)">
Dojran (jezioro)

Dojran (maced. "Дојранско Езеро" – "Dojransko Ezero", nowogr. "λίμνη Δοϊράνη" – "limni Doirani", starogr. "Πρασιάς" – "Prazias") – jezioro w centralnej Macedonii, na granicy Macedonii Północnej i Grecji. Powierzchnia - 43,1 km² (27,3 km² w Macedonii Północnej, 15,8 km² w Grecji), rozciągłość pn-pd - 8,9 km, rozciągłość w-z - 7,1 km, największa głębokość - 10 m, wysokość lustra wody - 148 m n.p.m., powierzchnia zlewni – 271,8 km².
Jezioro Dojran jest pochodzenia tektoniczno-wulkanicznego. Istnieje od czwartorzędu. Jest pozostałością powstałego w plejstocenie, znacznie większego Jeziora Peońskiego (127 km²). Ma charakter eutroficzny. Występuje w nim kilkanaście gatunków endemicznych.
Jezioro Dojran leży w obniżeniu między ujściowymi odcinkami dolin Wardaru i Strumy, u stóp masywu górskiego Belasica. Jest zasilane przez wiele małych potoków, głównie spływających z tych gór. Jedynym odpływem jest niewielka rzeka Ardżan (gr. "Αρτζάν"), wypływająca z południowego brzegu jeziora i wpadająca do Wardaru. Nad Dojranem leżą wsie Nikolič, Now Dojran, Star Dojran i Sretenowo (w Macedonii Północnej) i Dojrani (w Grecji).
Podczas I wojny światowej południowy brzeg jeziora był miejscem bitwy między wojskami grecko-brytyjskimi, nacierającymi na północ, a okopanymi nad jeziorem wojskami bułgarskimi.
W ostatnich latach, wskutek intensywnego użytku wód Dojranu do celów rolniczych, poziom wód w jeziorze znacznie się obniżył - z 262 mln m³ w 1988 do 80 mln m³ w 2000.

</doc>
<doc id="986304" url="https://pl.wikipedia.org/wiki?curid=986304" title="Dekanat Wołczyn">
Dekanat Wołczyn

Dekanat Wołczyn – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 11 parafii:
Sąsiednie dekanaty.
Bolesławiec, Gorzów Śląski "(diec. opolska)", Kluczbork "(diec. opolska)", Mokrsko "(archidiec. częstochowska)", Namysłów-Wschód "(archidiec. wrocławska)", Praszka "(archidiec. częstochowska)", Trzcinica, Zagwiździe "(diec. opolska)"

</doc>
<doc id="986307" url="https://pl.wikipedia.org/wiki?curid=986307" title="Henryk Słabczyk">
Henryk Słabczyk

Henryk Słabczyk, ps. "Pomidorek" (ur. 1 stycznia 1925 w Antolce, zm. 27 października 1973 w Warszawie) – funkcjonariusz milicji i służby bezpieczeństwa, wiceminister spraw wewnętrznych PRL, generał brygady MO.
Życiorys.
Syn Jana, robotnika rolnego, i Franciszki. Skończył 7 klas szkoły podstawowej, był robotnikiem rolnym w Czaplach Małych (1937–), wstąpił do PPR i GL (1942), gdzie przyjął pseudonim "Pomidorek". Był członkiem oddziału AL im. Bartosza Głowackiego, uczestniczył w kolportażu konspiracyjnej prasy i w dywersji kolejowej.
W 1945 wstąpił do milicji i został funkcjonariuszem KPMO w Miechowie (1945), milicjantem / zastępcą komendanta posterunku MO w Tczycy (1945–1946), zastępcą komendanta posterunku MO w Charsznicy (1946), p.o. instruktora ds. polityczno-wychowawczych w KPMO w Nowym Targu (1946–).
Ukończył podoficerską szkołę milicji w Krakowie i Centralną Szkołę Oficerów Polityczno-Wychowawczych MO w Łodzi (1947–1948), wykładał i był zastępcą komendanta w Szkole Oficerskiej Centrum Wyszkolenia MO w Słupsku (1948–1951), skończył liceum ogólnokształcące dla pracujących w Słupsku (1951). Kształcił się w Szkole Partyjnej przy KC PZPR w Warszawie (1951–1953).
Był zastępcą komendanta wojewódzkiego MO w Stalinogrodzie (1953–1954), komendantem Ośrodka Szkolenia Oficerów MO/Szkoły Oficerskiej MO w Szczytnie (1954–1958), komendantem MO miasta Łodzi (1958–1965), komendantem MO miasta stołecznego Warszawy (1965–1969), ukończył studia na Wydziale Historyczno-Socjologicznym Wyższej Szkoły Nauk Społecznych przy KC PZPR w Warszawie (1967).
Pełnił funkcję wiceministra spraw wewnętrznych (1969–1973). Stopień generała brygady uzyskał w 1969. 14 grudnia 1970 podczas wydarzeń na Wybrzeżu przybył do Gdańska, gdzie następnego dnia wszedł w skład lokalnego sztabu mającego stłumić strajki; opowiedział się za aresztowaniem członków komitetu strajkowego w Gdyni w nocy z 15 na 16 grudnia 1970. W styczniu 1971 brał udział w akcji likwidacji strajku w Szczecinie. Od 1971 zastępca członka KC PZPR.
Pochowany 30 października 1973 roku w Alei Zasłużonych na cmentarzu Powązki Wojskowe w Warszawie (kwatera B2-tuje-22). W imieniu władz partyjnych i państwowych w pogrzebie udział wzięli zastępcy członków Biura Politycznego KC PZPR Stanisław Kania, Józef Kępa, minister spraw wewnętrznych Stanisław Kowalczyk, sekretarz KC PZPR Jerzy Łukaszewicz, członek Sekretariatu KC PZPR Zdzisław Żandarowski oraz kierownik Wydziału Administracyjnego KC Teodor Palimąka.
W 1976 jego imieniem nazwano Szkołę Podoficerską MO w Pile (szkoła pozbawiona tego patrona w grudniu 1990). Do upadku PRL jego imię nosiła również Szkoła Podstawowa nr 278 w Warszawie przy ul. Jana III Sobieskiego.
Linki zewnętrzne.
Henryk Słabczyk, Internetowy Polski Słownik Biograficzny [dostęp 2021-12-28].

</doc>
<doc id="986315" url="https://pl.wikipedia.org/wiki?curid=986315" title="Dekanat Zduny">
Dekanat Zduny

Dekanat Zduny – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 8 parafii:
Sąsiednie dekanaty.
Jutrosin "(archidiec. poznańska)", Krotoszyn, Milicz "(archidiec. wrocławska)", Odolanów, Twardogóra

</doc>
<doc id="986316" url="https://pl.wikipedia.org/wiki?curid=986316" title="Javier Portillo">
Javier Portillo

Javier García Portillo (ur. 30 marca 1982 w Aranjuez) – piłkarz hiszpański grający na pozycji napastnika.
Kariera klubowa.
Portillo pochodzi z małego miasta Aranjuez, leżącego na przedmieściach Madrytu. Piłkarską karierę rozpoczął w Realu Madryt, w którego trafił w 1994 roku. Od tego czasu przez 7 sezonów był graczem juniorskich drużyn różnych szczebli i przez ten czas strzelił aż 150 goli, dzięki czemu pobił rekord wszech czasów legendy Realu, Raúla. W sezonie 2001/2002 Portillo grał już w rezerwach madryckiego klubu, a latem po sezonie podpisał profesjonalny kontrakt z pierwszym zespołem. W Primera División zadebiutował 6 października w wygranym 5:2 meczu z Deportivo Alavés. W ataku Realu był dopiero czwartym w hierarchii napastnikiem za Ronaldo, Raúlem oraz Fernando Morientesem. Wystąpił tylko w 10 ligowych meczach, ale zdobył w nich 5 goli (swojego pierwszego w wygranym 4:1 meczu z Valencią i sięgnął po swój pierwszy tytuł mistrza Hiszpanii. W sezonie 2003/2004 nie było już Morientesa w składzie i Portillo grał jako trzeci napastnik Realu, jednak w 18 rozegranych spotkaniach strzelił tylko 1 bramkę, a "Królewscy" zajęli dopiero 4. pozycję w La Liga.
Sezon 2004/2005 Portillo został wypożyczony do Fiorentiny. W Serie A zadebiutował 12 września w przegranym 0:1 meczu z Romą. W lidze wystąpił w 11 meczach i zdobył 1 gola (w zwycięskim 2:0 spotkaniu z Chievo Werona), a w styczniu powrócił do Realu, ale w drużynie prowadzonej przez Vanderleia Luxemburgo rozegrał tylko 3 mecze. Latem 2005 ponownie został wypożyczony, tym razem do belgijskiego Club Brugge. Zdobył dla tego zespołu 8 bramek w lidze, grał w wyjściowej jedenastce, także w rozgrywkach Ligi Mistrzów.
W 2006 roku Portillo wrócił do Realu. Jednak nie miał szans na grę w składzie drużyny prowadzonej przez Fabio Capello ze względu na konkurencję nie tylko Ronaldo i Raúla, ale także Ruuda van Nistelrooya czy Antonio Cassano. Trafił więc do beniaminka La Liga, Gimnàstic Tarragona, w którym przez rok zdobył 11 bramek będąc najjaśniejszym punktem drużyny. Gimnàstic spadł jednak do Segunda División i Portillo zmienił barwy klubowe. W lecie 2007 podpisał kontrakt z Osasuną. W 2009 roku odszedł z Osasuny do Hérculesa CF. 28 grudnia 2015 ogłosił zakończenie kariery piłkarskiej.
Kariera reprezentacyjna.
W swojej karierze Portillo występował w młodzieżowych reprezentacjach Hiszpanii w kategoriach U-19 i U-21.

</doc>
<doc id="986317" url="https://pl.wikipedia.org/wiki?curid=986317" title="Teka Górskiego">
Teka Górskiego



</doc>
<doc id="986318" url="https://pl.wikipedia.org/wiki?curid=986318" title="Parafia św. Jerzego w Mszanie">
Parafia św. Jerzego w Mszanie

Parafia pw. św. Jerzego w Mszanie – rzymskokatolicka parafia w dekanacie jastrzębskim w archidiecezji katowickiej.
Historia parafii.
Nie jest znana dokładna data powstania pierwszego kościoła, a tym samym i parafii.
Pierwsza wzmianka o miejscowości Mszana pochodzi z roku 1305. Parafia została po raz pierwszy wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Żorach pod nazwą "Mischna".
Wtedy to właśnie pobrano w Mszanie 5 groszy świętopietrza. Nie jest znany rok budowy pierwszego mszańskiego kościoła. Prawdopodobnie był pod wezwaniem św. Jerzego. Przetrwał do roku 1709, kiedy to zbudowano kolejny kościół, drewniany, któremu patronował również św. Jerzy. Kościół posiadał dwa dzwony, które zapewne pochodziły z poprzednich kościołów, jeden z roku 1520, drugi z roku 1557. Od XVI w. parafia należała do dekanatu wodzisławskiego.
Pod koniec XIX wieku kościół został rozebrany, a zamiast niego, w 1898 r. wybudowano z cegły nowy, który stoi do dnia dzisiejszego. Budowniczym kościoła był ks. Wilhelm Tusker, ówczesny proboszcz w Mszanie, którego grób znajduje się na cmentarzu parafialnym.
W parafii działa Oaza Rodzin, III Zakon św. Franciszka, Zespół Charytatywny, Żywy Różaniec, Dzieci Maryi, Oaza młodzieżowa i liczna grupa ministrantów. W kształtowaniu życia wspólnoty parafialnej aktywną rolę odgrywa Parafialna Rada Duszpasterska. W parafii ukazuje się pismo parafialne pt. „Wiesiadnik”. W kościele, oprócz codziennych Mszy św., odprawiane jest w każdą środę nabożeństwo do Matki Boskiej Nieustającej Pomocy, w każdy czwartek odbywa się adoracja Najświętszego Sakramentu, a w każdą sobotę odmawiany jest Różaniec św. W czasie wielkiego postu w roku 2005 parafia przeżywała Misje Święte prowadzone przez księży ze Zgromadzenia Misjonarzy Świętej Rodziny. Jesienią 2006 roku odbyła się kolejna wizytacja biskupia przeprowadzona przez Metropolitę Katowickiego – księdza arcybiskupa Damiana Zimonia.
W latach 2003–2004 w miejscu starego probostwa wybudowano kaplicę przedpogrzebową, a w 2008 roku dokonano remontu salek katechetycznych.
Grupy parafialne.
Oaza, Dzieci Maryi, Trzeci zakon św. Franciszka, Oaza Rodzin, ministranci

</doc>
<doc id="986320" url="https://pl.wikipedia.org/wiki?curid=986320" title="Dekanat Złoczew">
Dekanat Złoczew

Dekanat Złoczew – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 10 parafii:
Sąsiednie dekanaty.
Błaszki, Grabów, Lututów "(diec. kaliska)", Osjaków "(archidiec. częstochowska)", Sieradz I "(diec. włocławska)", Sieradz II "(diec. włocławska)", Widawa "(archidiec. łódzka)", Wieluń – NMP Pocieszenia "(archidiec. częstochowska)"

</doc>
<doc id="986324" url="https://pl.wikipedia.org/wiki?curid=986324" title="The Boy with No Name">
The Boy with No Name

The Boy With No Name – piąta płyta szkockiego zespołu rockowego Travis (szósta jeśli liczyć album z kompilacją singli zespołu). Wydana 7 maja 2007 (zob. 2007 w muzyce).

</doc>
<doc id="986326" url="https://pl.wikipedia.org/wiki?curid=986326" title="Dekanat Żerków">
Dekanat Żerków

Dekanat Żerków – jeden z 33 dekanatów w rzymskokatolickiej diecezji kaliskiej.
Parafie.
W skład dekanatu wchodzi 7 parafii:

</doc>
<doc id="986327" url="https://pl.wikipedia.org/wiki?curid=986327" title="Masyw Włodarza">
Masyw Włodarza

Masyw Włodarza – masyw górski w południowo-zachodniej Polsce, w Sudetach Środkowych, w północno-zachodniej części Gór Sowich.
Położenie.
Masyw Włodarza położony jest w większości na terenie Parku Krajobrazowy Gór Sowich, na wschód od Głuszycy, w północno-zachodniej części Gór Sowich. Stanowi masyw oddzielnego pasma, ciągnącego się na północny zachód, od Przełęczy Sokolej przez Sokół, Moszną i Jaworek, aż po Stróżową Górę. Od głównego pasma Gór Sowich oddzielony jest Walimką, od Gór Suchych Wzgórzami Wyrębińskimi, a od Wałbrzyskich Bystrzycą.
Charakterystyka.
Masyw Włodarza stanowi oddzielną niewielką kulminację Gór Sowich i stanowi samodzielny człon. Swoją niezależność zawdzięcza rzece Walimce, która wcisnęła się pomiędzy dwa grzbiety, główny grzbiet z Wielką Sową i grzbiet z Włodarzem. Główny grzbiet nieznacznie wznosi się na północny zachód w kierunku partii szczytowej Włodarza, a następnie opada w kierunku Stróżowej Góry. Zbocze północno-wschodnie opada stromo w stronę Walimki, a południowo-zachodnie w stronę Bystrzycy. Od głównego grzbietu odchodzi prostopadle kilka małych grzbietów, które opadają podobnie jak zbocza. Masyw będąc fizycznogeograficzną podjednostkę Gór Sowich, stanowi teren o podobnym charakterze. Masyw charakteryzują stożkowo-kopulaste o stromych zboczach wzniesienia: Mosznej (771 m n.p.m.), Osówki (716 m n.p.m.), Włodarz (811 m n.p.m.), Sobonia (716 m n.p.m.) Ostrej (654 m n.p.m.). Najwyższym wzniesieniem masywu jest Włodarz, od którego masyw wziął nazwę.
Rzeźba.
Jest to urzeźbiony, zwarty masyw, o dość wyrównanym grzbiecie, którego zbocza, w niżej położonych partiach rozczłonkowane są dolinami potoków. Grzbiet główny masywu poprzecinany jest płytkimi przełęczami, które oddzielają wzniesienia oraz kilka odchodzących prostopadle małych grzbietów.
Budowa.
Masyw zajmuje północno-wschodni fragment niecki śródsudeckiej, na oderwanym i wypiętrzonym fragmencie formacji skalnej Masywu Czeskiego, obszar ten powstał w czasie najstarszych ruchów górotwórczych i nie podlegał zmianom w czasie późniejszych fałdowań. Ostateczny wygląd masyw otrzymał w okresie epoki lodowcowej. Jest to urzeźbiony masyw o ciekawej strukturze geologicznej. Masyw należy do bloku sowiogórskiego, który zbudowany jest z twardych prekambryjskich gnejsów i migmatytów, z niewielkimi wystąpieniami skał: ultrazasadowych, amfibolitów, serpentynitów, granulitów i pegmatytów.
Krajobraz.
Krajobraz masywu, przedstawia krajobraz niskich gór, z niezwykle różnorodną rzeźbą terenu.Część przedgórska jest pofałdowana z niewielkimi wzniesieniami, występują tu niewielkie doliny, a zbocza ponacinane są górskimi potokami. Rzeźbę masywu kształtują wyniesione szczyty z wyraźnym podkreśleniem zboczy, najwyższe wzniesienia nie przekraczają 820 m n.p.m. Masyw mimo niewielkich wysokości posiada strome zbocza i nieznacznie, pofalowaną linię grzbietową, poprzecinaną przełęczami. Większość środkowego obszaru, w którym położony jest grzbiet, zajmuje zwarty las świerkowy regla dolnego z domieszką drzew liściastych. Obrzeża zajmują górskie łąki, pola uprawne i częściowo nieużytki. Krajobraz częściowo przeobrażony. Pierwotny charakter krajobrazu w większości został zachowany.
Klimat.
Położenie fizycznogeograficzne oraz pobliskie pasma gór osłaniających masyw ze wszystkich stron sprawiają, że nad masywem ścierają się masy powietrzne, wpływające na kształtowanie się typów pogody i zjawisk atmosferycznych tego mikroregionu. Masyw leży w obszarze występowania klimatu przedgórskiego i odznacza się specyficznym, surowszym klimatem. Klimat panujący na terenie masywu jest typowym górskim klimatem, charakteryzującym się wysokimi opadami, niską średnią temperaturą i długo zalegającą pokrywą śnieżną. Przy wyżowych nocach zachodzi czasem zjawisko inwersji temperatur. Zimy są mroźne, a średnie temperatury zimą porównywalne są do temperatur wyższych gór. Opadom często towarzyszą gwałtowne burze z wyładowaniami. Wysokie opady, niskie roczne temperatury specyficzne położenie, wysokość względna sprzyjają przyrodzie typu górskiego.
Wody.
Masyw należy do zlewiska Morza Bałtyckiego, położony jest w dorzeczu Odry. Największą rzeką zbierająca wraz ze swoimi dopływami wody z południowo-zachodnich zboczy jest Bystrzyca, lewobrzeżny dopływy Odry, z północno-wschodnich zboczy wody zbierane są przez Walimkę i Jaworzynę, lewobrzeżne dopływy Bystrzycy.
Miejscowości.
W obrębie masywu położone są miejscowości: Jedlina-Zdrój, Olszyniec, Głuszyca, Walim, Rzeczka, Sierpnica, Kolce.

</doc>
<doc id="986331" url="https://pl.wikipedia.org/wiki?curid=986331" title="Bars Kazań">
Bars Kazań

Bars Kazań (ros. Барс Казань, tat. Барс Казан) – rosyjski klub hokeja na lodzie z siedzibą w Kazaniu.
Historia.
Zespół działa jako stowarzyszony z klubem Ak Bars Kazań z seniorskich rozgrywek KHL. Od 2009 drużyna występowała w rozgrywkach juniorskich MHL. Po zdobyciu mistrzostwa MHL w sezonie 2014/2015 drużyna Barsa została przeniesiona z MHL do seniorskich rozgrywek WHL. Jej miejsce w MHL zajął Irbis Kazań, dotąd występujący w MHL-B.
Szkoleniowcy.
W październiku 2017 do sztabu trenerskiego wszedł Dmitrij Bałmin.

</doc>
<doc id="986333" url="https://pl.wikipedia.org/wiki?curid=986333" title="Campeonato Sergipano">
Campeonato Sergipano

Campeonato Sergipano - ligowe mistrzostwa brazylijskiego stanu Sergipe.
Format.
Serie A-1
Jak w większości rozgrywek w Brazylii format ulega częstym zmianom.
Kluby.
Serie A-1
Serie A-2

</doc>
<doc id="986334" url="https://pl.wikipedia.org/wiki?curid=986334" title="Europejskie Siły Szybkiego Reagowania">
Europejskie Siły Szybkiego Reagowania

Europejskie Siły Szybkiego Reagowania (ang. "European Union Rapid Reaction Force" – ERRF) – siły zbrojne UE do szybkiego reagowania w sile 50–60 tys. żołnierzy w ramach rozwoju Wspólnej Polityki Bezpieczeństwa i Obrony (a dokładniej w ramach Europejskiej Polityki Bezpieczeństwa i Obrony). Po debacie ministrów obrony w maju 2004 r. projekt przechodzi zmiany w ramach tzw. Głównego Celu 2010 ("Headline Goal 2010"). Do roku 2010 według zamierzeń strategicznych mają być gotowe tzw. Grupy bojowe ("Battle Groups"), które będą przeprowadzały operacje w całym spektrum działań antykryzysowych.
Państwa Unii Europejskiej i jej Grupy Bojowe (Grupy mają charakter czysto narodowy, albo są jednostkami wielonarodowymi dowodzonymi w koncepcji "framework nation" (największy wkład), tzw. dowodzenie rotacyjne):
Grupy Bojowe przewidziane do zadań szczególnych:
W szansach realizacji koncepcji kwestią podstawową jest brak środków finansowych do realizacji projektu sił szybkiego reagowania. Rozległy geograficznie zakres interwencji militarnych grup bojowych podwyższa dodatkowo koszty finansowe na przeprowadzenie tego typu operacji.

</doc>
<doc id="986335" url="https://pl.wikipedia.org/wiki?curid=986335" title="Pelisterski Oczi">
Pelisterski Oczi

Pelisterski Oczi (maced. "Пелистерски Очи") – zespół dwóch jeziorek górskich pod szczytem Pelister (2601 m n.p.m.) w górach Baba w południowo-zachodniej Macedonii Północnej.
Wielkie Jezioro ("Големо Езеро") leży na wysokości 2218 m n.p.m., ma głębokość 14,5 m, długość 233 m i szerokość 162 m. Znajduje się nad nim schronisko górskie.
Małe Jezioro ("Мало Езеро") leży na wysokości 2180 m n.p.m., ma głębokość 2,6 m, długość 79 m i szerokość 162 m.

</doc>
<doc id="986337" url="https://pl.wikipedia.org/wiki?curid=986337" title="Pelisterski oci">
Pelisterski oci



</doc>
<doc id="986338" url="https://pl.wikipedia.org/wiki?curid=986338" title="Pelisterski oczi">
Pelisterski oczi



</doc>
<doc id="986342" url="https://pl.wikipedia.org/wiki?curid=986342" title="II Dwór">
II Dwór

II Dwór (niem. "II Hof") – zabytkowa posiadłość przy ulicy Polanki 124, w dzisiejszej dzielnicy Gdańska, Oliwie. Był największym zespołem architektonicznym spośród dworów w Oliwie.
Historia.
Powstał, jak wszystkie inne dwory wzdłuż tego traktu, w pierwszej połowie XVII wieku, stanowiąc w 1631 roku własność Jana Wagnera. W XVIII wieku nosił nazwę "Quellbrunn" ("Krynica").
Obecny zespół dworski pochodzi z końca XVIII wieku i powstał na fundamentach wcześniejszego dworu z XVII wieku. Wówczas powstały również, istniejące do dzisiaj, przylegające budynki oficyn i kaplicy cmentarnej. Cmentarz znajdował się na północ od budynku dworu. W parku przed frontem dworu umieszczono cykl rzeźb Jana Henryka Maissnera, przedstawiających alegorie czterech pór roku.
W 1827 roku posesję przejęła Generalna Dyrekcja Towarzystwa Handlu Morskiego. W latach 1833–1945 znajdował się tu przytułek i dom starców. Po II wojnie światowej, aż do końca lat osiemdziesiątych XX wieku, budynki dworu były użytkowane przez jednostkę LWP (najpierw przez 17 Batalion Szkolny Obrony Wybrzeża, a od 1961 roku dowództwo "6 Ośrodka Radioelektronicznego MW", czyli tzw. „zagłuszarki” znajdującej się w Jelitkowie). Zdewastowana posesja została przekazana archidiecezji gdańskiej. Po kapitalnym remoncie powstało tu „Międzynarodowe Centrum Ekumeniczne” prowadzone przez siostry brygidki. W 1999 roku podczas VII pielgrzymki do Polski centrum ekumeniczne odwiedził papież Jan Paweł II.
W obrębie centrum ekumenicznego znajdowały się również pozostałości ogrodu o założeniu rokokowym. Powierzchnia zrewitalizowanego parku wynosi 2 ha.
Położenie.
Obszar dworski znajduje się na wschodnim skraju Trójmiejskiego Parku Krajobrazowego, w małej dolinie pomiędzy wzgórzami morenowymi Górą Pawełek i Górą Dantyszka.

</doc>
<doc id="986343" url="https://pl.wikipedia.org/wiki?curid=986343" title="Węgleszyn-Dębina">
Węgleszyn-Dębina

Węgleszyn-Dębina – wieś w Polsce, położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość administracyjnie należała do województwa kieleckiego.

</doc>
<doc id="986346" url="https://pl.wikipedia.org/wiki?curid=986346" title="Węgleszyn-Ogrody">
Węgleszyn-Ogrody

Węgleszyn-Ogrody – wieś w Polsce położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość administracyjnie należała do województwa kieleckiego.

</doc>
<doc id="986348" url="https://pl.wikipedia.org/wiki?curid=986348" title="Pelister">
Pelister

Pelister (maced. Пелистер) – najwyższy szczyt w paśmie górskim Baba w południowo-zachodniej Macedonii Północnej. Wysokość – 2601 m n.p.m.
Pelister jest otoczony przez Park Narodowy Pelister. Leży na dziale wód Morza Egejskiego i Adriatyckiego. Pod szczytem znajdują się dwa jeziorka znane jako Pelisterski Oczi.

</doc>
<doc id="986351" url="https://pl.wikipedia.org/wiki?curid=986351" title="Tyniec-Kolonia">
Tyniec-Kolonia

Tyniec-Kolonia – wieś w Polsce położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość administracyjnie należała do województwa kieleckiego.

</doc>
<doc id="986352" url="https://pl.wikipedia.org/wiki?curid=986352" title="Billboard (grafika komputerowa)">
Billboard (grafika komputerowa)

Billboard – płaski obiekt, zwykle kwadratowy, skierowany przodem w stronę kamery. Jego ustawienie zmienia się przy każdym poruszeniu kamery bądź samego billboardu, ustawiany jest zawsze przodem w stronę kamery. Są dwa rodzaje billboardów: punktowe – ustawiane w kierunku jednego punktu i kierunkowe – ustawiane kierunkowo względem kamery.

</doc>
<doc id="986356" url="https://pl.wikipedia.org/wiki?curid=986356" title="Świątynia Asklepiosa">
Świątynia Asklepiosa



</doc>
<doc id="986357" url="https://pl.wikipedia.org/wiki?curid=986357" title="Stróżowa Góra">
Stróżowa Góra

 Stróżowa Góra (648 m n.p.m.) – wzniesienie w południowo-zachodniej Polsce, w Sudetach Środkowych w Górach Sowich.
Góra położona jest częściowo na terenie Parku Krajobrazowego Gór Sowich, w południowo-zachodniej części pasma Gór Sowich, w Masywie Włodarza, około 3 km na południowy wschód od centrum miejscowości Jedlina-Zdrój, po południowo-zachodniej stronie od Działu Jawornickiego.
Słabo zaznaczony szczyt stanowiący niższy wierzchołek wyrastający z północno-zachodniego zbocza Jedlińskiej Kopy. Stróżowa Góra wyrasta w postaci spłaszczonej kopuły o silnie rozczłonkowanych zboczach opadających na północny zachód w stronę Bystrzycy. Wierzchołek porasta las świerkowo-bukowy regla dolnego, niższe zbocza po stronie północnej pokrywają zarastające łąki i pastwiska. Szczyt i północna część położona jest poza północną granicą Parku Krajobrazowego Gór Sowich.
Turystyka.
Południowym zboczem pod szczytem przebiega szlak turystyczny:

</doc>
<doc id="986358" url="https://pl.wikipedia.org/wiki?curid=986358" title="Garnizon Szczecin">
Garnizon Szczecin

Garnizon Szczecin – garnizon w Polsce obejmujący swoim zasięgiem miasto Szczecin i gminy ościenne.
Garnizon Wojska Polskiego.
Początków śladów polskiego garnizonu należy doszukiwać się wraz z wejściem do Szczecina pododdziałów 16 Brygady Pancernej. Nastąpiło to 14 lipca 1945.
Garnizon dysponował szeregiem obiektów koszarowych o dobrym poziomie technicznym. Do większych należy zaliczyć: kompleks koszarowy przy ul. Wojska Polskiego, kompleks przy ul. Żołnierskiej – przechodzący w ul. Mickiewicza i graniczący z ul. Łukasińskiego.
Początkowo nieuregulowany status prawny miasta po II wojnie światowej zmuszał władze wojskowe do dyslokowania oddziałów WP w garnizonach ościennych (12 DP).
Oddziały Wojsk Ochrony Pogranicza.
Pierwsza siedziba dowództwa – Szczecin, Piotra Skargi 35.
Sztab wkrótce po sformowaniu przeniesiono do Szczecina na ul. Żołnierską.
Jednostki podległe brygadzie:
Armia Radziecka w garnizonie.
Wyróżniające nazwy "Szczecińskich" otrzymały następujące sowieckie jednostki artyleryjskie:
Garnizon Szczecin ("Garnison Stettin") XIX w. do 1945.
Garnizon okresu okupacji francuskiej.
W latach 1806–1813, w dobie wojen napoleońskich, Szczecin znajdował się pod okupacją francuską. W końcu 1806 r. z Magdeburga do Szczecina przybyła licząca ok. 5000 żołnierzy 1 Legia Północna pod dowództwem gen. Józefa Zajączka. Pod koniec lutego 1807 Legia dołączyła do dywizji gen. Dąbrowskiego biorąc udział w walkach na Pomorzu.

</doc>
<doc id="986360" url="https://pl.wikipedia.org/wiki?curid=986360" title="Republika Słowacka (1939–1945)">
Republika Słowacka (1939–1945)

Pierwsza Republika Słowacka, Państwo słowackie (, ) – utworzone 14 marca 1939 państwo marionetkowe, całkowicie uzależnione politycznie i militarnie od III Rzeszy. Na jego czele przez cały okres istnienia stał jako prezydent ks. Jozef Tiso. Urząd premiera sprawowali kolejno: Jozef Tiso, Vojtech Tuka i Štefan Tiso. Ustrojem panującym na Słowacji w tym okresie był klerykalny faszyzm.
Słowackie siły zbrojne wzięły po stronie Niemiec udział w inwazjach na Polskę i ZSRR. Formalnie państwo to istniało do maja 1945.
Historia.
Powstanie państwa słowackiego.
Republika Słowacka została utworzona 14 marca 1939. Pomysłodawcami jej powstania jako państwa podległego III Rzeszy (które przyjęło nawet niemieckie ustawodawstwo antyżydowskie) byli przede wszystkim ks. Jozef Tiso i Vojtech Tuka, mający poparcie Słowackiej Partii Ludowej i Gwardii Hlinki. Jako jeden z pierwszych nowe państwo uznał papież Pius XII, a katoliccy biskupi we wspólnym liście pasterskim pobłogosławili katolicko-faszystowski reżim.
15 marca 1939 część obszaru została zajęta przez wojska niemieckie.
17 marca 1939 na terytorium Słowacji od strony Rusi Podkarpackiej wkroczyły wojska węgierskie. W związku z tym rząd słowacki podpisał z Niemcami 23 marca 1939 w Wiedniu układ o stosunku ochronnym ("Schutzvertrag"). Dołączono do niego tajny protokół o współpracy gospodarczo-finansowej. Układ zawarto na 25 lat. III Rzesza zagwarantowała nienaruszalność granic Słowacji oraz zobowiązała się do pomocy w organizacji armii. Po podpisaniu traktatu Słowacy stawili opór wojskom węgierskim, a Niemcy naciskami dyplomatycznymi wstrzymali atak węgierski.
Z dużymi oporami Słowacja zgodziła się na kontrolę przez Wehrmacht strefy wojskowej ("Schutzzone") o długości około 200 km, wzdłuż granicy z Protektoratem Czech i Moraw. 12 sierpnia 1939 uregulowano ostatecznie sprawę strefy w specjalnym tajnym układzie. W dwa tygodnie później Niemcy skierowali za zgodą rządu słowackiego swoje wojska na teren całej Słowacji, podporządkowując sobie armię słowacką.
Według historyka i dyplomaty Andrzeja Krawczyka ówczesna Słowacja była "mieszaniną chrześcijańskiego socjalizmu, słowackiego nacjonalizmu, totalitaryzmu, faszystowskiego korporacjonizmu i niemieckiego narodowego socjalizmu". Dominującą cechy to system monopartyjny, planowa gospodarka, zwalczanie liberalizmu i marksizmu. Ważny element stanowiła specyficzna „swojskość” – przeciwstawianie słowackiej prostoty, zdrowego rozsądku, gotowości do ciężkiej pracy i moralności wielkoświatowemu zepsuciu, ateizmowi, inteligencji i kapitalistycznej chciwości.
Atak na Polskę.
Słowacja wzięła udział w inwazji na Polskę w 1939 jako sojusznik III Rzeszy. 1 września 1939 premier ks. Josef Tiso wydał swoim oddziałom rozkaz zaatakowania Polski bez uprzedniego wypowiedzenia jej wojny, co motywował rzekomym zagrożeniem Słowacji przez armię polską. Armia słowacka pod dowództwem gen. Ferdinanda Čatloša zaatakowała Polskę o godzinie 5.00 siłą trzech dywizji w kierunkach: podhalańskim, nowosądeckim i bieszczadzkim. O podległym wobec III Rzeszy statusie państwa słowackiego może świadczyć fakt, że już 1 września przez Niemców, a nie przez władze słowackie, zostało usunięte poselstwo polskie w Bratysławie.
Deportacje Żydów.
Słowacja była pierwszym samodzielnym ("de iure") państwem, które deportowało dużą część mieszkających w kraju Żydów. Ówczesne władze Słowacji odebrały majątek ponad dziesięciu tysiącom żydowskich przedsiębiorców o wartości 38 proc. ówczesnego budżetu państwa. III Rzeszy płacono 500 marek za każdego wywiezionego Żyda. Początkowo Żydów deportowano do słowackich obozów koncentracyjnych znajdujących się w miejscowościach Vyhne, Sereď oraz Novaky. Pod koniec czerwca 1942 roku do hitlerowskich obozów zagłady słowacki rząd wysłał 52 tys. słowackich Żydów, a do października 58 tys. W sumie, rząd słowacki, we współpracy z III Rzeszą, deportował do niemieckich obozów koncentracyjnych 70 tys. słowackich Żydów – zginęło 67 tys. Większość ofiar trafiła do Auschwitz-Birkenau.
Atak na Związek Radziecki.
W dniu ataku Niemiec na ZSRR Słowacja zerwała stosunki dyplomatyczne ze Związkiem Radzieckim i po przeprowadzonej mobilizacji wysłała swoje wojska na front. Jednak z powodu niepowodzeń w walkach z wojskami radzieckimi już w październiku 1941 wojska słowackie przestały uczestniczyć w akcjach bojowych. Wyjątkiem była Dywizja Szybka. Po walkach w rejonie Krymu część Słowaków przeszła na stronę Armii Czerwonej, wstępując następnie w szeregi 1 Czechosłowackiego Korpusu Armijnego. Resztę słowackich żołnierzy Niemcy przerzucili do Włoch.
Gospodarka.
Do 1944 na terenie Słowacji nie toczyły się działania wojenne, co sprzyjało rozwojowi gospodarczemu. Słowacja stała się częścią przemysłu wojennego III Rzeszy i wykorzystywała to do rozbudowy infrastruktury i podniesienia zamożności części społeczeństwa. Według słowackich historyków wzrost gospodarczy w latach 1939–1944 wynosił przeciętnie 8,5% rocznie. Wzrost dochodów widoczny był zwłaszcza wśród robotników. Gorzej wyglądała sytuacja na wsi, która została zmuszona do „współżywienia” obywateli niemieckich – skutkowało to wysokimi cenami i stopniowym wprowadzaniem monopolu państwa na handel kolejnymi produktami (np. kartoflami czy jajkami). W 1940 pojawiły się pierwsze kartki – na cukier, w późniejszych okresach rozszerzano je na inne produkty. Część mieszkańców mniejszych miejscowości szukała zatrudnienia w miastach oraz wyjeżdżała za pracą do Niemiec, gdzie mogli zarobić więcej niż na Słowacji.
Oprócz sprzedaży Niemcom żywności Słowacy eksportowali do Rzeszy m.in. papier, a fabryki zbrojeniowe produkowały armaty i torpedy dla niemieckich okrętów podwodnych. Z kolei w rafinerii „Apollo” w Bratysławie wytwarzano benzynę, a w "Dynamit-Nobel" dynamit.
6 grudnia 1940 w Moskwie podpisano słowacko-radziecki traktat o handlu i żegludze.
Powstanie antyniemieckie i upadek reżimu księdza Jozefa Tiso.
Pierwsze pomysły o zmianie sojuszu pojawiły się w niektórych kręgach związanych ze słowackim Ministerstwem Obrony Narodowej już jesienią 1943.
Likwidację reżimu księdza Tiso przygotowywała Słowacka Rada Narodowa. Tiso, zdając sobie sprawę, że bez pomocy Niemców jego siły nie zdołają stłumić powstania, zdecydował, że Niemcy pomogą mu w zaprowadzeniu porządku w kraju. W konsekwencji na Słowację wkroczyły wojska niemieckie i bezwzględnie stłumiły powstanie, któremu Rosjanie nie zdołali pomóc z powodu przeciągających się walk o przełęcz dukielską bronionej przez niemiecką 1 Armię Pancerną. W tłumieniu powstania razem z Niemcami uczestniczyła Gwardia Hlinki, oprócz zamordowania tysięcy ludzi zniszczeniu uległo kilkadziesiąt miast i wsi. 
, jednak Niemcy dość łagodnie potraktowali wziętych do niewoli powstańców i żołnierzy – poza głównymi dowódcami nie doszło do rozstrzeliwań i mordów, część jeńców trafiła na roboty przymusowe, a część została zwolniona do domów. Za pomyślne zdławienie ksiądz Tiso odprawił mszę dziękczynną (w której uczestniczył dowodzący likwidacją powstania SS-Obergruppenführer Hermann Höfle) w czasie której powstańców nazwał „bandami komunistów i bolszewików”, a wspomnianego Hermanna Höflę udekorował najwyższym słowackim odznaczeniem. Po wyzwoleniu Słowacji spod okupacji niemieckiej zbiegł do Austrii, jednak w maju 1945 został wydany władzom Czechosłowacji i skazany na karę śmierci za udział w zbrodniach wojennych i zdradę.
Dziedzictwo.
Współcześnie do dziedzictwa Republiki Słowackiej nawiązuje zasiadająca w słowackim parlamencie Partia Ludowa Nasza Słowacja.
Obszar.
Pierwsza Republika Słowacka została utworzona z ziem, które pozostały z przedwojennej Czechosłowacji po odebraniu jej:
Jej teren został natomiast powiększony po odzyskaniu Spisza, Orawy i rejonu Czadcy po ataku na Polskę we wrześniu 1939 roku, a następnie 21 listopada 1939 roku (układ Ribbentrop-Cermak) o obszar ok. 770 km², po przyłączeniu zajętego przez wojska niemiecko-słowackie Polskiego Spisza i północnej Orawy.
Podział administracyjny.
Republika Słowacka od 1 stycznia 1940 była podzielona na 6 żup i 58 powiatów:
Stosunki międzynarodowe.
W okresie swojego istnienia Republika Słowacka została uznana przez 27 państw, z czego 18 dokonało uznania przed wybuchem II wojny światowej. Były to: Węgry (15.03.1939), Polska (16.03.1939), Niemcy, Stolica Apostolska, Szwajcaria, Hiszpania, Włochy (11.04.1939), Wielka Brytania (04.05.1939), Liberia, Ekwador, Kostaryka, Japonia, Mandżukuo, Jugosławia, Francja (14.07.1939), Belgia, Szwecja i Rumunia. Wśród państw, które dokonały tego już po wybuchu wojny był m.in. Związek Radziecki (17.09.1939). W toku wojny część państw wycofała swoje uznanie.

</doc>
<doc id="986362" url="https://pl.wikipedia.org/wiki?curid=986362" title="Gonzalo Pineda">
Gonzalo Pineda

Gonzalo Pineda Reyes (ur. 19 października 1982 w mieście Meksyk) – meksykański piłkarz występujący najczęściej na pozycji środkowego pomocnika.
Kariera klubowa.
Pineda jest wychowankiem stołecznego klubu Pumas UNAM. W jego barwach zadebiutował w przegranym 0:1 meczu z Monarcas Morelia i był to jego jedyny mecz w sezonie 2002/2003. W kolejnym był już podstawowym zawodnikiem UNAM. Największe sukcesy z Pumas osiągnął w 2004 roku, gdy najpierw triumfował w turnieju Clausura (sezon 2003/2004), a następnie w Apertura (2004/2005). W UNAM występował jeszcze w fazie Apertura w 2005 roku. Łącznie przez 3,5 roku Pineda wystąpił w barwach tego klubu w 63 ligowych meczach i zdobył 1 gola.
Na początku 2006 roku Pineda przeszedł do C.D. Guadalajara, w którym grał w wyjściowej jedenastce, a w decydującej fazie rozgrywek klub ten odpadł po półfinałowym dwumeczu z C.F. Pachuca. W fazie Apertura 2006, którą Chivas wygrało, Pineda stracił jednak miejsce w składzie na rzecz Juana Pablo Rodrígueza i był bliski odejścia z klubu, ale już w Clausura 2007 z powrotem zaczął grać w wyjściowej jedenastce i pomógł awansować do Pucharu Mistrzów CONCACAF.
Sezon Bicentenario 2010 Pineda spędził na wypożyczeniu z drużynie San Luis. Pojawił się na boisku w większości spotkań, jednak nie osiągnął z zespołem "Gladiadores" większych sukcesów. W rozgrywkach 2010/2011 ponownie przebywał na wypożyczeniu, tym razem w Cruz Azul, gdzie wywalczył wicemistrzostwo ligi w sezonie Apertura. Latem 2011 został wypożyczony do Puebli.
Kariera reprezentacyjna.
W 2004 roku Pineda był członkiem olimpijskiej reprezentacji Meksyku na Igrzyska Olimpijskie w Atenach. Z rodakami zajął 3. miejsce w grupie za Mali i Koreą Południową.
W pierwszej reprezentacji Gonzalo zadebiutował 8 września 2004 w wygranym 3:1 spotkaniu z Trynidadem i Tobago, rozegranym w ramach eliminacji do Mistrzostw Świata w Niemczech. Rok później zajął z Meksykiem 4. miejsce w Pucharze Konfederacji. W maju 2006 został powołany przez selekcjonera Ricardo Lavolpe na ten turniej. Tam był podstawowym zawodnikiem drużyny i najpierw wystąpił w 3 meczach grupowych (wygranym 3:1 z Iranem, zremisowanym 0:0 z Angolą oraz przegranym 1:2 z Portugalią), a następnie w przegranym 1:2 po dogrywce spotkaniu 1/8 finału z Argentyną.

</doc>
<doc id="986369" url="https://pl.wikipedia.org/wiki?curid=986369" title="Gdańsk Orunia">
Gdańsk Orunia

Gdańsk Orunia – przystanek kolejowy w Gdańsku, na osiedlu Orunia-Św. Wojciech-Lipce, w Oruni. Położony jest na 324 kilometrze linii kolejowej nr 9 biegnącej z Warszawy do Gdańska.
W roku 2017 przystanek obsługiwał 300–499 pasażerów na dobę.
Przystanek składa się z dwóch peronów; północnego - przy torze w kierunku Gdańska Głównego i południowego przy torze w kierunku Warszawy. Pomiędzy peronami znajduje się przejazd kolejowo-drogowy kategorii A w ciągu ul. Smętnej. Do 1938 roku była to stacja kolejowa.
Od 11 grudnia 2016 pociągi trójmiejskiej SKM przestały kursować na odcinku Tczew - Gdańsk Główny.
Połączenia.
Przystanek na Oruni jest obsługiwany przez PolRegio.

</doc>
<doc id="986370" url="https://pl.wikipedia.org/wiki?curid=986370" title="Przestrzeń Wolności">
Przestrzeń Wolności

Przestrzeń Wolności – seria koncertów organizowanych w latach 2005–2010 w Gdańsku.
Były to:
W latach 2005–2007 i w 2009 koncerty odbyły się na terenie Stoczni Gdańskiej. W 2010 koncert odbył się na Targu Węglowym w ramach festiwalu "Solidarity of Arts". Koncert Jeana Michela Jarre'a był nadawany na żywo przez TVP.

</doc>
<doc id="986378" url="https://pl.wikipedia.org/wiki?curid=986378" title="Autoalloploidy">
Autoalloploidy

Autoalloploidy − to rodzaj alloploidów, u których dodatkowo nastąpiło powielenie niektórych genomów. Można je zapisać jako AAAABB, gdzie genom A jest reprezentowany czterokrotnie, a genom B − dwukrotnie. Ten typ poliploidów jest bardzo rzadki. Do autoallopoliploidów można zaliczyć: tymotkę ("Phleum pratense") oraz truskawkę ("Fragaria × ananassa" L.)

</doc>
<doc id="986384" url="https://pl.wikipedia.org/wiki?curid=986384" title="Park Narodowy Bernardo O’Higgins">
Park Narodowy Bernardo O’Higgins

Park Narodowy Bernardo O’Higgins – największy obszar chroniony w Chile, którego powierzchnia wynosi 35 259,01 km². Nazwa parku pochodzi od imienia generała Bernardo O’Higginsa, który był pierwszym przywódcą Chile. Park sąsiaduje z kilkoma innymi parkami, od wschodu z Parkiem Narodowym Los Glaciares (położony na terenie Argentyny) oraz Parkiem Narodowym Torres del Paine, od północy z Parkiem Narodowym Laguna San Rafael oraz z dwoma rezerwatami, od południowego zachodu z Rezerwatem Narodowym Alacalufes i od północnego zachodu z Rezerwatem Narodowym Katalalixar.
Teren parku obejmuje znaczną część Południowego Lądolodu Patagońskiego. Jedną z głównych atrakcji jest Lodowiec Brüggen.
Zniknięcie jeziora.
W lipcu 2007 strażnicy parku zanotowali niespotykane zjawisko, zniknęło jezioro lodowcowe o powierzchni 5 akrów i pozostał suchy, wielki krater.

</doc>
<doc id="986386" url="https://pl.wikipedia.org/wiki?curid=986386" title="Pomnik Budowy Szosy Brzeskiej">
Pomnik Budowy Szosy Brzeskiej

Pomnik Budowy Szosy Brzeskiej (pomnik Pracy) – zabytkowy obelisk znajdujący się na warszawskim Grochowie, przy ulicy Grochowskiej. Odsłonięty w 1825 dla uczczenia budowanej w latach 1820–1823 brukowanej szosy prowadzącej z Warszawy do Brześcia, tak zwanej szosy brzeskiej.
Historia.
Pomnik został ustawiony z inicjatywy Stanisława Staszica w 1825, odsłonięty 21 maja 1825 wraz z identycznym obiektem w Terespolu. Podkreślano, że w ceremonii odsłonięcia brali udział nie tylko inżynierowie czy znane osobistości, ale również robotnicy pracujący przy budowie drogi.
Z okazji ukończenia budowy szosy warszawsko-brzeskiej Mennica Warszawska wybiła dwa medale pamiątkowe. Uczniowie Oddziału Sztuk Pięknych wykonali litografie pomnika, które zostały umieszczone w albumie pod tytułem "Rys postawionych pomników i wybitych medalów w Królestwie Polskim w roku 1825".
W literaturze z lat 80. XX wieku podkreślano, że wystawienie pomnika mającego być pamiątką zbiorowego trudu przy tworzeniu przedsięwzięcia o charakterze gospodarczym było zjawiskiem nowatorskim. Owa nowatorskość miała być związana z poglądami Staszica, który uważał, że na upamiętnienie zasługują również inicjatywy przyczyniające się do rozwoju kraju, a nie tylko poszczególne jednostki czy akty zbrojne. 
W 1935 podczas przebudowy ulicy Grochowskiej do obelisku przytwierdzono tablicę, która później zaginęła.
Pomnik restaurowano w latach 1896, 1917 i gruntownie odnowiono w latach 1961–1964 przy przebudowie ulicy Grochowskiej. Następna poważna renowacja obelisku miała miejsce w 1984. Metodą opracowaną przez Instytut Mechaniki Precyzyjnej w 1976 zabezpieczono obelisk przed dalszą korozją.
Opis pomnika.
Pomnik ma wysokość około 14 metrów i ustawiony jest na czworobocznym cokole. Wykonany jest z żeliwa i ozdobiony płaskorzeźbami, których twórcą był Paweł Maliński. Z żelaza zostało również wykonane ogrodzenie pomnika w postaci czterech słupków połączonych łańcuchem. Wszystkie elementy obelisku zostały odlane w założonej przez Stanisława Staszica hucie w Samsonowie.
Na froncie obelisku widnieje data ukończenia budowy drogi: MDCCCXXII oraz tablica o treści:
Inne znajdujące się na pomniku napisy informują po polsku i łacinie o powstaniu "nakładem narodowym" drogi "długiej 178 staj".
W górnej części pomnika w miejscu gdzie teraz są owalne wgłębienia, znajdowały się herby Królestwa Polskiego. W dolnej części, po bokach pierwotnie mieściły się powiększone awersy i rewersy medali wybitych dla upamiętnienia wydarzenia. Na medalu usuniętym po 1915 znajdował się napis ku czci cara. Inne przedstawiają siedzącą na przyczółku mostu kobietę z kołem i gałązką laurową oraz trzon kolumny.
Południowy bok obelisku (front pomnika) ozdobiony jest płaskorzeźbami przedstawiającymi panoramy Warszawy (nad cokołem), Siedlec (w połowie wysokości) i Brześcia (na szczycie) oraz scenami z budowy traktu:
Płaskorzeźby ukazują sceny w sposób realistyczny. Są na nich robotnicy w kubrakach, długich butach, konfederatkach, kapeluszach oraz kmiecie czy bosy wąsaty chłop w baraniej czapce pchający taczkę (na scence prezentującej niwelację drogi).

</doc>
<doc id="986391" url="https://pl.wikipedia.org/wiki?curid=986391" title="Pogoń Nowa Szczecin">
Pogoń Nowa Szczecin



</doc>
<doc id="986393" url="https://pl.wikipedia.org/wiki?curid=986393" title="Berdache">
Berdache



</doc>
<doc id="986394" url="https://pl.wikipedia.org/wiki?curid=986394" title="Campeonato Tocantinense">
Campeonato Tocantinense

Campeonato Tocantinense - ligowe mistrzostwa brazylijskiego stanu Tocantins.
Format.
Pierwsza liga
Jak we wszystkich rozgrywkach w Brazylii format ulega częstym zmianom.
Kluby.
Pierwsza liga

</doc>
<doc id="986400" url="https://pl.wikipedia.org/wiki?curid=986400" title="Wacław I Luksemburski">
Wacław I Luksemburski

Wacław I Luksemburski (ur. 25 lutego 1337 w Pradze, zm. 7 grudnia 1383 w Luksemburgu) – hrabia Luksemburga w latach 1353–1354, książę Luksemburga od 1354 r., książę Brabacji i Limburgii od 1356 r.
Wacław I Luksemburski był synem Jana Luksemburskiego i jego drugiej żony Beatrycze Burbon. Ojciec chciał go ożenić z córką Ludwika Bawarskiego, ale z planów nic nie wyszło z powodu rozdźwięków między królem i cesarzem. W 1347 r. matka zaręczyła go z dziedziczką Brabancji i Limburgii Joanną Brabancką (ur. 24 czerwca 1322, zm. 1 grudnia 1406), córką Jana III brabanckiego. Ślub odbył się w 1352 r. Joanna była już raz zamężna. W 1334 r. poślubiła Wilhelma IV Holenderskiego (ur. 1307, zm. 1347). Oba małżeństwa Joanny były bezdzietne. Wacław miał dwoje nieślubnych dzieci. W 1353 r. otrzymał od brata Hrabstwo Luksemburga, które 13 marca 1354 r. zostało podniesione do rangi księstwa. W 1355 r. odziedziczył Brabancję i Limburgię.
Wacław był długoletnim mecenasem kronikarza Jeana Froissarta. Sam pisał poezję miłosną w języku francuskim. Ciągle popadał w długi i trafił nawet do więzienia. Stale wspomagał go przyrodni brat, cesarz Karol IV. Zmarł prawdopodobnie na trąd. Został pochowany w klasztorze cysterskim w Orval, gdzie do dziś znajduje się jego nagrobek.

</doc>
<doc id="986401" url="https://pl.wikipedia.org/wiki?curid=986401" title="Egeskov">
Egeskov

Zamek Egeskov (duński: "Egeskov Slot") znajduje się na południowo-zachodnim wybrzeżu Fionii w Danii. Jest najlepiej zachowanym zamkiem na wodzie europejskiego renesansu. Wzniesiono go w 1554 roku na fundamencie z dębowych pali.

</doc>
<doc id="986402" url="https://pl.wikipedia.org/wiki?curid=986402" title="Zalew Cicha Woda">
Zalew Cicha Woda

Zalew Cicha Woda (Zalew Bytowa) – zalew w Polsce, położony na obszarze Wysoczyzny Polanowskiej w Parku Krajobrazowym Dolina Słupi w województwie pomorskim, w powiecie bytowskim, na terenie gminy Borzytuchom.
Opis.
Zalew obejmuje odcinek ujściowy rzeki Bytowy od koryta Starej Słupi do ujścia nieopodal Jeziora Głębokiego. Zbiornik powstał w latach 20. XX wieku skutkiem przeprowadzenia wód Słupi nowym korytem rzecznym, umożliwiającym wykorzystanie energetyczne i budowę elektrowni w Gałęźni Małej (ogólna powierzchnia zalewu wynosi 44,5 ha). Zalew spełnia funkcje rekreacyjno-turystyczne (szlak turystycznych spływów kajakowych rzeką Słupią).

</doc>
<doc id="986403" url="https://pl.wikipedia.org/wiki?curid=986403" title="Paweł Jasiek">
Paweł Jasiek

Paweł Jasiek, ps. Krajnomir (ur. 14 stycznia 1908 w Zakrzewie, zm. 14 czerwca 1982 w Ludwigshafen) – polski działacz oświatowy i bibliotekarz, w okresie międzywojennym organizator szkolnictwa polskiego na Warmii, wówczas niemieckich Prusach Wschodnich. Autor słów do hymnu Krajny, którego tekst napisał w 1932.
Życiorys.
Był jednym z siedmiorga dzieci krawca Jana i Anny z Seydaków. Jego ojciec przez ponad 30 lat pełnił funkcję sołtysa w Zakrzewie. Paweł kształcił się w Seminarium Pedagogicznym w Bydgoszczy. Pełne kwalifikacje do pracy w szkole powszechnej uzyskał w roku 1930. 14 czerwca 1932 ożenił się z Teklą Hensel, z którą miał troje dzieci. Mieszkali w Domu Polskim w Olsztynie.
Pracę pedagogiczną rozpoczął od szkół w Grodzisku Wielkopolskim (1928) i Skicu (1929). 1 stycznia 1930 roku wstąpił do Związku Polaków w Niemczech. W październiku tego samego roku działał w centrali Związku Polskich Towarzystw Szkolnych w Niemczech w Berlinie. 15 grudnia 1930 r. przybył na Warmię i otworzył Prywatną Katolicką Szkołę Powszechną w Purdzie. W lipcu 1931 r. przeszedł do pracy w Polsko-Katolickim Towarzystwie Szkolnym na Warmię. W 1934 kierował akcją biblioteczną na Warmii – założył Centralną Bibliotekę Polską w Niemczech – Oddział Prusy Wschodnie. Obowiązki zawodowe na tych terenach pełnił do 18 lipca 1939 roku. Publikował w Gazecie Olsztyńskiej i był zaangażowany w działalność dwóch polskich chórów.
Podczas II wojny światowej trafił do obozu koncentracyjnego w Sachsenhausen. Następnie był robotnikiem przymusowym na poczcie przeładunkowej Berlin-Gleisdreiack. Po wojnie pracował w szkołach mniejszości polskiej w RFN. Następnie kierował całym szkolnictwem polskim w Bawarii Północnej. był kierownikiem Związku Polaków w Niemczech z siedzibą w Bochum. Redagował biuletyn „Ogniwo” i współpracował z redakcją rocznika „Polak w Niemczech”. W latach 1956–1967 był bibliotekarzem i dokumentalistą w Instytucie Socjalnym .

</doc>
<doc id="986405" url="https://pl.wikipedia.org/wiki?curid=986405" title="Dizkret">
Dizkret

Dizkret, właściwie Wojciech Nosowski (ur. 24 listopada 1982 w Warszawie), znany również jako Kret i Dizky – polski raper.
Dizkret działalność artystyczną rozpoczął w grupie TJK, następnie uczestniczył w projekcie Stare Miasto, w którego skład wchodzili również WuBe i Wujlok. Grupę charakteryzowało brzmienie żywych instrumentów, współpracowała na stałe z DJ Romkiem, Majkim i Korzeniem. Wydali dwie płyty, pierwszą, nakładem Polygram o nazwie "Stare Miasto" (1998), promowaną singlem "Jak się poruszać po mieście" i drugą: "Minuty" (2001) wydaną przez Universal Music Polska. Po drugiej płycie zespół zawiesił działalność.
Dizkret nawiązał współpracę z producentem, Praktikiem, z którym wydał płytę "IQ" (2002). Dizkret współpracował z grupą The Headnods. Na koncie ma także pracę z MTV, 4FunTV i dla magazynu Hiro. W 2011 roku Nosowski został sklasyfikowany na 20. miejscu listy 30 najlepszych polskich raperów według magazynu Machina. Rok później znalazł się na 6. miejscu analogicznej listy opublikowanej przez serwis Porcys.
Dizkret zakończył karierę rapową po wydaniu płyty "IQ". Jest twórcą agencji marketingowej albo/albo.

</doc>
<doc id="986406" url="https://pl.wikipedia.org/wiki?curid=986406" title="Polomarket">
Polomarket

Polomarket (napis stylizowany: POLOmarket) – polska sieć sklepów spożywczych, posiadająca ponad 280 placówek na terenie całej Polski. Każdego miesiąca sklepy POLOmarketu odwiedza średnio niemal 9 milionów klientów.
Siedziba Polomarket Sp. z o.o. i centrum logistyczne mieści się w Giebni k. Pakości w województwie kujawsko-pomorskim. Drugie centrum magazynowe zlokalizowano w Kłobucku. W kwietniu 2021 r. Grupa POLOmarket uruchomiła trzecie centrum logistyczne, które znajduje się w Swarożynie k. Tczewa.
Od marca 2022 ambasadorem Polomarketu jest piosenkarz Rudi Schuberth.
Działalność.
Spółka działa jako sp. z o.o. (nr KRS 0000204601) i powstała w 1997 z połączenia 27 sklepów pięciu właścicieli z Konina, Inowrocławia, Świecia, Torunia i Płocka. Posiada w 100% polski kapitał.
W 2013 roku sieć zmieniła logo, wyposażenie, a także układ sklepów. Od tamtego czasu Polomarket remontuje starsze sklepy, zaś wszystkie nowe placówki są otwierane przy uwzględnieniu obowiązującego systemu identyfikacji wizualnej firmy.
Z końcem 2014 zniknęło z mapy Polski 170 supermarketów pod szyldem Polomarket. Zastąpiła je nowa sieć Mila należąca do spółki Market-Detal, która była partnerem sieci od 1997 do 2014.
Przychody sieci za 2021 wyniosły 2,7 miliardów złotych. Sieć zatrudnia ponad 5 500 pracowników.
Współpraca z polskimi dostawcami.
Większość artykułów z oferty sklepów Polomarket dostarczają polscy producenci, rolnicy, hodowcy i sadownicy. Sieć oferuje szeroki wachlarz produktów marek własnych.
Usługi dodatkowe.
Swoim klientom Polomarket oferuje m.in. takie usługi dodatkowe jak "cashback" (możliwość pobrania gotówki podczas zakupów w sklepie) czy Moje Rachunki (możliwość opłacenia rachunków za prąd, gaz, telefon, telewizję, raty i ubezpieczenia etc.).
Polokarta.
W marcu 2016 Polomarket uruchomił program lojalnościowy Polokartę. Polokarta to bezpłatnie wydawana karta lojalnościowa, dzięki której klienci sieci mają dostęp do wielu wybranych produktów z każdej kategorii produktowej w obniżonych cenach. Polokartę można wyrobić w każdej placówce Polomarketu, a także przez Internet na stronie www.polomarket.pl/polokarta.

</doc>
<doc id="986407" url="https://pl.wikipedia.org/wiki?curid=986407" title="Dziewięć górskich szkół sŏn">
Dziewięć górskich szkół sŏn

Dziewięć górskich szkół sŏn (kor. "kusan sŏnchong" (구산선종); chiń. "chanzong jiushan" (禪宗九山); jap. "kusan zen-kyō"; wiet. "thiền tông cửu sơn") – dziewięć koreańskich szkół sŏn (chin. chan, jap. zen).
Po wprowadzeniu buddyzmu na tereny dzisiejszej Korei, wielu mnichów udawało się do Chin po nauki. Po powrocie zakładali szkoły buddyjskie różnych tradycji. W podobny sposób powstały także szkoły sŏn. Koreańscy mistrzowie po powrocie z Chin zakładali swoje szkoły w klasztorach zbudowanych na szczytach lub zboczach gór. Przyjęły więc one nazwy od szczytów górskich.
Specyfiką koreańskiego sŏn było to, że osiem szkół reprezentowało tradycję hongzhou (z której potem wyłoni się wielka szkoła linji), a tylko jedna caodong.
Szkoły te wobec tradycyjnych szkół doktrynalnych (z największą z nich czyli hwaŏm na czele) miały charakter wyraźnej rebelii, dlatego też spotkały się z poparciem także rebelianckich miejscowych, prowincjonalnych władców. Różnice pomiędzy szkołami sŏn a szkołami kyo (doktryny), były nawet większe niż w samych Chinach. Monotematyczna dyskusja pomiędzy tymi dwoma buddyjskimi tradycjami trwała przez cały okres Koryŏ (918–1392) a nawet tragiczny dla buddyzmu okres dynastii Chosŏn (1392–1910). Najbardziej widocznymi mistrzami w tych dyskusjach byli Taenanghye Muyŏm (800–888) i Wŏnjŏk Toŭi (zm. 825)
Jednak ideologiczne zasady budowania klasztorów sŏnu ustanowił buddyjski geomanta Yŏgong Tosŏn (821–898). Tylko on był odpowiedzialny za główny projekt ideologiczny monastycyzmu sŏn na całym Półwyspie Koreańskim, z jego przywiązaniem do budowania klasztorów daleko w górach. Wyjątkiem było kilka zaledwie klasztorów wybudowanych z dwu stolicach zjednoczonej Silli z Koryŏ – Kyŏngju i Kaesŏng.
Około X w. szkoła sŏn utraciła nieco witalności i z Chin wprowadzono (dzięki szkole chan fayan) medytację sŏn połączoną z praktyką "yŏmbul" (chiń. "nianfo"), czyli recytacji imienia Buddy. Praktyka ta spowodowała w Chinach szybki upadek chanu. Jednak w Korei dodała sŏnowi duchowego ożywienia.
W XII w. ponownego bodźca szkołom sŏn dodał wielki mistrz sŏn Pojo Chinul (1158– 1210). Jego ideą było zjednoczenie koreańskiego buddyzmu. Chociaż nie zrealizował swoich planów, to dokonał jednej rzeczy. Podkreślając, że sŏn jest najważniejszą praktyką buddyjską, uczynił z doktryny hwaŏm wspierającą intelektualną podstawę dla tej praktyki. Okazało się to w perspektywie niezwykle owocne i doprowadziło do unikalnej doktryny szkoły chogye, będącej zsynkretyzowaną tradycją intelektualnej doktryny szkoły hwaŏm i empirycznej i praktycznej – szkoły sŏn.
Szkoła hŭiyang powstała właściwie dopiero w 879 r., jednak była bezpośrednim przedłużeniem najstarszej linii przekazu sŏn, bo sięgającej aż Czwartego Patriarchy Daoxina, którego uczniem był Pŏmnang.
W 1356 r. wszystkie szkoły sŏn zostały zjednoczone pod nazwą chogye przez wybitnego mistrza sŏn T'aego Poŭ (1301-1382).

</doc>
<doc id="986409" url="https://pl.wikipedia.org/wiki?curid=986409" title="Preejakulat">
Preejakulat

Preejakulat, płyn ejakulacyjny (niepopr. przedwytrysk; z łac. "pre" – przed + "ejakulat") – wydzielina gruczołów opuszkowo-cewkowych oraz gruczołów cewkowych wydzielających śluz, wydobywająca się z penisa podczas pobudzenia seksualnego, pełniąca funkcję naturalnego lubrykantu. Ilość wydzielanego preejakulatu jest zmienna osobniczo; niektórzy mężczyźni w ogóle nie produkują preejakulatu, a inni nawet ponad 5 ml.
Niedawno opublikowane wyniki badań klinicznych (2011) przeprowadzonych na małych grupach mężczyzn wskazują, że preejakulat może zawierać znaczne ilości żywych i ruchliwych plemników. Wcześniejsze badania nie stwierdzały obecności plemników w preejakulacie lub stwierdzały bardzo małe ich ilości, do tego o upośledzonej ruchliwości, a także plemniki martwe.
Wykazano również, że preejakulat może zawierać limfocyty CD4 i makrofagi, zatem może być w nim obecny wirus HIV.

</doc>
<doc id="986410" url="https://pl.wikipedia.org/wiki?curid=986410" title="Wydzielina preejakulacyjna">
Wydzielina preejakulacyjna



</doc>
<doc id="986414" url="https://pl.wikipedia.org/wiki?curid=986414" title="Hrabstwo Logan (Dakota Północna)">
Hrabstwo Logan (Dakota Północna)

Hrabstwo Logan (ang. "Logan County") to hrabstwo w stanie Dakota Północna w Stanach Zjednoczonych. Hrabstwo zajmuje powierzchnię 2 618,66 km². Według szacunków United States Census Bureau w roku 2006 miało 1 999 mieszkańców. Siedzibą hrabstwa jest Napoleon.

</doc>
<doc id="986415" url="https://pl.wikipedia.org/wiki?curid=986415" title="Hrabstwo Lawrence (Illinois)">
Hrabstwo Lawrence (Illinois)

Hrabstwo Lawrence – hrabstwo w USA, w stanie Illinois, według spisu z 2000 roku liczba ludności wynosiła 15 452. Siedzibą hrabstwa jest Lawrenceville.
Geografia.
Według spisu hrabstwo zajmuje powierzchnię 968 km², z czego 963 km² stanowią lądy, a 5 km² (0,52%) stanowią wody. Hrabstwo Jersey jest częścią metropolii St. Louis.
Historia.
Hrabstwo Lawrence zostało utworzone 16 stycznia 1821 roku z terenów dwóch hrabstw: Crawford i Edwards. Swoją nazwę obrało na cześć kapitana James Lawrence, uczestnika wojny brytyjsko-amerykańskiej w 1812 roku, zamordowanego w akcji w 1813 roku, podczas dowodzenia fregaty USS Chesapeake. W momencie gdy został śmiertelnie ranny wydał okrzyk, który stał się później okrzykiem bojowym – "Nie dajcie zatopić statku".
Hrabstwo Lawrence było 20. utworzonym hrabstwem w stanie Illinois. Pierwsi osadnicy pochodzili z południowych stanów: Tennessee, Kentucky, Karoliny Północnej.
Demografia.
Według spisu z 2000 roku hrabstwo zamieszkuje 15 452 osób, które tworzą 6309 gospodarstw domowych oraz 4252 rodzin. Gęstość zaludnienia wynosi 16 osób/km2. Na terenie hrabstwa jest 7014 budynków mieszkalnych o częstości występowania wynoszącej 7 budynków/km2. Hrabstwo zamieszkuje 97,97% ludności białej, 0,76% ludności czarnej, 0,14% rdzennych mieszkańców Ameryki, 0,12% Azjatów,0,27% ludności innej rasy oraz 0,74% ludności wywodzącej się z dwóch lub więcej ras, 0,89% ludności to Hiszpanie, Latynosi lub inni.
W hrabstwie znajduje się 6309 gospodarstw domowych, w których 28,70% stanowią dzieci poniżej 18. roku życia mieszkające z rodzicami, 54,90% małżeństwa mieszkające wspólnie, 9,00% stanowią samotne matki oraz 32,60% to osoby nie posiadające rodziny. 29,20% wszystkich gospodarstw domowych składa się z jednej osoby oraz 15,00% żyje samotnie i ma powyżej 65. roku życia. Średnia wielkość gospodarstwa domowego wynosi 2,36 osoby, a rodziny wynosi 2,89 osoby.
Przedział wiekowy populacji hrabstwa kształtuje się następująco: 22,70% osób poniżej 18. roku życia, 7,60% pomiędzy 18. a 24. rokiem życia, 26,20% pomiędzy 25. a 44. rokiem życia, 23,40% pomiędzy 45. a 64. rokiem życia oraz 20,10% osób powyżej 65. roku życia. Średni wiek populacji wynosi 41 lat. Na każde 100 kobiet przypada 91,00 mężczyzn. Na każde 100 kobiet powyżej 18. roku życia przypada 87,80 mężczyzn.
Średni dochód dla gospodarstwa domowego wynosi 30 361 USD, a średni dochód dla rodziny wynosi 37 050 dolarów. Mężczyźni osiągają średni dochód w wysokości 28 428 dolarów, a kobiety 18 727 dolarów. Średni dochód na osobę w hrabstwie wynosi 17 070 dolarów. Około 10,70% rodzin oraz 13,70% ludności żyje poniżej minimum socjalnego, z tego 21,30% poniżej 18. roku życia oraz 8,50% powyżej 65. roku życia.
Okręgi.
Hrabstwo Lawrence jest podzielone na dziewięć okręgów:

</doc>
<doc id="986417" url="https://pl.wikipedia.org/wiki?curid=986417" title="Hrabstwo McIntosh (Dakota Północna)">
Hrabstwo McIntosh (Dakota Północna)

Hrabstwo McIntosh (ang. "McIntosh County") to hrabstwo w południowej części stanu Dakota Północna w Stanach Zjednoczonych. Hrabstwo zajmuje powierzchnię 2 577,14 km². Według szacunków United States Census Bureau w roku 2006 miało 2956 mieszkańców. Siedzibą hrabstwa jest Ashley.

</doc>
<doc id="986421" url="https://pl.wikipedia.org/wiki?curid=986421" title="Hrabstwo Walsh">
Hrabstwo Walsh

Hrabstwo Walsh (ang. "Walsh County") to hrabstwo w północno-zachodniej części stanu Dakota Północna w Stanach Zjednoczonych. Hrabstwo zajmuje powierzchnię 3 351,73 km². Według szacunków United States Census Bureau w roku 2006 liczyło 11 362 mieszkańców. Siedzibą hrabstwa jest miasto Grafton.

</doc>
<doc id="986422" url="https://pl.wikipedia.org/wiki?curid=986422" title="Programowanie refleksyjne">
Programowanie refleksyjne



</doc>
<doc id="986426" url="https://pl.wikipedia.org/wiki?curid=986426" title="Faxian">
Faxian

Faxian (ur. ok. 337, zm. 422 ;
 "Pŏphyŏn"; ; ) – buddysta chiński, słynny ze swoich pielgrzymek.
Życiorys.
Urodził się w Wuyang w prow. Shanxi w rodzinie Gōng (龔).
W latach 399–413, po opuszczeniu Luoyangu poprzez Dunhuang, pustynię Takla Makan, Chotan i Himalaje dotarł do Indii, które były wówczas pod panowaniem dynastii Guptów. Odwiedził m.in. Waranasi, Gandhārę, Bodh Gaję, Magadhę i Patnę. Był także w Turkiestanie i Afganistanie – wówczas wielkich centrach buddyzmu. Z Bengalu udał się na Sri Lankę (414 r.), gdzie tak jak i dziś panowała therawada. Przebywał w tym kraju 2 lata. Dotarł także na Jawę, która nie była jeszcze wówczas buddyjska. Odwiedził 30 krajów. Po powrocie zamieszkał w ówczesnej stolicy południowego cesarstwa, Nankinie. Do Chin przywiózł kilka wersji winaja pitaki (mahāsānghików, sarvāstivādinów i mahiśāsaków).
Podczas jego pielgrzymki buddyzm w Indiach był w pełni rozkwitu, chociaż już rysowały się pewne oznaki rozkładu.
Na życzenie Kumaradżiwy pozostawił po sobie spisane cenne zapiski z podróży "Uwagi o buddyjskich królestwach" (chin. Foguoji). Są one najważniejszym źródłem informacji o historii i kulturze Indii jak i buddyzmie w IV i V wieku.
Razem z Buddhabhadrą przetłumaczył sutrę Mahaparanirwany i Winaja pitakę.
Zmarł w klasztorze Xin w Jingzhou.
Podróż.
W roku 399 Faxian miał już powyżej 60 lat. Wybrał trasę przez pustynię Taklamakan. Grupa Faxiena wyruszyła wiosną z Chang’anu i udała się w kierunku zachodnim. Po minięciu gór Long dotarli do państewka Qiangui, gdzie spędzili lato na religijnych odosobnieniach. Stamtąd doszli do państwa Nutan, przeszli przez góry Yanglou i dotarli do chińskiej placówki w Zhangye. Tutaj połączyli się z mnichami Zhiyanem, Huijianem, Sengzhao, Baoyunem i Sengjingiem.
Gdy docierali do ludzkich siedzib byli witani bardzo serdecznie. Wynagradzało to niebywałe trudy podróży. Zmierzali w stronę Dunhuangu, po drodze byli zaopatrywani przez prefekta tego regionu Lisonga. Oto, co napisał Faxien na temat drogi przez pustynię: 
Podróż przez pustynię trwała 17 dni. Dotarli do państwa oazy Shanshan w pobliżu jeziora Lob-nor, miejsca dawnego państwa Loulan. Władca państwa był wiernym buddystą. Żyło tam 4000 mnichów, wszyscy oddani byli naukom hinajany.
Stamtąd podążali na północny zachód do państwa Wuyi, czyli Karaszaru, który także miał kwitnącą społeczność buddyjską i ponad 4000 mnichów hinajany, którzy dokładnie przestrzegali klasztornej dyscypliny.
Następnym głównym miejscem postoju był Chotan, który tak jak i Kucza na północy, był jednym z najbardziej rozwiniętych krajów Azji Środkowej. Tu dołączył do nich mnich Huida i grupa liczyła od tej pory 11 osób. Jak napisał Faxian: "Kraj bardzo dobrze prosperujący, a jego ludzie są liczni i szczęśliwi". Wszyscy byli buddystami. Kilkadziesiąt tysięcy mnichów żyło w klasztorach, przy czym większość praktykowała mahajanę. Wszyscy otrzymywali jedzenie i jałmużnę od władcy państwa. "Ludność państwa żyje rozrzucona tu i tam tak jak wiele gwiazd i każdy dom ma przed bramą wzniesioną małą stupę lub pagodę". Faxian z towarzyszami pozostali na terenie Chotanu przez trzy miesiące. Zaobserwowali święto, w którym wyobrażenia buddyjskie były obnoszone po ulicach.
Z rajskiego Chotanu wyruszyli na zachód. Przez 25 dni przechodzili przez pustynię Takla Makan, po czym dotarli do oazy Zihe, czyli Kargaliku. Władca tego państwa był także buddystą a w jego kraju było ponad tysiąc mnichów, którzy praktykowali mahajanę. Grupa pozostała tam przez 15 dni przygotowując się do przekroczenia Congling, czyli Pamiru. Góry Pamiru tworzą bardzo wysokie plateau, gdzie stykają się ze sobą Hindukusz, Tienszan i Himalaje. Średnia wysokość tego płaskowyżu to 4000 metrów. Stanowi niezmiernie trudny odcinek trasy dla podróżników, z których wielu straciło tu życie. Faxian napisał: 
Po przejściu Pamiru grupa zatrzymała się w państwie Yumo, czyli Mamuk. Spędzili tam lato na religijnym odosobnieniu. Stamtąd udali się do państwa Jiecha, czyli Taszkurganu (chiń. Taxkorgan). Byli tam świadkami ceremonii, w czasie której władca rozdawał jałmużnę mnichom buddyjskim. Następnie dotarli do państwa Toli, czyli Darelu, które całe było oddane praktykom buddyzmu hinajany. Wkroczyli na tereny północnych Indii.
Najtrudniejsza przeprawa czekała ich na tzw. Wiszącym Przejściu przez wąwozy górnego biegu rzeki Indus. 
Po przejściu tych niebezpiecznych miejsc podróżnicy wkroczyli na równiny Gandhary. Gandhara była wtedy najbardziej buddyjskim regionem z całych Indii. Najpierw wkroczyli na teren państwa Wuchang, czyli Udjana, następnie przeszli do państwa Suhetuo, czyli Swatu. Po jakimś czasie weszli do samej Gandhary i zaczęli odwiedzać inne ważne buddyjskie królestwa północno-zachodnich Indii, takie jak np. Taksila i Peszawar. Tutaj trzech z towarzyszy podróży: Huida, Baoyun i Sengjing, zdecydowało się powrócić do Chin.
Kolejnym etapem podróży było państwo Nagarahara leżące w pobliżu dzisiejszego Dżalalabadu, gdzie przeczekali trzy zimowe miesiące. Stamtąd udali się na południe przechodząc pasmo górskie Małego Śniegu - Sefid-Kuh (obecnie na terenie Iranu. Podczas zamieci śnieżnej zmarł Huijing.
Idąc dalej na południe dotarli do państwa Mathury, gdzie klimat był już zdecydowanie lepszy. Buddyzm był niezwykle szanowany, król i ministrowie byli buddystami. Kara śmierci była w ogóle nieznana, za najcięższe nawet zbrodnie najwyższą karą było obcięcie prawej dłoni. Około 3000 mnichów praktykowało w 20 klasztorach. Ludzie nie pili alkoholu i nie jedli mięsa. Było wiele pagód i stup, zarówno poświęconych Buddzie jak i jego uczniom. Pagoda Ānandy był czczona przez mniszki, gdyż to on przekonał Buddę do założenia zakonu żeńskiego. Część wyznawała buddyzm hinajany, ale większość należała do wyznawców mahajany, którzy zajmowali się pojęciem pradźni i czcili bodhisattwów Mańdziuśriego i Awalokiteśwarę.
Następnie Faxian z towarzyszami dotarł do Sankisy, gdzie obserwowali społeczność 1000 mnichów i mniszek jedzących razem i studiujących zarówno nauki hinajany i mahajany.
W końcu doszli do Sawatthi, stolicy Kosali (Kośali). W tym mieście przez około 25 mieszkał Budda i znajdował się słynny klasztor Dżetawana, który został wybudowany dla mnichów przez bogatego kupca Sudattę.
Z Sawatthi udali się wschód i dotarli do Kapilawastu, miejsca, gdzie Budda się urodził i spędził swoje dzieciństwo i młodość. Miasto było właściwie ruiną. Faxien zapisał: 
Kilka kilometrów od Kapilawastu znajdowało się Lumbini, gdzie królowa Maja urodziła Buddę, przy basenie, który był teraz używany przez mnichów jako źródło wody pitnej.
Idąc dalej na wschód grupa dotarła do Kusinagaru, miejsca śmierci Buddy. Stamtąd doszli do Wajśali, a potem ruszyli na południe przekraczając Ganges i dotarli do solicy Magadhy -Pataliputry. Miasto to było kiedyś stolicą wielkiego króla buddyjskiego Asioki. Miasto rozkwitało i było najbogatszym miastem Indii centralnych. Miało wiele klasztorów związanych z mahajaną.
Następnym celem podróży stało się miasto Radżagraha, stolica Magadhy w czasach Buddy oraz góra Gridhrakuta (góra Sępa), słynna z wielu kazań wygłaszanych przez Buddę swoim wyznawcom. Dalej idąc na południe i zachód dotarli do miejscowości Bodh Gaja, gdzie Budda osiągnął oświecenie oraz do Sarnath, gdzie po oświeceniu wygłosił swoje pierwsze kazanie, czyli po raz pierwszy obrócił koło Dharmy.
Faxian w momencie ukończenia wędrówki po Indiach miał już około 70 lat. Powrócił do Chin drogą morską, przy okazji odwiedzając Sri Lankę i zagnany przez sztorm dotarł na Sumatrę lub Jawę. Powrót nie był łatwy i zajął mu 3 lata

</doc>
<doc id="986427" url="https://pl.wikipedia.org/wiki?curid=986427" title="Lotniskowce typu Independence">
Lotniskowce typu Independence

Lotniskowce typu Independence – podstawowe lekkie lotniskowce floty amerykańskiej podczas II wojny światowej. Ogółem wprowadzono do służby 9 jednostek tego typu. Bazowały na kadłubach lekkich krążowników typu "Cleveland".
Dane techniczne.
Typ Independence podczas II wojny światowej:
Uzbrojenie:

</doc>
<doc id="986430" url="https://pl.wikipedia.org/wiki?curid=986430" title="Fayan Wenyi">
Fayan Wenyi

Fayan Wenyi (chiń. 法眼文益, pinyin "Fǎyǎn Wényì"; kor. 법안문익 "Pŏban Munik"; jap. "Hōgen Buneki"; wiet. "Pháp Nhãn Văn Ích"; ur. 885, zm. 958) – chiński mistrz chan, założyciel szkoły fayan, znany także jako Qingliang Wenyi (清凉文益).
Życiorys.
Urodził się w rodzinie Lu z Yuhang w pobliżu Hangzhou. Do klasztoru wstąpił w wieku 7 lat i praktykował u mistrza chan Quanweia z klasztoru Zhitong w Xindingu. Następnie studiował klasykę konfucjańską. W wieku 20 lat został pełnym, wyświęconym mnichem w klasztorze Kaiyuan w Yuezhou (obecnie Shaoxing w prowincji Zhejiang. Był bardzo inteligentnym i dociekliwym uczniem. Bardzo często udawał się do portu Mingzhou na górę Mao (w tej samej prowincji) i tam studiował u mistrza winai Xijiao w słynnym klasztorze Yuwang (Aśoki) w Ningbo. Oprócz tego pilnie studiował klasykę konfucjańską i bywał częstym gościem na spotkaniach literackich tych kręgów. Przez konfucjanistów uważany był za równego dwóm najwybitniejszym uczniom samego Konfucjusza Ziyou i Zixia. Poza praktykowaniem chanu jako dziecko, nie miał wówczas z nim nic do czynienia.
Wreszcie postanowił udać się całkiem na południe do Fuzhou pod wpływem mistycznego impulsu. Odwiedził tam mistrza chan Changqinga Huilenga, ale ponieważ jego umysł nie otworzył się jeszcze, powędrował z grupą przyjaciół dalej. Podczas przechodzenia wokół jeziora Banyang zaskoczyła ich taka śnieżyca, że Fayan postanowił schronić się w klasztorze Dizang w Fuzhou, prowadzonym przez mistrza chan Luohana Guichena. Mistrz siedział przy palenisku i spytał Fayana "Gdzie idziesz?" Fayan odparł "Pielgrzymuję (skt. angya) prosto przed siebie". Mistrz spytał "Dlaczego pielgrzymujesz"?. Fayan powiedział "Nie wiem". Mistrz na to "Nie wiem jest bardzo intymne". Po tych słowach Fayan osiągnął oświecenie. Usiedli przy ognisku i rozmawiali o "Zhaolun" Sengzhao. Przy zdaniu "Niebo i ja jesteśmy tymi samymi korzeniami" Luohan (Dizang) spytał "Czy góry i rzeki, i ta wielka ziemia, różnią się ode mnie, czy są tym samym?" Jinshan, który przysłuchiwał się rozmowie, rzekł "Tym samym". Luohan podniósł dwa palce i patrząc na nie stwierdził poważnie, że są dwa – i wyszedł. Ponieważ Fayan chciał już iść dalej, więc mistrz poszedł z nimi do bramy i gdy mijali kamień w ogrodzie wskazał na niego palcem i spytał "Powiedziano, że w trzech światach wszystko jest umysłem. Czy ten kamień jest w umyśle czy na zewnątrz niego?" Fayan odparł "Wewnątrz niego". Luohan powiedział "Pielgrzymie, dlaczego niesiesz ten kamień w swoim umyśle na pielgrzymce?" Fayan nie mógł znaleźć odpowiedzi. Rozwiązał swój tobołek i poprosił mistrza o rozwiązanie problemu. Codziennie przez cały miesiąc Fayan przychodził do mistrza aby zademonstrować swoje zrozumienie i za każdym razem Luohan mówił "Dharma Buddy nie jest taka" (lub w innej wersji "Buddyzm nie jest filozofią".) W końcu Fayan powiedział "Brakuje mi już słów i pomysłów". Wtedy mistrz stwierdził "Jeśli chcesz mówić o Dharmie Buddy, to wszystko, co widzisz ją ucieleśnia". W tej chwili Fayan osiągnął wielkie oświecenie.
Po osiągnięciu oświecenia i otrzymaniu przekazu Dharmy od mistrza Guichena Fayan zapragnął wybudować pustelnię na wyspie Ganzhe i w niej praktykować. Jednak jego przyjaciele przekonali go do zrealizowania ich pierwotnego planu, czyli odwiedzenia wszystkich najsławniejszych klasztorów buddyjskich na południe od rzeki Jangcy. Po przybyciu do Linchuan (prow. Jiangxi) Fayan pozostał jednak w klasztorze Chongshou. W tym klasztorze rozpoczęła się kariera Fayana jako nauczyciela chanu. Przyciągnął swoim nauczaniem 1000 uczniów.
Fama o nim dotarła do władcy państwa Południowego Tang Li Jinga, który przeniósł mistrza do klasztoru Bao’en na obrzeżach Jinglin (Nankin) i obdarzył go honorowym tytułem Czystego i Mądrego Mistrza Chan (jinghui chanshi).
Po jakimś czasie Fayan został na życzenie władcy przeniesiony do klasztoru Qinglian, także w Jinglin. Założył tam swoją własną szkołę chan – fayanzong, jeden z pięciu domów chan środkowego okresu jego rozwoju.
Jego wpływy były tak wielkie, że prawie wszystkie klasztory, także spoza regionu, wprowadziły fayanowski styl nauczania. Dzięki jego osobistym wysiłkom klasztory na południe od Jangcy prowadzone były przez mistrzów z linii przekazu Dharmy Xuansha Shibeia.
Była tak ogólnie poważanym mistrzem, że gdy zachorował, do klasztoru przybył sam władca królestwa.
5 dnia 8 miesiąca 958 roku ogolił swoją głowę i wziął kąpiel. Wezwał mnichów, pożegnał się z nimi, następnie usiadł w pozycji medytacyjnej (chiń. zuochan) i zmarł. W jego pogrzebie uczestniczyli wysocy urzędnicy państwowi oraz mnisi z wielu klasztorów. Trumna niesiona była przez nich przez całe miasto. Otrzymał pośmiertny tytuł Wielki Mistrz Chan Oka Dharmy (dafayan chanshi), a jego stupa otrzymała nazwę Bezkształt (wuxiang).
Uczniowie.
Wpływy mistrza były niezwykłe; zawdzięczał to swoim uczniom. Miał ich ponad 1000 i 63 z nich osiągnęło oświecenie. Według "Jingde chuandeng lu" 14 z nich osiągnęło wielką sławę, byli zapraszani przez panujących, arystokrację i wysokich urzędników. Z nazwiska wymienieni są tylko trzej: Narodowy Nauczyciel państwa Wuyue (chiń. guoshi) Tiantai Deshao (891–972), Wiodący Nauczyciel Narodowy państwa Tangów (południowych) Baoci Wensui (bd) i Nauczyciel Państwa Korea Daofeng Huizhu. Oprócz tego 49 uczniów wywarło wielki wpływ lokalnie, w miejscach ich pobytu. Wymienieni są tylko dwaj: Longguang (bd) i Qingliang Taiqin (zm. 974).
W państwie Wuyue bardzo aktywni byli także inni uczniowie mistrza: Bao’en Huiming (884/9–954/9) (w klasztorze Zichong, a potem wybudowanym dla niego Bao’en), Yongming Daoqian (zm. 961) (któremu wybudowano klasztor Yongming), Lingyin Qingsong (bd) (w klasztorze Lingyin) oraz Baota Shaoyan (899–971).
Inni uczniowie byli aktywni w państwie południowych Tangów. Trzeba wymienić Fa’ana (zm. 968/76), Jingde Zhiyuna (906–969) i Bao’ena Guangyi (bd).
Nauki.
Był niezwykle wykształconym człowiekiem, na którego wielki wpływ wywarła sutra Awatamsaki i filozofia szkoły huayan oraz widżnjaptimatraty (skt. vijñāptimatratā). Był realistą w każdym calu, zarówno empirycznie, jak i metafizycznie. Był również mistykiem, lecz nie mistykiem natury czy kosmosu, ale raczej metakosmosu. Dla niego ostateczna rzeczywistość istnienia była całkowicie pozbawiona przymiotów – podstawowa rzeczywistość to bezforemna pustka.
Fayan był także uważany za prekursora łączenia doktryny konfucjańskiej z chanem. Ta tendencja będzie dość charakterystyczna dopiero na początku dynastii Song. Wynika z tego, iż w klasztorach związanych ze szkołą fayan jednym z elementów nauczania było studiowanie literatury, i to nie tylko buddyjskiej, ale także klasycznej literatury chińskiej i konfucjańskiej. Potwierdzałby to fakt, iż mistrzami chan, którzy synkretyzowali nauki chan i konfucjanizmu byli w większości mnichami z rejonu Wuyue, gdzie dominowała linia przekazu Fayana.
Z tekstów chan, które traktowały także o Fayanie, wyłania się dychotomiczny obraz jego stylu nauczania. Ze wstępu, który napisał do przypisywanego mu dzieła "Zongmen shigui lun" (Traktat o dziesięciu przewodnich zasadach dla szkół chan) wynika, iż preferował on konwencjonalne podejście do nauk buddyjskich. Znalazły się tam fragmenty krytykujące pewne praktyki chanu, m.in. usuwanie studiowania doktryn buddyjskich z klasztorów chan, co jego zdaniem prowadziło do bezkrytycznego łączenia heretyckich pomysłów z ważnymi doktrynami, bez żadnego rozróżniania.
Z kolei z "Chuangdeng lu" (Księga przekazu lampy) wyłania się Fayan jako dynamiczny, bezkompromisowy nauczyciel chan, wręcz typowa "osoba chan".
Był człowiekiem łagodnym i tak też nauczał, bez uderzeń kijem chan, okrzyków i innych mocnych metod. Mimo tego, dał przekaz Dharmy aż 63 uczniom. Miał ponad 1000 uczniów.
Przetrwało kilka z jego wielu dzieł, wierszy i traktatów: "Zongmen shigui lun" (o chanie); mowy i nauczania "Qingliang Wenyi chanshi yulu" (Zapiski słów mistrza chan Wenyi z [klasztoru] Qingliang).
Mistrz Fayan występuje w gong’anach 17, 20, 27, 51, 64 i 74 oraz w komentarzach do gong’anów 12, 38, 47, 81 i 85 z "Congronglu" i w gong’anie 7 z "Biyan lu".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="986434" url="https://pl.wikipedia.org/wiki?curid=986434" title="Dekanat Wrocław północ I (Osobowice)">
Dekanat Wrocław północ I (Osobowice)

Dekanat Wrocław Północ I (Osobowice) – jeden z 33 dekanatów w rzymskokatolickiej archidiecezji wrocławskiej.
W skład dekanatu wchodzi 11 parafii:

</doc>
<doc id="986437" url="https://pl.wikipedia.org/wiki?curid=986437" title="David Vrzogic">
David Vrzogic



</doc>
<doc id="986440" url="https://pl.wikipedia.org/wiki?curid=986440" title="Stebnik (Krościenko)">
Stebnik (Krościenko)

Stebnik – dawna wieś, obecnie niestandaryzowana nazwa części wsi Krościenko w województwie podkarpackim, w powiecie bieszczadzkim, w gminie Ustrzyki Dolne.
Miejscowość leżała nad potokiem "Stebnik".
Nazwa miejscowości nie jest odnotowana w rejestrze TERYT. Występuje w spisie Centralny Ośrodek Dokumentacji Geodezyjnej i Kartograficznej jako przysiółek wsi Krościenko z uwagą "nazwa nie funkcjonuje".
Wieś starostwa przemyskiego. Stebnik był wsią królewską, lokowaną na prawie wołoskim. Pierwsza wzmianka o wsi pochodzi z 1509. W 1515 kniaź Damian Stebnicki był krajnikiem wszystkich wsi wołoskich należących do krainy strwiążskiej. W I połowie XIX w. w zachodniej części Stebnika powstała osobna osada niemiecka o nazwie Steinfels. W 1921 r. Stebnik liczył 48 domów i 312 mieszkańców (272 grek., 6 ewang., 4 rzym., 30 mojż.).
W latach 1944-51 miejscowość znajdowała się w ZSRR. Po wojnie mieszkańców wysiedlono, a domy i drewnianą cerkiew z 1889 rozebrano. Pozostał jedynie otoczony starodrzewem cmentarz z zachowanymi siedmioma nagrobkami.
Wierni kościoła rzymskokatolickiego należą do parafii Narodzenia Najświętszej Maryi Panny w Krościenku..

</doc>
<doc id="986442" url="https://pl.wikipedia.org/wiki?curid=986442" title="Vivian Campbell">
Vivian Campbell

Vivian Patrick Campbell (ur. 25 sierpnia 1962 w Belfaście w Irlandii Północnej) – irlandzki gitarzysta i muzyk, członek hardrockowego zespołu Def Leppard.
W 2004 roku muzyk został sklasyfikowany na 29. miejscu listy 100 najlepszych gitarzystów heavymetalowych wszech czasów według magazynu Guitar World.
Życiorys.
Vivian Patrick Campbell jako 16-latek dołączył do profesjonalnego zespołu Sweet Savage, wraz z którym nagrał swój pierwszy singiel "Killing Time", który pod koniec lat 90. został wykorzystany przez Metallikę jako cover. Zespół Sweet Savage był uważany wówczas za przedstawiciela Nowej Fali Brytyjskiego Heavy Metalu
W 1983 roku Vivian Campbell otrzymał propozycję wstąpienia do grupy Dio od Ronniego Jamesa Dio. Do 1986 roku był gitarzystą i współtwórcą utworów. Jego współpraca z zespołem zaowocowała płytami "Holy Diver", "The Last in Line" i "Sacred Heart". Pomimo młodego wieku okrzyknięto go jednym z najszybszych gitarzystów na świecie.
W 1986 roku opuścił zespół z powodu różnic muzycznych między nim a Ronnim Dio. Z rokiem 1987 wstąpił do zespołu Trinity, a w 1988 przyjął ofertę Davida Coverdale’a i dołączył do jego zespołu Whitesnake, w którym grał przez kolejne dwa lata. Po opuszczeniu grupy Whitesnake sformował własny zespół Riverdogs, z którym w 1990 roku nagrał płytę "Riverdogs".
Równocześnie zagrał w solowym zespole wokalisty Foreigner, który nazwano Shadow King. Udzielał się również na płytach Lou Gramma, na składance "Guitar's Practising Musicians" oraz wokalnie na płycie Steve’a Plunketta. Na początku 1992 roku Vivian Campbell opuścił "Riverdogs", gdyż został mianowany następcą Steve’a Clarka w Def Leppard. Pierwszy koncert z tym zespołem zagrał w kwietniu 1992 w klubie w Dublinie przed 600-osobową publicznością. Został oficjalnie przedstawiony jako gitarzysta Def Leppard 20 kwietnia 1992 roku na koncercie ku pamięci Freddiego Mercury. Zadebiutował w Leps przed ponad 70-tysięcznym tłumem. W zespole pełnił rolę gitary towarzyszącej, ale po wydaniu kolejnych płyt stał się jednym z głównych autorów piosenek, bardziej angażując się w pracę grupy. Zmierzył się z legendą nieżyjącego Steve’a Clarka, zastępując go w zespole. Został dobrze przyjęty przez fanów i wniósł na scenę nowy styl, nie naśladując go.
W 2005 roku Vivian Campbell wydał pierwszą solową płytę "Two Sides Of If", na której znalazły się przeróbki ulubionych bluesowych kawałków oraz jeden nowy utwór. 
Vivian Campbell jest jedynym Irlandczykiem w zespole Def Leppard. Obecnie mieszka ze swoją żoną Julie i córkami Lily Rose i Uną Marigold w Los Angeles.

</doc>
<doc id="986446" url="https://pl.wikipedia.org/wiki?curid=986446" title="Jezioro Brodzkie">
Jezioro Brodzkie

Jezioro Brodzkie (Brody Iłżeckie) – zbiornik retencyjny na Kamiennej w województwie świętokrzyskim, położony na Przedgórzu Iłżeckim. Zapora powstała w 1964 roku, w 1986 przebudowana. Zbiornik pełni funkcje przeciwpowodziowe i rekreacyjne. Czerpana jest stąd także woda dla zakładów przemysłowych w Starachowicach. Na odpływie zbiornika jest mała elektrownia wodna o mocy zainstalowanej 110 kW.
Zapora ziemna o wysokości 7,1 m ulokowana jest w miejscowości Brody. Zbiornik ma powierzchnię 260 ha, długość 5,3 km i maksymalną głębokość 6 m. Pojemność całkowita wynosi 7,3 mln m³, natomiast pojemność użytkowa 5 mln m³. Zwierciadło wody znajduje się na wysokości 195 m n.p.m..
Dużą atrakcją turystyczną okolic zbiornika są znajdujące się nad jego brzegami piaskowcowe skały. Są ich dwie grupy. Po południowej stronie znajdują się Skały w Krynkach mające status rezerwatu przyrody, po północnej Skały w Rudzie będące pomnikiem przyrody.
Ciekawostka historyczna.
Kompleksową kanalizację rzeki Kamiennej rozpoczęto w początkach XIX wieku. Początkowo prace realizowano według tzw. staszicowskiego planu budowy „ciągłego zakładu fabryk żelaznych nad Kamienną”, która stać się miała osią Staropolskiego Zagłębia Przemysłowego. 
Koncepcja zakładała budowę obiektów metalurgicznych opartych na technologicznym transporcie wodnym oraz pełne energetyczne wykorzystanie Kamiennej. W tym celu wybudowano szereg obiektów piętrzących: w Bzinie, Rejowie, Parszowie, Mostkach, Marcinkowie, Wąchocku, Starachowicach, Michałowie i Brodach.Zakłady przemysłowe lokalizowane były wzdłuż biegu rzeki z uwzględnieniem technologii produkcji.
W górze rzeki sytuowano wielkie piece, następnie zakłady przetwórcze tzw. pudligarnie, najniżej zaś walcownie. Zbiornik w Brodach powstał w 1841 r. dla potrzeb istniejącej tu pudligarni i funkcjonował do czasu katastrofalnej powodzi w 1903 r., która zniszczyła większość urządzeń wodnych nad Kamienną. Odbudowany w 1964 r. Istniejący tu dotąd jaz nazywany staszicowskim został zrekonstruowany i wkomponowany w skarpę odpowietrzną zapory w Brodach Iłżeckich stanowiąc jej ornament (nie pełniąc już żadnej funkcji technicznej) ale i świadectwo wysokiego poziomu myśli hydrotechnicznej tamtego okresu.

</doc>
<doc id="986448" url="https://pl.wikipedia.org/wiki?curid=986448" title="Zalew Brodzki">
Zalew Brodzki



</doc>
<doc id="986452" url="https://pl.wikipedia.org/wiki?curid=986452" title="Hyperurykemia">
Hyperurykemia



</doc>
<doc id="986453" url="https://pl.wikipedia.org/wiki?curid=986453" title="Języki permskie">
Języki permskie

Języki permskie to grupa języków ugrofińskich (rodzina uralska); są językami urzędowymi w Udmurcji i Republice Komi (Federacja Rosyjska). Języki permskie obok języka węgierskiego są najstarszymi zapisanymi językami ugrofińskimi; pierwsze teksty pochodzą z drugiej połowy XIV w. (znane jedynie z opisów, ponieważ oryginały zaginęły w XVIII w.)
Przypuszczalnie języki permskie najwcześniej wyodrębniły się z pierwotnych języków fińskich. Podobieństwa między językami permskimi wskazują, że stanowiły one jeden język permski jeszcze w czasach rządów Bułgarów wołżańskich.
Języki permskie to:

</doc>
<doc id="986457" url="https://pl.wikipedia.org/wiki?curid=986457" title="Nowe Kępniewo">
Nowe Kępniewo

Nowe Kępniewo – wieś w Polsce położona w województwie warmińsko-mazurskim, w powiecie elbląskim, w gminie Markusy, na skraju Żuław Elbląskich.
W latach 1975–1998 miejscowość administracyjnie należała do województwa elbląskiego.
Zobacz też: Kępniewo

</doc>
<doc id="986458" url="https://pl.wikipedia.org/wiki?curid=986458" title="Amphicoelias">
Amphicoelias



</doc>
<doc id="986459" url="https://pl.wikipedia.org/wiki?curid=986459" title="Zdroje (Zwierzeńskie Pole)">
Zdroje (Zwierzeńskie Pole)

Zdroje – nieoficjalny przysiółek wsi Zwierzeńskie Pole w Polsce położony w województwie warmińsko-mazurskim, w powiecie elbląskim, w gminie Markusy
Miejscowość leży na obszarze Żuław Elbląskich.
W latach 1975–1998 miejscowość administracyjnie należała do województwa elbląskiego.

</doc>
<doc id="986460" url="https://pl.wikipedia.org/wiki?curid=986460" title="Baldwin Luksemburski">
Baldwin Luksemburski

Baldwin Luksemburski (ur. ok. 1285, zm. 21 stycznia 1354 w Trewirze) – arcybiskup Trewiru w latach 1307–1354, administrator arcybiskupstwa mogunckiego w latach 1328–1336, administrator biskupstw wormackiego i Spiry w latach 1331–1337 (dwie ostatnie funkcje z przerwami).
Życiorys.
Baldwin Luksemburski był synem Henryka VI, hrabiego Luksemburga, i Beatrycze, córki Baldwina, hrabiego Beaumont i Avesnes. Jego starszym bratem był cesarz Henryk VII Luksemburski.
Został przeznaczony do kariery duchownej. Studiował teologię i prawo kanoniczne w Paryżu. W wieku 22 lat kapituła trewirska wybrała go na arcybiskupa i w 1308 w Poitiers wyświęcił go na biskupa. W tym samym roku wraz z arcybiskupem mogunckim Piotrem z Aspeltu doprowadził do wyboru swojego brata na króla niemieckiego. Uczestniczył w jego wyprawie do Włoch po koronę cesarską.
Podczas następnych wyborów Baldwin poparł Ludwika Bawarskiego, potem jednak się od niego oddalił i doprowadził do wyboru swojego stryjecznego wnuka Karola IV na króla (faktycznie antykróla) niemieckiego. Baldwin do końca swojego życia wspierał jego poczynania.

</doc>
<doc id="986462" url="https://pl.wikipedia.org/wiki?curid=986462" title="Szlak rowerowy 324S">
Szlak rowerowy 324S

Szlak rowerowy 324 s – czarny znakowany szlak turystyczny w województwie śląskim.
Opis.
Przejazd trasą rowerową nr 324 Wodzisław Śląski - Karwina rozpoczynamy od głównej bramy wjazdowej stadionu MOSiR w Wodzisławiu Śląskim. Wyjeżdżamy w prawo na ulice Bogumińską i po około 100 metrach przecinamy drogą krajową nr 78 i kierujemy się prosto w ulicę Skrzyszowską. Po przejechaniu pół kilometra skręcamy w lewo i dalszą część trasy pokonujemy boczną drogą (ul. Piaskowa). Po pokonaniu wiaduktu nad torami kolejowymi skręcamy w prawo i nieco ponad dwukilometrowym odcinkiem drogi asfaltowej dojeżdżamy do osiedla 1 Maja. Tam opuszczamy teren miasta Wodzisławia Śląskiego i wjeżdżamy do gminy Mszana. Na terenie Gminy Mszana ulicą Akacjową przejeżdżamy około 1 kilometra, po czym przecinamy ulicę 1 Maja i jedziemy dalej prosto ulicą Marii Konopnickiej. Po przebyciu 450 metrów skręcamy najpierw w lewo i zaraz potem w prawo. Po 300 metrach docieramy do kolejnego skrzyżowania i kierujemy się w lewo w ulicę Mickiewicza. Odtąd, jadąc przez półtora kilometra wzdłuż granicy z gminą Godów przekraczamy ją po zatoczeniu niewielkiego łuku, tuż po przejechaniu linii kolejowej.
Podróż po gminie Godów rozpoczynamy odcinkiem utwardzonym łupkiem, który po około pół kilometra przechodzi w ścieżkę o nawierzchni asfaltowej. Ulicą Ks. Wallacha dojeżdżamy do placu przy kościele pod wezwaniem św. Michała Archanioła w Skrzyszowie - warto wejść do środka i zobaczyć obrazy św. Wawrzyńca oraz drogi krzyżowej z XVIII wieku - z którego kierujemy się na południe (w lewo) w stronę ulicy Sobieskiego. Trzeba pamiętać, aby po dojechaniu do ul. 1 Maja wykonać dość ostry skręt w lewo (nie wjeżdżamy na ul. 1 Maja). Wkrótce wjeżdżamy w las, kończy się nawierzchnia asfaltowa. Tuż niedaleko pomiędzy ul. Sobieskiego i 1 Maja w Skrzyszowie znajduje się kort tenisowy. Po pokonaniu odcinka około jednego kilometra, po przekroczeniu nieczynnej linii kolejowej nasz szlak rowerowy łączy się z szlakiem rowerowym 24 c. Jedziemy dalej ulicą Sobieskiego, aby w pobliżu kapliczki dotrzeć do ulicy Cmentarnej. W pobliżu, na ulicy Sobieskiego znajduje się ferma strusi oraz warsztat samochodowy gdzie można usunąć usterki roweru. Na tym skrzyżowaniu opuszczamy wspomniany szlak 24 c i kierujemy się na południe w stronę zabytkowego kościoła pod wezwaniem św. Anny w Gołkowicach, który warto przy okazji odwiedzić. Przejeżdżamy około 100 m ulicą 1 Maja i zaraz za kościołem skręcamy w prawo w ul. Celną, którą dojeżdżamy prosto do byłego przejścia granicznego Gołkowice - Zawada. 
Znajdujemy się na rowerowej Permonikovej Trasie. Po przekroczeniu granicy przejeżdżamy około 1 kilometra i przed przejazdem kolejowo-drogowym skręcamy w lewo. Równolegle do linii kolejowej dojeżdżamy po około 3 kilometrach do ronda, na którym kierujemy się w prawo, przejeżdżamy pod wiaduktem i Permonikovą Trasą jedziemy prosto w stronę Karwiny, którą osiągamy po mniej więcej 7 kilometrach.

</doc>
<doc id="986465" url="https://pl.wikipedia.org/wiki?curid=986465" title="Offenbach (Main)">
Offenbach (Main)



</doc>
<doc id="986467" url="https://pl.wikipedia.org/wiki?curid=986467" title="Chirostenot">
Chirostenot

Chirostenot ("Chirostenotes") – dwunożny, wszystkożerny lub roślinożerny dinozaur z rodziny owiraptorów. Teropod spokrewniony z elmizaurem.
Żył w późnej kredzie (ok. 80 mln lat temu) na terenach Ameryki Północnej. Długość ciała do 2,5 m, wysokość ok. 1 m masa 50-70 kg. Jego szczątki znaleziono w Kanadzie (prowincja Alberta).

</doc>
<doc id="986476" url="https://pl.wikipedia.org/wiki?curid=986476" title="Salamandra olbrzymia chińska">
Salamandra olbrzymia chińska

Salamandra olbrzymia chińska ("Andrias davidianus") – gatunek płaza ogoniastego z rodziny skrytoskrzelnych (Cryptobranchidae), największy (lub jeden z największych) żyjący współcześnie płaz świata. Opisywany w chińskich legendach i księgach od czasów starożytnych, dla świata zachodniego zbadany i opisany po raz pierwszy w 1869 roku przez Armanda Davida. Pozycja taksonomiczna gatunku jest niepewna, potencjalnie stanowi zbiór kilku gatunków bliźniaczych. Płaz ten osiąga rozmiary do 1,8 metra długości i masę ponad 60 kilogramów. Cechuje się mocno zbudowanym, spłaszczonym ciałem i długim ogonem, a także prymitywną budową szkieletu. Gatunek diploidalny, liczba chromosomów 2n = 60, występuje potencjalnie system determinacji płci ZW. W przeszłości spotykany był w 18 chińskich prowincjach, obecnie zasięg jest znacząco zmniejszony i poszatkowany. Introdukowany został m.in. w Japonii. Zasiedla głównie górzyste potoki, w których zamieszkuje nory. Drapieżnik – odżywia się rozmaitymi kręgowcami (w tym osobnikami własnego gatunku) i bezkręgowcami, które zasysa wraz z wodą. Gatunek jest aktywny głównie nocą, wykazuje silny terytorializm. Okres godowy rozpoczyna się późną wiosną lub wczesnym latem, a do zapłodnienia dochodzi zazwyczaj w sierpniu w norze samca. Samica składa jednorazowo 10-100 jaj, z których po 31-50 dniach wylęgają się larwy, nad którymi opiekę sprawuje samiec. Dojrzałość płciowa osiągana jest zazwyczaj w wieku 5-6 lat, a długość życia na wolności wynosi co najmniej 50-60 lat. Jest to gatunek krytycznie zagrożony – populacja znacząco maleje począwszy od lat 50. XX wieku. Zagraża mu głównie gospodarka rabunkowa, a także utrata i modyfikacja środowiska oraz zmiany klimatu. Do najważniejszych działań ochronnych należą reintrodukcja oraz ochrona in situ polegająca głównie na tworzeniu rezerwatów przyrody. Gatunek hodowany na farmach w celach ochronnych i konsumpcyjnych. W związku z niewłaściwymi warunkami hodowlanymi obserwuje się regularnie występujące epidemie wirusowe.
Nazewnictwo.
Nazwa rodzajowa ("Andrias") pochodzi od gr. ανδρειος "andreios" „silny, odważny”, od ανηρ "anēr", ανδρος "andros" „mężczyzna”. Gatunek ten natomiast nazwany został na cześć francuskiego misjonarza i przyrodnika Jeana Pierre’a Amanda Davida (1826 – 1900), który jako pierwszy Europejczyk zbadał "A. davidianus" w zachodnich Chinach w 1869 roku.
W Chinach zwierzę to posiada standardową nazwę "Zhongguo" („chiński”) "da ni" („"Andrias"”) – 中国大鲵. Znane jest również jako po prostu "da ni", "na yu" albo "neiyu". Ludność mająca styczność z tym płazem często nie zna jego pozycji taksonomicznej i błędnie postrzega go jako rybę, przez co znany jest jako "Wawayu" (娃娃鱼), co przetłumaczyć można jako „ryba-dziecko” z powodu dźwięku rzekomo wydawanego przez złapanego osobnika "A. davidianus", który przypomina płacz dziecka. W powiecie Feng (patrz Podział administracyjny Chińskiej Republiki Ludowej) gatunek ten nazywany jest 猪不吃 ("zhu bu chi") – „Świnia nie je”, jako że podczas chińskiej Rewolucji Kulturalnej braki żywności spowodowały, że świnie karmione były salamandrami olbrzymimi chińskimi, których jednakowoż rzekomo nie chciały jeść. W badaniu Turvey i in. (2021) odnotowano 27 różnych lokalnych nazw, z których najpopularniejsze były "gouyu" – „ryba-pies" – i inne podobne nazwy, "wawayu", "sijiaoyu" – „czworonożna ryba" – a także "laoyanyu" – „ryba-stary kamień”.
Dane historyczne.
Starożytność i pierwsze wzmianki o "A. davidianus" w literaturze i sztuce.
Gatunek ten figuruje na ceramice reprezentującej Kulturę Yangshao datowanej na 3000 – 4000 lat p.n.e. Wzmianki o tym płazie pojawiają się również w książkach uczniów Konfucjusza (551-479 p.n.e.), w których opisywany jest jako jaszczurka (terminy "salamandra", "gekon", "scynk", "jaszczurka" używane były wymiennie). Opis salamandry olbrzymiej chińskiej znajduje się również w Księdze Gór i Mórz (napisanej przez anonimowego autora w około 600 roku p.n.e.), w której porównywana jest w kształcie ciała do węża. "A. davidianus" pojawia się także w relacji z pogrzebu Qin Shi Huanga (259-210 p.n.e.) – pierwszego władcy cesarstwa chińskiej, podczas którego używano świec zrobionych z tłuszczu tego gatunku. W 100 r. p.n.e. Sima Qian, najbardziej rozpoznawalny autor dynastii Han zauważył, że salamandra olbrzymia chińska występuje w prowincji Shaanxi, w której nazywana była "Renyu" (człowiek-ryba). W 300 roku naszej ery Guo Pu zilustrował "A. daviidanus" i opisał jako "Sum z czterema stopami – tylne przypominające stopy małpy, a przednie stopy psa".
Dalsze opisy w średniowiecznu i nowożytności.
Około 840 roku naszej ery przyrodnik Tau-haun-tsin zauważył obecność "A. davidianus" w prowincjach Hunan, Hubei i Anhui. 500 lat później opis tego płaza w prowincji Guangdong pojawił się w encyklopedii dynastii Song. W 1070 roku Cai Bian w swoim dziele Mao shi ming wu jie ("Interpretacja obiektów zawartych w Księdze Pieśni") poprawnie oddzielił salamandrę olbrzymią chińską od jaszczurek używając jako kryterium siedliska – wodnego dla "A. davidianus", lądowego dla jaszczurek. Około 1120 roku Koen-tzeun-pi dokonał pierwszej sekcji tego gatunku i zauważył, że jego ciało ma podobny kształt do ciała wydry, a także zaliczył salamandrę do tej samej grupy zwierząt co ryby. W 1569 Li Shizhen opisał obecność tego zwierzęcia w prowincjach Syczuan, Henan i Shaanxi.
Opisanie salamandry olbrzymiej chińskiej przez Europejczyków.
Doniesienia o istnieniu tego gatunku w Chinach zaczęły napływać do Europy około 1837 roku. W księdze "Fauna Japonica" Coenraad Jacob Temminck i Hermann Schlegel stwierdzili, że francuski kupiec i uczony Chrétien-Louis-Joseph de Guignes zawarł termin "Neiyu" (jedna z chińskich nazw "A. davidianus") w wydanym przez siebie w 1813 roku słowniku języka chińskiego. W 1869 roku ojciec Arman David opisał ten gatunek płaza w zachodnich Chinach (dokładna lokalizacja odkrycia nieznana) podczas swojej drugiej podróży do Chin. David miał również styczność z "A. davidianus" w prowincji Shanxi podczas swojej trzeciej podróży do Chin.
Pozycja taksonomiczna.
Pozycja taksonomiczna do końca XX wieku.
Wielu badaczy XIX i pierwszej połowy XX wieku uważało "A. daividianus" i "A. japonicus" za ten sam gatunek, niektórzy natomiast uznawali "A. davidianus" za podgatunek "A. japonicus". Inni jeszcze, tacy jak amerykański ornitolog Leonhard Hess Stejneger (1851-1943), zaliczali je do oddzielnych gatunków. W 1924 roku brytyjski zoolog i dyrektor Zoo Londyńskiego Edward George Boulenger zaliczył okaz pochodzący prawdopodobnie z północnego Guangdong do nowo utworzonego gatunku "Megalobatrachus sligoi," który na podstawie różnic anatomicznych oddzielił od gatunku "Megalobatrachus maximus" (w którym z kolei zawarł "M. japonicus" i "M. davidianus"). W 1940 roku zoolożka Alice Middleton Boring i herpetolog Clifford Hillhouse Pope stwierdzili, że "M. sligoi" jest w rzeczywistości synonimem "M. davidianus" i do opisania salamander olbrzymich używali nazw "M. japonicus davidianus" i "M. j. japonicus".
Westphal (1958) natomiast zaliczył "A. davidianus" i "A. japonicus" do podgatunków wymarłego "A. scheuchzeri". W najnowszych artykułach naukowych roku "A. davidianus" uznawany był do 2018 roku za pojedynczy gatunek, oddzielny od "A. japonicus".
Pierwsze dowody na wysoką różnorodność genetyczną populacji.
W 2000 roku Murphy i in. użyli mitochondrialniego DNA (mtDNA) oraz analizy elektroforetycznej allozymów do przeprowadzenia analizy filogenetycznej badanych osobników i wykazali, że sześć badanych populacji pochodzących z trzech głównych sieć rzecznych Chin – Rzeki Perłowej, Huang He oraz Jangcy nie tworzy kladów odpowiadających ich geograficznym lokalizacjom, co spowodowane jest prawdopodobnie przenoszeniem osobników "A. davidianus" przez ludzi między różnymi regionami Chin. Badanie to wykazało również, że populacja z Huangshan jest genetycznie odmienna od pozostałych populacji, jednakowoż autorzy zaznaczyli, że różnice te nie są wystarczająco znaczące, żeby uznać tę populację za oddzielny gatunek.
Tao i in. (2005) dokonali analizy mitochondrialnej pętli D i wykazali znaczące różnice genetyczne pomiędzy populacjami z Rzeki Perłowej oraz Jangcy oraz między populacjami z Rzeką Perłowej i Huang He (a także brak istotnych różnic pomiędzy populacjami z Rzeki Perłowej i Jangcy). Tao i in. (2006) zbadali z kolei sekwencje mitochondrialnego cytochromu b i wykazali niewielkie różnice genetycznie między populacjami z Rzeki Perłowej i Jangcy, a także między populacjami z Jangcy i Huang He. Różnice te były jednakowoż znacząco większe między populacjami z Rzeki Perłowej i Huang He. Używając markerów genetycznych AFLP, Yang i in. (2011) potwierdzili, że różne populacje "A. davidianus" są znacząco odmienne genetycznie i że rozprzestrzeniły się z północnych części Chin do południowych.
Potencjalnie nowe gatunki chińskich "Andrias".
W 2018 roku Yan i in. dokonali analizy 23 159 polimorfizmów pojedynczego nukleotydu oraz mtDNA 70 dziko żyjących osobników oraz 1000 zwierząt z hodowli oraz wykazali, że "A. davidianus" jest w rzeczywistości gatunkiem bliźniaczym. Według ich badań takson ten składa się potencjalnie pięciu różnych gatunków zamieszkujących różne dorzecza. Liang i in. (2019) użyli w swojej analizie mtDNA 19 dziko żyjących salamander olbrzymich chińskich i otrzymali drzewo filogenetyczne składające się z 7 różnych kladów.
W 2019 roku Turvey i in. pobrali DNA z wątroby, kości i mięśni z okazów muzealnych (w tym holotypu "A. davidianus" i "M. sligoi") oraz z próbek pochodzących z osobników czystych genetycznie z końca XX wieku. W swoim badaniu naukowcy ci wykorzystali sekwencjonowanie nowej generacji i wykazali istnienie trzech różnych kladów będących według ich analizy oddzielnymi gatunkami:
W 2022 roku Chai et al. opisali nowy gatunek "Andrias jiangxiensis" spotykany jedynie w rezerwacie przyrody Jiulingshan (ang. "Jiulingshan National Nature Reserve") w chińskiej prowincji Jiangxi. Jest to jedyny czysty genetycznie gatunek "Andrias" występujący w Chinach.
Do taksonów zasiedlających Chiny używana jest czasami nazwa "klad chińskich Andrias". Należy zauważyć, że w celach komercyjnych, a także podczas ustalania strategii ochrony tego gatunku wszystkie klady nadal oficjalnie traktowane są jako pojedynczy gatunek – "A. davidianus""."
Ewolucja.
Specjacja wśród skrytoskrzelnych.
Salamandra olbrzymia chińska uznawana jest za formę przejściową pomiędzy zwierzęciem wodnym i naziemnym.
Rodzina skrytoskrzelnych, do których zalicza się "A. davidianus", oddzieliła się od spokrewnionych kątozębnych (z którymi tworzy klad bazalny Cryptobranchoidea) co najmniej 160 milionów lat temu w Azji. Szkielet prymitywnego przedstawiciela skrytoskrzelnych "Chunerpeton tianyiensis" znaleziony w Mongolii Wewnętrznej datowany jest na Baton i posiada wiele cech synapomorficznych w stosunku do obecnie żyjących przedstawicieli skrytoskrzelnych, takie jak żebra z jedną główką na kręgach przedkrzyżowych. Sugeruje to, że u salamandry olbrzymiej chińskiej jak i u innych skrytoskrzelnych doszło do niewielu zmian ewolucyjnych przez ostatnich 160 milionów lat, w związku z czym nazywane są żywymi skamieniałościami.
Według różnych analiz filogenetycznych rodzaje "Andrias" i "Cryptobranchus" (do którego należy skrytoskrzel) oddzieliły się od siebie w paleogenie lub w kredzie późnej, około 55-70 milionów lat temu. Od spokrewnionego gatunku "A. japonicus" "A. davidianus" oddzielił się najprawdopodobniej około 8 milionów lat temu w miocenie lub w pliocenie – różne analizy pokazują przedział czasowy od 4,3 milionów do 17,18 milionów lat temu. Proces ten nie był spowodowany odłączeniem się Japonii od Azji, a raczej ponownym przyłączeniem niektórych wysp Japonii do Półwyspu Koreańskiego, co spowodowało, że Morze Japońskie, otoczone przez ląd, przekształciło się w duże jezioro, co umożliwiło migrację naziemną i wodną salamandrom skrytoskrzelnym, tym samym doprowadzając do specjacji.
Ewolucja chińskich kladów "Andrias".
Analiza dokonana przez Yan i in. (2018) pokazała, że różne klady wśród chińskich "Andrias" oddzieliły się od siebie od 10,25 milionów do 4,71 milionów lat temu.
Liang i in. (2018) wykazali z kolei, że najstarszy klad "A. davidianus" oddzielił się od pozostałych 11,05 milionów lat temu, a pozostałe 8,1-6,38 milionów lat temu w miocenie, podczas podnoszenia się Wyżyny Tybetańskiej.
W badaniu Turvey i in. (2019) klad południowozachodni (zamieszkujący tereny od Rzeki Perłowej do Gór Południowochińskich) oddzielił się od pozostałych kładów 3,1 miliona lat temu. Klady północne (od Jangcy do Syczuanu) oraz południowowschodnie (Huanghsan) tworzą klad siostrzany w stosunku do kladu południowozachodniego. Klady północne i południowowschodnie oddzieliły się od siebie 2,6 milionów lat temu.
Wśród czynników, które doprowadziły do oddzielenia się od siebie poszczególnych kladów, wymienia się:
Należy zauważyć, że w związku z rozległa hybrydyzacją (spowodowaną przenoszeniem tych płazów między różnymi regionami Chin) osobników pochodzących z różnych populacji mogło dojść do nieodwracalnego spadku różnorodności genetycznej i zaniku czystych genetycznie populacji należących do większości lub wszystkich taksonów zidentyfikowanych we wszystkich wcześniej wymienionych badaniach.
Wygląd.
Rozmiary.
Największy (lub drugi największy) gatunek płaza na świecie. W latach 20 XX wieku w prowincji Kuejczou złapano największy oficjalnie zmierzony okaz, którego długość wynosiła 1,8 metra. Niedawno łapane okazy "A. davidianus" w tejże prowincji należą do kladu D (czyli kladu południowo-zachodniego u Turvey i in. (2019)) uzyskanego w analizie Yan i in. (2018), co sugeruje, że to "A. sligoi", a nie "A. davidianus" jest (lub był) największym gatunkiem płaza. Browne i in. (2014) informują również o hodowli w Zhangjiajie (prowincja Hunan), na której w 2007 roku opisano osobnika mierzącego 180 cm i ważącego 59 kg. Przeciętne osobniki osiągają długość 1 metra i masę około 11 kilogramów, chociaż spotyka się również osobniki ważące ponad 60 kilogramów. Obecnie największym okazem z potwierdzonymi wymiarami jest samiec Karlo trzymany w ogrodzie zoologicznym w Pradze, który w 2015 roku mierzył 158 cm długości i ważył 35 kilogramów. Niepotwierdzone informacje donoszą o trzymetrowym osobniku ważącym 70 kilogramów sprzedanym na lokalnym rynku w Chinach w 1983 roku.
Ogólna budowa ciała.
Dobrze zbudowany płaz. Ciało po wyjęciu z wody wydaje się spłaszczone. Skóra gładka i śluzowata w dotyku, obecne liczne zmarszczki, fałdy oraz guzki. Dymorfizm płciowy słabo zaznaczony. Jedynie podczas okresu godowego zaobserwować można różnice między płciami, kiedy to gruczoły kloakalne samca puchną. Gatunek ten posiada duże parzyste guzki na tylnogrzbietowej części głowy. Mniejsze guzki występują w wyraźnych rzędach i parach na grzbietowobocznej części głowy, a najmniejsze guzki na brzegach szczęki. Środkowa część głowy gładka. Jeszcze mniejsze guzki występują w parach i rzędach na gardle równolegle do żuchwy. Ponadto guzki występują nieregularnie na prawie całym ciele ciele – głównie wzdłuż fałdy grzbietowo-bocznej. Brak ich natomiast na kończynach i brzuchu. Młode osobniki mogą zostać omyłkowo wzięte za przedstawicieli rodzaju "Paramesotriton"
Głowa.
Głowa duża, szeroka, mocno spłaszczona, pysk tępo zaokrąglony, nozdrza niewielkie, zaokrąglone, usytuowane blisko krawędzi górnej wargi. Odstęp między nozdrzami wynosi mniej niż połowę odstępu między oczami. Oczy niewielkie, okrągłe, usytuowane grzbietowo-boczne. Brak powiek. Wzrok słabo rozwinięty – brakuje m.in. dołka środkowego siatkówki odpowiedzialnego za najostrzejsze widzenie. Obecne dwie wypukłości na płacie skroniowym nad i za oczami. Zęby lemieszowe, usytuowane w łukowatych rzędach, równoległych do rzędów kości szczękowych, są małe i spiczaste (co pomaga w przytrzymywaniu ofiary). Występują fałdy wargowe (ang. "labial folds") biegnące od środkowego obszaru pomiędzy oczami i oczami do kącika ust.
Tułów i ogon.
Tułów mniej spłaszczony niż głowa. Występuje około 15 niezbyt wyraźnie zaznaczonych bruzd żebrowych (ang. "costal grooves"). Na bokach ciała widoczne są dobrze zaznaczone fałdy skórne. Ogon, służący jako magazyn tłuszczu spłaszczony bocznie, stanowi około 60% całego ciała. Zakończenie cienkie i płaskie, zaokrąglone. Płetwa ogonowa grzbietowa dochodzi do tułowia.
Kończyny.
Kończyny przednie krótkie, spłaszczone grzbietowo-brzusznie z fałdami skóry na tylnej części. Występują cztery palce. Zewnętrzny palec spłaszczony i rozszerzony z obecnym fałdem skóry łączącym się z fałdem ramiennym. Pozostałe palce mniej spłaszczone z okrągłymi zakończeniami. Brak błony pławnej pomiędzy palcami. Opuszki palców jasnobrązowe, zrogowaciałe. Kończyny tylne krótkie i spłaszczone, również pokryte wyraźnie zaznaczonymi fałdami skóry. Palce u stop spięte słabo rozwiniętą błoną pławną. Występuje pięć palców u stóp. Opuszki palców zaokrąglone z jasnobrązowym zrogowaciałym naskórkiem.
Ubarwienie.
Ubarwienie zmienne – od ciemnobrązowego przez czarny do zielonkawego i jasnoróżowego. Występują nieregularne ciemne i brązowe plamki. W hodowli uzyskano również inne warianty kolorystyczne – spotykane są np. albinosy, a także osobniki pomarańczowe i srokate. Kolor w alkoholu: umbry (Saccardo umber).
Różnice między "A. davidianus" i innymi taksonami "Andrias".
Od spokrewnionej salamandry olbrzymiej japońskiej salamandra olbrzymia chińska różni się głównie układem guzków na głowie i gardle. Guzki "A. davidianus" są parzyste, mniejsze i mniej liczne od guzków "A. japonicus". Ponadto pysk salamandry olbrzymiej chińskiej jest mniej zaokrąglony, a ogon proporcjonalnie dłuższy.
Holotyp "Andrias sligoi" z kolei posiadał dłuższą i bardziej płaską głowę oraz wyraźniej zaznaczone oczy. W przeciwieństwie do "A. davidianus" holotyp ten nie miał również guzków na ciele. Ponadto dystans między nozdrzami jest mniejszy u "A. davidianus" niż w holotypie "A. sligoi".
Anatomia i fizjologia.
Układ pokarmowy.
Szpara ustna szeroka. Język słabo rozwinięty, przylega do dna jamy ustnej. Przełyk krótki i szeroki, obecne podłużne pofałdowania. Struktura nabłonka przełyku nie jest pewna. Żołądek długi, w kształcie wrzeciona, wpust ("cardia") duży. Podczas głodówki długość i obwód żołądka i jelita zmniejszają się. Występuje dobrze rozwinięta odbytnica. Wątroba cechuje się unikalną budową, jako że brak zrazika wątrobowego. Obecne są natomiast komórki Browicza-Kupffera i komórki magazynujące tłuszcz. Za główny magazyn tłuszczu służy długi ogon. Płaz ten może przetrwać kilka lat bez pożywienia. Podczas głodówki wzrasta ekspresja genów biorących udział w m.in. metabolizmie tłuszczów, oksydacji aminokwasów, glukoneogenezie, ketogenezie i cyklu ornitynowym. Spada za to ekspresja genów odgrywających role w szlaku pentozofosforanowym i syntezie białek w wątrobie. Podczas zimy spada ogólna aktywność a także poziom podstawowej przemiany materii. Gatunek ten cechuje się wyższą i bardziej zróżnicowaną aktywnością proteaz w narządach układu pokarmowego niż niektóre ssaki (szczury i makaki królewskie).
Układ krwionośny.
Serce zlokalizowane pod kością kruczą ("coracoid"), leży na przedniej części linii środkowej ciała. Przedsionki znajdują się po lewej stronie od linii środkowej i mają kształt półkuli. Oddzielone są od siebie przegrodą międzyprzedsionkową ("septum interatriale"), w której obecne są dziury. Ściany przedsionków bardzo cienkie. Komora znajduje się po prawej stronie od linii środkowej ciała, ma grubsze ściany, a jej kształt jest kulisty. Zawartość erytrocytów w jednym mililitrze krwi wynosi około 7,6·104, a białych krwinek około 1,9·103. Gatunek ten posiada również dwa rodzaje hemoglobiny.
Układ oddechowy.
Gatunek ten posiada dwa płuca w kształcie stożka, o cienkich ścianach. Do oddychania osobniki dorosłe używają głównie płuc, przez co muszą co jakiś czas podpływać do powierzchni wody w celu zaczerpnięcia powietrza. U osobników dorosłych brak skrzeli. W dobrze rozwiniętej wymianie gazowej poprzez skórę pomagają rozległe fałdy skórne zwiększające powierzchnię dostępną do absorpcji tlenu. Gatunek ten cechuje się rzadko spotykaną mikrobiotą płuc, w której skład wchodzi proporcjonalnie dużo przedstawicieli "Archaea" (obecne również w mikrobiocie jelit).
Układ kostny.
Prymitywna budowa szkieletu. Czaszka podzielona na mózgoczaszkę ("chondrocranium") i "dermatocranium", które nie są ze sobą połączone. Czaszka jest bardzo szeroka i płaska, co pomaga w zasysaniu ofiary. Górna szczęka zbudowana z kości przedszczękowej ("premaxillia"), szczękowej ("maxilla") i lemieszowej ("vomer"). Niemalże półokrągły rząd zębów osadzony jest na kości szczękowej i przedszczękowej, drugi rząd natomiast na lemieszowej. Szkliwo nie zawiera enameloidu (substancji szkliwopodobnej) ani pryzmatów. Czaszę domyka kość potyliczna, która łączy się z dźwigaczem za pomocą kłykci potylicznych. Larwy posiadają jedną parę łuków gnykowych i cztery pary łuków skrzelowych zbudowanych z tkanki chrzęstnej. U dorosłych osobników występuje jedna para łuków gnykowych i dwie pary łuków skrzelowych. Kręgosłup podzielony na cztery części – obejmujące kręgi szyjne, kręgi tułowia, kręgi krzyżowe (słabo zaznaczone) oraz kręgi ogonowe. Kręgi są dwuklęsłe (amficeliczne). Mostek zbudowany jest z tkanki chrzęstnej, nie kostnieje w trakcie życia płaza. Brak skostnienia w nadgarstku i stępie.
Skóra.
Skóra bogata w kolagen, z dobrze rozwiniętymi gruczołami śluzowymi. Naskórek składający się z 2-5 warstw pełni ważną rolę w wymianie gazowej. Pobudzona lub złapana salamandra olbrzymia chińska wydziela mętną klejącą wydzielinę o cierpkim zapachu składającą się z lepkich glikoprotein i włókien. Podobnie jak u innych płazów, gatunek ten nie posiada łusek, a także przeprowadza proces linienia, czyli nieustannej odnowy warstwy rogowej naskórka w celu ochrony przed urazami, patogenami oraz utratą wody.
Układ dokrewny i moczowo-płciowy.
Tkanka nadnercza podobna do nadnerczy płazów bezogonowych, komórki nadnercza i komórki chromochłonne wymieszane. Nerki podłużne, w kształcie filaru. Moczowody nie dochodzą bezpośrednio do pęcherza. U samców brak wyspecjalizowanego nasieniowodu, sperma transportowana jest przez moczowód. U samic występują dwa jajniki w kształcie paska, które dochodzą bezpośrednio do jajowodu.
Układ nerwowy.
Mózg "A. davidianus" cechuje się niewielką specjalizacją.
Gatunek ten posiada linię boczną pozwalająca na wyczucie ruchów wody, która składa się z mechanoreceptorów:
Ponadto w skład linii bocznej wchodzą również elektroreceptory – narządy ampułkowe (ang. "ampullary organs").
Narządy jamkowe i neuromasty występują zarówno u larw jak i osobników dorosłych. Narządy ampułkowe, natomiast, obecne jedynie u larw, którym mogą pomagać w zlokalizowaniu ofiary. Narządy jamkowe i neuromasty salamandry olbrzymiej chińskiej różnią się anatomicznie od tychże narządów u innych płazów ogoniastych. Do różnic należy np. brak kopułki (łac. "copula"), będącej osłonką wytwarzaną przez komórki podporowe neuromastów u "A. davidianus". Na głowie i w okolicach pyska występują liczne komórki czuciowe pozwalające na wykrycie i złapanie ofiary, a także na dokładne poruszanie się w wodnym środowisku podczas żerowania.
Olshanskii i in. (2016) wykazali również, że u płaza tego występują również wyładowania elektryczne, do których dochodzi zarówno spontanicznie, jak i poprzez działanie bodźca zewnętrznego (dotyku). Rola tego mechanizmu nie jest jednakowoż znana.
Genetyka i proteomika.
Informacje ogólne.
Salamandra olbrzymia chińska cechuje się bardzo dużym genomem, którego długość wynosi około 50 Gb (1 "Gigabase" odpowiada miliardowi nukleotydów, dla porównania genom ludzki ma długość 3,2 Gb). Szacuje się, że genom składa się z około 26 000 genów kodujących białka przypisanych do ponad 12 tysięcy rodzin genów. Duży rozmiar genomu spowodowany jest zapewne ekspansją transpozonów, a także małym tempem utraty genów. Zsekwencjonowano również genom mitochondrialny, którego długość wynosi około 16500 par zasadowych, a sam genom składa się z 13 genów kodujących białka, 2 genów kodujących rRNA (12S i 16S rRNA) i 22 genów kodujących tRNA, w czym przypomina genom mitochondrialny innych kręgowców. Obecny jest również jeden region kontrolny – pętla D. Tak jak u innych kręgowców, genom ten cechuje się duża proporcjonalną zawartością adeniny i tyminy (odpowiednio 31,9 i 32,6%). Do badania diagnostycznego genetycznego można używać skóry, którą płaz ten zrzucił podczas linienia.
Kariotyp.
Jest to gatunek diploidalny, liczba chromosomów 2n = 60. Kariotyp u "A. davidianus" jest asymetryczny i składa się z dwóch rodzajów chromosomów – dużych metacentrycznych oraz małych telocentrycznych. Obecność mikrochromosów wskazuje na bardzo prymitywny kariotyp. Szacuje się, że występuje 16 par makrochromosomów i 14 par mikrochromosomów. Zaobserwowany heteromorficzny chromosom u samicy sugeruje, że w gatunku tym może występować system determinacji płci ZW (co nie zostało natomiast w tym badaniu jednoznacznie potwierdzone). Wyniki badania genomicznego przeprowadzonego przez Hime i in. (2019) sugerują, że u wszystkich skrytoskrzelnych (w tym u "A. davidianus") od co najmniej 60 milionów lat to samica jest płcią heterogametyczną.
Charakterystyka genomu i proteomu.
Brak genomu referencyjnego. Stworzone zostały natomiast biblioteki cDNA dla narządów takich jak skóra czy wątroba, a także biblioteki genowe dla genów kodujących m.in. prolaktynę. Duża część sekwencji genetycznych słabo zbadana. Wiadomo natomiast, że genom salamandry olbrzymiej chińskiej cechuje się dużą liczbą genów biorących udział w szlakach sygnałowych jak np. "FoxO", "HIF-1", "MAPK", "Hippo", "Wnt", które regulują między innymi długowieczność i poziom głodu, a także biorą udział w rozwoju zarodkowym. Salamandra olbrzymia chińska jest również pierwszym gatunkiem płaza, u którego opisano działanie czynnika transkrypcyjnego Nrf2 biorącego udział w ochronie przed stresem oksydacyjnym.
Badanie proteomiczne w 11 tkankach wykryło 2153 białek o masie 10–100 kDa, z których 922 wykrytych zostało tylko w jednym rodzaju tkanki lub kilku spokrewnionych rodzajach. Białka wykryte w badaniu regulowane są głównie przez czynniki transkrypycjne MYC, RB1, PPARGC1A. W analizie proteomicznej skóry wykryto 249 białek w skórze, których skład porównywalny jest do innych gatunków płazów oraz 155 białek w śluzie.
Niekodujący RNA.
W genomie opisano występowanie co najmniej 553 znanych miRNA, a także co najmniej 44 potencjalnie nowych. Długość miRNA, podobnie jak u innych kręgowców, wynosi zazwyczaj 20-24 nukleotydy. Sekwencje należą do przynajmniej 196 rodzin, głównie rodziny miR-10. Transkrypty regulowane przez działalność miRNA biorą udział głównie w rozwoju, a także w metabolizmie i odpowiedziach immunologicznych. Opisano również obecność innych typów niekodującego RNA, takich jak piRNA czy tsRNA (tRNA-derived small RNA).
Genetyka populacyjna.
Populacje "A. davidianus" cechują się większą różnorodnością genetyczną niż populacje spokrewnionego gatunku "A. japonicus". Różnorodność ta jest jednocześnie mniejsza niż u większości naziemnych gatunków płazów ogoniastych. Badanie Tao i in. (2005) dowiodło, że wewnątrz niektórych badanych regionów (w szczególności w regionie Jangcy) różnorodność nukleotydowa i haplotypowa jest niewielka. Liang i in. (2019) wykazali z kolei, że populacja "A. davidianus" podzielona jest na 7 kladów występujących w następujących lokalizacjach:
Badanie to dowiodło również, że całkowita różnorodność haplotypowa (h = 0,870) oraz nukleotydowa (θπ = 0,230) jest wysoka, a także że występują znaczące różnice genetyczne pomiędzy populacjami. Wykazano natomiast również, że u 12 z 23 populacji, a także u 3 kladów (C,D,G) różnorodność genetyczna spada. Yan i in. (2018) dowiedli istnienia 7 głównych kladów, z czego 5 odpowiada dzikim populacjom, a 2 (U1 oraz U2) osobnikom pochodzącym z hodowli:
Autorzy badania zasugerowali, że klad chińskich salamander składał się kiedyś z 8 różnych gatunków. Dowiedziono również braku czystych genetycznie populacji hodowanych na większość farm. W 2022 roku Chai et al. opisali nowy gatunek "A. jiangxiensis" odpowiadający kladowi U2 w badaniu Yan et al. (2018).
Gatunek ten charakteryzuje się dużym przepływem genów pomiędzy poszczególnymi populacjami, co spowodowane jest w dużym stopniu przenoszeniem osobników pomiędzy poszczególnymi regionami przez ludzi (w związku z zastosowaniami medycznymi, a także wykorzystaniem jako pożywienie, które mogło się rozpocząć ponad 3700 lat temu. Nieznany jest dokładny wpływ przenoszenia ludzkiego na różnorodność genetyczną i strukturę populacji. Możliwym jest, że wypuszczanie osobników z obcymi genotypami może doprowadzić do utraty lokalnych adaptacji oraz różnorodności genetycznej. Podobnie wypuszczenie osobników urodzonych w niewoli może prowadzić do tzw. efektu Rymana-Laikre’a, który cechuje się spadkiem efektywnej wielkości miejscowej populacji, kiedy to niewielka grupa osobników wydaje na świat liczne potomstwo.
Zasięg występowania.
Zmiany w zasięgu i historyczny zasięg występowania.
Gatunek niegdyś występował powszechnie w środkowych i górnych dopływach Jangcy, Huang He i Rzeki perłowej w co najmniej 18 prowincjach na obszarze szerokości geograficznej 23,5-35°N i długości geograficznej 100–120°E. Od lat 50. XX wieku zasięg występowania oraz liczebność populacji zaczęły gwałtownie spadać w związku z nadmiernym połowem w celach handlowych (gospodarka rabunkowa) oraz utratą środowiska. Spadek ten był szczególnie widoczny między latami 50. i 70. XX wieku.
Według badań z 2002 roku gatunek ten występował w 17 prowincjach, głównie w górzystych obszarach środkowego Jangcy. Wang i in. (2004) wyróżnili z kolei 12 populacji występujących w niewielkich rzekach rejonów górskich. W dolnym odcinku Jangcy gatunek ten spotkać można było m.in. w górach Dabie Shan, Huang Shan. W górnym biegu Huang He "A. davidianus" zasiedlał powiat Tianshui w prowincji Gansu, powiaty Lishan i Luonan w prowincji Shanxi, powiat Lushan w prowincji Henan. Występuje również w rzekach tworzących górny bieg Rzeki Perłowej – Bei Jiang oraz Liu Jiang. Płaz ten pojawia się w gazeterach 145 powiatów (około 5% wszystkich chińskich powiatów) należących do 18 prowincji. Największa liczba powiatów, w których występowanie salamandry olbrzymiej chińskiej odnotowane zostało w gazeterze, przypada na prowincję Kuejczou (30 powiatów).
Należy pamiętać, że niedawno przeprowadzone analizy filogenetyczne wykazały, że takson ten może być w rzeczywistości gatunkiem bliźniaczym. W związku z tym niektóre obszary, tradycyjnie uważane za część zasięgu "A. davidianus", mogą w rzeczywistości być zasiedlane przez potencjalnie inne gatunki takie jak "A. sligoi" czy nieopisany jeszcze gatunek w Huang Shan.
Obecny zasięg występowania.
Płaz ten występuje na wysokościach bezwzględnych 100–1500 metrów n.p.m. (najczęściej 300–900 m n.p.m.). Osobniki widywane były również na wysokościach bezwzględnych 2500 m n.p.m. oraz 4200 m n.p.m.. Obecnie populacje "A. davidianus" mają poszatkowany zasięg i występują w górskich obszarach Huang He, Rzeki Perłowej i Jangcy od prowincji Qinghai i Syczuan na zachodzie do Kuangsi, Guangdong i Jiangsu na wschodzie. Na obszarach równinnych większość rzek jest mocno zmodyfikowana przez działalność człowieka. Na tych terenach salamandra olbrzymia chińska występuje głównie w odizolowanych dorzeczach, jeziorach i strumieniach.
W latach 2013-2016 przeprowadzone zostały badania terenowe w 97 powiatach należących do 16 prowincji mające na celu zbadanie aktualnego statusu dzikich populacji. Populacje "A. davidianus" wykryte zostały w 4 z 97 lokalizacji, a autorzy spekulowali, że widywane osobniki mogły w rzeczywistości pochodzić z hodowli, w związku z czym możliwym jest, że w badaniu tym nie został wykryty ani jeden dziki osobnik. Ponadto w ramach rządowego programu ochrony przyrody płazy te często przenoszone są pomiędzy różnymi regionami Chin i wypuszczane w powiatach nienależących do nominalnego zasięgu danej populacji, przez co dochodzić może do mieszania się różnych taksonów i zaniku lokalnej różnorodności genetycznej.
Szacuje się, że na terenach należących do historycznego zasięgu występowania występują obecnie populacje reliktowe. Obecnie uważa się, że zasięg gatunku podzielony jest na 12 odseparowanych regionów, pomiędzy którymi nie dochodzi do migracji osobników z różnych populacji, również dlatego że gatunek ten ma ograniczone możliwości przemieszczania się pomiędzy poszczególnymi ciekami wodnymi.
Introdukcja oraz niepewne lokalizacje.
Introdukowana populacja "A. davidianus", prawdopodobnie pochodząca z nielegalnego importu na jedzenie, zasiedla obecnie rzekę Katsura (obecność salamandry olbrzymiej chińskiej potwierdzono w 9 z 37 badanych lokalizacji) w japońskiej prefekturze Kioto, gdzie dochodzi do mieszania z miejscowym gatunkiem – "A. japonicus". Pojawiają się również niepotwierdzone informacje o populacjach na Tajwanie, w pasmie górskim Czin w Mjanmie, a także w pobliżu Władywostoku w Rosji. Ponadto w 1966 roku w źródle Jangcy w prowincji Qinghai złapany został pojedynczy osobnik "A. davidianus". Jako że zasiedlał on teren znajdujący się na wysokości bezwzględnej 4200 m n.p.m. (o ponad 2000 metrów wyżej niż jakakolwiek inna populacja salamandry olbrzymiej chińskiej), podejrzewać można, że należał on do populacji o odrębnym statusie taksonomicznym niż salamandra olbrzymia chińska. Jednakowoż przeprowadzone w 2012 roku badania terenowe nie wykryły obecności owych płazów na tym terenie.
Habitat.
Informacje ogólne.
Gatunek ten zasiedla głównie górzyste potoki charakteryzujące się przejrzystą i chłodną wodą. Wang i in. (2004) wyróżnili cztery główne typy siedlisk wybieranych przez "A. davidianus":
Sporadycznie "A. davidianus" migruje z potoku lub rzeki do większych jezior. Gatunek ten zazwyczaj wymaga zalesienia na brzegach rzek lub strumieni, w związku z czym nie występuje w krajobrazach zmodyfikowanych przez działalność ludzką, takich jak użytki rolne czy obszary miejskie (czym różni się od salamandry olbrzymiej japońskiej).
Preferowane obszary w cieku wodnym.
W cieku wodnym salamandra olbrzymia chińska zamieszkuje nory (ang. "den") znajdujące się na brzegach rzek i strumieni oraz w rzekach podziemnych. Kamieniste nory mają zazwyczaj szerokość 0,4-4,0 metra, a przy ich wyborze salamandra olbrzymia chińska kieruje się głównie szerokością, a także prędkością strumienia wody (przepływ wody w norach jest zazwyczaj stosunkowo niewielki) oraz typem podłoża. Nory te zapewniają ochronę przez drapieżnikami i działaniem promieni słonecznych. Mają one również dostęp do powierzchni wody, co umożliwia płazowi zaczerpnięcia powietrza (co ten robi sporadycznie, większość czasu spędzając odpoczywając pod wodą). Składają się zazwyczaj z dwóch 'pięter' – dolnego zanurzonego w wodzie na głębokości 1-2 metra i górnego znajdującego się wzdłuż powierzchni wody, mającego większą powierzchnię i niższą temperaturę. "A. davidianus" można również spotkać w szczelinach między dużymi kamieniami, jak i pod samymi kamieniami. Wykazano, że większa liczba osobników spotykana jest w głębokiej wodzie w niewielkiej odległości od dużych głazów.
Właściwości chemiczne wody.
Woda w potoku lub rzece zasiedlanych przez "A. davidianus" ma zazwyczaj pH 6,0–7,0. Temperatura wody waha się między 10 °C zimą a 25 °C latem w strumieniach położonych na stosunkowo niewielkiej wysokości bezwzględnej. W strumieniach znajdujących się na większych wysokościach bezwzględnych temperatura przyjmuje wartości od 3 °C zimą do 20 °C latem. Największą aktywność płazy te wykazują w temperaturze wody 20-22 °C. Aktywność znacznie spada w temperaturze 28-30 °C, a przy temperaturze wody powyżej 35 °C zaczyna dochodzić do zgonów. W prowincji Zhangjiajie odcinki strumieni zasiedlanych przez salamandrę olbrzymią chińską cechowały się dużym stężeniem tlenu (~7,2 mg/L), niskim chemicznym zapotrzebowaniem tlenu (~4,0 mg/L), niską zawartością azotu (~0,1 mg/L) oraz umiarkowaną twardością wody (~140 mg/L). Dowiedziono również, że płaz ten może z powodzeniem zasiedlać cieki wodne o stężeniu tlenu 4 mg/L bez oznak niedotlenienia. Natomiast stężenie 3 mg/L powodowało spowolnienie tempa wzrostu, a 2 mg/L prowadziło do zgonu po 48 godzinach.
Odżywianie.
Dieta.
Dieta w środowisku naturalnym nie jest dokładnie zbadana. Pierwszej sekcji żołądka dokonano w 1120 roku naszej ery. W jego świetle wykryto wówczas małe ryby i kraby. Spożycie pokarmu jest niewielkie w porównaniu do masy ciała, co sugeruje niski poziom podstawowej przemiany materii oraz niewielkie wymagania kaloryczne. Wśród badanych osobników 40% miało puste żołądki. Salamandra olbrzymia chińska może przetrwać kilka lat bez pożywienia, w czym pomagają zapasy tłuszczu zgromadzone w wątrobie. Według dotychczas przeprowadzonych badań w środowisku naturalnym "A. davidianus" żywi się m.in.:
Z pożywieniem połykane są również często gałązki i żwir. Po złapaniu obiektu niebędącego pożywienie, jak np. drewno, płaz ten zazwyczaj wypluwa go i zmienia miejsce polowania. Badanie Song (1994) pokazało, że "A. davidianus" ma silne skłonności kanibalistyczne – 27% (wagowo) diety stanowiły inne osobniki tego samego gatunku, następnie kraby (23%), płazy bezogonowe (12%), ryjówki (9%, dokładnie wodosorki), ryby (9% – głównie karpiowate i piskorzowate), bezkręgowce (6% – krocionogowate, motyle, ważki, Locusta, chrząszcze, a także Gordioidea – rząd nitnikowców). Gałązki, liście i żwir stanowiły 9% masy treści żołądkowej. Luo i Kang (2009) wykazali z kolei, że w prefekturze Zhangjiajie najważniejszym źródłem pożywienia były słodkowodne kraby, a tuż po nich krewetki. Opisano również przypadki żywienia się padliną.
W niewoli gatunek ten karmiony jest głównie rybami oraz płazami bezogonowymi. Wykazano, że w hodowlach na obszarach nadmorskich można z powodzeniem używać ryb morskich jako karmy. Dowiedziono również, że zawartość białka w diecie "A. davidianus" powinna wynosić 42-45,8%, a tłuszczy 2-3%. Odchody mają kształt ziaren, a ich średnica wynosi 3 milimetry.
Sposób polowania.
Płazy te polują głównie z zasadzki. Czasami wodne zwierzęta, takie jak ryby, same wpływają do nory "A. davidianus", gdzie są zjadane. Zazwyczaj jednak zwierzę to o zmierzchu opuszcza norę, chowa się na dnie strumienia z głową skierowaną w stronę przeciwną do kierunku pływu wody i w tej pozycji czeka na nadpływające zwierzęta. Po wykryciu ofiary salamandra olbrzymia chińska zbliża się do niej powoli i zasysa poprzez bardzo szybkie i mocne otwarcie jamy ustnej. Zasysanie rozpoczyna się otwarciem jamy ustnej, po której następuje znaczące opuszczenie kości gnykowej oraz natychmiastowe zamknięcie jamy ustnej. Cały cykl trwa około 155 milisekund (ms) u większych osobników oraz około 100 ms u mniejszych. Ofiara zassana jest do jamy ustnej już po mniej więcej 57 ms od początkowego otwarcia.
Po schwytaniu pokarm musi zostać przytrzymany oraz zmiażdżony przed połknięciem, w czym pomaga mocny zgryz cechujący ten gatunek płaza. W przeciwieństwie do większości innych kręgowców największy nacisk wywierany jest w przednim odcinku jamy ustnej.
Gatunek ten jest również w stanie zassać ofiarę zbliżającą się z boku – dochodzi wówczas do nierównomiernego otwarcia jamy ustnej, w czym pomagają jednostronne ruchy żuchwy oraz kości gnykowej. Jest to bardzo rzadko spotykany sposób polowania wśród kręgowców.
Cheng (1998) opisał również przypadki opuszczania cieku wodnego i polowania na małe kręgowce i bezkręgowce w lesie 5-10 metrów od brzegu rzeki.
Ekologia.
Rytm biologiczny.
Gatunek głównie nocny – za dnia odpoczywa w norach, które opuszcza wieczorem lub późnym popołudniem w celu żerowania. W prefekturze Zhangjiajie podczas okresu godowego osobniki wypływały z nory pomiędzy 17:22 i 19:03 miejscowego czasu (samce nieco wcześniej niż samice), po czym największą aktywność obserwowano między godziną 21 i 23 dla samic i 21 i 1 dla samców. Samice powracały do nor między 23:01 i 01:02, a samce między 06:19 i 08:38. Liang i Wu (2010) zbadali z kolei rytm dobowy "A. davidianus" w niewoli i zaobserwowali, że żerowanie rozpoczynało się od 20:30 i było najbardziej nasilone tuż po 21:00. Do końca polowania dochodziło między 01:00 i 03:00. Jeżeli nora zajmowana jest przez parę, osobniki te wymieniają swoją pozycję – rankiem wejście do nory strzeżone jest przez samca (samica schowana głębiej), a wieczorem to samica znajduje się bliżej wejścia do nory.
Płaz ten jest najbardziej aktywny podczas okresu godowego. Wtedy to również zwiększa się jego aktywność za dnia. Zimą dochodzi do spadku temperatury wody, co skutkuje mniejszą aktywnością. Gatunek ten wykazuje dużą odporność na zmiany temperatury i jest w stanie funkcjonować w wodzie o temperaturze 3-25 °C. Podczas dłuższego przebywania w wodzie o wysokiej temperaturze (30 °C) dochodzi do stresu oksydacyjnego, a także do zmian fizjologicznych – m.in. w strukturze hepatocytów. Powoduje to wzrost ekspresji enzymów przeciwutleniających, a proces ten kontrolowany jest przez czynnik transkrypcyjny Nrf2. Przed nadejściem zimy pod skórą w okolicach kloaki gromadzona jest warstwa tłuszczu. Tłuszcz ten chroni przed niskimi temperaturami, a także zapewnia źródło pożywienia. Podczas zimy dochodzi do hibernacji, kiedy to para lub kilka par salamander olbrzymich chińskich przechodzi w stan pół-snu na dolnym piętrze nory. Niski poziom przemiany materii utrzymywany jest m.in. przez słabe oddychanie przez skórę.
Terytorium i migracje.
Gatunek terytorialny, szczególnie podczas okresu godowego. Zaobserwowano częste walki pomiędzy osobnikami różnych płci, które prowadzić mogą do obrażeń lub śmierci. Struktura społeczna jest słabo poznana – nory mogą być zajmowane przez pojedynczego osobnika, parę, ale także przez kilka par. Badania demograficzne w powiecie Lushi wykazały istnienie 8 różnych grup wiekowych, natomiast według badań przeprowadzonych w niewoli istnieje 5 grup wiekowych. W okresie godowym stosunek liczby samic do samców wynosi mniej więcej 1:0,9. Terytorium ma zazwyczaj niewielki rozmiar (średnio około 35 m2). Po wypuszczeniu płazów urodzonych w niewoli osobniki płynęły w górę rzeki przez średnio 300 metrów w celu poszukiwania nory; obszar poszukiwania wynosił przeciętnie 1150 m2. Do przemieszczania dochodziło głównie w ciągu nocy, za dnia zwierzęta odpoczywały w tymczasowych kryjówkach. Do znalezienia stałej kryjówki dochodziło średnio po 10 dniach, a powierzchnia terytorium leżącego w pobliżu nory wynosiła średnio 40 m2 dla samców i 30 m2 dla samic. W przypadku zniszczenia nory "A. davidianus" płynie zazwyczaj w górę rzeki w poszukiwaniu nowego schronienia.
Jest to mało ruchliwy gatunek, a przemieszczanie się zarejestrowano przez 70% dni. W ciągu doby salamandra olbrzymia chińska przepływa zazwyczaj niewielkie odległości, chociaż zaobserwowano również osobniki pokonujące dystans 880 metrów w ciągu jednego dnia. U dorosłych osobników zaobserwowano większą aktywność w okresie pełni Księżyca. "A. davidianus" rzadko zmienia nory, co prowadzić może do zmniejszonego przepływu genów pomiędzy poszczególnymi populacjami.Podczas pływania płaz ten używa ogona jako wiosła, a także odpycha się od kamieni. Nie jest jednakowoż sprawnym pływakiem.
Komunikacja.
Słabo zbadana. Złapany osobnik rzekomo wydaje dźwięk podobny do płaczu ludzkiego dziecka. Pieśń godowa samca opisywana jest jako dźwięk ‘łuła-łuła’ (ang. "wuwa-wuwa"). Ponadto gatunek ten wydaje również dźwięk przypominający brzmieniem ‘a-a’ o częstotliwości 1,5-8,5 kHz. Płaz ten ma słaby wzrok, w związku z czym bada środowisko głównie poprzez guzki czuciowe na bokach ciała pozwalające na odczuwanie wibracji wody, co pomaga w polowaniu oraz namierzaniu innych osobników "A. davidianus".
Zachowania obronne.
Zaniepokojony, płaz ten przenosi się do głębszych wód. Chowa się również w szczelinach między kamieniami. Zachowania obronne są również agresywne, dochodzić może do zwracania resztek jedzenia, a także ruchów ciała powodujących zmętnienie wody, co pozwala na szybką ucieczkę. Po złapaniu salamandra olbrzymia chińska wydziela lepką mleczną ciecz, a także gryzie, co może spowodować głębokie rany na ręce osoby trzymającej płaza.
Rola ekologiczna.
Na wielu obszarach salamandra olbrzymia chińska jest drapieżnikiem szczytowym, dzięki czemu kontroluje liczebność słodkowodnych skorupiaków, owadów, płazów bezogonowych i ryb, których nadmierna ilość mogłaby mieć negatywny wpływ na cały ekosystem. Na "A. davidianus" polują zazwyczaj inne osobniki tego samego gatunku, ludzie, a także górskie drapieżniki takie jak wydra europejska, łasica syberyjska, lis rudy czy balizuar obrożny. Na młode osobniki polują głównie węgorze japońskie.
Płaz ten może służyć jako gatunek wskaźnikowy w związku z dużą wrażliwością na zanieczyszczenia wody.
Jest to również gatunek inwazyjny, a badanie przeprowadzone w 2012 roku w japońskiej rzece Katsura dowiodło, że spośród 125 złapanych "Andrias" 25 należało do gatunku "A. japonicus", 76 było mieszańcami, a 6 "A. davidianus" (18 osobników nie zidentyfikowano). Osobniki te pochodzącą najprawdopodobniej z nielegalnego importu w celach kulinarnych.
Rozród i rozwój.
Okres godowy.
Okres godowy rozpoczyna się zazwyczaj w okresie od maja do końcówki lipca, kiedy temperatura wody osiągnie wartość 20 °C. Wzrastająca temperatura wody stymuluje rozwój narządów płciowych – u samców skóra wokół kloaki nabrzmiewa, a u samic jajowód różnicuje się na trzy części: strzępki jajowodu, środkową część jajowodu oraz w macicę łączącą się bezpośrednio z kloaką. U samców zaobserwowano również wieczorne obmywanie całego ciała bieżącą wodą, co indukuje rozwój jąder, a także wydzielanie gonadoliberyny przez podwzgórze, która z kolei uaktywnia wydzielanie gonadotropiny przez przysadkę mózgową (stymulowane jest to głównie poprzez obmywanie pyska). Gonadotropina następnie indukuje wydzielanie hormonów płciowych przez gonady.
Do rozrodu dochodzi w norach zlokalizowanych pod kamieniami lub na brzegu rzeki, których wejście skierowane jest w dół strumienia. Przed godami samiec przez około tydzień czyści norę, usuwając żwir i piasek głównie za pomocą kończyn lub ogona. Dzięki temu dno nory staje się czystsze i gładsze, a także zwiększa się głębokość wody wewnątrz nory, co prowadzi do większej przeżywalności jaj. Samiec posiadający własną norę, która może zwabić samicę, nazywany jest "władcą nory" (ang. "den master").
U gatunku tego występuje zarówno monogamia, jak i poliginia. Podczas okresu godowego samiec zazwyczaj czeka przy wejściu do nory, do której następnie samica wpływa lub jest przez samca zaganiana. Podczas zalotów występuje kilka typów zachowań:
Zdarza się również, że samica z widocznym sznurem jaj wystającym z kloaki goniona jest przez kilka samców, po czym jeden z nich kopuluje z nią w norze.
Kopulacja i zapłodnienie.
W sierpniu samica składa sznur jaj w norze samca, co poprzedzone jest skurczami brzucha samicy, a także kontaktem fizycznym pomiędzy partnerami, takim jak splatanie się ogonami, co może ułatwiać samcowi przekazywanie feromonów z gruczołów skórnych do ciała samicy. Proces składania jaj trwa jednorazowo około 1-3 minut i może zostać powtórzony do 7 razy, a cała kopulacja trwać może do 3 godzin. Podczas całego okresu godowego samica składa 400-500 jaj, w tym 10-100 podczas danej kopulacji. Jaja złotego koloru składane są głównie na dolnym piętrze nory. Ich średnica wynosi 7-8 mm. Zapłodnienie jest zewnętrzne – samiec polewa jaja spermą, co prowadzi do zmętnienia wody. Zapłodnione jaja są białe, a dzięki hydratacji ich średnica wzrasta do 15-20 mm. W gatunku tym dochodzi być może do poliembronii, która u płazów ogoniastych obserwowana jest rzadko. Najwięcej jaj zapładnianych jest w temperaturze wody 20-25 °C. Po zakończonej kopulacji samica opuszcza norę, a samiec opiekuje się potomstwem.
Embriogeneza.
Jian i in. (2007) zbadali embriogenezę salamandry olbrzymiej chińskiej i dokonali następujących obserwacji:
Opieka rodzicielska i wylęg.
Nad zapłodnionymi jajami i larwami opiekę sprawuje samiec, dopóki młode osobniki nie zaczną odżywiać się same, co zazwyczaj następuje po 4 miesiącach. Samiec nie pożywia się podczas początkowego okresu ochrony potomstwa i wykonuje kilka czynności mających na celu zwiększenie sukcesu wylęgowego:
Wszystkie te zachowania były najczęściej obserwowane podczas fazy organogenezy rozwoju zarodkowego. Ich częstotliwość może natomiast zwiększać się podczas okresu spadku jakości wody w celu zwiększenia stężenia tlenu w wodzie. Do wylęgu dochodzi według różnych źródeł od 31 do 50 dni po zapłodnieniu, zazwyczaj w październiku. Młode osobniki są niekiedy omyłkowo zjadane przez samca. Na tempo rozwoju jaj wpływają:
W gatunku tym płeć determinowana jest przez środowisko rozwoju organizmu jak i przez środowisko hormonalne. Przy inkubacji jaj w temperaturze 20 °C wylęga się mniej więcej tyle same samców co samic. Przy wyższych temperaturach natomiast rodzi się proporcjonalnie więcej samców – w temperaturze wody 28 °C około 2/3 nowo narodzonych osobników to samce. W naturze sukces wylęgowy wynosi około 30%, a przeżywalność młodych osobników jest bardzo niska. Larwa wydostaje się z jaja poprzez skręty ciała, w czym pomaga również rozszerzenie i rozluźnienie zewnętrznej osłonki jaja.
Dojrzewanie i wzrost.
Nowo wyklute larwy mierzą według różnych doniesień 2-3,5 cm. długości i ważą 0,27-0,7 grama. Posiadają również dobrze rozwinięte skrzela o długości około 1 cm. 8-dniowe larwy mierzą 3,3-4,0 cm., a te w wieku około 26-28 dni 3,9-4,5 cm. W pierwszym miesiącu życia górna część ciała ma jaskrawy czerwonoczarny kolor, a dolna, na której obecny jest pęcherzyk żółtkowy – złotożółty. Następnie kolor grzbietu zmienia się na brązowy, a brzucha na żółtawobiały. Miesiąc po wykluciu u larw wyodrębniają się palce i znacznie wydłużają kończyny. Dochodzi wtedy również do hibernacji, a hibernujące larwy mierzą 4-5 cm długości. Przez pierwsze miesiące życia larwy odżywiają się głównie substancjami odżywczymi zawartymi w pęcherzyku żółtkowym oraz w pewnym stopniu pokarmem zwierzęcym (podobnie jak osobniki dorosłym, robią to głównie w nocy), jednakowoż ich dieta nie jest dobrze poznana – wiadomo natomiast, że część diety stanowi plankton. Występuje różnica w tempie wzrostu pomiędzy płciami – samce zazwyczaj rosną szybciej. Około 100 dni po wykluciu u larw zaczynają rozwijać narządy płciowe, na co wpływa temperatura i hormony płciowe (jako że podanie młodym osobnikom estradiolu doprowadziło do zaburzenia struktury płci i populacji, w której 81-100% osobników stanowiły samice). Zidentyfikowano wiele genów regulujących szlaki sygnałowe odpowiedzialne za rozwój gonad:
W rozwoju narządów płciowych bierze również udział niekodujący RNA – głównie miRNA, piRNA i tsRNA. Wśród 6-miesięcznych osobników nie ma istotnych różnic anatomicznych pomiędzy dwiema płciami. W wieku 6 miesięcy rozpoczyna się regularne linienie, do którego dochodzi raz na miesiąc lub częściej (skóra jest następnie zjadana przez młodego osobnika). Po osiągnięciu długości 6 cm, co następuje mniej więcej w 9 miesiącu życia, płazy te rosną około 10 cm na rok i osiągają następujące rozmiary:
Po osiągnięciu długości odpowiadającej 60% ostatecznej długości tempo wzrostu maleje. Do przeobrażenia w osobnika dorosłego dochodzi przy długości ciała 20-25 cm. Dokładny wiek zależy od dostępności pożywienia, a także od temperatury wody (salamandry olbrzymie chińskie trzymane w zimniejszej wodzie później przechodzą przeobrażenie). U 2-3-letnich osobników następuje zanik skrzeli – zamykają się szczeliny skrzelowe, a skrzela zastępowane są przez płuca. Proces ten jest w dużej mierze regulowany przez miRNA. Zmienia się wówczas budowa anatomiczna głowy i otworu gębowego, a także struktura przewodu pokarmowego, w którym zaczynają wyodrębniać się narządy takie jak dwunastnica i odbytnica. Zmienia się również flora bakteryjna przewodu pokarmowego i wzrasta proporcjonalny udział "Firmicutes""." Na wolności młode osobniki zaczynają pożywiać się krabami i krewetkami w wieku 3-4 lat.
Dojrzewanie płciowe rozpoczyna się w 4. roku życia, kiedy to u samców pojawiają się gamety, spermatocyty I i II rzędu oraz nasienie w kanalikach nasiennych, a u samic pęcherzyki Graafa w jajnikach. Pełna dojrzałość płciowa osiągana jest w wieku 5-6 lat, możliwe, że w niektórych populacjach później – około 8. roku życia. Płeć można rozpoznać za pomocą ultrasonografii dopplerowskiej, która pozwala zaobserwować jajniki lub jądra w ciele płaza, a także za pomocą markerów genetycznych takich jak sekwencje "adf431" czy "adf340" występujące wyłącznie u samic.
Długość życia.
Jeden z najdłużej żyjących płazów świata. Szacuje się, że na wolności gatunek ten może żyć 50-60 lat lub dłużej. W niewoli długość życia wynosi co najmniej 25 lat.
Rozmnażanie w hodowli.
W niewoli zwierzętom tym w celach rozrodczych buduje się niekiedy specjalne betonowe komnaty połączone ze sztucznym strumieniem siecią podwodnych tuneli. W hodowli rozród zazwyczaj indukowany jest zastrzykami hormonalnymi, które stymulują rozwój plemników i owulację. Dzięki utrzymaniu prawidłowej temperatury (18-21 °C), poziomu natlenienia (&gt;5mg/L), natężenia oświetlenia (300 luksów) oraz poprzez wstrzykiwanie hormonów takich jak gonadotropina kosmówkowa i analog gonadoliberyny sukces wylęgowy może zostać zwiększony do ponad 76%. Wykonuje się również wstrzykiwanie oksytocyny oraz sztuczne unasienianie. Coraz popularniejszy jest również rozród metodami naturalnymi. W związku z częstymi infekcjami bakteryjnymi niezapłodnione i zainfekowane jaja powinny być regularnie usuwane. Na farmach w pierwszym roku życia młode osobniki odżywiają się wyłącznie substancjami zawartymi w pęcherzyku żółtkowym. W drugim roku życia zaczynają również pożywiać się bezkręgowcami, takimi jak kompostowce różowe dostarczanymi przez pracowników hodowli. W trzecim roku życia młode osobniki odżywiają się wyłącznie pokarmem zwierzęcym, głównie krewetkami i krabami. W warunkach hodowlanych wzrost larw jest znacznie szybszy niż na wolności i mogą one osiągać długość 24–30 cm rok po wykluciu. Jednocześnie osobniki te są lżejsze niż dzikie płazy o tej samej długości ciała.
Choroby.
Infekcje wirusowe.
Gatunkowi temu zagrażają głównie infekcje wirusowe często występujące na farmach. Za infekcje odpowiadają wirusy z rodziny "Iridoviridae" – rodzaje "Ranavirus" i "Iridovirus", które przenoszą się głównie poprzez transmisję poziomą. Pierwsze zakażenia stwierdzono w 2009 roku, kiedy to w prowincji Shaanxi doszło do epidemii chorób wywoływanych przez ranawirusy. Rozwój epidemii ułatwiają niewłaściwe warunki hodowlane, w tym duże bardzo duże zagęszczenie osobników w jednym zbiorniku na farmach, a także handel płazami pomiędzy różnymi farmami.
Dotychczas epizootię zaobserwowano w prowincjach Hubei, Hunan, Syczuan, Shaanxi i Zhejiang, a epidemie prowadzą do znaczących strat finansowych na farmach. Wirusy infekujące salamandrę olbrzymią chińską należą do kilku blisko spokrewnionych gatunków, którym zostały nadane wstępne nazwy takie jak "Chinese giant salamander iridovirus (GSIV)". Wirusy te spokrewnione są z wirusami infekującymi żabę "Lithobates grylio", co może sugerować, że doszło do międzygatunkowego przenoszenia się wirusów podczas karmienia osobników "A. davidianus" zainfekowanymi żabami na farmach. Infekcje często prowadzą do śmierci salamandry olbrzymiej chińskiej, a śmiertelność na farmach wynosi 60-95% i jest wyższa u młodych osobników i larw. Zakażone osobniki umierają zazwyczaj po 1-2 tygodniach od początkowej infekcji. Wykazano, że osobniki, u których liczba wirusów w ciele utrzymywana była na niskim poziomie, mogły przetrwać infekcję.
Biologia molekularna wirusów atakujących "A. davidianus" jest przedmiotem licznych badań badań. Wiadomo, że długość genomu "Andrias davidianus ranavirus" (ADRV) wynosi ponad 106 000 bp i że genom ten koduje około 95 białek. Podczas infekcji komórek ADRV wiąże się z siarczanem heparanu obecnym na powierzchni komórki. Spokrewniony GSIV wnika do wnętrza komórki poprzez endocytozę, do której dochodzi około godzinę po początkowej infekcji. Następnie rdzeń wirusa transportowany jest do jądra komórkowego, w którym dochodzi do syntezy wirusowych białek, następnie zwijanych w cytoplazmie.
Po 12-24 godzinach od początku infekcji część wirionów, już po syntezie nukleokapsydu, wydostaje się z komórki poprzez pączkowanie. Po 24-48 godzinach od początku infekcji dochodzi do lizy komórki (za którą odpowiada głównie działanie kaspaz). Dzięki niej pozostała część wirionów może wydostać się i przeniknąć do następnych komórek. Wirusy te infekują głównie nerki, wątrobę, śledzionę i płuca, a niektóre tkanki, takie jak jądra, nie są infekowane. Na poziomie komórkowym dochodzi m.in. do obumierania hepatocytów, a także przesunięcia się jądra bliżej błony komórkowej. Do najbardziej powszechnych objawów należą:
W zależności od najbardziej widocznych objawów można wyróżnić kilka miejscowych nazw chorób wywoływanych przez wirusy – jeżeli występuje obrzęk i krwawienie w obrębie głowy, choroba nazywana jest "chorobą wielkiej głowy" (ang. "big head disease"), jeżeli podobne symptomy występują na stopie – "chorobą wielkiej stopy" (ang. "big foot disease"). Przy martwicy nabłonka jamy ustnej choroba nazywana jest "chorobą złej buzi" (ang. "bad mouth disease"), a przy martwicy ogona "chorobą złego ogona" (ang. "bad tail disease").
Inne patogeny.
Dochodzi również do infekcji bakteryjnych przez m.in. następujące bakterie:
Odnotowano również infekcje przez orzęski z rodzaju "Balantidium" – "B. sinensis" i "B. andianusis", lęgniowce z rodzaju "Saprolegnia" oraz przywry z gatunków "Liolope copulans" i "Neoandrincola muchuanensis". W okazie muzealnym wykryto również "Batrachochytrium dendrobatidis" – gatunek grzyba wywołujący chytridiomikozę, która dziesiątkuje populacje płazów na świecie. Jednakowoż wpływ tego gatunku grzyba na naturalne populacje "A. davidianus" nie jest znany. W badaniu Tapley i in. (2021) u 20 dziko żyjących osobników nie wykryto obecności ranawirusów ani "Batrachochytrium dendrobatidis""."
Ochrona przed patogenami.
Gatunek ten cechuje się proporcjonalnie większą liczbą genów odpowiadającą za regulację odpowiedzi immunologicznej niż ryby i ssaki. Zbadano dotychczas funkcje receptorów rozpoznających wzorce, cytokin, czynników biorących udział w regulacji działania dopełniacza, receptorów limfocytów T i B, a także białka regulujące szlaki sygnałowe JAK-STAT lub kinazy aktywowane mitogenami. Salamandra olbrzymia chińska posiada również dodatkowe kopie niektórych receptorów toll-podobnych jak np. TLR2 czy TLR5, co związane jest z życiem w dwóch środowiskach – wodnym i lądowym i tym samym narażeniem na działanie bardziej zróżnicowanej grupy patogenów. Ważną rolę w odpowiedzi immunologicznej odgrywają również receptory NOD-podobne (NLR) oraz receptory RIG-I-podobne (RLR). Układ odpornościowy posiada kilka różnic w porównaniu z innymi płazami:
Do obrony przed wirusami "A. davidianus" wykorzystuje głównie odpowiedź odpornościową nieswoistą. Odpowiedź ta regulowana jest w dużej mierze przez interferony typu I, które stymulują np. ekspresję genu Mx, hamujcego syntezę wirusowego kapsydu poprzez zmniejszenie ilości wirusowego białka "major capsid protein", MCP, które spełnia istotną rolę w replikacji wirusa. Ponadto do obrony przed infekcjami wirusowymi wykorzystywane są receptory TLR7 i TLR9, miRNA, białko galektyna 1, autofagia, apoptoza i egzosomy zawierające enzym UCHL1. Ważną rolę odgrywa również główny układ zgodności tkankowej, MHC, który u tego gatunku cechuje się dużą różnorodnością. Ponadto częstość epidemii na farmach może zostać zmniejszona poprzez poddawanie kwarantannie nowo przybywające osobniki, a także poprzez dezynfekcję wody stosowanej na farmach, która często spuszczana jest do pobliskich zbiorników, co może prowadzić do epidemii wśród dzikich populacji. Możliwe jest również wykorzystanie szczepionek, w których głównym białkiem wirusa jest zazwyczaj MCP. Przetestowano dotychczas m.in. szczepionki DNA, szczepionki rekombinowane i szczepionki inaktywowane. Wszystkie rodzaje szczepionek zmniejszyły częstość infekcji i doprowadziły do przeżywalności osobników "A. davidianus" na poziomie 67-84%.
W obronie przeciwko infekcjom bakteryjnym wykorzystywane są m.in. katelicydyny, peptydy obecnie głównie w skórze, które niszczą błonę komórkową bakterii. Inne białka wykorzystywane do obrony przeciwko bakteriom to interleukina 18 (w genomie "A. davidianus" obecne dwa loci, co jest rzadko spotykane wśród zwierząt), ferrytyny zmniejszające ilość żelaza dostępną dla mikroorganizmów, a także proteazy katepsyny – katepsyna C oraz katepsyna A.
Ochrona.
Stan populacji.
Populacja salamandry olbrzymiej chińskiej malała stopniowo w związku z gospodarką rabunkową od co najmniej roku 200 p.n.e. do lat 50. XX wieku. Tempo kurczenia się zasięgu oraz rozmiarów populacji zwiększyło się znacznie, począwszy od lat 50. XX wieku, kiedy to zaczęła postępować fragmentacja siedliska. Polowania na większą skalę rozpoczęły się w latach 60. XX wieku, a w latach 70. XX wieku w niektórych prowincjach (np. Henan) zanotowano spadek w liczbie i masie wyławianych osobników. W niektórych regionach spadek populacji rozpoczął się później – w pasmie górskim Qin Ling gatunek ten występował licznie do końcówki lat 70. XX wieku, kiedy to w roku 1978 ludność z południa (uznająca salamandrę olbrzymią chińską za przysmak) zaczęła migrować na północ, gdzie żywiła się napotkanymi osobnikami "A. davidianus". Szacuje się, że między rokiem 1950 i 2000 w całych Chinach zasięg jak i rozmiar populacji skurczyły się o 60-90%. Do roku 2012 obecne były małe i średnie populacje, a liczebność niektórych z nich stopniowo rosła. Jednakowoż od około 2014 do 2018 roku liczba dziko żyjących osobników po raz kolejny zaczęła dramatycznie spadać. Obecnie odkrywane są co jakiś czas nowe populacje, jednakowoż większość populacji całkowicie zanika, a ich rozmiar, w szczególności tych zasiedlających jaskinie, jest bardzo mały. W badaniu terenowym autorstwa Turvey i in. (2018) obecność salamandry olbrzymiej chińskiej stwierdzona została w 4 z 97 przebadanych lokalizacji i możliwym jest, że napotkane osobniki były uciekinierami z hodowli, a nie dziko żyjącymi zwierzętami. W niektórych regionach obecność "A. davidianus" potwierdzają jedynie zeznania miejscowej ludności. Populacje różnią się między sobą różnorodnością genetyczną, która w niektórych populacjach cały czas jest stosunkowo wysoka. Jednakowoż w większości populacji różnorodność ta maleje.
Status prawny.
Płaz ten zalicza się do tzw. gatunków EDGE (ang. "EDGE species, Evolutionary Distinct and Globally Endangered"), co oznacza, że posiada wysoki wynik wskaźnika EDGE, który łączy status ochronny ze stopniem odrębności genetycznej danego taksonu. Gatunek ten ma drugi najwyższy wynik EDGE ze wszystkich płazów, na pierwszym miejscu znajduje się nowozelandzki płaz bezogonowy, liopelma Archeya ("Leiopelma archeyi)". W czerwonej księdze gatunków zagrożonych wymieniony jako pojedynczy gatunek – "Andrias davidianus". W 1996 roku posiadał status DD (brak danych), a od 2004 roku jest gatunkiem krytycznie zagrożonym (CR). Gatunek ten znajduje się również w załączniku I konwencji o międzynarodowym handlu dzikimi zwierzętami i roślinami gatunków zagrożonych wyginięciem (CITES), w aneksie A rozporządzenia Unii Europejskiej dotyczącego handlu dziką fauną i florą, odpowiadającemu w dużym zakresie załącznikowi I CITES oraz w amerykańskiej ustawie Endangered Species Act, w której ma status gatunku zagrożonego. W 1988 roku rząd Chin wydał dokument o ochronie dzikich zwierząt "China's Wild Animal Protection Act," w którym salamandrze olbrzymiej chińskiej nadany został "grade" (stopień) II, w związku z czym odłów osobników z obszarów chronionych jest nielegalny. Dziko złapane osobniki są chronione prawnie, ale ich potomstwo urodzone w hodowli może być legalnie sprzedawane, np. do restauracji. Farmy, na których płazy te są hodowane, są prawnie zobowiązane do posiadania licencji zezwalającej na hodowlę i sprzedaż "A. davidianus", istnieje natomiast wiele nielegalnych farm działających bez licencji. Niektóre samorządy i firmy zajmujące się hodowlą salamander olbrzymich chińskich prowadzą kampanie mające na celu zniesienie statusu gatunku chronionego prawnie.
Zagrożenia.
Gatunkowi temu zagrażają głównie gospodarka rabunkowa, utrata środowiska, a także zanieczyszczenia środowiska i zmiany klimatu. Największe zagrożenie stanowi nielegalny odłów, który przeprowadzany jest przez miejscową ludność jak i przez profesjonalnych kłusowników, którzy zazwyczaj wyłapują wszystkie osobniki zasiedlające dany potok. Płazy te często wyłapywane są również na obszarach chronionych, m.in. w rezerwacie Kuejczou. Do polowań na salamandry olbrzymie chińskie stosuje się następujące metody:
Ponadto larwy rozwijające się w jaskiniach mogą być wyłapywane podczas opuszczania jaskiń. Wraz z nadejściem wolnego rynku pod koniec lat 80 XX wieku cena mięsa salamandry olbrzymiej chińskiej znacząco się zwiększyła, co spowodowało zmianę sposobu łapania z ręcznego na łapanie z wykorzystaniem trucizn. Fenpropatryna stosowana w latach 1992–1998 doprowadziła do znacznego spadku liczebności "A. davidianus", a także zwierząt, którymi płaz ten się żywi. Po 2004 roku straty w populacjach salamandry olbrzymiej chińskiej były tak znaczące, że zaniechano stosowania trucizn i "bow-hooks" z powodów finansowych. Płazy te często są również przemycane drogą lądową i powietrzną. Złapane osobniki są wykorzystywane w następujących celach:
Do innych zagrożeń należą:
Działania ochronne.
Portal EDGE of Existence informuje, że w ochronie "A. davidianus" kluczowe będą następujące działania: praca z interesariuszami, poprawa stanu wiedzy o gatunku oraz przeznaczanie większej ilości środków na działania ochronne. Obecnie w niektórych prowincjach takich jak Shaanxi urzędy rybackie zajmują się przechwytywaniem nielegalnie złapanych osobników, które następnie dostarczane są do licencjonowanych farm. Jednakowoż kłusownicy rzadko pociągani są do odpowiedzialności karnej, a niektórzy z nich otrzymują rekompensatę. Wśród najważniejszych działań ochronnych wymienia się:
Znaczenie użytkowe, kulturowe i naukowe.
Salamandra olbrzymia chińska jako pożywienie oraz jej zastosowanie w lecznictwie.
Gatunek ten jedzony jest przez ludność zamieszkującą Chiny od czasów prehistorycznych – w szczególności w południowej części Chin. Mięso ma delikatną konsystencję, a jego smak porównywany jest do smaku mięsa rybiego, kurzego, mięsa węża oraz żab i nazywane jest "żywym żeńszeniem w wodzie" (ang. "live ginseng in the water"). Płazy te często trzymane są w akwariach koło restauracji, w których tworzy się z nich zupy, gulasze oraz inne potrawy. Mięso salamandry olbrzymiej chińskiej zawiera 18 aminokwasów, z czego 8 to aminokwasy egzogenne. Tłuszcz obecny jest głównie w ogonie, a mięso cechuje się dużą zawartością nienasyconych kwasów tłuszczowych, w tym ω-3 i ω-6. Mięso zawiera również duże ilości makroelementów i mikroelementów takich jak fosfor, cynk, mangan i miedź, wątroba z kolei bogata jest w witaminy A, B, D. W tradycyjnej medycynie chińskiej uznaje się, że mięso to odżywia energię Qi oraz że posiada pozytywny wpływ na ludzką mądrość. Używane jest ono do leczenia anemii, czerwonki i malarii, a także niestrawności u dzieci od dawnych czasów. Ponadto pobudza apetyt. Uznaje się również, że sok trzustkowy zmniejsza temperaturę ciała i poprawia wzrok. Część z rzekomych korzyści potwierdzona została naukowo – wykazano, że mięso salamandry olbrzymiej chińskiej ma większą zawartość przeciwutleniaczy niż wołowina, wieprzowina, mięso kurze oraz rybie. Karmienie muszki owocówki mięsem "A. davidianu"s przedłużyło oczekiwaną długość życia, spowolniło starzenie, a także zwiększyło możliwości rozrodcze karmionych owadów. U karmionych myszy zredukowało ono uczucie zmęczenia i zmniejszyło stężenie kwasu mlekowego we krwi. Ponadto przewiduje się, że glikoproteiny salamandry olbrzymiej chińskiej mogą mieć właściwości przeciwnowotworowe, a maści zawierające mieszankę skóry, tłuszczu oraz śluzu "A. davidianus" skróciły proces gojenia ran u myszy z oparzeniami drugiego stopnia i odmrożeniami.
Znaczenie w kulturze.
Gatunek ten jest częstym obiektem legend. Spekuluje się, że płaz ten zainspirował legendy o chińskich smokach. Według innej legendy salamandra olbrzymia chińska może żyć w "najgorętszym z ogni", a wczesnym przybyszom do Chin pokazywano ognioodporne okrycie wykonane rzekomo z wełny "A. davidianus" (w rzeczywistości ubiór ten wykonany był zapewne z azbestu). Gatunek ten jest często przedstawiany na ceramice kultury Yangshao, a jego tłuszcz wykorzystywany był również w lampach i pochodniach. Istnieje również teoria głosząca, że chiński symbol yin i yang przedstawia dwa splecione osobniki salamandry olbrzymiej chińskiej. Według innych legend rzekomy płacz wydawany przez salamandry olbrzymie chińskie powiązany jest z ludzkimi dziećmi – uważa się, że niektóre dzieci (np. te nieślubne lub martwe) zamieniają się w "A. davidianus" lub że są przez płaza zjadane. Obecnie w niektórych regionach Chin uznaje się, że dotknięcie lub zjedzenie "A. davidianus" przynosi pecha. Gatunek ten opisywany był również w mediach w 2019 roku, kiedy to wykazano, że to być może "A. sligoi" jest największym gatunkiem płaza. O badaniu tym informowały m.in. National Geographic, New Scientist, The Independent, Sky, BBC. W 2008 roku gatunek ten został wybrany jako "najdziwniejszy zagrożony gatunek płaza" przez "London Animal Association of UK".
Hodowla salamandry olbrzymiej chińskiej.
Gatunek ten zaczął być hodowany na farmach w latach 60. i 70. XX wieku w prowincjach Syczuan, Anhui i Shaanxi, a branża ta zaczęła się znacząco rozwijać od 2004 roku dzięki subwencjom rządowym. W 2015 roku liczba farm hodujących "A. davidianus" wynosiła 2622, a liczba hodowanych osobników prawie 12,5 miliona. Obecnie dokładny rozmiar branży nie jest znany. Farmy skupiają się na hodowli osobników dorosłych lub larw, a licencja nadawana jest przez miejscowe urzędy rybackie. W celu przyspieszenia wzrostu na niektórych farmach stosuje się przymusowe karmienie. Branża ta jest bardzo dobrze rozwinięta w prowincji Shaanxi, gdzie w 2011 roku w spisie statystycznym odnotowano 2,6 miliona hodowanych salamander olbrzymich chińskich, a w 2010 roku w niektórych powiatach około 60% rodzin zatrudnionych było na farmach. W tejże prowincji branża warta była około miliarda yuanów w 2009 roku. W 2012 roku w farmach zlokalizowanych w paśmie Qin Ling leżącym w południowej części prowincji Shaanxi przetrzymywanych było 70% wszystkich osobników hodowanych w Chinach. W Qin Ling hodowla "A. davidianus" jest jednym z najważniejszych obszarach lokalnej gospodarki wraz z hodowlą ziół i grzybów. Wśród farm hodujących salamandry olbrzymie chińskie wyróżnić można dwa główne modele zarządzania:
Istnieje również trzeci model – spółdzielni rozrodczych (ang. "breeding cooperatives"), które uczą swoich członków metod hodowlanych, a także zapewniają pomoc marketingową i prawną. W powiecie Liuba (prowincja Shaanxi) istnieją dwie takie spółdzielnie zrzeszające około 300 członków z ponad 200 farm.
Przyszłość branży jest niepewna, gdyż opiera się ona praktycznie całkowicie na piramidzie finansowej. W związku z polityką władz lokalnych promującej rozwój branży większość nowo urodzonych osobników sprzedawanych jest do nowo powstałych farm, a około 3% (wagowo), głównie osobniki chore i niezdolne do rozrodu, kupowana jest przez restauratorów.
Płaz ten trzymany jest również rzadko w ogrodach zoologicznych, gdzie hodowany jest od wczesnych lat 90. XX wieku (w ZSL London Zoo przetrzymywany był w latach 20. XX wieku). Osobniki zazwyczaj trzymane są pojedynczo w związku z terytorializmem oraz karmione są rybami, a także krewetkami i dżdżownicami. Obecnie nie istnieją programy hodowlane w ogrodach zoologicznych. Salamandra olbrzymia chińska znajduje się w zbiorach m.in. następujących ogrodów zoologicznych:
Zastosowania naukowe.
Gatunek ten jest coraz częstszym obiektem badań naukowych. Może on służyć jako model do badania adaptacji podczas zmiany trybu życia z wodnego na lądowy. Ponadto otrzymano linie komórkowe "A. davidianus" z grasicy (ang. "thymus cell line" (GSTC)), śledziony (ang. "spleen cell line" (GSSC)) oraz nerek (ang. "kidney cell line" (GSKC)), które wykorzystywane są w badaniach "in vitro" nad wirusami infekującymi salamandry olbrzymie chińskie jak i inne zwierzęta, takie jak amur biały. Co więcej, wydzieliny salamandry olbrzymiej chińskiej testowane są jako źródło azotu przy tworzeniu aerożelów węglowych z nanocelulozy oraz jako kleje biologiczne (ang. "bioadhesive") z różnymi medycznymi zastosowaniami.

</doc>
<doc id="986477" url="https://pl.wikipedia.org/wiki?curid=986477" title="Andrias davidianus">
Andrias davidianus



</doc>
<doc id="986478" url="https://pl.wikipedia.org/wiki?curid=986478" title="Narodowy Fundusz Ochrony Środowiska i Gospodarki Wodnej">
Narodowy Fundusz Ochrony Środowiska i Gospodarki Wodnej

Narodowy Fundusz Ochrony Środowiska i Gospodarki Wodnej (NFOŚiGW) – publiczna instytucja finansowa, działająca od 1989 roku, najpierw jako fundusz celowy, a od 2010 roku jako państwowa osoba prawna. Głównym celem działania jest udzielanie finansowego wsparcia największym lub ponadregionalnym przedsięwzięciom służącym ochronie środowiska i gospodarce wodnej.
NFOŚiGW wraz z 16 niezależnymi (podlegającymi samorządom wojewódzkim) wojewódzkimi funduszami ochrony środowiska i gospodarki wodnej stanowią trzon polskiego systemu finansowania przedsięwzięć służących ochronie środowiska, wykorzystujący środki krajowe, jak i zagraniczne.
Jednym z najważniejszych zadań Narodowego Funduszu jest sprawne i efektywne wykorzystanie środków z Unii Europejskiej (głównie w ramach Programu Operacyjnego Infrastruktura i Środowisko), Norweskiego Mechanizmu Finansowego, Mechanizmu Finansowego Europejskiego Obszaru Gospodarczego, Krajowego Systemu Zielonych inwestycji (GIS – Green Investment Scheme) oraz unijnego Instrumentu Finansowego LIFE+. Głównym celem wdrażanych przez Narodowy Fundusz instrumentów finansowych jest rozbudowa i modernizacja infrastruktury ochrony środowiska i gospodarki wodnej w Polsce. Wdrażanie projektów ekologicznych, które uzyskały lub uzyskają wsparcie finansowe ze środków zagranicznych oraz dofinansowanie tych przedsięwzięć ze środków Narodowego Funduszu, służy osiąganiu założonych efektów ekologicznych, wynikających z podjętych przez Polskę zobowiązań międzynarodowych.
Podstawy prawne działania.
Podstawy prawne działalności NFOŚiGW, a także jego strukturę organizacyjną określają art. 400 – 411a Ustawy Prawo ochrony środowiska z 2001 roku (z późn. zmianami) oraz statut nadany rozporządzeniem ministra środowiska.
Organy NFOŚiGW – Rada Nadzorcza i Zarząd.
Organami Narodowego Funduszu są Rada Nadzorcza Narodowego Funduszu i Zarząd Narodowego Funduszu.
W skład Rady Nadzorczej wchodzi do 12 osób, m.in. przedstawiciele ministra właściwego do spraw środowiska, ministra właściwego ds. finansów publicznych, ministra właściwego ds. gospodarki, ministra właściwego ds. rozwoju regionalnego, przedstawiciele strony samorządowej Komisji Wspólnej Rządu i Samorządu Terytorialnego oraz Komisji Wspólnej Rządu i Samorządu Terytorialnego oraz organizacji ekologicznych. Członków Rady Nadzorczej Narodowego Funduszu powołuje i odwołuje minister właściwy do spraw środowiska, wyznaczając także przewodniczącego Rady Nadzorczej.
Zarząd Narodowego Funduszu stanowią: Prezes Zarządu Narodowego Funduszu oraz zastępcy Prezesa Zarządu Narodowego Funduszu. Członkowie Zarządu powoływani są przez ministra właściwego do spraw środowiska, spośród osób wyłonionych w drodze otwartego i konkurencyjnego naboru, na wniosek Rady Nadzorczej Narodowego Funduszu. W Zarządzie NFOŚiGW może zasiadać od 3 do 5 osób.
Obecnie w skład zarządu wchodzą: Przemysław Ligenza – prezes, Dominik Bąk – zastępca prezesa, Artur Szymon Michalski – zastępca prezesa, Paweł Mirowski – zastępca prezesa, Sławomir Mazurek – zastępca prezesa.
Zasady udzielania dofinansowania.
Narodowy Fundusz zarządza finansami publicznymi przeznaczonymi na działalność ekologiczną poprzez programy finansowe (tzw. programy priorytetowe), których lista corocznie zatwierdzana jest przez Radę Nadzorczą. Programy priorytetowe zawierają warunki, których spełnienie – co do zasady – powinno stanowić podstawę do udzielenia dofinansowania i zawarcia umowy.
Programy szczegółowo określają m.in. terminy i sposób składania wniosków (nabór ciągły lub w trybie konkursowym), formę, intensywność i warunki dofinansowania, grupy potencjalnych beneficjentów, rodzaj przedsięwzięć, koszty kwalifikowane, a także procedurę wyboru przedsięwzięć.
Część środków przeznaczana jest też na realizację zadań wskazywanych corocznie przez Ministra Środowiska (m.in. badania i ekspertyzy), na utrzymanie Państwowej Służby Hydrologiczno-Meteorologicznej (IMGW-PIB) lub na podstawie wieloletnich porozumień z Ministrem Spraw Wewnętrznych i Administracji na wsparcie dla policji i straży pożarnej w zakresie ochrony przeciwpowodziowej oraz zapobiegania i likwidacji nadzwyczajnych zagrożeń.
Formy dofinansowania.
Formy udzielanego dofinansowania przedsięwzięć określone są w ustawie Prawo ochrony środowiska i obejmują formy zwrotne (oprocentowane pożyczki) lub bezzwrotne – dotacje, w tym:
Obszary dofinansowania.
Główne obszary wsparcia udzielanego przez Narodowy Fundusz to:
Wszystkie obszary działania wymienione są szczegółowo w art. 400a Ustawy Prawo Ochrony Środowiska.
Źródła finansowania.
NFOŚiGW prowadzi samodzielną gospodarkę finansową, przy czym środki finansowe, którymi zarządza pochodzą z wielu źródeł – zarówno krajowych, jak i zagranicznych.
Zgodnie z zasadą „zanieczyszczający płaci”, Narodowy Fundusz zasilany jest głównie wpływami z:
Dodatkowo, ważną pozycję w corocznym budżecie stanowią zwroty pożyczek udzielonych w poprzednich latach.
Narodowy Fundusz zarządza też środkami unijnymi, dbając o efektywne wykorzystanie środków zagranicznych przeznaczonych na ochronę środowiska, głównie z Funduszu Spójności oraz Europejskiego Funduszu Rozwoju Regionalnego.
W perspektywie finansowej 2007 – 2013 NFOŚiGW działa jako Instytucja Wdrażająca dla działań w obrębie pięciu osi priorytetowych Programu Operacyjnego Infrastruktura i Środowisko (priorytety I, II, III, IV i część IX: działania 9.1-9.3).
NFOŚiGW pełni też rolę Krajowej Instytucji Wdrażającej oraz Krajowego Punktu Kontaktowego dla Instrumentu Finansowego LIFE+ oraz Instytucji Wspomagającej przy wdrażaniu działań środowiskowych w ramach dwóch Mechanizmów Finansowych – Norweskiego oraz Europejskiego Obszaru Gospodarczego.
Od 2009 roku NFOŚiGW został ustanowiony Krajowym Operatorem Systemu Zielonych Inwestycji (GIS – ang. Green Investment Scheme) i zarządza środkami zgromadzonymi przez Polskę na tzw. rachunku klimatycznym, na którym gromadzone są środki, które Polska uzyskała ze sprzedaży na rynku międzynarodowym nadwyżek praw do emisji CO2 zgodnie z protokołem z Kioto. Środki te są wydawane, poprzez system dedykowanych programów finansowych, wyłącznie na przedsięwzięcia mające na celu poprawę efektywności energetycznej i dalszej redukcji emisji gazów cieplarnianych.
Wydatki.
W latach 1989–2012 Narodowy Fundusz dofinansował przedsięwzięcia ekologiczne kwotą ok. 48 mld złotych (łącznie z dotacjami zagranicznymi w dyspozycji NFOŚiGW). Najwięcej środków przeznaczono w tym czasie na ochronę wód i gospodarkę wodną oraz na ochronę powietrza. Efektem tych działań jest wyraźna poprawa stanu środowiska w Polsce.
W latach 2009–2012 na finansowanie ochrony środowiska i gospodarki wodnej w Polsce NFOŚiGW wypłacił (ze środków własnych oraz powierzonych przez Unię Europejską) ok. 19,6 mld zł.
Beneficjenci i partnerzy.
Beneficjentami pomocy finansowej oferowanej przez Narodowy Fundusz są jednostki samorządu terytorialnego i ich związki, państwowe jednostki budżetowe, przedsiębiorcy, organizacje pozarządowe, a od 2010 roku również osoby fizyczne i wspólnoty mieszkaniowe.
Ponieważ NFOŚiGW jest instytucją centralną i nie posiada oddziałów regionalnych, niektóre ogólnopolskie programy finansowe adresowane do osób fizycznych muszą być wdrażane we współpracy z instytucjami pośredniczącymi. Takimi partnerami są banki oraz ich związki, jednostki samorządowe lub wojewódzkie fundusze ochrony środowiska i gospodarki wodnej.
NFOŚiGW a WFOŚiGW.
Z powodu podobnych nazw i obszarów działań, wojewódzkie fundusze ochrony środowiska i gospodarki wodnej są często mylnie traktowane jako oddziały regionalne NFOŚiGW. Tymczasem są to instytucje zupełnie niezależne, podlegające innym organom (WFOŚiGW – zarządom województw, NFOŚiGW – Ministrowi Środowiska) posiadające odrębne plany działań, budżety itd.
NFOŚiGW i fundusze wojewódzkie są dla siebie ważnymi partnerami (działają w oparciu o Ustawę Prawo ochrony środowiska, ale również „Wspólną Strategię działania Narodowego Funduszu i wojewódzkich funduszy ochrony środowiska i gospodarki wodnej na lata 2013–2016 z perspektywą do 2020 r.”) i na podstawie zawartych umów realizują wiele wspólnych programów np. usuwanie bomb ekologicznych, wyrobów azbestowych, budowa przydomowych oczyszczalni ścieków i podłączeń do sieci kanalizacyjnych, wykorzystanie odnawialnych źródeł energii.
Siedziba.
Biuro NFOŚiGW mieści się w dwóch miejscach w Warszawie. Większa część znajduje się przy ul. Konstruktorskiej 3A, zaś część mniejsza, w której mieści się wyłącznie Departament Ochrony Klimatu – przy ul. Brackiej 5.

</doc>
<doc id="986480" url="https://pl.wikipedia.org/wiki?curid=986480" title="Kalendarium historii Koszalina">
Kalendarium historii Koszalina

Kalendarium historii Koszalina – chronologiczne zestawienie najważniejszych faktów z dziejów miasta.
W swej historii Koszalin nosił także nazwy: "Koszalice", "Koeslin", "Cussalitz", "Coeslin", "Cosalitz".
Kalendarium.
XIV w..
Koszalin odniósł spore straty.
XV w..
Port został dotkliwie zniszczony.
XVI w..
późniejszych na jej „podstawie” powstają w Koszalinie
Miejskie i Królewskie Gimnazja
Ludność.
Liczba ludności w poszczególnych latach (w tys.)

</doc>
<doc id="986481" url="https://pl.wikipedia.org/wiki?curid=986481" title="Namiętność">
Namiętność

Namiętność – stan silnego odczuwania emocji, bądź uczucie skierowane wobec danej pasji, zainteresowania. Zachodzi wówczas, gdy dyspozycja do pragnień staje się tłem afektów, które człowieka opanowują wbrew głosowi rozsądku.
Pojęcie namiętności w języku polskim najczęściej odnosi się do seksualności i zmysłowości. Wiąże się je ze stanem odczuwania silnego i nieodpartego uczucia do drugiej osoby, które powoduje utratę kontroli intelektualnej nad zachowaniem.

</doc>
<doc id="986487" url="https://pl.wikipedia.org/wiki?curid=986487" title="Botta">
Botta



</doc>
<doc id="986490" url="https://pl.wikipedia.org/wiki?curid=986490" title="Mortalium animos">
Mortalium animos

Mortalium Animos (O popieraniu prawdziwej jedności religii) – pol. Śmiertelne dusze, encyklika promulgowana przez papieża Piusa XI 6 stycznia 1928, w której potępił synkretyzm religijny i sprzeciwił się irenistycznemu dążeniu do osiągnięcia jedności z innymi Kościołami bez przyjęcia Wiary katolickiej, stanowiąc jednocześnie, iż jedynym Kościołem założonym przez Chrystusa jest wyłącznie Kościół katolicki.

</doc>
<doc id="986495" url="https://pl.wikipedia.org/wiki?curid=986495" title="Sura 8">
Sura 8



</doc>
<doc id="986499" url="https://pl.wikipedia.org/wiki?curid=986499" title="Blogroll">
Blogroll

Blogroll - zestaw odnośników do innych blogów umieszczany zwykle w bocznym menu (panelu) bloga. Niekiedy jest to mechanizm wymiany odnośników pomiędzy blogami, w innym wypadku są to odnośniki do blogów, które autor danego bloga regularnie czyta i ocenia.
Wiele gotowych skryptów otwartego oprogramowania zawiera wbudowane mechanizmy umożliwiające skorzystanie z wymiany odnośników np. WordPress. Wymiana odnośników najczęściej odbywa się przy wykorzystaniu mechanizmów OPML.

</doc>
<doc id="986505" url="https://pl.wikipedia.org/wiki?curid=986505" title="Salamandra olbrzymia japońska">
Salamandra olbrzymia japońska

Salamandra olbrzymia japońska ("Andrias japonicus") – płaz ogoniasty z rodziny skrytoskrzelnych, obok salamandry olbrzymiej chińskiej i "Andrias sligoi" największy żyjący współcześnie płaz świata. Dorasta do 1,44 m. Cechuje się spłaszczonym ciałem. Występuje na japońskich wyspach Honsiu, Sikoku i Kiusiu, gdzie zasiedla rzeki oraz górskie potoki. Jest zwierzęciem nocnym. Oddycha dzięki wymianie gazowej prowadzonej przez naskórek. Odżywia się bezkręgowcami, a także większymi zwierzętami jak ryby, małe płazy i ssaki. W okresie godowym trwającym od sierpnia do października udaje się w górę rzeki w poszukiwaniu nor, o które samce toczą zacięte boje. Samice składają 400–600 jaj, które są następnie strzeżone przez samca. Kijanki wykluwają się po około 40–60 dniach, a po 4–5 latach dochodzi do metamorfozy. Jest gatunkiem bliskim zagrożenia w związku z postępującą degradacją środowiska, a także odłowem w celach konsumpcyjnych i leczniczych, gdyż wykorzystywana jest w medycynie ludowej. Salamandra olbrzymia japońska jest często przedstawiana w japońskich legendach i co roku ma swój własny festiwal w japońskim mieście Maniwa.
Morfologia.
"Andrias japonicus" jest żywą skamieniałością, jako że nie stwierdzono istotnych różnic morfologicznych w porównaniu do pozostałości jego przodka sprzed 30 milionów lat.
Krępe ciało o różnych odcieniach czarnego, szarego, brązowego na grzbiecie, z nieregularnie rozmieszczonymi, ciemnymi plamkami, część brzuszna ma jaśniejszy kolor. Odnotowano dużą zmienność wewnątrzgatunkową w ubarwieniu ciała – osobniki mogą mieć barwę od całkowicie czarnej do żółtej. Poza okresem godowym brak dymorfizmu płciowego. Osiąga długość maksymalnie 1,44 m (co czyni go trzecim największym gatunkiem płaza na świecie po "Andrias davidianus" i "A. sligoi"), zwykle znacznie mniejsze, najczęściej spotykane są okazy mierzące 60–70 cm, waży do 26 kg. Głowa i tułów spłaszczone grzbietobrzusznie, ogon spłaszczony bocznie. Ogon jest krótki, długości mniej więcej 1/3 długości głowy i tułowia. Ma krótką płetwę brzuszną i dłuższą grzbietową biegnącą od wysokości tylnych kończyn do końca ogona. Kończyny krótkie i słabe. Nozdrza są małe i znajdują się na czubku pyska. Wyjątkowo małe oczy znajdują się na czubku głowy, nie chronią ich powieki. Gładką i śliską skórę pokrywają zmarszczki, guzki i pofałdowania. Naskórek jest pomarszczony i ma kolor szary, czarny i zielony, ponadto bierze udział w wymianie gazowej. Zmarszczki na naskórku zwiększają pole powierzchni dostępnej dla wymiany gazowej pomiędzy skórą płaza, a wodą. Naczynia włosowate biegną blisko powierzchni skóry, ułatwiając tym samym dyfuzję gazów.
Pojedyncze płuco jest narządem szczątkowym i bierze głównie udział w kontroli siły wyporu działającej na płaza.
Z wyglądu przypomina spokrewnioną z nią salamandrę olbrzymią chińską ("A. davidianus)", od której różni się ułożeniem guzków na głowie i gardle. Guzki te są większe i liczniejsze niż u "A. davidianus". Ponadto salamandra olbrzymia japońska ma krótszy ogon oraz bardziej zaokrąglony pysk.
Zasięg występowania i siedliska.
Japonia – południowo-zachodnia Honsiu, Shikoku i w części Kiusiu. Żyje w dużych rzekach (szerokość 20–50 m), jak i w zimnych wodach potoków górskich. Istotne jest wysokie natlenowanie wody umożliwiające wymianę gazową poprzez naskórek. W miejscach występowania średnie zagęszczenie wynosi 1,3 osobnika/100 m².
Zachowanie i pożywienie.
Są to zwierzęta wodne i nocne, dnie spędzają ukryte pod głazami na brzegu rzeki. Podczas okresu godowego migrują w górę rzeki na odległość zwykle ok. 200 m (pojedyncze okazy wędrują dalej, ale nie obserwowano migracji dalszej niż na 4 km), zazwyczaj jednak resztę roku spędzają na tym samym obszarze siedliska. Poruszają się stąpając po dnie potoku, mogą również przepływać krótkie dystanse wykonując faliste ruchy. Poruszając się, płaz ten wygina ciało na boki, pobudzając krążenie wody w pobliżu naskórka – tym samym odtlenowana woda odpychana jest od skóry, a następnie zastępowana jest przez wodę natlenowaną.
Jest to zwierzę terytorialne – dorosłe samce często zabijają mniejszych rywali w obronie terytorium. Przed drapieżnikami "A. japonicus" broni się, wydzielając biały, lepki, potencjalnie toksyczny śluz o gryzącym zapachu, przypominającym zapach pieprzu – stąd jej miejscowa japońska nazwa ōsanshōuo (オオサンショウウオ/大山椒魚), tłumaczona dosłownie jako "wielka pieprzowa ryba". Ubarwienie tego płaza zapewnia mu kamuflaż, pozwalając wtopić się w otoczenie. Do badania środowiska "A. japonicus" wykorzystuje głównie zmysły węchu i dotyku, narząd wzroku jest słabo rozwinięty. Guzki znajdujące się w okolicach głowy pełnią funkcję zewnętrznych narządów zmysłu, działając podobnie do linii bocznej u ryb.
"A. japonicus" jest drapieżnikiem. Połyka swoją ofiarę zasysając ją. Odżywia się następującymi zwierzętami:
W związku z wolną przemianą materii płazy te potrafią przetrwać dłuższe okresy bez pożywienia.
Na jaja "A. japonicus" polują z kolei różne gatunki ryb, a na dorosłe osobniki ludzie, którzy również wykorzystują produkty tworzone z tej salamandry w medycynie ludowej.
Rozmnażanie i rozwój.
Podczas okresu godowego u samców rozwija się wypukłość na kloace. Okres rozrodczy na wolności trwa od sierpnia do października, w niewoli natomiast rozmnażają się na wiosnę. Podczas tego okresu osobniki migrują w górę rzeki w poszukiwaniu podwodnych nor o długości 100–150 cm. Samce następnie toczą o nie walki, w wyniku których wiele osobników odnosi rany lub ginie. Dominujące samce mogą zajmować kilka różnych nor, których bronią, strzegąc wstępu do nory oraz patrolując okolicę w poszukiwaniu rywali. Samice wchodzą do nory, w której dochodzi do kopulacji. Samica składa długi sznur 400–600 jaj (każde o średnicy 5 mm). Jaja są następnie zapładniane przez samca, po czym samica opuszcza norę. Samiec strzeże jaj (które mogą pochodzić od jednej lub kilku samic) przed drapieżnikami takimi jak ryby, czy inne osobniki "A. japonicus". Ponadto samiec przeprowadza trzy zabiegi mające na celu zapobieganie obumierania zarodków:
W temperaturze wody 8–18 °C, po około 40–60 dniach, z jaj wylęgają się kijanki mierzące 3 cm. Po roku kijanki mierzą 10 cm, a po trzech latach 20 cm, w tym wieku zaczynają również tracić skrzela. Do przeobrażenia dochodzi w 4. lub 5. roku życia, przeobrażenie jest niezupełne – dorosłe osobniki nie rozwijają powiek i zachowują jedną parę szczelin skrzelowych. Nieznany jest wiek, w którym zwierzęta te osiągają dojrzałość płciową. Salamandra olbrzymia japońska rośnie przez całe życie, niektóre osobniki mogą żyć ponad 70 lat. Osobnik przetrzymywany w amsterdamskim ogrodzie zoologicznym, Natura Artis Magistra, dożył 52 lat.
Choroby.
Salamandry olbrzymie japońskie nękane są przez pasożyty, takie jak nicienie, np. "Spiroxys hanzaki" czy przywry (np. "Liolope copulans"). Ponadto salamandry te mogą chorować na nowotwory, takie jak guz Wilmsa.
Status.
Salamandra olbrzymia japońska jest gatunkiem bliskim zagrożenia (NT) w związku z niewielkim łącznym obszarem występowania (niewiele więcej niż 2000 km²) i degradacją jego środowiska naturalnego. Zagraża mu stawianie tam, jazów, rolnictwo i budowa dróg. Wykorzystywanie rzek w celach przemysłowych utrudnia salamandrom dotarcie do odpowiednich siedlisk, np. w celu rozrodu, a także zanieczyszcza wodę, znacząco utrudniając przeprowadzanie wymiany gazowej przez skórę płaza. Salamandrze olbrzymiej japońskiej zagraża również konkurencja ze strony "A. davidianus" będącego gatunkiem inwazyjnym introdukowanym do Japonii.
Ponadto populacja "A. japonicus" cechuje się niską różnorodnością genetyczną, spowodowaną m.in. poligynią, późnym osiąganiem dojrzałości płciowej, długim życiem, a także efektem wąskiego gardła w związku z fragmentacją zasięgu występowania oraz wymarciem lokalnym populacji spowodowanych zlodowaceniami w czwartorzędzie. Wykazano również krzyżowanie się z blisko spokrewnioną salamandrą olbrzymią chińską. Przy użyciu genomiki środowiskowej dowiedziono, że ich hybrydy żyły w 9 z 37 zbadanych lokalizacji w rzece Katsua. "A. japonicus" nie zagraża natomiast pasożytniczy grzyb "Batrachochytrium dendrobatidis", który wywołuje skórną chorobę chytridiomikozę dziesiątkującą płazie populacje na całym świecie. Dowiedziono, że niektóre szczepy "B. dendrobatidis" są endemiczne dla Japonii, przez co "A. japonicus" zdążył wytworzyć naturalną odporność na infekcję grzybiczą na drodze koewolucji.
Gatunek ten znajduje się w załączniku I Konwencji o międzynarodowym handlu dzikimi zwierzętami i roślinami gatunków zagrożonych wyginięciem (CITES), a także ustanowiony został pomnikiem przyrody przez rząd japoński w 1952 roku, dzięki czemu handel nim oraz polowanie w celu zdobycia mięsa są nielegalne. Jednakowoż cały czas obserwuje się nielegalne polowania w celu pozyskania mięsa do konsumpcji, a także różnych narządów wykorzystywanych w medycynie ludowej.
W ostatnich latach rząd japoński podjął kilka inicjatyw mających na celu odbudowę populacji tego gatunku:
Salamandra japońska olbrzymia w japońskiej kulturze i gospodarce.
"A. japonicus" jest czasami nielegalnie poławiany i sprzedawany jako lokalny przysmak. Ponadto salamandry te szkodzą rzekomo miejscowym rybakom poprzez przetrzebianie lokalnych populacji ryby aju (jap. "ayu" アユ). Pojawiają się również doniesienia, że części ciała "A. japonicus" mogą być używane do wyrobu produktów medycyny ludowej.
Salamandra japońska olbrzymia jest także często przedstawiana w japońskiej sztuce i legendach – należy tu wymienić np. malarstwo ukiyo-e autorstwa Kuniyoshiego Utagawy (1798–1861). Co roku 8 sierpnia w mieście Maniwa w prefekturze Okayama odbywa się festiwal ku czci tego płaza (jap. Hanzaki Matsuri).

</doc>
<doc id="986506" url="https://pl.wikipedia.org/wiki?curid=986506" title="Andrias japonicus">
Andrias japonicus



</doc>
<doc id="986507" url="https://pl.wikipedia.org/wiki?curid=986507" title="Lampa kwarcowa">
Lampa kwarcowa

Lampa kwarcowa - rodzaj lampy wyładowczej, w której źródło promieniowania nadfioletowego powstaje poprzez wzbudzenie par rtęci bądź gazów szlachetnych pod wpływem pola elektrycznego. Lampa ta jest wykonywana ze szkła kwarcowego, które w niewielkim stopniu pochłania promieniowanie o tej długości fali.
Rodzaje lamp kwarcowych:

</doc>
<doc id="986509" url="https://pl.wikipedia.org/wiki?curid=986509" title="Dermatophagoides pteronyssinus">
Dermatophagoides pteronyssinus



</doc>
<doc id="986511" url="https://pl.wikipedia.org/wiki?curid=986511" title="5 Dywizja Pancerna (III Rzesza)">
5 Dywizja Pancerna (III Rzesza)

5 Dywizja Pancerna, (5 DPanc) – związek taktyczny Wojsk Pancernych Wehrmachtu.
Historia.
Dywizja została sformowana na podstawie rozkazu z dnia 15 listopada 1938 roku w Opolu.
Wzięła udział w kampanii wrześniowej w składzie VIII Korpusu 14 Armii Grupy Armii Południe. Po zakończeniu działań w Polsce w grudniu 1939 roku przeniesiona na front zachodni.
Wzięła udział w kampanii francuskiej walcząc na terenie Flandrii i północnej Francji w składzie Grupy Pancernej Kleista Grupy Armii B. Po zakończeniu działań we Francji wycofana do Polski w grudniu 1940 roku, gdzie zreorganizowana.
W styczniu 1941 roku skierowana do Rumunii, wzięła udział w ataku na Jugosławię i Grecję. Po zakończeniu działań w Grecji w lipcu 1941 roku skierowana do obwodu Grupy Armii Środek.
W grudniu 1941 roku po włączeniu w skład 4 Grupy Pancernej wzięła udział w bitwie o Moskwę. Następnie uczestniczyła w walkach na środkowym odcinku frontu wschodniego.
W lipcu 1943 roku wzięła udział w operacji "Cytadela" walcząc w rejonie Orła w składzie 2 Armii Pancernej. W trakcie tych walk poniosła znaczne straty. Następnie walczy nad Dnieprem.
W lipcu 1944 roku zostaje przerzucona na Litwę a później na Łotwę. Pod koniec 1944 roku przerzucona do Prus Wschodnich, gdzie następnie walczy od stycznia 1945 roku, cofając się w kierunku Morza Bałtyckiego. W wyniku tych walk dywizja zostaje rozbita pod koniec marca 1945 roku w rejonie Gdańska. Resztki oddziałów zostają przerzucone na Hel, gdzie ostatecznie kapitulują w maju 1945 roku.

</doc>
<doc id="986513" url="https://pl.wikipedia.org/wiki?curid=986513" title="Państwowa Agencja Atomistyki">
Państwowa Agencja Atomistyki

Państwowa Agencja Atomistyki – urząd zapewniający obsługę Prezesa Państwowej Agencji Atomistyki, będącego centralnym organem administracji rządowej w Polsce do spraw bezpieczeństwa jądrowego i ochrony radiologicznej, którego działalność reguluje ustawa z dnia 29 listopada 2000 r. – Prawo atomowe () oraz późniejsze akty wykonawcze do tej ustawy.
Zadania.
Zadania Agencji.
Państwowa Agencja Atomistyki, poprzez swoje działania regulacyjne i nadzorcze, dąży do zapewnienia, by działalność mogąca powodować narażenie na promieniowanie jonizujące była prowadzona w sposób bezpieczny dla pracowników i społeczeństwa.
Misję swą PAA realizuje poprzez:
Zadania Prezesa PAA.
Do zakresu działania Prezesa Państwowej Agencji Atomistyki należy wykonywanie zadań związanych z zapewnieniem bezpieczeństwa jądrowego i ochrony radiologicznej kraju, a w szczególności:
Dodatkowym zadaniem Prezesa PAA (wynikającym z pełnienia w przeszłości funkcji organu założycielskiego Zakładu Zastosowań Techniki Jądrowej POLON) jest od roku 1990 obsługa roszczeń byłych pracowników Zakładów Przemysłowych R-1 (ZPR-1) w Kowarach. ZPR-1 do roku 1972 zajmowały się wydobyciem i wstępnym przerobem rud uranu. Powołane zarządzeniem nr 4 Prezesa PAA z dnia 14 kwietnia 1992 r. Biuro Obsługi Roszczeń b. Pracowników Zakładów Produkcji Rud Uranu (obecnie: Biuro Obsługi Roszczeń funkcjonujące w ramach Centrum ds. Zdarzeń Radiacyjnych z siedzibą w Jeleniej Górze) zajmuje się obsługą prawną i regulacją roszczeń odszkodowawczych w stosunku do byłych pracowników Zakładów Przemysłowych R-1 w Kowarach oraz ich rodzin.
Struktura.
Gabinet Prezesa.
Gabinet Prezesa zapewnia obsługę Prezesa i Wiceprezesa.
Gabinet odpowiada w szczególności za koordynację pracy komórek organizacyjnych. Gabinet realizuje również zadania Prezesa w zakresie informacji społecznej i współpracy z mediami oraz współpracy międzynarodowej w sprawach bezpieczeństwa jądrowego i ochrony radiologicznej.
Centrum do spraw Zdarzeń Radiacyjnych.
Centrum do spraw Zdarzeń Radiacyjnych (CEZAR) odpowiada za realizację zadań Prezesa w zakresie systematycznej oceny sytuacji radiacyjnej kraju oraz udziału w postępowaniach w przypadkach zdarzeń radiacyjnych. Centrum pełni swoją funkcję 24 godz. na dobę, 365 dni w roku. Najważniejszy wydział w PAA.
Departament Bezpieczeństwa Jądrowego.
Departament Bezpieczeństwa Jądrowego odpowiada za realizację zadań Prezesa w zakresie bezpieczeństwa jądrowego, w tym za funkcjonowanie systemu koordynacji kontroli i nadzoru nad obiektami jądrowymi.
Departament Ekonomiczno-Budżetowy.
Departament Ekonomiczno-Budżetowy odpowiada m.in. za planowanie budżetowe i prowadzenie rachunkowości Agencji, przygotowanie sprawozdawczości budżetowej, prowadzenie obrotu gotówkowego i wykonywanie dyspozycji środkami pieniężnymi. Departament wypełnia również zadania głównego księgowego Agencji.
Departament Ochrony Radiologicznej.
Departament Ochrony Radiologicznej odpowiada za realizację zadań Prezesa w zakresie ochrony radiologicznej.
Departament zajmuje się między innymi przyjmowaniem zgłoszeń i przygotowywaniem zezwoleń dotyczących wykonywania działalności związanej z narażeniem na promieniowanie jonizujące, takich jak:
Ponadto departament przeprowadza kontrole w jednostkach wykonujących taką działalność.
Departament odpowiada również za przygotowanie decyzji o nadaniu uprawnień do zajmowania stanowisk istotnych z punktu widzenia bezpieczeństwa jądrowego i ochrony radiologicznej oraz uprawnień inspektorów ochrony radiologicznej.
Departament Prawny.
Departament Prawny odpowiada za obsługę prawną Prezesa i Agencji.
Biuro Dyrektora Generalnego.
Biuro Dyrektora Generalnego odpowiada za realizację zadań dyrektora generalnego. Biuro odpowiada m.in. za sprawy kadrowe PAA, nadzór nad przestrzeganiem przepisów BHP, koordynację udzielania zamówień publicznych czy utrzymanie systemów teleinformatycznych w agencji.
Współpraca międzynarodowa.
Zgodnie z Ustawą – Prawo atomowe jednym z obowiązków Prezesa Państwowa Agencja Atomistyki jest współpraca z właściwymi jednostkami innych państw i organizacjami międzynarodowymi w zakresie bezpieczeństwa jądrowego i ochrony radiologicznej. PAA współpracuje z równoważnymi organami innych krajów oraz organizacjami międzynarodowymi w celu wymiany doświadczeń i pozyskiwania kompetencji do prowadzenia działań w kraju. Podstawą dla współpracy są zarówno przepisy prawa międzynarodowego i członkostwo w organizacjach międzynarodowych, jak i umowy dwustronne. Współpraca międzynarodowa PAA odbywa się w ścisłej kooperacji z Ministrem Spraw Zagranicznych, Ministrem Gospodarki, a w szczególności Pełnomocnikiem Rządu ds. Polskiej Energetyki Jądrowej oraz innymi ministrami (kierownikami urzędów centralnych), zgodnie z zakresem ich kompetencji.
Układy i traktaty międzynarodowe.
Przepisy i traktaty międzynarodowe zarówno tworzą możliwości wielostronnej współpracy między państwami, jak i harmonizują standardy i normy w dziedzinach bezpieczeństwa jądrowego i ochrony radiologicznej. Stanowią tym samym jeden z istotnych elementów nadzoru nad ochroną ludzi i środowiska przed promieniowaniem jonizującym.
Polska jest stroną wszystkich istotnych konwencji i traktatów dotyczących m.in. bezpieczeństwa jądrowego, ochrony radiologicznej, nieproliferacji czy monitoringu radiacyjnego. Akty prawne zobowiązują Polskę do stosowania określonych w nich zasad i mechanizmów, co jest kontrolowane między innymi drogą weryfikacji przedkładanych przez Polskę odpowiednich raportów krajowych w czasie regularnych konferencji przeglądowych oraz przez inspektorów organizacji międzynarodowych.
Organizacje międzynarodowe.
Działania związane z zapewnieniem bezpieczeństwa jądrowego i ochrony radiologicznej podejmowane są przez różne organizacje międzynarodowe. Państwowa Agencja Atomistyki uczestniczy w pracach wielu z nich. Są to:
Ponadto Państwowa Agencja Atomistyki koordynuje współpracę z Europejskim Towarzystwem Energii Atomowej (EAES) – utworzoną w 1954 r. organizacją skupiającą przedstawicieli agend rządowych i środowisk naukowych z ponad 20. krajów europejskich. Polska jest członkiem tej organizacji od 1991 roku.
Współpraca z organizacjami międzynarodowymi koordynowana i realizowana przez PAA
Umowy bilateralne.
W celu zapewnienia bezpieczeństwa jądrowego i radiacyjnego, Rzeczpospolita Polska zawarła szereg międzynarodowych umów bilateralnych, których realizację powierzono Prezesowi PAA. Dla zapewnienia wymiany doświadczeń i wiedzy w zakresie regulowania energetyki jądrowej podpisane zostały umowy o współpracy z dozorami jądrowymi USA i Francji. Umowy o wczesnym powiadamianiu o awarii jądrowej i wymianie informacji oraz doświadczeń zawarte zostały z krajami sąsiednimi na podstawie międzynarodowej Konwencji o wczesnym powiadamianiu o awarii jądrowej (treść konwencji na stronach MAEA). Polska nie posiada jeszcze elektrowni jądrowej, ale w odległości ok. 300 km od jej granic znajduje się 9 czynnych elektrowni jądrowych (23 bloki reaktorów energetycznych) o łącznej elektrycznej mocy zainstalowanej brutto ok. 15 GWe. Ze względu na eksploatację tych elektrowni w pobliżu terytorium Polski, istotnym elementem wpływającym na nasze bezpieczeństwo radiacyjne jest współpraca ze wszystkimi dozorami jądrowymi krajów ościennych, realizowana na podstawie wspomnianych międzyrządowych umów.
Polska zawarła takie umowy z następującymi krajami:
Budżet.
Wydatki i dochody Państwowej Agencji Atomistyki (PAA) są realizowane w części 68 budżetu państwa. Główne źródło dochodów Agencji stanowią opłaty za egzaminy niezbędne do uzyskania uprawnień wymaganych do zatrudnienia na stanowiskach mających istotne znaczenie dla zapewnienia bezpieczeństwa jądrowego oraz uzyskania uprawnień inspektora ochrony radiologicznej.
W 2017 wydatki PAA wyniosły 32,88 mln zł, a dochody 0,31 mln zł. Przeciętne zatrudnienie w przeliczeniu na pełne etaty wyniosło 112 osób, a średnie miesięczne wynagrodzenie brutto 6422 zł.
W ustawie budżetowej na 2018 wydatki Agencji zaplanowano w wysokości 32,67 mln zł, a dochody 0,3 mln zł.

</doc>
<doc id="986514" url="https://pl.wikipedia.org/wiki?curid=986514" title="Lampa elektryczna">
Lampa elektryczna

Lampa elektryczna – sztuczne źródło światła, w którym światło wytwarzane jest w wyniku przepływu prądu elektrycznego.
Niektóre lampy elektryczne charakteryzują się bardzo dużą skutecznością świetlną, możliwością wytwarzania bardzo dużych strumieni świetlnych, a także łatwością oraz bezpieczeństwem eksploatacji.

</doc>
<doc id="986515" url="https://pl.wikipedia.org/wiki?curid=986515" title="Bedlington Terrier">
Bedlington Terrier



</doc>
<doc id="986521" url="https://pl.wikipedia.org/wiki?curid=986521" title="Krajnomir">
Krajnomir



</doc>
<doc id="986522" url="https://pl.wikipedia.org/wiki?curid=986522" title="Scarlett Johannson">
Scarlett Johannson



</doc>
<doc id="986524" url="https://pl.wikipedia.org/wiki?curid=986524" title="Perkoz Taczanowskiego">
Perkoz Taczanowskiego

Perkoz Taczanowskiego ("Podiceps taczanowskii") – gatunek średniej wielkości ptaka z rodziny perkozów (Podicipedidae). Znany tylko z jednego stanowiska na jeziorze Junín położonym na płaskowyżu w regionie Junín (4080 m n.p.m.) w środkowo-zachodnim Peru. Zagrożony wyginięciem.

</doc>
<doc id="986525" url="https://pl.wikipedia.org/wiki?curid=986525" title="Kalbächer Gasse">
Kalbächer Gasse



</doc>
<doc id="986526" url="https://pl.wikipedia.org/wiki?curid=986526" title="Große Bockenheimer Straße">
Große Bockenheimer Straße



</doc>
<doc id="986531" url="https://pl.wikipedia.org/wiki?curid=986531" title="Perkoz argentyński">
Perkoz argentyński

Perkoz argentyński ("Podiceps gallardoi") – gatunek średniej wielkości ptaka z rodziny perkozów (Podicipedidae), zamieszkujący skrajnie południową część Ameryki Południowej. Monotypowy. Krytycznie zagrożony.
Morfologia.
Mierzy około 32 cm długości, waży 420–610 g. Posiada czarno-białe upierzenie. Czoło białe, nad czołem widoczne są delikatne, przypominające włosy, jasnopomarańczowo-rude piórka, które ptak może stroszyć. Spiczasty dziób jest niebieskawoszary. Oczy jasnoczerwone. Obie płcie są do siebie podobne.
Zasięg występowania.
Odkryty w 1974 roku na jeziorze Laguna de Las Escarchados na płaskowyżu Meseta de las Vizcachas, blisko El Calafate w prowincji Santa Cruz (południowa Argentyna). W późniejszym okresie duże populacje odkryto na subandyjskim płaskowyżu między 47 a 50 stopniem południowym w Argentynie. Ponadto stwierdzono obecność tych ptaków w Parku Narodowym Torres del Paine w południowym Chile, ale brak na razie potwierdzonych lęgów w tym kraju. Jest to gatunek migrujący na niewielkie odległości. Ptaki opuszczają jeziora lęgowe w maju, zanim woda zamarznie. Zimę spędzają w estuariach rzek na wybrzeżu Atlantyku.
Ekologia.
Lęgnie się w koloniach liczących zwykle 5–75 par. Samica składa jaja w grudniu–styczniu, czasem w lutym. Ptak posiada wyjątkowe zwyczaje lęgowe. Kolonie lęgowe są doskonale widoczne z powodu białych grzbietów ptaków, wysiadujących dwa jaja w gniazdach całkowicie odkrytych, umieszczonych na pływających roślinach wodnych. Pary ptaków nigdy nie starają się wychować więcej niż jednego pisklęcia. Ponadto pozostawiają młode, jeśli te mają problemy z zebraniem odpowiedniej ilości pokarmu. Ocenia się, że na parę dorosłych osobników przypada tylko 0,2 pisklęcia na rok. Potencjał reprodukcyjny tego gatunku jest ekstremalnie niski.
Żywią się makroplanktonem oraz ślimakami. Ze względu na brak ryb w wodach zasiedlanych przez perkoza argentyńskiego, nie wchodzą one do ich diety.
Status i zagrożenia.
Międzynarodowa Unia Ochrony Przyrody (IUCN) od 2012 roku uznaje perkoza argentyńskiego za gatunek krytycznie zagrożony (CR, "Critically Endangered"); wcześniej, od 2009 roku klasyfikowany był jako gatunek zagrożony (EN, "Endangered"), a od 1994 jako gatunek bliski zagrożenia (NT, "Near Threatened").
W miejscach swego występowania jest lokalnie liczny, lecz specjalizacja tego gatunku oraz niewielki obszar występowania powoduje, iż jest narażony na wyginięcie w momencie nagłych zmian środowiska. W połowie lat 80. XX w. całkowitą liczbę perkozów argentyńskich szacowano na 3000–5000 osobników. Obecne szacunki mówią o 1000–1200 ptaków, wliczając pisklęta. Trend liczebności populacji uznaje się obecnie (2019) za stabilny, prawdopodobnie w wyniku szeroko zakrojonych działań ochronnych. Ponad połowa kolonii lęgowych perkoza argentyńskiego leży na terenie utworzonego w 2015 roku Parku Narodowego Patagonii, sylwetka tego ptaka umieszczona jest w logo tego parku.
Poważnym zagrożeniem dla perkoza argentyńskiego jest introdukowany wizon amerykański, który wyjada jaja oraz poluje zarówno na pisklęta, jak i osobniki dorosłe. Negatywny wpływ mają także introdukowane do jezior pstrągi i łososie, które konkurują z ptakami o pokarm. Wybuchy wulkanów mogą powodować okresowy spadek liczebności gatunku, lecz naniesione popioły powodują rozrost wodnej roślinności, co z kolei wpływa na stosunkowo szybkie odnowienie populacji.

</doc>
<doc id="986532" url="https://pl.wikipedia.org/wiki?curid=986532" title="Las Vegas Wranglers">
Las Vegas Wranglers

Las Vegas Wranglers – amerykański klub hokejowy z siedzibą w Las Vegas. Grająca w East Coast Hockey League w dywizji Pacyfiku, konferencji narodowej. Założony w 2003 roku jako następca drużyny Las Vegas Thunder, rozwiązany w 2014.
Historia.
"Kowboje" w latach 2003-2009 byli filią drużyny NHL - Calgary Flames. Od sezonu 2009/2010 zespół został filią drużyny Phoenix Coyotes (NHL) oraz San Antonio Rampage (AHL). W zespole mecze rozgrywali zawodnicy, którzy później grali w National Hockey League: Brent Krahn, Adam Pardy, Dany Sabourin, Tyson Strachan, Tyler Sloan. Drużyna swoje mecze rozgrywała z zachodniej części miasta Las Vegas w mogącej pomieścić 9 500 osób hali Orleans Arena.
Osiągnięcia.
Największymi osiągnięciami zespołu jest zdobycie Bruce Taylor Trophy, czyli mistrzostwa konferencji w sezonie 2007/2008. Dało to awans drużyny do finału ligi - Kelly Cup w którym przegrali z Cincinnati Cyclones. Wyczyn ten powtórzyli w sezonie 2011/2012, przegrywając w decydującej rozgrywce z Florida Everblades.
Sezony.
Legenda: 

</doc>
<doc id="986533" url="https://pl.wikipedia.org/wiki?curid=986533" title="Citipati">
Citipati

Citipati – rodzaj niewielkiego teropoda z grupy owiraptorozaurów, występującego pod koniec kredy, ok. 82–78 mln lat temu, na terenach współczesnej Mongolii.
Etymologia.
Nazwa rodzajowa pochodzi od słów "citi" – pan, władca i "pati" – kopiec pogrzebowy. Odnosi się ona do dwóch mnichów – postaci z folkloru buddystów, którym w stanie medytacji odcięto głowy. Przedstawiani są jako dwa tańczące szkielety w ogniu. Tę nazwę rodzajową nadano temu teropodowi z powodu świetnie zachowanych szkieletów, na podstawie których opisano gatunek "C. osmolskae". Tymczasem epitet gatunkowy "osmolskae" honoruje prof. Halszkę Osmólską – znawczynię dinozaurów i uczestniczkę wypraw paleontologicznych na pustynię Gobi.
Budowa.
Citipati miała mocny, bezzębny dziób i duży grzebień. U nienazwanego gatunku "Citipati" sp. jest on większy niż u "Citipati osmolskae". Największy znany okaz należący do tego rodzaju jest wielkości emu. Podobnie jak on, "Citipati" miała długą szyję.
Dieta.
Dieta citipati, podobnie jak innych owiraptorozaurów, jest znana jedynie fragmentarycznie. W pobliżu gniazda należącego do tego dinozaura znaleziono szkielet jaszczurki i czaszki młodych troodontów, co sugeruje, że odżywiał się małymi kręgowcami. Być może też okresowo żywił się małżami, znalezionymi w wysychających jeziorach, których muszle miażdżył swoim mocnym dziobem. Zdaniem innych odżywiał się owocami i orzechami.
Klasyfikacja.
Do rodzaju "Citipati" z pewnością można zaliczyć tylko jego gatunek typowy, "C. osmolskae". Do przedstawiciela drugiego, jeszcze nienazwanego gatunku z tego rodzaju mógł należeć niemal kompletny szkielet z charakterystycznym grzebieniem kostnym na czaszce, oznaczony jako IGM 100/42 lub GIN 100/42. Pierwotnie okaz ten uznany został za przedstawiciela gatunku "Oviraptor philoceratops"; dopiero później stwierdzono jego prawdopodobne bliższe pokrewieństwo z "Citipati osmolskae" niż z "O. philoceratops". Z powodu sporych podobieństw między "C." sp. a owiraptorem, niekiedy uważa się, że "C." sp. naprawdę należy do rodzaju "Oviraptor" (najczęściej zalicza się go do nowego gatunku umieszczonego w obrębie tego rodzaju). Jednak z powodu fragmentaryczności i uszkodzenia materiału kopalnego "O. philoceratops" trudno ostatecznie ustalić, czy IGM 100/42 naprawdę należy do rodzaju "Oviraptor". Rekonstrukcje "O. philoceratops" często są opierane na IGM 100/42.
Jaja.
W 1993 r. odkryto reprezentujący gatunek "C. osmolskae" okaz IGM 100/979 – szkielet dorosłego osobnika na gnieździe z 15 jajami. Jaja przykryte są ramionami, a sam dinozaur wysiaduje je w takiej samej pozycji jak współczesne ptaki. To kolejny dowód na to, że dinozaury i ptaki są ze sobą spokrewnione, a owiraptorozaury miały pióra (bez nich przykrywania jaj kończynami przednimi byłoby bezcelowe). Jaja mają 14 cm średnicy.

</doc>
<doc id="986536" url="https://pl.wikipedia.org/wiki?curid=986536" title="Lampa spektralna">
Lampa spektralna

Lampa spektralna - typ lampy, której źródło światła o widmie liniowym jest stosowane do celów spektroskopii promieniowania widzialnego, podczerwonego oraz ultrafioletowego. Substancją świecącą są pary metali bądź rozrzedzone gazy, które są pobudzane niskonapięciowym łukiem elektrycznym. Głównym parametrem jakości lampy spektralnej jest szerokość linii widmowych. Lampa ta posiada trzy elektrody: dwie robocze oraz jedną rozruchową.

</doc>
<doc id="986539" url="https://pl.wikipedia.org/wiki?curid=986539" title="Podiceps gallardoi">
Podiceps gallardoi



</doc>
<doc id="986543" url="https://pl.wikipedia.org/wiki?curid=986543" title="Podiceps taczanowskii">
Podiceps taczanowskii



</doc>
<doc id="986547" url="https://pl.wikipedia.org/wiki?curid=986547" title="Cairn Terrier">
Cairn Terrier



</doc>
<doc id="986550" url="https://pl.wikipedia.org/wiki?curid=986550" title="Napoje">
Napoje



</doc>
<doc id="986555" url="https://pl.wikipedia.org/wiki?curid=986555" title="Odpowiedź typu IV">
Odpowiedź typu IV



</doc>
<doc id="986556" url="https://pl.wikipedia.org/wiki?curid=986556" title="Nadwrażliwość typu IV">
Nadwrażliwość typu IV



</doc>
<doc id="986558" url="https://pl.wikipedia.org/wiki?curid=986558" title="Johanna Wolf">
Johanna Wolf

Johanna Wolf, znana także pod pseudonimem "Wolferl" – „Wilczysia” – od swego nazwiska znaczącego „Wilk” (ur. 1 czerwca 1900 w Monachium, zm. 5 czerwca 1985 w Monachium) – najstarsza z sekretarek Adolfa Hitlera.
Po ukończeniu szkół w 1922 pracowała dla związanych z frakcją Bloku Ludowego (niem. "Völkischer Block in Bayern (VBI) (1924/25)") dr. Alexandra Glasera i Gregora Strassera, a także Dietricha Eckarta ideologa narodowego socjalizmu, późniejszych członków NSDAP.
Od 1929 była zatrudniona u Rudolfa Hessa (wówczas jeszcze prywatnego sekretarza Adolfa Hitlera) oraz adiutanta Hitlera Wilhelma Brüknera. Od 1 listopada 1929 była członkinią NSDAP.
W Osobistej Adiutanturze Führera pracowała od 1933. Przez następnych 12 lat z przerwami na urlopy i częste kuracje (ze względu na słaby stan zdrowia, gdyż źle znosiła np. pobyty na Obersalzbergu) towarzyszyła Hitlerowi w jego kolejnych kwaterach głównych (niem. "Führerhauptquartier – FHQ").
W nocy z 21 na 22 kwietnia 1945, razem z inną z sekretarek Christą Schroeder, została odprawiona z bunkra Hitlera i odleciała z okrążonego Berlina do Berchtesgaden w Bawarii, a następnie do domu matki w Bad Tölz. Tam została pojmana, internowana 23 maja 1945 przez agentów kontrwywiadu CIC 7. Armii USA i uwięziona w obozie w Augsburgu.
Po zwolnieniu z internowania w styczniu 1948 mieszkała w zapomnieniu najpierw w Kaufbeuren, a potem w Monachium, gdzie zmarła w samotności w 1985. Konsekwentnie odmawiała zarówno wywiadów, jak i publikacji wspomnień, twierdząc, że była tylko „prywatną” sekretarką Hitlera.

</doc>
<doc id="986559" url="https://pl.wikipedia.org/wiki?curid=986559" title="Hymn Krajny">
Hymn Krajny

Hymn Krajny – pieśń z tekstem Pawła Jaśka, używana przez mieszkańców Krajny jako nieoficjalny hymn regionu.
Pieśń powstała w latach 30. XX wieku. Jej tekst Paweł Jasiek ułożył 25 sierpnia 1932 w Olsztynie, będąc tuż po odwiedzinach w swym rodzinnym Zakrzewie. Muzyka powstała równolegle z tekstem. W 1975 łodzianin, profesor Bernard Pietrzak opracował układ kompozycyjny na czteroosobowy chór mieszany. Hymnu Krajny używa też Szkoła Podstawowa im. Ziemi Krajeńskiej w Samsiecznie, jako hymnu szkolnego.

</doc>
<doc id="986560" url="https://pl.wikipedia.org/wiki?curid=986560" title="Pieriedwiżnicy">
Pieriedwiżnicy

Pieriedwiżnicy (), Towarzystwo Objazdowych Wystaw Artystycznych (ros. "Товарищество передвижных художественных выставок") – rosyjska grupa artystyczna, powstała w 1870 w Petersburgu. Skupiała głównie absolwentów szkoły petersburskiej, malarzy i rzeźbiarzy.
Powstałe z inicjatywy Iwana Kramskoja, Grigorija Miasojedowa, Nikołaja Ge oraz Wasilija Pierowa Stowarzyszenie miało na celu popularyzację sztuki narodowej przepojonej dążeniami postępowymi. Tematyką prac były pejzaże, malarstwo historyczne, sceny rodzajowe i portrety, ukazywana była ciężka dola ludu i zacofanie Rosji.
Niektórzy członkowie stowarzyszenia:
W okresie 1871 do 1923 grupa zorganizowała 48 wystaw w Moskwie i w Petersburgu, oraz na tzw. „miastach prowincji” m.in. w Kijowie, w Charkowie, w Kazaniu, w Rydze, w Odessie. Ostatnia wystawa odbyła się w 1923 roku, po której Towarzystwo zakończyło działalność. Za kontynuatorów tej tradycji uważa się Stowarzyszenie Artystów Rewolucyjnej Rosji (AChRR).
Dużą część prac członków tego towarzystwa zgromadził kupiec moskiewski Pawieł Trietjakow i jego brat. Trafiły one do Galerii Trietiakowskiej.

</doc>
<doc id="986561" url="https://pl.wikipedia.org/wiki?curid=986561" title="Patrick Vaughan">
Patrick Vaughan

Patrick G. Vaughan (ur. 1965) – amerykański profesor na Uniwersytecie Jagiellońskim w Krakowie. Jest współtwórcą programu studiów magisterskich Transatlantic Studies (Studia Transatlantyckie) na Uniwersytecie Jagiellońskim.
Mieszka w Krakowie.
Życiorys.
Vaughan urodził się w Seattle w stanie Waszyngton. Ojciec Patricka był członkiem znajdującej się w rankingu krajowym drużyny koszykarskiej Uniwersytetu w Seattle trenowanej przez Ala Brightmana, której liderami byli “Złoci Bliźniacy” – Johnny i Ed O’Brien. Zwycięstwo tej drużyny nad Harlem Globetrotters w 1952 roku zostało nazwane “najbardziej pamiętnym wydarzeniem w historii sportu w Seattle”. Z powodu służby wojskowej, Ojciec Vaughana nie mógł zagrać w tym meczu, o sukcesie dowiedział się przebywając na lotniskowcu na Oceanie Spokojnym. Wujek Patricka, Daniel Vaughan, również służył w marynarce wojennej. W trakcie służby poślubił córkę admirała Cliftona Sprague’a, będącą równocześnie siostrzenicą F. Scotta Fitzgeralda.
Vaughan dzieciństwo spędził w małym miasteczku, którego mieszkańcy trudnili się wydobyciem ropy naftowej: Oildale, w stanie Kalifornia. Już w szkole podstawowej, po lekturze m.in. powieści Srebrny Miecz oraz książki Esther Hautzing Step bez końca (ang. The Endless Steppe) Patrick zainteresował się historią Polski. Nieformalną edukację Vaughan zdobył, słuchając opowieści komentatorów sportowych z Los Angeles – Vina Scully’ego i Chicka Hearna. We wczesnych latach przeszedł również lekcję siły pozytywnego myślenia – grając jako łapacz w Małej Lidze wraz z Patrickiem Lencionim – w późniejszym czasie autorem bestsellerów w Dolinie Krzemowej. Starsza siostra Vaughana nie mogła rywalizować razem ze swoim bratem, gdyż w tym czasie brakowało programów sportowych dla dziewcząt. Z tego powodu stała się ona pionierem zmian w prawie dotyczącym dyskryminacji na podstawie płci (ang: Title IX) i ustanowiła w szkole średniej rekord w skoku dal dziewcząt, niepobity od ponad 40 lat.
W 1980 roku ojciec Vaughana zaczął nową pracę w firmie zajmującej się energią geotermalną na północ od San Francisco. W Santa Rosa, Vaughan został wybrany w ogólnostanowej selekcji do pierwszej z koszykarskich drużyn Trenera Toma Bon Figli’ego – Cardinal Newman.
Później został zwerbowany przez Billa Trumbo oraz grał w lidze letniej dla Steve’a Pattersona – środkowego w UCLA Bruins, następcy Kareema Abdul-Jabbara i poprzednika Billa Waltona. Patterson był zwolennikiem szkoły Johna Woodena – głosił, że warto pamiętać, iż koszykówka w college’u to jedynie cztery lata z życia – lepiej więc umieć robić coś innego.
Patrick Vaughan studiował historię i Business Organization na Uniwersytecie Stanu Kalifornia w Chico. Prowadził popularną poranną audycję we wpływowej stacji radiowej KCSC, wybraną przez Magazyn Spin jako najlepszą alternatywną stację radiową w Stanach Zjednoczonych. KCSC była stacją kablową, co umożliwiało jej tworzenie kreatywnej ramówki, a jednocześnie pozwalało być czymś w rodzaju pośrednika dla mało znanych wówczas zespołów, takich jak The Smashing Pumpkins czy Nirvana, które podróżowały wówczas między Seattle, a San Francisco. Powszechnie uważa się, że Amy Finnerty (prowadząca audycję po Vaughanie) członkini zespołu radia KCSC przekonała władze MTV do emisji clipu Nirvany „Smells Like Teen Spirit”, tym samym przyczyniając się do rozkwitu ery muzyki grunge’owej w latach 90.
Pisarz Matt Olmstead zatrudnił Vaughana do pisania cotygodniowej kolumny dla gazety uniwersyteckiej. Kolumna ta osiągnęła popularność na kampusie i została nagrodzona za znakomitą jakość przez California Intercollegiate Press Association. Po pewnym czasie Olmstead odniósł sukces w Hollywood, jako producent w "Skazany na śmierć" i "Nowojorscy gliniarze". Parokrotnie umieścił też nazwisko Vaughana w swoich scenariuszach. Na przykład w jednym z odcinków detektyw Andy Sipowicz (Dennis Franz) bada incydent w Vaughan Construction, a w innym detektyw Diane Russell (Kim Delaney) agresywnie przesłuchuje podejrzanego o szemrane używanie pseudonimu „Pat Vaughan”.
Kariera.
Vaughan uzyskał tytuł doktora w dziedzinie nowożytnej historii Europy na Uniwersytecie Wirginii Zachodniej. Napisał tam godną uwagi pracę seminaryjną, za którą otrzymał nagrodę John L. Snell Memorial Prize od Southern Historical Association (przyznawaną corocznie za najwybitniejszą oryginalną pracę seminaryjną z historii Europy). Praca ta dotyczyła złożonych aspektów społeczno-politycznych, które doprowadziły do powstania polskiej Solidarności pod koniec lat 70. oraz szczególnej roli doradcy ds. bezpieczeństwa narodowego Zbigniewa Brzezińskiego, który wspierał podziemne ruchy za żelazną kurtyną i pomógł powstrzymać potencjalną radziecką inwazję wojskową na Polskę jesienią 1980 roku.
Praca ta została opublikowana w "The Polish Review" i spotkała się z zainteresowaniem środowisk poza akademickich. Jan Nowak-Jeziorański, były dyrektor Radia Wolna Europa, pochwalił artykuł w przemówieniu wygłoszonym w Nowym Jorku przed byłymi ambasadorami USA w Polsce z okazji dziesięciolecia upadku muru berlińskiego. Nowak-Jeziorański argumentował, że praca Vaughana wykracza poza popularne medialne narracje i skutecznie opisuje bardziej zniuansowane elementy w Europie Wschodniej, które posłużyły do podważenia siły sowieckiego imperium i pomogły pokojowo zakończyć Zimną Wojnę w 1989 r.
Brzeziński napisał do Vaughana list, w którym zaoferował mu dostęp do swoich osobistych archiwów w Waszyngtonie. „W ciągu weekendu miałem okazję przeczytać artykuł w „The Polish Review” dotyczący mojego zaangażowania w politykę USA wobec Europy Wschodniej” – napisał Brzeziński. „Muszę z całego serca pogratulować Panu tego artykułu. Wykonał Pan naprawdę wspaniałą pracę w ‘rozszyfrowaniu’ moich strategicznych intencji i w analizie taktyki, którą stosowałem, aby osiągnąć moje podstawowe cele”. Kontynuował: „Nie znam pełnego zakresu prowadzonych przez Pana badań i obecnego stanu pańskiej pracy doktorskiej. W zakresie, w jakim koncentruje się ona na mojej działalności publicznej, pozwolę sobie zaoferować Panu specjalny dostęp do moich osobistych archiwów. Byłem pod tak pozytywnym wrażeniem dokładności Pańskich badań i Pańskiej rozsądnej analizy, że byłbym szczęśliwy, mogąc dać Panu również osobisty dostęp do odpowiednich sekcji mojego osobistego dziennika [który do tej pory nie był udostępniany, z wyjątkiem wybiórczego wykorzystania w moich własnych wspomnieniach].”
Rozprawa doktorska Patricka Vaughana została uhonorowana podczas ceremonii na Uniwersytecie Bostońskim, kiedy to Ambasador RP wręczył Vaughanowi Nagrodę im. Kazimierza Moczarskiego. Profesor Thaddeus Gromada, dyrektor Polskiego Instytutu Naukowego w Ameryce, stwierdził w komunikacie prasowym: „Praca Vaughana wniesie istotny wkład do historiografii zimnej wojny poprzez ponowne zdefiniowanie w niej miejsca Brzezińskiego oraz w publicznych i kontrowersyjnych debatach nad kierunkiem polityki zagranicznej USA od lat 50. do dziś.”
W 2010 roku Vaughan napisał fundamentalną biografię Zbigniewa Brzezińskiego, która została nominowana do Nagrody im. Kazimierza Moczarskiego jako wybitna praca z zakresu historii Polski. O książce opowiadał w wywiadach z Michałem Oleszczykiem w "Tygodniku Powszechnym" i Magdaleną Żakowską w "Gazecie Wyborczej".
W 2013 roku Vaughan napisał ważny rozdział do antologii Charlesa Gattiego Zbig: The Strategy of Statecraft of Zbigniew Brzeziński. Wstęp do tej książki napisał Jimmy Carter, a wśród współautorów znaleźli się m.in. felietonista "Washington Post" David Ignatius i historyk Francis Fukuyama. „Jeden z najbardziej pouczających rozdziałów napisanych przez Patricka Vaughana dotyczy relacji między Brzezińskim a papieżem Janem Pawłem II” – napisał Vladimir Tismaneanu w recenzji książki w londyńskim "International Affairs" – „Obaj mężczyźni dzielili głęboką miłość do polskiej historii, konsekwentną nieufność wobec komunistycznej dwulicowości i żywe poczucie moralnego obowiązku na rzecz uciśnionych jednostek.”
Vaughan otrzymał stypendium naukowe z Programu Fulbrighta do rozwijania swoich talentów naukowych w Polsce, a następnie przyjął profesurę na Uniwersytecie Jagiellońskim w Krakowie. W 2007 roku Vaughan pomógł założyć program studiów transatlantyckich (Transatlantic Studies) na Uniwersytecie Jagiellońskim – jego zajęcia obejmują historię zimnej wojny, historię stosunków międzynarodowych, literaturę polską i rosyjską oraz science fiction i metaforę społeczno-polityczną.

</doc>
<doc id="986568" url="https://pl.wikipedia.org/wiki?curid=986568" title="Mario Botta">
Mario Botta

Mario Botta (ur. 1 kwietnia 1943 w Mendrisio) – szwajcarski architekt, w 1985 laureat Nagrody Beton, w 1986 Chicago Architecture, w 1989 Baksteen – Royal Dutch Brick Organization, w 1989 Nagrody CICA – Buenos Aires, w 1991 Nagrody Massimo, w 1993 Nagrody Marble – Carrara, w 1993 Nagrody CICA – Buenos Aires, w 1995 Merit Award – AIA, w 1995 International Award Architecture in Stone – Werona, w 1995 Europejskiej Nagrody Kultury – Karlsruhe, w 1996 Crystal Award – WEF Davos, w 1997 SACEC Award, w 1997 i 1999 Nagrody Marble – Carrara, a w 1999 Kawaler Orderu Legii Honorowej w Paryżu.
Przedstawiciel neomodernistycznego regionalizmu w architekturze. Jeden z czterech architektów tesyńskich określanych mianem „czterech muszkieterów” (Snozzi, Vacchini, Galfetti i Botta), współtworzących fenomen w architekturze europejskiej końca XX wieku, zwany „szkołą tesyńską”.
Życiorys.
Po ukończeniu szkoły podstawowej, w wieku 15 lat rozpoczął naukę jako uczeń rysunku budowlanego w biurze architektów Luigiego Camenischa i Tity Carloniego w Lugano i zaprojektował w wieku 16 lat swoją pierwszą realizację – prezbiterium w Genestrerio (1961–1963). W 1964 ukończył Liceum Artystyczne w Mediolanie, a w 1969 uzyskał dyplom architekta pod kierunkiem Carla Scarpy i Giuseppe Mazzariola na Wydziale Architektury Università Iuav w Wenecji, gdzie w tym czasie miał okazję pracować również dla Le Corbusiera i Louisa I. Kahna. Od 1970 własne biuro w Lugano.
W 1976 profesor zaproszony Politechniki Federalnej w Lozannie, w 1987 profesor zaproszony Wydziału Architektury Uniwersytetu Yale, w 1989 w Escuela de Altos Estudios del CAYC w Buenos Aires; w 1995 doktor "honoris causa" Wydziału Architektury w Salonikach, w 1996 Wydziału Architektury w Kordowie, w 1997 Wydziału Architektury w Buenos Aires, w 1997 Instytutu Architektury Ion Mincu w Bukareszcie; od 1998 profesor Międzynarodowej Akademii Architektury w Sofii, a w 1996 współzałożyciel i profesor Akademii Architektury w Mendrisio.
W 2014 został laureatem medalu Per Artem ad Deum ("Przez sztukę do Boga"), który odebrał 9 czerwca 2014 podczas wystawy Sacroexpo w Kielcach.
Jest członkiem:
oraz członkiem honorowym:

</doc>
<doc id="986578" url="https://pl.wikipedia.org/wiki?curid=986578" title="Specjacja filetyczna">
Specjacja filetyczna

Specjacja filetyczna – typ specjacji, któremu równomiernie ulega cały gatunek. W konsekwencji powstaje jeden gatunek potomny bez zachowania przodków.

</doc>
<doc id="986579" url="https://pl.wikipedia.org/wiki?curid=986579" title="Chemoautotrof">
Chemoautotrof



</doc>
<doc id="986584" url="https://pl.wikipedia.org/wiki?curid=986584" title="Renegade (album Thin Lizzy)">
Renegade (album Thin Lizzy)

Renegade – jedenasty album irlandzkiego zespołu hardrockowego Thin Lizzy wydany 15 listopada 1981 przez wytwórnię Warner Bros. Records.

</doc>
<doc id="986585" url="https://pl.wikipedia.org/wiki?curid=986585" title="Karczewo (powiat tucholski)">
Karczewo (powiat tucholski)

Karczewo – osada w Polsce, położona w województwie kujawsko-pomorskim, w powiecie tucholskim, w gminie Gostycyn, nad rzeką Kamionką. Znajduje się tu stary młyn wodny. Przez osadę prowadzi turystyczny szlak Kasztelański.
W latach 1975–1998 miejscowość administracyjnie należała do województwa bydgoskiego.
Zobacz też: Karczewo, Karczew

</doc>
<doc id="986589" url="https://pl.wikipedia.org/wiki?curid=986589" title="Specjacja radiacyjna">
Specjacja radiacyjna

Specjacja radiacyjna (zwana również właściwą) – typ specjacji, któremu poszczególne populacje danego gatunku ulegają z różnym tempem (a niektóre wcale), a zmiany populacyjne będące jego konsekwencją mogą zachodzić w różnych kierunkach. Prowadzi do powstania wielu zróżnicowanych gatunków potomnych, przy możliwości przeżycia przodków.

</doc>
<doc id="986590" url="https://pl.wikipedia.org/wiki?curid=986590" title="Gostycyn-Wybudowanie">
Gostycyn-Wybudowanie

Gostycyn-Wybudowanie – nieoficjalna kolonia wsi Gostycyn w Polsce, położona w województwie kujawsko-pomorskim, w powiecie tucholskim, w gminie Gostycyn.
W latach 1975–1998 miejscowość administracyjnie należała do województwa bydgoskiego.
Zobacz też: Gostycyn, Gostycyn-Nogawica

</doc>
<doc id="986598" url="https://pl.wikipedia.org/wiki?curid=986598" title="Anemoplankton">
Anemoplankton



</doc>
<doc id="986601" url="https://pl.wikipedia.org/wiki?curid=986601" title="Homalocefal">
Homalocefal

Homalocefal – roślinożerny dinozaur z infrarzędu pachycefalozaurów. 
Żył na terenie dzisiejszej Mongolii w późnej kredzie około 80 milionów lat temu. Odkryto u niego tylko czaszkę oraz część szkieletu. 
Opis.
Miał płaską głowę (płaskie głowy były charakterystyczne dla azjatyckich pachycefalozaurów), guzy i kolce na szczycie czaszki i w okolicy policzków oraz długie nogi, których używał do ucieczki, gdy wyczuł lub zobaczył (Homalocefal miał dobry wzrok i węch) drapieżnego dinozaura. 

</doc>
<doc id="986604" url="https://pl.wikipedia.org/wiki?curid=986604" title="Pelekanimim">
Pelekanimim

Pelekanimim ("Pelecanimimus polyodon") – dinozaur z grupy ornitomimozauów
Żył w okresie wczesnej kredy (ok. 130-125 mln lat temu) na terenach Europy. Długość ciała 2-2,5 m, masa ok. 25 kg. Jego szczątki znaleziono w Hiszpanii.
Charakteryzował się długą, wąska czaszką, a jak wskazują odciski kopalne przy podgardlu wisiał mu wór skórny, podobny jak u współczesnych pelikanów stąd nazwa "Pelecanimimus", znacząca "udający pelikana". Długie szczęki pelekanimima uzbrojone były w 220 małych zębów, czym różnił się (jako wczesny rodzaj) od innych ornitomimozaurów, które miały bezzębny dziób.

</doc>
<doc id="986607" url="https://pl.wikipedia.org/wiki?curid=986607" title="Zjednoczona Partia Obywatelska">
Zjednoczona Partia Obywatelska

Zjednoczona Partia Obywatelska (biał. Аб'яднаная грамадзянская партыя, "Abjadnanaja hramadzianskaja partyja", АГП, ros. Объединённая гражданская партия, "Objedinionnaja grażdanskaja partija", OГП) – białoruska liberalno-demokratyczna i konserwatywna partia polityczna opozycyjna wobec Alaksandra Łukaszenki, założona w 1995.
Historia.
Partia została powołana do życia 1 października 1995 w wyniku fuzji założonej w 1990 Zjednoczonej Partii Demokratycznej oraz powstałej w 1994 Partii Obywatelskiej. Opowiedziała się za budową niezależnego państwa białoruskiego prowadzącego politykę w zgodzie ze swoim interesem narodowym, opartego na poszanowaniu praw człowieka i obywatela oraz przywiązanego do takich wartości jak wolny rynek i demokracja.
Partia była współzałożycielem utworzonej 9 stycznia 2011 roku Narodowej Koordynacyjnej Rady Opozycji, której zadaniem jest domagać się "uwolnienia ludzi aresztowanych z przyczyn politycznych, informować obywateli Białorusi i wspólnotę międzynarodową, domagać się powrotu Białorusi na drogę prawa i demokracji, a także tworzyć warunki do przeprowadzenia w kraju wolnych i demokratycznych wyborów".
Program.
Partia jest zwolenniczką demokracji, praw człowieka oraz wolności obywatelskich (w tym wolności słowa), a także rządów prawa. Sprzeciwia się autorytaryzmowi i centralizmowi, opowiadając się za utworzeniem samorządu terytorialnego. W jej programie znajduje się postulat utworzenia armii zawodowej. W kwestiach gospodarczych partia domaga się poszanowania własności prywatnej oraz upowszechnienia gospodarki wolnorynkowej, w tym wolnego obrotu ziemią.
Umiejscowienie na scenie politycznej.
Partia od początku swego istnienia jest ugrupowaniem opozycyjnym wobec rządów Aleksandra Łukaszenki. Jej przedstawiciele zasiadają w Narodowym Komitecie Wykonawczym (rodzaj rządu konkurencyjnego dla obecnych władz Białorusi). Partia wzięła udział w wyborach do Rady Najwyższej XIII kadencji w 1995 uzyskując w nich 22 mandaty i tworząc Klub Parlamentarny Akcji Obywatelskiej. Ówczesny przewodniczący ZPO Hienadź Karpienka został wybrany wiceprzewodniczącym Rady Najwyższej. W 1996 partia poparła wniosek o impeachment prezydenta Łukaszenki. Od czasu rozwiązania Rady XIII kadencji (którą ZPO uznaje za jedyna legalną władzę ustawodawczą) partia nie bierze udziału w pracach parlamentu. Dwóch działaczy ZPO jest aktualnie więzionych przez reżim białoruski. Partia wchodzi w skład Zjednoczonych Sił Demokratycznych.
Udział w wyborach.
W wyborach lokalnych w 2003 partia obywatelska uzyskała 5 mandatów w radach miejskich. Wśród radnych znaleźli się Siarhiej Klimionak, Zinaida Milieszczanka, Ihar Kiekielieu, Jauhien Waliukiewicz i Aleksander Hałakcijonau. W 2010 partia zapowiedziała bojkot wyborów do terenowych rad deputowanych ludowych. W 2016 w wyborach do niższej izby parlamentu - Izby Reprezentantów partia zdobyła 1 mandat. Deputowaną tej partii została Hanna Kanapacka. Jest to pierwsza przedstawicielka opozycji w parlamencie Białorusi od 20 lat .
Struktura.
Partia posiada swoją organizację kobiecą oraz młodzieżową. Naczelnym organem ZPO jest zbierający się raz na dwa lata kongres. Między jego posiedzeniami pracami ugrupowania kieruje liczący 90 osób Komitet Krajowy. Honorowym przewodniczącym ugrupowania jest Stanisłau Bahdankiewicz. Na czele ZPO stoi Nikołaj Kozlov. Partia posiada 6 organizacji obwodowych (oraz oddział w Mińsku), a także 95 oddziałów regionalnych.
Współpraca międzynarodowa.
Ugrupowanie utrzymywało lub utrzymuje kontakty z Unią Wolności, Związkiem Ojczyzny, Reformami i Porządkiem, Sojuszem Sił Prawicowych, Związkiem Ojczyźnianym, Partią Konserwatywną oraz Europejską Partią Demokratyczną.

</doc>
<doc id="986609" url="https://pl.wikipedia.org/wiki?curid=986609" title="III Dwór">
III Dwór

III Dwór (niem. "III Hof"), nazywany również „Polanką” – zabytkowa posiadłość przy ulicy Polanki 122, w dzisiejszej dzielnicy Gdańska, Oliwie.
Historia.
Powstał, jak wszystkie inne dwory wzdłuż tego traktu, w pierwszej połowie XVII wieku. 8 VIII 1625 roku budynek nabył od Christiana Tempskiego, Helmich von Tweenhuysen. W 1784 roku dwór przeszedł na własność Henryka Florisa Schopenhauera, ojca Arthura Schopenhauera – najsłynniejszy gdański filozof spędził w dworku pięć lat ze swojego dzieciństwa (lata 1788–1793). W wyniku rozbiorów Polski i przejścia Gdańska pod administrację zaboru pruskiego rodzina Schopenhauerów opuściła dwór na Polankach.
Od 1855 roku funkcjonował tu zakład leczniczy, który w 1868 roku został zaadaptowany na przytułek dla sierot.
Budynek północny z XVIII wieku po 1945 roku został wyburzony do parteru i odbudowany w latach 80. Budynek południowy z XIX wieku został poddany około 1990 roku rozbiórce. Do września 2010 roku pozostałe budynki zespołu dworskiego pełniły funkcje schroniska dla nieletnich. Zarządzeniem Ministra Sprawiedliwości schronisko zostało zniesione z dniem 1 września 2010 roku i jednocześnie utworzono tu zakład poprawczy. Do dnia dzisiejszego zachowały się resztki założenia parkowego oraz również stawy parkowe, stanowiące obecnie ostoję chronionych ptaków.
Na zapleczu III Dworu przez wiele lat funkcjonowała żwirownia.
Położenie.
Obszar dworski znajduje się na wschodnim skraju Trójmiejskiego Parku Krajobrazowego, u podnóża Góry Dantyszka. Na zboczu góry znajduje się zrujnowana, murowana muszla widokowa.

</doc>
<doc id="986611" url="https://pl.wikipedia.org/wiki?curid=986611" title="Szadek (stacja kolejowa)">
Szadek (stacja kolejowa)

Szadek – jedna ze stacji kolejowych na magistrali węglowej w Wielkiej Wsi, w gminie Szadek (powiat zduńskowolski). Duża liczba torów stacyjnych.

</doc>
<doc id="986612" url="https://pl.wikipedia.org/wiki?curid=986612" title="Nynashamn">
Nynashamn



</doc>
<doc id="986615" url="https://pl.wikipedia.org/wiki?curid=986615" title="Wybory parlamentarne w Burkinie Faso w 2007 roku">
Wybory parlamentarne w Burkinie Faso w 2007 roku

Wybory parlamentarne w Burkinie Faso w 2007 roku odbyły się 6 maja. Kandydaci walczyli o 111 miejsc w Zgromadzeniu Narodowym. Przy frekwencji wynoszącej 56,4% zwyciężył Kongres na rzecz Demokracji i Postępu z wynikiem 58,9% zdobywając tym samym 73 mandaty. Drugą pozycję zajął Sojusz na rzecz Demokracji i Federacji, który uzyskał 10,7% - 14 mandatów. Pozostałe 24 miejsca w parlamencie przypadły jedenastu innym ugrupowaniom. Na czele nowego rządu stanął Tertius Zongo.

</doc>
<doc id="986617" url="https://pl.wikipedia.org/wiki?curid=986617" title="Pieczynek">
Pieczynek

Pieczynek – wieś krajeńska w Polsce położona w województwie wielkopolskim, w powiecie złotowskim, w gminie Złotów. Do 31 grudnia 2021 była częścią wsi Zalesie.
W latach 1975–1998 miejscowość administracyjnie należała do województwa pilskiego.

</doc>
<doc id="986618" url="https://pl.wikipedia.org/wiki?curid=986618" title="Garudimim">
Garudimim

Garudimim ("Garudimimus brevipes") – dinozaur z grupy ornitomimozauów.
Żył w późnej kredzie (ok. 80-75 mln lat temu) na terenach Azji. Długość ciała 3-4 m, masa ok. 85 kg. Jego szczątki znaleziono w Mongolii (na pustyni Gobi).
Paleontolodzy znaleźli jedynie szczątki czaszki garudimima. Ze względu na ptasi wygląd, garudimimus otrzymał nazwę od imienia mitycznego ptaka Garuda ("Garudimimus" znaczy "udający Garudę"). Umieszczony w monotypowej rodzinie Garudimimidae utworzonej przez Barsbolda w 1981 r. 
Opis.
Ten gatunek ornitomimozaura wyróżniał się krótkim grzebieniem na pysku i bezzębnym dziobem.

</doc>
<doc id="986619" url="https://pl.wikipedia.org/wiki?curid=986619" title="Sławianówko">
Sławianówko

Sławianówko – osada krajeńska w Polsce położona w województwie wielkopolskim, w powiecie złotowskim, w gminie Złotów, nad północnym brzegiem jeziora Słowianowskiego Wielkiego.
W latach 1975–1998 miejscowość administracyjnie należała do województwa pilskiego. Miejscowość wchodzi w skład sołectwa Skic.

</doc>
<doc id="986622" url="https://pl.wikipedia.org/wiki?curid=986622" title="Lampa sygnalizacyjno-ostrzegawcza">
Lampa sygnalizacyjno-ostrzegawcza

Lampa sygnalizacyjno-ostrzegawcza (potocznie "kogut") – lampa (lub zestaw lamp) stosowany do oznaczania pojazdów uprzywilejowanych, pojazdów stwarzających utrudnienia w ruchu oraz do sygnalizacji zagrożeń, gdzie z powodu wysokiego natężenia hałasu sygnalizacja akustyczna może się okazać nieskuteczna.
Prawo - wykroczenia.
Art. 96a. kodeks wykroczeń:

</doc>
<doc id="986626" url="https://pl.wikipedia.org/wiki?curid=986626" title="Siły Zbrojne Ustaszy">
Siły Zbrojne Ustaszy

Siły Zbrojne Ustaszy (chor. Ustaška Vojnica) – regularna formacja zbrojna chorwackich ustaszy w Niepodległym Państwie Chorwackim (NDH) podczas II wojny światowej.
Geneza.
Po agresji wojsk Osi na Królestwo Jugosławii 6 kwietnia 1941 r. i klęskach jugosłowiańskich wojsk, władzę w Chorwacji objęli ustasze. 10 kwietnia jeden z ich przywódców Slavko Kvaternik ogłosił uroczyście w Zagrzebiu powstanie Niepodległego Państwa Chorwackiego. 20 kwietnia przyjechał Ante Pavelić, przyjmując tytuł poglavnika (na wzór niemieckiego führera). Terytorium NDH objęło także obszary Dalmacji, Bośni i Hercegowiny z ludnością muzułmańską oraz część Serbii (Syrmia i Sandżak). Już pod koniec kwietnia rozpoczęły się represje wobec Serbów, jak palenie ich domów, rabunki, gwałty, przesiedlenia, czy mordowanie. Początkowo dokonywały tego nieregularne oddziały i grupy uzbrojonych ustaszy przy bierności wojsk niemieckich i włoskich. 22 lipca rząd NDH ogłosił oficjalnie prowadzenie polityki rasowej wobec serbskiej ludności cywilnej.
Regularne wojska ustaszy.
Główną jednostką bojową Sił Zbrojnych Ustaszy była elitarna Przyboczna Dywizja Poglavnika (Poglavnikova tjelisna divizija). Została utworzona już 10 kwietnia 1941 r. w Zagrzebiu jako batalion. Składał się on wówczas z ok. 200 ustaszy (povratnika), którzy przed wojną przebywali na emigracji we Włoszech. Na ich czele stanął Ante Moškov. Przez najbliższe miesiące spośród żołnierzy Batalionu sformowano zalążki wielu innych oddziałów ustaszy, zaś do jednostki napływali nowi rekruci. Pod koniec 1941 r. wzięła ona udział w pierwszych walkach w rejonie Kordunu na południe od Zagrzebia. W późniejszym okresie przydzielano do niej najbardziej zasłużonych i lojalnych żołnierzy z różnych jednostek ustaszy, co stanowiło dla nich duży honor. 10 maja 1942 r. Batalion Przyboczny Poglavnika został rozbudowany do wielkości brygady, a 1 czerwca 1943 r. – dywizji w sile dwóch pułków piechoty, batalionu pancernego, kawalerii i gwardii. Jednostka była najlepiej wyposażona i uzbrojona (miała na swoim stanie większość chorwackiej broni pancernej) w Siłach Zbrojnych Ustaszy.
Pierwszymi oddziałami bojowymi ustaszy były kompanie ustaszy, organizowane już od pierwszych dni istnienia NDH. Początkowo były one nazywane od miejscowości, w których zostały sformowane (np. Zagrebačka satnija). Do początku sierpnia 1941 r. kompanie dostały kolejne numery od 1 do co najmniej 49, zwiększając jednocześnie swoje stany liczebne. Jesienią zostały one połączone w bataliony bojowe ustaszy. Jednakże kilka kompanii pozostało samodzielnymi jednostkami do wiosny 1942 r. (jedna nawet do lipca). Ich zadaniem było zabezpieczanie okolicznych obszarów po ustanowieniu NDH 10 kwietnia, zwalczanie politycznej i uzbrojonej opozycji, eliminowanie wrogów państwa.
Podstawę Sił Zbrojnych Ustaszy stanowiło 39 batalionów bojowych ustaszy, sformowanych do czerwca 1943 r., Brygada Garnizonowa Zagrzebia i 4 bataliony Einsatzstaffel złożone z miejscowych Niemców, które ostatecznie w kwietniu 1943 r. zostały dołączone do 7 Ochotniczej Dywizji Górskiej SS „Prinz Eugen”. Głównodowodzącym Sił Zbrojnych Ustaszy był płk Tomislav Sertić. Spośród trzech batalionów ustaszy sformowano we wrześniu 1941 r. w Sarajewie 1 Pułk Ustaszy, zwany Czarnym Legionem, który wyróżnił się później w ciężkich walkach z serbskimi czetnikami i komunistycznymi partyzantami Josipa Broz Tity we wschodniej Bośni.
Od 1 czerwca do 31 grudnia 1943 r. odbyła się pierwsza reorganizacja Sił Zbrojnych Ustaszy. Spośród batalionów bojowych ustaszy utworzono 6 brygad ustaszy, do których stopniowo napływali nowi rekruci, zwiększając ich liczebność. Jednostki ustaszy przejęły główny ciężar walki z komunistami i czetnikami na terytorium NDH. W okresie od 1 stycznia do 20 listopada 1944 r. doszło do drugiej reorganizacji Sił Zbrojnych Ustaszy. Liczba brygad ustaszy została zwiększona do 18, powstała też Brygada Garnizonowa Ustaszy „Zagrzeb”:
Jesienią 1944 r. nowym głównodowodzącym Sił Zbrojnych Ustaszy mianowano płk. Ivo Herenčicia. 20 listopada zostały one połączone z Chorwacką Domobraną, czyli regularnymi wojskami NDH, w jednolite Chorwackie Siły Zbrojne (Hrvatske Oružane Snage).
Samodzielne jednostki Sił Zbrojnych Ustaszy.
1 Slavońska Brygada Ustaszowsko-Domobrańska (1. Domobransko-ustaški slavonski zdrug), zwana też Brygadą „Nova Gradiška” – sformowana prawdopodobnie w styczniu 1942 r. w celu zwalczania serbskich czetników w centralnej Slawonii pod dowództwem płk. Slavko Skolibera, siedziba dowództwa była prawdopodobnie Nova Gradiška, istniała na pewno do poł. 1943 r.
Ludowa Brygada Ustaszy (Pučko-Ustaški Zdrug) – sformowana na pocz. grudnia 1944 r. w Vinkovci pod dowództwem gen. Josipa Metzgera z elementów rozwiązanej II Brygady Rekruckiej i resztek zniszczonej w rejonie Mitrovicy 7 Brygady Garnizonowej, składała się z trzech pułków ustaszy, ochraniała linie kolejowe i drogi Osijek-Vinkovci-Striživojna-Slavonski Brod i Osijek-Đakovo-Striživojna, rozwiązana w marcu 1945 r.
Półbrygada Ustaszy „Zadar” (Ustaški Zadarski poluzdrug) – sformowana w lipcu 1944 r. pod dowództwem ppłk. Petara Zelicia, siedziba dowództwa w miejscowości Donji Zemunik koło Zadaru, jej zadaniem było najprawdopodobniej zwalczanie wrogich oddziałów na obszarze Dalmacji, rozwiązana prawdopodobnie we wrześniu 1944 r.
Brygada Szkoleniowa Ustaszy (Ustaški nastavni zdrug) – sformowana w kwietniu 1945 r. w Zagrzebiu z XX Brygady Rekruckiej, przydzielona następnie do 16 Dywizji Rekruckiej
Kolejowe Wojska Ustaszy.
13 października 1941 r. powstały Kolejowe Wojska Ustaszy (Zeljeznička Ustaška Vojnica) jako specjalny komponent sił zbrojnych odpowiedzialny za ochronę dworców i linii kolejowych oraz różnych instalacji. Ustasze służyli też jako eskorta w pociągach. Byli podzieleni na dwa bataliony w Zagrzebiu i Sarajewie, każdy po trzy kompanie. Dowództwo Kolejowych Wojsk Ustaszy było bezpośrednio podporządkowane A. Paveliciowi. Przydzielono mu też Brygadę Kontroli Ruchu Ustaszy, która między lutym i marcem 1943 r. została zreorganizowana i podzielona na dwie jednostki w Zagrzebiu i Sarajewie. W maju 1942 r. sformowano III batalion kolejowy w Osijeku. Na czele Kolejowych Wojsk Ustaszy stali: mjr Vilko Pečnikar (do 27 sierpnia 1942 r.), ppłk Ivo Herenčić (prawdopodobnie do grudnia 1942 r.), mjr Brulich.
Wojska Ochronne Ustaszy.
W ramach Sił Zbrojnych Ustaszy istniały wojska ochronne (obrabena lub obrana). Rozwijały się one od niewielkich oddziałów w październiku 1941 r. do jednostek w sile dywizji w 1944 r. Przez większość okresu istnienia NDH istniały dwie brygady ochronne ustaszy (I Brygada Ochronna Ustaszy), podległe Urzędowi Bezpieczeństwa Ustaszy (Ustaška Nadzorna Služba), która była odpowiednikiem hitlerowskiego Gestapo/SD. Ich zadaniem było przede wszystkim zapewnienie ochrony w chorwackich obozach koncentracyjnych. Ponadto zabezpieczały one obszar Jasenovac-Novska przed infiltracją ze strony komunistycznych partyzantów, przeprowadzając rajdy przeciwko wrogim wioskom i zwalczając partyzanckie oddziały. Pod koniec wojny pełniły już rolę zwykłych jednostek piechoty. Na ich czele przez cały okres istnienia NDH stał płk Vjekoslav Luburić.
Wojska Rekruckie Ustaszy.
Bataliony rekruckie ustaszy rozpoczęto formować od listopada 1941 r. Do końca 1942 r. powstało 37 lub 38 takich jednostek. Ich zadaniem było szkolenie rekrutów i uzupełnianie nimi regularnych oddziałów Sił Zbrojnych Ustaszy. Werbunek do nich był prowadzony przez dowództwo Sił Zbrojnych Ustaszy we wszystkich dystryktach NDH. Poszczególne kompanie, z których składały się bataliony rekruckie, były rozmieszczone w różnych miejscowościach dystryktów. Poza głównymi zadaniami używano ich również do ochrony różnych instalacji militarnych, lokalnych dowództw ustaszy, fabryk, kopalń, dróg, dworców i linii kolejowych. Pomiędzy końcem 1942 i 1943 r. część batalionów rekruckich przekształcono w regularne bataliony Sił Zbrojnych Ustaszy. Pozostałe na przełomie 1943/1944 r. przeorganizowano w bataliony garnizonowe. Wojska Rekruckie składały się z następujących jednostek:
Na początku grudnia 1944 r. została sformowana Dywizja Szkoleniowa i Rekrucka Ustaszy (Ustaška Nastavno-Doknadna Divizija) z dowództwem w Zagrzebiu, początkowo pod nazwą 16 Chorwackiej Dywizji Rekruckiej (16. Hrvatska Doknadna Divizija). Na jej czele stanął płk Milivoj Durbešić. Składała się z 21 i 23 Brygad Rekruckich Piechoty oraz XX Brygady Rekruckiej Ustaszy, przemianowanej w kwietniu 1945 r. na Brygadę Szkoleniową Ustaszy (łącznie 16 batalionów rekruckich i 4 rekruckie baterie artylerii). Później dodano do niej także Rekrucki Batalion Saperów Ustaszy. Ogółem liczyła ok. 9-9,5 tys. żołnierzy.
Wojska Garnizonowe Ustaszy.
Na przełomie 1943/1944 r. na bazie batalionów rekruckich sformowano większość kompanii i batalionów garnizonowych (posadna bojna i satnija) ustaszy. Kilka istniało już wcześniej. Ich żołnierze byli rekrutowani spośród mężczyzn starszych wiekiem. Poza tym były one słabo lub tylko częściowo uzbrojone. Jednostki garnizonowe kontynuowały zadania szkoleniowe, ale ich głównym zadaniem było pełnienie funkcji ochronnych i strażniczych na obszarze ich stacjonowania. Ich żołnierze pomagali także policji NDH w kontrolowaniu i przemieszczaniu ludności cywilnej oraz różnych czynnościach dochodzeniowo-śledczych. Nosili specjalne granatowe mundury z emblematem ustaszy. Wojska Garnizonowe składały się z następujących jednostek:
Jednostki wsparcia i służb ustaszy.
Były to oddziały w sile kompanii, o których niewiele wiadomo:
Szkolnictwo wojskowe Sił Zbrojnych Ustaszy.
W ramach Sił Zbrojnych Ustaszy istniało kilka szkół wojskowych, kształcących oficerów i podoficerów oraz zapewniających przeszkolenie wojskowe. Były to:
Linki zewnętrzne.
Siły zbrojne ustaszy na axishistory.com (jęz. angielski)

</doc>
<doc id="986631" url="https://pl.wikipedia.org/wiki?curid=986631" title="Cheikh Hadjibou Soumaré">
Cheikh Hadjibou Soumaré

Cheikh Hadjibou Soumaré (ur. 1951 w Dakarze) – senegalski polityk i ekonomista, premier Senegalu od 19 czerwca 2007 do 30 kwietnia 2009
Życiorys.
Urodził się w 1951 w Dakarze. Jest absolwentem nauk ekonomicznych oraz prestiżowej francuskiej École nationale d'administration.
Karierę zawodową rozpoczynał w 1981 jako urzędnik w senegalskiej prowincji Kaolack. W latach 90. pracował w Ministerstwie Gospodarki, zajmując różne stanowiska. W maju 2001 został wiceministrem ds. budżetu w Ministerstwie Gospodarki i Finansów. 
19 czerwca 2007 prezydent Abdoulaye Wade mianował Soumare nowym szefem rządu. Zmianę na stanowisku premiera poprzedziły wybory parlamentarne z 3 czerwca 2007, wygrane przez rządzącą partię prezydencką. Gabinet Soumare, również mianowany i zaprzysiężony 19 czerwca, jest zbliżony do poprzedniego gabinetu premiera Macky Salla oraz nie zawiera przedstawicieli opozycji. 
Cheikh Hadjibou Soumaré był postrzegany jako technokrata. Jego mianowanie było niespodzianką, gdyż nie jest on członkiem rządzącej Senegalskiej Partii Demokratycznej (PDS, "Parti Démocratique Sénégalais").
30 kwietnia 2009 premier Soumaré złożył rezygnację z urzędu na ręce prezydenta Abdoulaye Wade. Tego samego dnia prezydent mianował Souleymane Ndéné Ndiaye nowym szefem rządu. Zmiana na stanowisku premiera nastąpiła po słabym wyniku Senegalskiej Partii Demokratycznej w wyborach lokalnych w marcu 2009.
Soumare jest żonaty, ma dwoje dzieci.

</doc>
<doc id="986633" url="https://pl.wikipedia.org/wiki?curid=986633" title="Skowronki (województwo warmińsko-mazurskie)">
Skowronki (województwo warmińsko-mazurskie)

Skowronki (niem. "Birkenort") – osada w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość należała administracyjnie do województwa suwalskiego.
Zobacz też: Skowronki

</doc>
<doc id="986635" url="https://pl.wikipedia.org/wiki?curid=986635" title="Darren Hayes">
Darren Hayes

Darren Stanley Hayes (ur. 8 maja 1972 w Brisbane) − australijski piosenkarz, autor tekstów i podcaster. 
Wczesne lata.
Urodził się w Brisbane w stanie Queensland jako syn Judy, pielęgniarki, i Roberta Hayesa, marynarza handlowego. Wychowywał się ze starszym rodzeństwem − siostrą Tracey i bratem Peterem. Uczęszczał do Mabel Park State High School w Brisbane i studiował na University of Queensland. W szkole Hayes był zastraszany oraz maltretowany fizycznie i słownie.
Kariera.
Hayes był frontmanem i wokalistą popowego duetu Savage Garden, aż do jego rozwiązania w 2001. Ich album "Savage Garden" (1997) zajął pierwsze miejsce w Australii, drugie w Wielkiej Brytanii i trzecie w Stanach Zjednoczonych. Wydał single „I Want You”, „To the Moon and Back” oraz numer 1 w Australii i USA „Truly Madly Deeply”. Duet odniósł sukces z "Affirmation" (1999), który dostarczył dodatkowych hitów, takich jak numer 1 w USA „I Knew I Loved You” i numer 3 w Australii „The Animal Song”. Savage Garden rozpadł się w 2001. Sprzedali ponad 23 mln albumów na całym świecie. 
W 2002 Hayes wydał swój pierwszy solowy album "Spin", który sprzedał się w dwóch mln egzemplarzy na całym świecie, zadebiutował na 2. miejscu w Wielkiej Brytanii i 3. w Australii. Wydał hitowy singiel „Insatiable”. Drugi album Hayesa, "The Tension and the Spark", ukazał się w 2004. Rozstał się ze swoją wytwórnią Columbia Records w 2006 i założył własną niezależną wytwórnię płytową Powdered Sugar, z którą wydawał "This Delicate Thing We’ve Made" (2007) i "Secret Codes and Battleships" (2011).
Życie prywatne.
Darren Hayes ożenił się z Colby Taylor − przyjaciółką jeszcze z lat szkolnych. Ich małżeństwo trwało 6 lat od 1994 do 2000. Jednak już w 1998 żyli w separacji. W 2004 osiadł w Londynie.
19 czerwca 2006 Darren wszedł w związek partnerski tym razem z mężczyzną, z którym był od trzech lat − Richardem Cullenem; uroczystość odbyła się 19 czerwca tego roku w Londynie. Darren nie miał w zwyczaju rozmawiać o swoim życiu prywatnym i orientacji seksualnej. Nie ogłosił związku partnerskiego z Richardem Cullenem aż do 17 lipca, kiedy informacja o zawarciu związku pojawiła się na oficjalnej stronie internetowej. Zanim Darren wyjawił prawdę, imię i nazwisko Richarda Cullena pojawiło się na stronie Hayesa jako projektanta okładki płyty "So Beautiful". Orientacja seksualna Hayesa była podawana w wątpliwość, więc większość fanów nie była zaskoczona informacją o związku partnerskim ich idola. W 2013 w Kalifornii Darren i Richard pobrali się w geście poparcia dla praw małżeństw osób tej samej płci.

</doc>
<doc id="986637" url="https://pl.wikipedia.org/wiki?curid=986637" title="Thunder and Lightning">
Thunder and Lightning

Thunder and Lightning – dwunasty album irlandzkiego zespołu hardrockowego Thin Lizzy. Wydany został 4 marca 1983 przez wytwórnie Warner Bros. Records.

</doc>
<doc id="986641" url="https://pl.wikipedia.org/wiki?curid=986641" title="Wólka Kijewska">
Wólka Kijewska

Wólka Kijewska – osada w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość należała administracyjnie do województwa suwalskiego.

</doc>
<doc id="986644" url="https://pl.wikipedia.org/wiki?curid=986644" title="Taciszów (stacja kolejowa)">
Taciszów (stacja kolejowa)

Taciszów - stacja kolejowa w Taciszowie, w województwie śląskim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="986647" url="https://pl.wikipedia.org/wiki?curid=986647" title="Zielonówek">
Zielonówek

Zielonówek – osada w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość należała administracyjnie do województwa suwalskiego.

</doc>
<doc id="986648" url="https://pl.wikipedia.org/wiki?curid=986648" title="Dąbrowskie-Osada">
Dąbrowskie-Osada

Dąbrowskie-Osada (do 31 grudnia 2014 Dąbrowskie) – osada w Polsce położona w województwie warmińsko-mazurskim, w powiecie oleckim, w gminie Olecko.
Zobacz też: Dąbrowskie

</doc>
<doc id="986650" url="https://pl.wikipedia.org/wiki?curid=986650" title="Olecko-Kolonia">
Olecko-Kolonia

Olecko-Kolonia – kolonia w Polsce położona w województwie warmińsko-mazurskim, w powiecie oleckim, w gminie Olecko.
Część osady administracyjnie znajduje się w granicach miasta Olecko.
W latach 1975–1998 miejscowość należała administracyjnie do województwa suwalskiego.

</doc>
<doc id="986652" url="https://pl.wikipedia.org/wiki?curid=986652" title="Lipkowo (Polska)">
Lipkowo (Polska)

Lipkowo (niem. "Lindenhof") – osada w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość należała administracyjnie do województwa suwalskiego.
Dwór w Lipkowie założyli 29 października 1706 roku wolni chłopi z Możnego, którzy otrzymali w pobliżu Wieliczek 12 włók na zagospodarowanie na prawie chełmińskim. Nabywcami i zarazem zasadźcami byli: "Jan Dorsz, Ertman Dorsz, Jerzy Dorsz, Michał Drweło, Paweł Gersenberg, Michał Krak, Hans Donaika" i "Jan Satowski". Po 6 latach wolnych od świadczeń podatkowych, począwszy od dnia św. Trójcy w 1714 roku, mieli zapłacić rocznie od każdej włóki po 15 marek czynszu oraz uiścić inne opłaty związane z osadnictwem szkatułowym. Za terminowe opłaty odpowiedzialna była cała gromada według zasady ""jeden za wszystkich, wszyscy za jednego"."

</doc>
<doc id="986653" url="https://pl.wikipedia.org/wiki?curid=986653" title="Matt Biondi">
Matt Biondi

Matthew Nicholas Biondi, znany jako Matt Biondi (ur. 8 października 1965 w Moradze w Kalifornii) – amerykański pływak. Trzykrotny uczestnik igrzysk olimpijskich (w 1984, 1988 i 1992), podczas których zdobył osiem złotych medali, dwa srebrne i jeden brązowy.
Życiorys.
Pływać nauczył się już jako pięciolatek. Mając osiemnaście lat pokonał dystans 100 metrów w czasie 50,23 s. Jako dziewiętnastolatek zakwalifikował się do amerykańskiej drużyny olimpijskiej; podczas Igrzysk Olimpijskich w 1984 w Los Angeles wywalczył złoty medal, bijąc jednocześnie rekord świata na dystansie 4 × 100 m stylem dowolnym.
Pierwszy indywidualny medal Biondi zdobył w 1985 roku.
Na mistrzostwach świata w 1986 i 1991 roku zdobył łącznie jedenaście medali, w tym sześć złotych.
Na igrzyskach olimpijskich w 1988 w Seulu wywalczył aż siedem medali. Na igrzyskach w Barcelonie zdobył trzy medale (dwa złote i jeden srebrny - na dystansie 50 m stylem dowolnym pokonał go tylko Aleksandr Popow).
Obecnie Matt Biondi mieszka na Hawajach wraz z żoną Kirsten i synem Nathanielem i szkoli młodych pływaków.

</doc>
<doc id="986654" url="https://pl.wikipedia.org/wiki?curid=986654" title="Spółgłoska zwartoszczelinowa dziąsłowo-podniebienna bezdźwięczna">
Spółgłoska zwartoszczelinowa dziąsłowo-podniebienna bezdźwięczna



</doc>
<doc id="986655" url="https://pl.wikipedia.org/wiki?curid=986655" title="Spółgłoska zwartoszczelinowa dziąsłowo-podniebienna dźwięczna">
Spółgłoska zwartoszczelinowa dziąsłowo-podniebienna dźwięczna



</doc>
<doc id="986656" url="https://pl.wikipedia.org/wiki?curid=986656" title="Pieńki (województwo warmińsko-mazurskie)">
Pieńki (województwo warmińsko-mazurskie)

Pieńki (niem. "Stobbenorth", 1938–1945 "Stobbenort") – osada w Polsce położona w województwie warmińsko-mazurskim, w powiecie oleckim, w gminie Olecko. W latach 1975–1998 miejscowość należała administracyjnie do województwa suwalskiego.
Wieś założona w 1696 r. w ramach osadnictwa szkatułowego, wyznaczając 3 włóki w pobliżu granicy z Babkami. Osadnikom przyznano prawo połowu ryb dla własnych potrzeb w Jeziorze Oleckim. Kolonizacja przebiegała chyba zbyt powolnie, bo w 1703 r. okazało się, że "wydany pierwotnie grunt zaledwie w połowie został zagospodarowany, a budynki wybudowane spłonęły". W związku z pozarem przedłużono poszkodowanym osadnikom okres wolnizny na dalsze trzy lata, ale postanowiono jednocześnie, że od św. Marcina 1708 r. będą płacić 11 marek czynszu od każdej włóki, 2 marki tzw. opłaty opiekuńczej i po 1 guldenie pogłownego.
Zobacz też: Pieńki

</doc>
<doc id="986662" url="https://pl.wikipedia.org/wiki?curid=986662" title="Wybory prezydenckie w Timorze Wschodnim w 2007 roku">
Wybory prezydenckie w Timorze Wschodnim w 2007 roku

Wybory prezydenckie w Timorze Wschodnim w 2007 roku odbyły się 9 maja. Kandydaci ubiegali się o urząd prezydenta na pięcioletnią kadencję. Do drugiej tury przeszło dwóch kandydatów –José Ramos Horta (21,81%) oraz Francisco Guterres z FRETILIN (27,89%). Ostatecznie zwyciężył ten pierwszy, laureat Pokojowej Nagrody Nobla. W drugiej turze uzyskał 69,18% wszystkich głosów, co pozwoliło mu pokonać swojego rywala, ówczesnego przewodniczącego parlamentu (30,82%).

</doc>
<doc id="986664" url="https://pl.wikipedia.org/wiki?curid=986664" title="Port lotniczy Chiang Rai">
Port lotniczy Chiang Rai

Mae Fah Luang-Chiang Rai Airport – port lotniczy położony 8 km na północny wschód od Chiang Rai. Jest jednym z największych portów lotniczy północnej Tajlandii. W 2016 roku obsłużył ponad 2 000 000 pasażerów i 14 000 lotów
Międzynarodowy port lotniczy Chiang Rai, którego znakiem jest CEI, został nazwany „Mae Fah Luang” po księżnej Srinagarindrze, matce poprzedniego monarchy Bhumibola Adulyadeja.

</doc>
<doc id="986665" url="https://pl.wikipedia.org/wiki?curid=986665" title="ABRIXAS">
ABRIXAS

ABRIXAS () – niemiecki rentgenowski satelita astronomiczny do przeglądu całego nieba w paśmie 1-10 keV, z rozdzielczością 30 sekund łuku. Misja miała uzupełnić przeglądy nieba w paśmie 0,1-2 keV wykonane przez satelitę ROSAT. 
ABRIXAS, wystrzelony 28 kwietnia 1999, działał zaledwie trzy dni. 1 maja, w wyniku awarii elektrycznej między akumulatorem wykorzystywanym przy starcie a głównym akumulatorem, ten ostatni został uszkodzony. Utracono łączność ze statkiem. Kontakt próbowano nawiązać jeszcze pomiędzy 25 czerwca i 1 lipca, gdy Słońce oświetlało panele ogniw słonecznych, jednak bez powodzenia. Projekt wart 20 mln USD porzucono.
Wyposażenie naukowe satelity stanowił teleskop składający się z 7 teleskopów typu Wolter 1, o ogniskowej 1,6 m. Każdy z nich wykorzystywał pojedynczy detektor CCD o wymiarach 60×60 mm. Była to kopia kamery zastosowanej w satelicie XMM-Newton. Teleskopy dostarczyły placówki akademickie: Max-Planck-Institut für extraterrestrische Physik z Garching i Instytut Astrofizyczny w Poczdamie.
Zakładany czas pracy satelity wynosił 3 lata, spodziewano się odkrycia przynajmniej 10 000 źródeł promieniowania rentgenowskiego.

</doc>
<doc id="986666" url="https://pl.wikipedia.org/wiki?curid=986666" title="Pete Willis">
Pete Willis

Pete Willis, właśc. Peter Andrew Willis (ur. 16 lutego 1960 w Sheffield) – brytyjski gitarzysta, członek zespołu Def Leppard.
Zanim znalazł się w obecnym zespole brał udział oraz działał w innych projektach i zespołach: Gogmagog, Roadhouse, Atomic Mass. Pierwszą płytą, w nagraniu której wziął udział, był album "The Def Leppard E.P." (1979)
Willis wraz z Rickiem Savage'em i Tonym Kenningiem założył kapelę Atomic Mass, która była pierwszą wersją Def Leppard. Willis zaproponował Joemu Elliotowi wstąpienie do zespołu, to również on zaproponował granie w zespole Steve'owi Clarkowi. Był również mocno zaangażowany w tworzenie pierwszych dwóch płyt zespołu, a także miał swój spory udział w komponowaniu utworów na płytę "Pyromania" i zagrał na niej podkłady gitarowe we wszystkich utworach. Mimo że w momencie, kiedy "Pyromania" została wydana, Willisa nie było już w zespole, został on umieszczony przez zespół we wkładce do płyty jako autor i gitarzysta w utworach, w nagraniu których uczestniczył. Z zespołu został wyrzucony za nadużywanie alkoholu. Zastąpił go Phil Collen.

</doc>
<doc id="986670" url="https://pl.wikipedia.org/wiki?curid=986670" title="Kłosy (czasopismo)">
Kłosy (czasopismo)

Kłosy (pełny tytuł „Kłosy. Czasopismo ilustrowane tygodniowe poświęcone literaturze, nauce i sztuce”) – polski tygodnik ilustrowany, wydawany w Warszawie w okresie 1865–1890.
Opis.
Periodyk, wydawany od 5 lipca 1865, specjalizował się w tematyce społeczno-kulturalnej i popularnonaukowej. Publikował recenzje książek i drobne utwory literackie czołowych pisarzy polskich tych czasów. Zamieszczał także, choć rzadziej, artykuły historyczne. Wśród autorów pisma byli m.in. Józef Ignacy Kraszewski, Adam Asnyk, Eliza Orzeszkowa i Maria Konopnicka. Z pismem współpracował Franciszek Kostrzewski publikując tam liczne rysunki oraz malarz i drzeworytnik Józef Holewiński i Aleksander Regulski (kierownik redakcyjnej pracowni drzeworytniczej), a także Alfred Wierusz-Kowalski, Anna Bilińska, czy Zofia Stankiewicz. Krytykę literacką zamieszczał m.in. Kazimierz Kaszewski. Pismo publikowało też informacje o aktualnych wydarzeniach społeczno-ekonomicznych ziem polskich. 
Wydawcą „Kłosów” był Salomon (Franciszek Salezy) Lewental, a wieloletnim redaktorem Antoni Pietkiewicz. Zarówno pod względem edycyjnym jak i rangi autorów należał do czołowych pism kulturalnych Polski drugiej połowy XIX wieku.

</doc>
<doc id="986673" url="https://pl.wikipedia.org/wiki?curid=986673" title="Wędrowiec (czasopismo)">
Wędrowiec (czasopismo)

Wędrowiec – polski ilustrowany tygodnik o tematyce podróżniczo-geograficznej a następnie społeczno-kulturalnej, wydawany w Warszawie od czerwca 1863 do 1906 roku. 
Historia.
Czasopismo "Wędrowiec" zostało założone przez Józefa Ungra. Jego pierwszym redaktorem (i założycielem) był Władysław Ludwik Anczyc. 
W 1874 redaktorem został Filip Sulimierski, publicysta i późniejszy redaktor "Słownika geograficznego Królestwa Polskiego i innych krajów słowiańskich". Pod jego redakcją tygodnik przybrał formę ilustrowanego magazynu geograficznego, w którym publikowano relacje z podróży geograficznych, opisy miejscowości oraz artykułu dotyczące zagadnień przyrodniczych. 
W roku 1884 redakcję tygodnika objął Artur Gruszecki, który zmienił program pisma, dołączając artykuły dotyczące literatury i filozofii oraz artykuły poruszające kwestie społeczne i polityczne. W latach 1884–1887 do kolegium redakcyjnego tygodnika należał m.in. Adolf Dygasiński. Tygodnik opowiadał się za pozytywizmem i popierał idee rozwoju ekonomicznego Królestwa. Na jego łamach w 1885 wydrukowano "Placówkę" Bolesława Prusa.
Szczególną rolę w zespole redakcyjnym pełnili Stanisław Witkiewicz i Antoni Sygietyński, którzy w swoich artykułach krytykowali pozytywistyczną teorię podrzędnej roli pracy artysty w stosunku do innych form ludzkiej działalności oraz zaznajamiali czytelników z nowymi prądami w literaturze i sztukach plastycznych w Europie. Propagowali naturalizm, rozwój przemysłu i antyklerykalizm. Witkiewicz popularyzował również dzieła malarstwa zagranicznego oraz polskich realistów, na przykład Józefa Chełmońskiego i Aleksandra Gierymskiego. W latach 1899–1906 stałym ilustratorem tygodnika był Jan Gwalbert Olszewski, wybitny akwarelista związany z Zachętą, uczeń Wojciecha Gersona.

</doc>
<doc id="986676" url="https://pl.wikipedia.org/wiki?curid=986676" title="Sinornitomim">
Sinornitomim

Sinornitomim ("Sinornithomimus dongi") – dinozaur z grupy ornitomimozauów.
Żył w późnej kredzie na terenach Azji. Jego szczątki (czternaście szkieletów) znaleziono w Chinach (region Mongolia Wewnętrzna).
Dinozaur ten był zapewne roślinożerny, na co wskazują towarzyszące szkieletom gastrolity. Szkielety sinornitomimów wydobyto z jednogatunkowego nagromadzenia z wysokim udziałem osobników młodocianych (11 z 14 znalezionych), co wskazuje na stadne zachowania, związane zapewne z obroną przed drapieżnikami.

</doc>
<doc id="986681" url="https://pl.wikipedia.org/wiki?curid=986681" title="Toko żółtodzioby">
Toko żółtodzioby

Toko żółtodzioby ("Tockus flavirostris") – gatunek średniej wielkości ptaka z rodziny dzioborożców (Bucerotidae). Występuje we wschodniej Afryce. Nie jest zagrożony wyginięciem.
Systematyka.
Dawniej niektórzy autorzy uznawali toko żółtodziobego i czerwonolicego ("T. leucomelas") za jeden gatunek. Nie wyróżnia się podgatunków.
Morfologia.
Długość ciała 40 cm; masa ciała samic 170–191 g, samców 225–275 g. Czarno-biały ptak o jaskrawożółtym, pokaźnym dziobie zagiętym ku dołowi.
Występowanie.
Toko żółtodzioby występuje od Erytrei, Etiopii i Somalii po północną Tanzanię.
Ekologia.
Krzewy i skraje lasów.
Żyje w parach lub stadach do 12 osobników. Prowadzi dzienny tryb życia, najaktywniejszy ranem i późnym popołudniem. Bardzo dobrze lata, ale dość słabo porusza się po ziemi.
Toko żółtodzioby żywi się głównie owadami, ale zjada także owoce, małe gady i ssaki. Ofiarę połykają w całości, niestrawione części wypluwają.
Toko żółtodzioby ma interesujący proces rozmnażania. Gdy samica ma znieść jaja, znajduje sobie dziuplę, wchodzi do niej i zamurowuje wejście mieszaniną błota i odchodów, zostawiając jedynie wąską szczelinę. Następnie znosi 2–3 jaja. Samica podczas wysiadywania jaj jest karmiona przez samca. Po tym okresie samica rozbija osłonę i wyfruwa, po czym zaczyna pomagać samcowi w karmieniu piskląt. Okres inkubacji i pierzenia nieznany.
Toko żółtodzioby jest ptakiem przyjacielskim, łatwo oswajającym się i chętnym do zabawy. W wielu afrykańskich wioskach jest więc trzymany jako zwierzę domowe. W mitologii afrykańskiej ptaki te są symbolem wierności małżeńskiej.
Status.
IUCN uznaje toko żółtodziobego za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako zazwyczaj rzadki. Trend liczebności populacji uznawany jest za spadkowy.

</doc>
<doc id="986682" url="https://pl.wikipedia.org/wiki?curid=986682" title="Jean Willybiro Sako">
Jean Willybiro Sako

Jean Willybiro Sako (ur. 11 maja 1946 w Berbérati) – polityk Republiki Środkowoafrykańskiej.
Jean Willybiro Sako zajmował stanowisko przewodniczącego Komisji Wyborczej. Nadzorował m.in. wybory generalne w kraju w 2005. Był również reprezentantem Republiki Środkowoafrykańskiej przy UNESCO.

</doc>
<doc id="986683" url="https://pl.wikipedia.org/wiki?curid=986683" title="Frank Noon">
Frank Noon



</doc>
<doc id="986684" url="https://pl.wikipedia.org/wiki?curid=986684" title="Makak rozczochrany">
Makak rozczochrany

Makak rozczochrany, makak manga ("Macaca sinica") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae). 
Zasięg występowania.
Makak rozczochrany występuje w zależności od podgatunku:
Taksonomia.
Gatunek po raz pierwszy naukowo opisał w 1771 roku szwedzki przyrodnik Karol Linneusz nadając mu nazwę "Simia sinica". Jako miejsce typowe odłowu holotypu Linneusz wskazał Indie Wschodnie (), według niektórych autorów była to być może Sri Lanka. 
"M. sinica" należy do grupy gatunkowej "sinica". Rozmieszczenie gatunków w tej grupie jest allopatryczne lub parapatryczne i rozciąga się od Sri Lanki do zachodnio-wschodniej Chińskiej Republiki Ludowej. Żołądź prącia z tej grupy jest bardzo charakterystyczny: wierzchołek jest strzałkowaty, zwężony ku czubkowi i ma mniej niż 30 mm długości. Zgłaszano przypadki albinizmu. Pomiędzy podgatunkami występują pewnego rodzaju intergracje. Autorzy "Illustrated Checklist of the Mammals of the World" rozpoznają trzy podgatunki.
Morfologia.
Długość ciała (bez ogona) samic 40–45 cm, samców 44–53 cm, długość ogona samic 46–57 cm, samców 51–62 cm; masa ciała samic 2,3–4,3 kg, samców 4,1–8,4 kg. Grzbiet czerwonawo- lub żółtobrązowy, spód białoszary. Skóra na twarzy nie jest owłosiona, u dorosłych samic może przybierać czerwony kolor. 
Tryb życia.
Makak rozczochrany prowadzi nadrzewny, dzienny tryb życia. Żywi się głównie owocami, kwiatami i owadami. Zamieszkuje głównie lasy galeriowe i podobne siedliska położone nad wodą. Żyje z dala od siedzib ludzkich.
Makaki rozczochrane są zwierzętami socjalnymi, żyją w stadach złożonych najczęściej z 20-25 osobników. W stadzie obowiązuje hierarchia po linii matki (Dittus, 1979). Po ciąży trwającej ok. 5 miesięcy samica rodzi jedno młode.
Liczebność populacji tego gatunku zmniejsza się. W 1976 roku była szacowana na 600 000 osobników.

</doc>
<doc id="986685" url="https://pl.wikipedia.org/wiki?curid=986685" title="Richard Plüddemann">
Richard Plüddemann

Richard Adolf Odo Plüddemann (ur. 30 września 1846 w Gąskach [dawniej "Funkenhagen" na Pomorzu], zm. 1 lutego 1910 we Wrocławiu) – niemiecki architekt i projektant, przez 23 lata radca budowlany we Wrocławiu. Ceglane gmachy Plüddemanna do dziś stanowią nieodłączny element pejzażu miasta.
Życiorys.
Richard Plüddemann urodził się w rodzinie ziemiańskiej, jako syn Sellmara Plüddemanna - pruskiego oficera, właściciela Gąsek. W 1857 rozpoczął naukę w berlińskim Friedrich-Wilhelms-Gymnasium, w 1866 zdał maturę, a po odbyciu służby wojskowej (walczył w wojnie prusko-austriackiej) w wieku 1868 rozpoczął naukę w Akademii Budowlanej Miasta Berlina (jego nauczycielami byli m.in. Friedrich Adler i Johann Eduard Jacobsthal). Ponownie wcielony do wojska w czasie wojny francusko-pruskiej walczył w 1870 w bitwie pod Wissembourgiem. Po wojnie studia dokończył. W 1876 wygrał projektem cmentarza i kaplicy w Spandau doroczną nagrodę im. Schinkla. W 1878 roku objął stanowisko urzędnicze w randze rządowego mistrza budowlanego ("Regierungsbaumeister") w Ministerstwie Robót Publicznych w Berlinie, później został przeniesiony do rządowych urzędów budownictwa ("Staatliches Hochbauamt") we Flensburgu, Wrocławiu i w Poczdamie.
2 lipca 1885 Plüddemann został przez radę miejską Wrocławia wybrany na stanowisko miejskiego radcy budowlanego do spraw architektury/budownictwa naziemnego ("Stadtbaurat in der Hochbauverwaltung") po tym, jak nieoczekiwanie pokonał trzech związanych z wrocławską administracją budowlaną kontrkandydatów, w tym swojego poprzednika, Johanna Roberta Mendego. 1 września 1885 został zaprzysiężony na dwunastoletnią kadencję. 18 stycznia 1897 wybrano go na drugą kadencję. W 1903 otrzymał tytuł honorowy tajnego radcy budownictwa ("Geheimer Baurat"). Był głównym architektem lub współprojektantem wielu budynków mieszkalnych i użyteczności publicznej we Wrocławiu - w tym przeszło trzydziestu szkół, dwóch hal targowych, kilku mostów, łaźni, sierocińców, rogatek celnych, straży pożarnych oraz budynków portu odrzańskiego. Szczególnie istotny wpływ jego koncepcji zaznaczył się w obiektach wybudowanych we Wrocławiu po 1894. Współpracował najczęściej z budowniczym rady Karlem Klimmem, a także z Gustavem Oelsnerem, Heinrichem Küsterem, Hermannem Froböse, Charlotem Cabanisem i Juliusem Nathansohnem. Do najbardziej znanych jego projektów należał most Grunwaldzki zbudowany w latach 1908-1910, jego autorstwa była także cała ówczesna koncepcja urbanistyczna osi dzisiejszego placu Grunwaldzkiego. Jego wizytówką w projektach były malownicze, neogotyckie elementy architektury: rozbudowane i urozmaicone zwieńczenia budowli z dużą ilości szczytów, lukarn, wież z ostrosłupowymi hełmami, wysokie dachy, barwne dekoracje z glazurowej ceramiki. Rzuty projektowanych przez Plüddemanna budynków szkolnych czy gmachów urzędów były zasadniczo racjonalne i odpowiadające ówczesnym wymaganiom funkcjonalno-programowym. Plüddemann uważał jednak, że należy osłabić powstającą siłą rzeczy monotonię elewacji i nadawał projektowanym budynkom historyczno-romantyczny kostium, od około 1900 z elementami secesji. Pod względem technicznym nie unikał rozwiązań postępowych, np. stosowania żelbetu.
Richard Plüddemann zasiadał wielokrotnie w sądach konkursowych, a w latach 1894-1908 w Komisji Badania i Ochrony Zabytków Prowincji Śląskiej. Był także inicjatorem niektórych przedsięwzięć w mieście, m.in. był udziałowcem Towarzystwa Akcyjnego Łaźnie Miejskie, założonego w celu zdobycia funduszy na wybudowanie łaźni publicznych, w tym Łaźni Miejskiej przy ul. Teatralnej.
W 1909 upływała druga kadencja Plüddemanna, jednak ze względu na wiek i słabe zdrowie zrezygnował z ubiegania się o kolejną. Po tym, jak w grudniu 1908 rada miejska znalazła dla niego następcę, przeszedł 2 stycznia 1909 na emeryturę. Z tej okazji uhonorowano go pruskim Orderem Korony III klasy oraz tytułem "nestora miasta" ("Stadtältester"). W grudniu tegoż roku odwiedził rodzinę w Berlinie, lecz w trakcie uciążliwego powrotu nabawił się ciężkiej choroby i wkrótce zmarł, nie doczekawszy ukończenia swojego bodajże najbardziej znanego dzieła, mostu Grunwaldzkiego.
Plüddemann mieszkał przy Kaiser-Wilhelm-Straße (ob. ul. Powstańców Śląskich) w nieistniejącym już domu pod numerem 58, a później przeniósł się na Tiergartenstraße (ob. ul. M. Curie-Skłodowskiej). Jego córką była malarka i rzeźbiarka Ina Hoßfeld (ur. 1881 we Flensburgu, zm. 1943 w Monachium), żona późniejszego (w latach 1918–1930) miejskiego radcy budowlanego w Naumburgu Friedricha Hoßfelda (ur. 1879, zm. 1972 w Stuttgarcie), który z kolei był synem architekta Oskara Hoßfelda.

</doc>
<doc id="986686" url="https://pl.wikipedia.org/wiki?curid=986686" title="Macaca sinica">
Macaca sinica



</doc>
<doc id="986689" url="https://pl.wikipedia.org/wiki?curid=986689" title="China Airlines">
China Airlines

China Airlines () – tajwańskie narodowe linie lotnicze z siedzibą w Dayuan. Obsługują połączenia do Azji, Europy, Ameryki Północnej i Oceanii. Głównym węzłem jest port lotniczy Tajpej-Taiwan Taoyuan.

</doc>
<doc id="986692" url="https://pl.wikipedia.org/wiki?curid=986692" title="Langur hulman">
Langur hulman



</doc>
<doc id="986702" url="https://pl.wikipedia.org/wiki?curid=986702" title="BT Industries">
BT Industries

BT Industries – grupa producentów urządzeń transportu bliskiego istniejąca od 1946 roku. Firma została założona w Szwecji. Firma BT w 1947 roku pierwsza na świecie wyprodukowała ręczny wózek paletowy. Trzy lata później, w roku 1949 w wyniku współpracy Kolei Szwedzkich (SJ) i BT została opracowana i wyprodukowana standardowa paleta do przenoszenia towarów, określana mianem europalety.
Oddziały BT na świecie mieszczą się między innymi w: Wielkiej Brytanii, Niemczech, Danii, Belgii, Kanadzie i Francji. W 1991 roku firma otworzyła przedstawicielstwo w Polsce.
BT Industries zatrudnia ponad 8000 pracowników, obrót roczny wynosi ponad 1,4 mld euro. Produkcja odbywa się w siedmiu fabrykach, w czterech krajach (Szwecja, Francja, Włochy, Stany Zjednoczone). BT Industries sprzedaje swoje wyroby pod markami "BT", "Raymond", "Liffrite" oraz "Cesab".
Od 2000 roku BT Industries jest częścią korporacji Toyota. W 2006 roku BT Industries i Toyota Forklifts zostały przekształcone w Toyota Material Handling Group.
BT Industries
BT Polska

</doc>
<doc id="986704" url="https://pl.wikipedia.org/wiki?curid=986704" title="Szlak rowerowy 24C">
Szlak rowerowy 24C

Szlak rowerowy 24C – czerwony znakowany szlak rowerowy w województwie śląskim.
Charakterystyka.
Jest to jedna z głównych tras rowerowych, tzw. trasa pierwszorzędna na Górnym Śląsku. Szlak rowerowy rozpoczyna się w Chałupkach przy granicy z Czechami, a następnie przebiega m.in. przez Jastrzębie-Zdrój, Cieszyn, Skoczów, Ustroń, Wisłę, aż do Jasnowic. W swym początkowym etapie między Chałupkami a Jastrzębiem-Zdrojem szlak pokrywa się z międzynarodową trasą rowerową EuroVelo 4 (oznaczoną w Polsce jako R-4 ). Na początku jak i końcu, szlak łączy się z czeską krajową trasą rowerową nr 56 (długości 90 km), przez co razem tworzy pętlę. Zarówno polska jak i czeska strona szlaku przebiega przez teren Euroregionu Śląsk Cieszyński, dlatego też cały szlak nazywany jest Pętlą rowerową Euroregionu Śląsk Cieszyński.
Dokładny przebieg szlaku można zobaczyć na tej mapie LINK

</doc>
<doc id="986708" url="https://pl.wikipedia.org/wiki?curid=986708" title="Samsung SGH-I600">
Samsung SGH-I600

Samsung SGH-I600 – smartphone firmy Samsung.
Jest wyposażony w klawiaturę QWERTY i czytnik kart microSD. Jest obsługiwany przez system operacyjny Windows Mobile 5.0. Samsung udostępnił jednak aktualizację do Windows Mobile 6.0 oraz 6.1 (wersja 6.1 nie jest spolszczona).

</doc>
<doc id="986710" url="https://pl.wikipedia.org/wiki?curid=986710" title="Pasożyt bezwzględny">
Pasożyt bezwzględny

Pasożyt bezwzględny (obligatoryjny) - organizm odżywiający się wyłącznie substancją żywą, który ginie w zarażonej przez siebie komórce. Pasożytów bezwzględnych - w odróżnieniu od pasożytow względnych - nie można hodować na tradycyjnych sztucznych pożywkach. Pasożyty bezwzględne pełny cykl rozwojowy odbywają na żywej tkance oraz charakteryzują się wysokim stopniem specjalizacji.

</doc>
<doc id="986720" url="https://pl.wikipedia.org/wiki?curid=986720" title="Sekretariat Stanu Stolicy Apostolskiej">
Sekretariat Stanu Stolicy Apostolskiej

Sekretariat Stanu Stolicy Apostolskiej – dykasteria Kurii Rzymskiej najściślej współdziałającą z Papieżem w sprawowaniu jego najwyższej posługi.
Historia urzędu.
Początki Sekretariatu Stanu sięgają XV wieku. Papież Innocenty VIII 31 grudnia 1487 ustanowił na mocy konstytucji apostolskiej "Non debet reprehensibile" – Sekretariat Apostolski, w skład którego weszło 24 sekretarzy. Jeden z nich nosił tytuł "Secretarius domesticus" i przewodził pozostałym. Secretaria Apostolica dała początek urzędom takim jak: Sekretariat ds. Brewe Apostolskich czy Sekretariat Brewe do Władców i Sekretariat Listów Łacińskich. Leon X powierzył Sekretariatowi niektóre kwestie polityczne i zarządu nad Państwem Kościelnym. Utworzył też urząd "Secretarius intimus", który miał wspomagać kardynała sekretarza kierującego sprawami Państwa Papieskiego oraz prowadzić korespondencje w językach innych niż łacina, także z nuncjuszami apostolskimi. Rola Sekretariatu wzrosła najbardziej podczas soboru trydenckiego, kiedy to zaczął przejmować pierwszorzędną pozycję w Kurii Rzymskiej od Kancelarii Apostolskiej. Innocenty X był pierwszym papieżem, który nadał nowoczesny charakter urzędowi sekretarza stanu. Aż do pontyfikatu Innocentego XII jednak urząd obsadzony był zazwyczaj kardynałami nepotami. Po likwidacji Państwa Kościelnego w 1870, Sekretariat Stanu został przebudowany na mocy konstytucji apostolskiej "Sapienti Consilio" wydanej przez papieża Piusa X dnia 29 czerwca 1908. Ponowna reforma sekretariatu nastąpiła po soborze watykańskim II na mocy konstytucji apostolskiej "Regimini Ecclesiae Universae" z 15 sierpnia 1967. Papież Paweł VI w motu proprio "Quo aptius" z 27 lutego 1973 zlikwidował Kancelarię Apostolską i urząd kardynała-kanclerza, przekazując ich kompetencje do Sekretariatu Stanu. W tej samej konstytucji zlikwidował Kancelarię Brewe Apostolskich, czyli dotychczasową trzecią sekcję Sekretariatu. Przekształcił też dwie pozostałe sekcje - 
Obecna struktura.
Na czele Sekretariatu Stanu stoi kardynał "Sekretarz Stanu Jego Świątobliwości" (zwany też: "kardynałem sekretarzem stanu", "sekretarzem stanu Stolicy Apostolskiej"). Jest on głównym "w"spółpracownikiem papieża w dziele kierowania Kościo"łem powszech"nym, najwyższ"ym pr"zedstawicielem Stolicy Apostolskiej na arenie międzynarodowej, a w określonych okolicznościach reprezentuje osobę samego papieża.
Sekretariat Stanu składa się z trzech sekcji:
Sekcja Spraw Ogólnych.
Sekcja Spraw Ogólnych, którą kieruje arcybiskup Substytut do Spraw Ogólnych, wspomagany przez Asesora. Do zadań tej sekcji należy:
Ponadto Sekcja Pierwsza:
W ramach tej sekcji istnieją sekcje językowe: włoska, angielska, niemiecka, francuska, hiszpańska, portugalska, łacińska, a także od początku pontyfikatu Jana Pawła II sekcja polska.
Sekcja ds. Relacji z Państwami.
Sekcja ds. Relacji z Państwami, którą kieruje arcybiskup, Sekretarz ds. Relacji z Państwami, wspomagany przez Podsekretarza ds. Relacji z Państwami, we współpracy z kardynałami i biskupami. Głównym zadaniem Sekcji Drugiej jest utrzymywanie kontaktów dyplomatycznych z państwami. Do kompetencji tej sekcji należą:
Sekcja Personelu Dyplomatycznego.
Sekcja Personelu Dyplomatycznego, którą kieruje arcybiskup, który jest delegatem do spraw przedstawicielstw papieskich. Sekcja trzecia ma za zadanie nadzorowanie korpusu dyplomatycznego Stolicy Apostolskiej, pracującego na całym świecie.

</doc>
<doc id="986724" url="https://pl.wikipedia.org/wiki?curid=986724" title="Ante Moškov">
Ante Moškov

Ante Moškov (ur. 7 lipca 1911 w Špiljari, zm. prawdopodobnie w 1947 lub 1948 r. w Zagrzebiu) – działacz ruchu ustaszy, chorwacki wojskowy (generał), dowódca Batalionu, Brygady, Dywizji, a następnie Korpusu Przybocznego Poglavnika w okresie istnienia Niepodległego Państwa Chorwackiego (NDH) podczas II wojny światowej.
Ukończył średnią szkołę nauczycielską w Kotorze. Następnie podjął studia psychologiczne na uniwersytecie w Zagrzebiu. Związał się wówczas z nielegalnym ruchem ustaszy. Przed zakończeniem studiów wyemigrował w 1933 r. do Włoch, gdzie zamieszkał w obozie ustaszy w Borgo Val di Taro. Kolejne lata spędził w różnych obozach, przechodząc w nich przeszkolenie wojskowe. Po agresji wojsk osi na Królestwo Jugosławii i ustanowieniu Niepodległego Państwa Chorwackiego 10 kwietnia 1941 r., rozpoczął karierę wojskową w ramach Sił Zbrojnych Ustaszy. Początkowo został dowódcą 4 kompanii ustaszy, batalionów rekruckich ustaszy, a następnie Batalionu Przybocznego Poglavnika (Poglavnikova tjelesna bojna), który 10 maja 1942 r. został rozbudowany do wielkości brygady, a 1 czerwca 1943 r. – 2-pułkowej dywizji. Była to elitarna jednostka Sił Zbrojnych Ustaszy, prowadząca ciężkie walki z serbskimi czetnikami i komunistycznymi partyzantami Josipa Broz Tity. W międzyczasie towarzyszył w czerwcu 1941 r. poglavnikowi Ante Paveliciowi, przywódcy NDH, podczas jego wizyty w Bergdorf u Adolfa Hitlera. W styczniu 1945 r. Ante Moškov w stopniu pułkownika ustaszy i generała Chorwackich Sił Zbrojnych stanął na czele Korpusu Przybocznego Poglavnika. W pierwszych dniach maja eskortował wraz z kilkudziesięcioma ustaszami A. Pavelicia i Vladko Mačka podczas ich ucieczki z Zagrzebia na Zachód. Po krótkim pobycie we Włoszech powrócił poprzez Węgry do Chorwacji, organizując antykomunistyczną partyzantkę. Rozczarowany niepowodzeniami przedostał się do Włoch, gdzie w 1946 r. w Wenecji aresztowali go agenci brytyjskiego wywiadu wojskowego. Został przekazany jugosłowiańskim władzom komunistycznym, które postawiły go przed sądem i skazały na karę śmierci, wykonaną w 1947 lub 1948 r. w Zagrzebiu.

</doc>
