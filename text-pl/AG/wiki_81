<doc id="1001515" url="https://pl.wikipedia.org/wiki?curid=1001515" title="Szkoła trywialna">
Szkoła trywialna

Szkoła trywialna (łac. "trivialis" – "pospolity, gminny") – w systemie szkolnictwa obowiązującym w Austrii i Austro-Węgrzech w XIX wieku szkoła o elementarnym poziomie nauczania. Szkoły trywialne zakładano we wsiach, miały zazwyczaj jednego lub dwóch nauczycieli.
Szkoły trywialne na ziemiach polskich.
Po I rozbiorze Polski (1772) cesarzowa Maria Teresa wprowadziła w Galicji w 1774 prawo, zgodnie z którym w każdej wsi i małym mieście winna powstać dwustopniowa szkoła trywialna o trzyletnim cyklu nauczania (stopień I – dwa lata, stopień drugi – jeden rok). W większych miastach i w siedzibach władz obwodowych organizowane być miały trzystopniowe czteroletnie „szkoły główne”. Szkoły trywialne były całodzienne, przedmiotem nauki były elementarne umiejętności czytania, pisania i rachowania, a metody nauczania ćwiczyły przede wszystkim pamięć, a dopiero potem "„według potrzeby rozsądek i serce”". Obowiązkiem szkolnym od 1781 objęte były wszystkie dzieci w wieku od 6 do 12 lat. Zgodnie z obowiązującym od 1787 prawem koszty utworzenia i utrzymania tych szkół ponosiła gmina, proboszcz i dziedzic wsi. Biedniejsze wsie organizowały na swym terenie w zastępstwie szkół trywialnych gorzej wyposażone szkoły parafialne, w których rolę nauczyciela pełnił miejscowy proboszcz.
Szkoły trywialne zreformowano na podstawie ustawy z 1805 roku wydanej przez cesarza Franciszka Habsburga, nie zmieniając jednak zasadniczo ani systemu szkolnego, ani zakresu nauczania, ale kładąc większy nacisk na germanizację szkolnictwa elementarnego; w szkołach trywialnych wykładowym językiem miał być niemiecki.
Wobec słabego rozwoju sieci szkół od 1812 roku ustawa ta nie była w praktyce egzekwowana aż do połowy wieku, kiedy liczba szkół w Galicji wzrosła.
Trzyletnia szkoła trywialna zazwyczaj nie wystarczała do tego, by po jej ukończeniu starać się o naukę w gimnazjum lub szkołach rzemieślniczych, toteż zdolniejsze bądź zamożniejsze dzieci kierowano po ukończeniu nauki w szkole trywialnej na co najmniej jeszcze jeden rok, do którejś z czteroletnich szkół głównych.
Szkoły parafialne w eparchii przemyskiej.
W czasach zaborów w szkolnictwie ludowym dominowały szkoły parafialne, jednak system austriacki nie uwzględniał ich w spisach (uznawano je za instytucje religijne i cerkiewne). Dlatego nie ingerowano w ich działalność, za którą odpowiadali parochowie (proboszczowie) i władze diecezjalne. W 1780 roku na zjeździe duchowieństwa w Walawie postanowiono, że w każdej parafii wiejskiej powinien być bakałarz do posługi cerkiewnej, którego obowiązkiem byłoby też uczenie dzieci w szkole zgodnie z przyjętymi zasadami. W szkolnictwie państwowym kwalifikacje kandydatów do stanu nauczycielskiego określała ustawa z 1805 roku, ale również władze diecezjalne dostosowały swoje wymagania w szkołach parafialnych. Zdobycie kwalifikacji wymagało odbycia pod nadzorem proboszcza i urzędu dziekańskiego przynajmniej rocznego stażu jako pomocnik nauczyciela. Po pomyślnej opinii kandydat na nauczyciela zdawał egzaminy przed komisją dziekańską i konsystorzem diecezjalnym. Tak pozyskani nauczyciele byli absolwentami szkół parafialnych lub trywialnych, a zakres ich umiejętności minimalnie przewyższał wiedzę absolwentów dwuklasowych szkół trywialnych.
Prawdopodobnie pod wpływem zmian w szkolnictwie państwowym w Galicji w 1816 roku, również konsystorz unicki wydał w 1817 roku instrukcję wymagań dla kandydatów na nauczycieli. Nauczyciel był zobowiązany czytać i pisać w języku polskim i ruskim, znać obrządek cerkwi, arytmetykę, początkową znajomość dydaktyki i „manipulacji szkolnej”. Z powodu braku Ukraińców zatrudniano czasem Polaków, którzy nie znali języka ukraińskiego. Ustawą z 28 listopada 1818 roku pozwolono na czasowe zatrudnianie Polaków, aż do czasu wykształcenia własnych kadr ukraińskich. Nauczaniem zajmowali się diacy (kantorzy cerkiewni), przeważnie synowie lub krewni parocha bądź służby cerkiewnej. W 1816 roku władze austriackie nadzór nad szkolnictwem ludowym powierzyły cerkwi, a proboszczowie ustępowali miejsca diakom-nauczycielom.
W 1817 roku założono w Przemyślu Instytut Diaków ("Instituos Cantorum et Magistrorum Scholae"), a 24 lipca 1816 roku rozesłano apel do proboszczów o datki na założenie Instytutu. Instytut Diaków zainaugurował działalność pod kierownictwem ks. Jana Mogilnickiego, a 24 sierpnia 1818 roku został zatwierdzony przez władze austriackie. Było to pierwsze w Galicji tzw. ukraińskie Seminarium Pedagogiczne. O jego utworzenie postarał się eparcha przemyski w latach 1818–1847 Jan Snigurski. W 1820 roku jego dyrektorem został były rektor Greckokatolickiego Seminarium Generalnego we Lwowie – dr , który opracowywał i tłumaczył podręczniki metodyki nauczania dla nauczycieli szkół parafialnych, a rok później wydał elementarz. W 1818 roku było 10 uczniów, a w 1865 roku było 30 . Prowadzący zajęcia nie posiadali pełnych kwalifikacji pedagogicznych, dlatego nazywano ich jako "adjutores" (pomocnicy nauczyciela).
W 1815 roku było 20 koedukacyjnych szkół trywialnych. Po 1816 roku rozpoczął się proces tworzenia ruskich szkół trywialnych. W latach 1830–1867 było 167 koedukacyjnych i dwie żeńskie szkoły trywialne. Po raz pierwszy w 1805 roku wydano ustawę państwową o przysposobieniu kandydatów na nauczycieli do szkół ludowych. Przy każdej szkole głównej cyrkułu zorganizowano 3-miesięczne kursy. Kurs kończył się egzaminem teoretycznym i praktycznym przed nadzorcą okręgu szkolnego. Pierwszym etapem w karierze nauczycielskiej było stanowisko nauczyciela pomocniczego, a następnym – roczna praktyka w charakterze nauczyciela młodszego. Mając 20 lat otrzymywali patent nauczycielski, po zdaniu egzaminu ustnego i pisemnego przed konsystorzem biskupim otrzymywali posadę nauczycielską. W 1819 roku utworzono roczne kursy Preparandy, które w 1855 roku zostały zmienione na preparandy 2-letnie. Na kursach dla kandydatów na nauczycieli dla szkół trywialnych i parafialnych, wykładano przedmioty przygotowujące do funkcji organisty lub diaka, przedmioty szkoły ludowej, pedagogikę i metodykę. Po ukończeniu kursu był egzamin końcowy, upoważniający do otrzymania posady nauczycielskiej w Szkołach Głównych i 3-klasowych Szkołach trywialnych. Kobiety początkowo nie miały kursów, tylko pobierały naukę zawodową u bardziej uzdolnionego nauczyciela, a następnie zdawały egzaminy. W 1856 roku utworzono preparandy żeńskie. W 1862 roku utworzono drugą preparandę męską przy Rzymsko-Katolickiej Szkole Głównej w Jarosławiu, na początku było 22 uczniów.
W 1867 roku powstała Rada Szkolna Krajowa, która w 1868 roku objęła w posiadanie 10 preparand. Funkcjonowało 7 preparand męskich: we Lwowie (rzymskokatolicka i greckokatolicka), Krakowie, Tarnowie, Jarosławiu, Przemyślu, Buczaczu; a także 3 preparandy żeńskie: w klasztorze prezentek w Krakowie, u sióstr benedyktynek w Staniątkach, w Przemyślu. W 1868 roku utworzono czwartą preparandę żeńską w klasztorze benedyktynek, obrządku ormiańskiego we Lwowie. W 1871 roku zlikwidowano preparandy i utworzono seminaria nauczycielskie: męskie (we Lwowie, Krakowie, Nowym Sączu, Rzeszowie, Stanisławowie, Tarnopolu) i żeńskie (we Lwowie, Krakowie, Przemyślu).

</doc>
<doc id="1001516" url="https://pl.wikipedia.org/wiki?curid=1001516" title="Oasis du sud marocain">
Oasis du sud marocain



</doc>
<doc id="1001517" url="https://pl.wikipedia.org/wiki?curid=1001517" title="Teresa Tuszyńska">
Teresa Tuszyńska

Teresa Janina Tuszyńska (ur. 5 września 1942 w Warszawie, zm. 19 marca 1997 tamże) – polska aktorka niezawodowa i modelka.
Wczesne lata.
Urodziła się 5 września 1942 w mieszkaniu przy ul. Bolecha 21 na warszawskiej Woli. Pochodziła z zamożnej, rzemieślniczej rodziny Antoniego Tuszyńskiego i jego żony Janiny z domu Gontarek. Jej ojciec był masarzem, a matka zajmowała się domem. Miała starszego o dwa lata brata Bogdana i młodszą o dziewięć lat siostrę Wacławę (1951–1994), a także dwóch najstarszych braci, którzy zmarli niedługo po narodzinach. Została ochrzczona 13 września 1942. 
Okres wojny spędziła z rodziną w Dziarnowie, następnie wróciła do Warszawy. Przez półtora roku uczyła się w szkole z internatem prowadzonej przez siostry zakonne z Wawra. W 1957 rozpoczęła naukę w Państwowym Liceum Techniki Teatralnej przy ul. Miodowej w Warszawie, z którego rok później została relegowana, ale nie – wbrew powszechnej opinii – przez publikację jej zdjęć w magazynie „Kobieta i Życie”, tylko przez nagminne nieobecności w szkole.
Kariera zawodowa.
W wieku 16 lat została dostrzeżona przez Andrzeja Wiernickiego, fotografa wówczas pracującego dla „Expressu Wieczornego”, który dostrzegł ją na zabawie karnawałowej w studenckim klubie „Stodoła”. Wiernicki zaproponował jej udział w sesji zdjęciowej oraz przyczynił się do publikacji jej zdjęć na okładce „Kobiety i Życia”. W 1958 wygrała konkurs „Film szuka młodych aktorek” zorganizowany przez tygodnik „Przekrój”. W nagrodę mogła zagrać epizodyczną rolę w filmie Jana Rybkowskiego "Ostatni strzał", jednak – mimo podpisanej umowy – ostatecznie nie wystąpiła w produkcji, ponieważ nagle opuściła plan zdjęciowy.
W 1959 zadebiutowała główną rolą żeńską (Anny) w filmie Jerzego Zarzyckiego "Biały niedźwiedź", jednak za swój występ zebrała chłodne recenzje. Do historii polskiego kina lat 60. przeszła dzięki wychwalanej przez krytyków roli Margueritte w "Do widzenia, do jutra". W kolejnych latach wystąpiła m.in. w filmach: "Drugi człowiek", "Tarpany", "Rozwodów nie będzie", "Cała naprzód" (zagrała pięć różnych postaci) i "Poczmistrz". Zagrała także główne role w niewyświetlanych w Polsce czechosłowackich filmach "Kieszonkowcy" i "Praskie noce". Wzięła także udział w zdjęciach próbnych do filmów "Niewinni czarodzieje" i "Dziś w nicy umrze miasto". W 1970 zagrała matkę w dramacie "Kto wierzy w bociany?", który był jej ostatnim filmem w karierze. Nigdy nie zdobyła formalnego wykształcenia aktorskiego i grała jako amatorka.
Równolegle z karierą aktorską kontynuowała działalność w modelinguNa początku lat 60. była najpopularniejszą modelką „Mody Polskiej” Jadwigi Grabowskiej. Portretowali ją najwybitniejsi polscy fotograficy, m.in. Wojciech Plewiński czy Tadeusz Rolke. Jej zdjęcia ukazywały się na okładkach czasopism: „Ekran”, „Film”, „Kino”, „Wiadomości filmowe”, „Przekrój”, „Filipinka”, „Dookoła Świata”, „Panorama”, „Panorama Północa”, „Uroda”, „Ty i Ja”, „Zwierciadło” i „Żyjmy Dłużej”. Karierę w modelingu zakończyła niedługo po premierze filmu "Do widzenia, do jutra". W marcu 1963 jej portret autorstwa Marca Riboud ukazał się na okładce amerykańskiego opiniotwórczego magazynu „Show” poświęconego sztuce.
Od końca lat 50. zmagała się z uzależnieniem od alkoholu, co poskutkowało wyrzuceniem jej z „Mody Polskiej” w połowie lat 60. i bojkotem w środowisku aktorskim. W kwietniu 1964 została skazana na rok więzienia i karę grzywny za napaść na milicjanta (będąc pod wpływem alkoholu), jednak sprawę umorzono.
Życie prywatne.
Pozostawała w nieformalnym związku z Tusikiem Strumiłłą i aktorem Adamem Pawlikowskim. W 1961 poślubiła plastyka, Jana Rafała Floriana Zamoyskiego, z którym rozwiodła się już w następnym roku. W 1962 wyszła za aktora dubbingu i reżysera dźwięku Włodzimierza Kozłowskiego, z którym rozwiodła się w 1972. W 1990 wzięła ślub z robotnikiem Janem Perzyną.
W latach 90. pogłębiła się jej choroba alkoholowa, brała udział w regularnych, kilkudniowych libacjach. Mocno zaniedbała również swój wygląd i miała problemy finansowe. Zmarła 19 marca 1997, najprawdopodobniej na skutek wylewu krwi lub zawału serca.
Upamiętnienie.
19 września 2013 premierę miała książka biograficzna pt. „Tetetka. Wspomnienia o Teresie Tuszyńskiej”, powstała na podstawie filmu biograficznego "Teresa Tuszyńska Movie" w reżyserii Mirosława J. Nowika.
W 2017 Telewizja Polska zrealizowała o niej pełnometrażowy film biograficzny autorstwa Andrzeja Ciecierskiego "Dziewczyna z ekranu".

</doc>
<doc id="1001518" url="https://pl.wikipedia.org/wiki?curid=1001518" title="Tomasz I (biskup wrocławski)">
Tomasz I (biskup wrocławski)

Tomasz I (zm. 30 maja 1268) – biskup wrocławski w latach 1232–1268.
Tomasz I pochodził z rodu Rawiczów. Jego ojciec Przybysław był kasztelanem w Sądowelu i panem na Powidzku. Jego wuj Piotr (zm. 1240) był prepozytem kapituły katedralnej. Tomasz I studiował zapewne we Włoszech zdobywając tytuł doktora dekretów. Dzięki protekcji wuja wszedł do kapituły katedralnej. Pełnił także funkcję kanclerza księcia Henryka Brodatego. W 1232 został wybrany na biskupa wrocławskiego. Od 1235 toczył spór z księciem Henrykiem Brodatym o immunitet dla dóbr kościelnych. 
W październiku 1256 został pojmany w Górce przez wnuka Henryka, księcia Bolesława Rogatkę i uwięziony w twierdzy Wleń nad Bobrem, a następnie w Legnicy. Konflikt zakończył się dopiero w 1261. Wówczas Rogatka zwolnił majątki kościelne od podatków skarbowych wynikających z prawa książęcego. Tomasz I prowadził także intensywną działalność osadniczą na ziemi nysko-otmuchowskiej. Należał do komisji prowadzącej przewód kanonizacyjny biskupa krakowskiego Stanisława zakończony w 1253 kanonizacją. Uzyskał dla katedry wrocławskiej relikwię jego ramienia. W 1244 rozpoczął budowę nowej katedry. Został pochowany w jej prezbiterium.

</doc>
<doc id="1001525" url="https://pl.wikipedia.org/wiki?curid=1001525" title="Orange SPV">
Orange SPV

SPV (lub Orange SPV) - marka telefonów komórkowych sprzedawana wyłącznie przez sieć Orange. SPV to skrót od Sound Picture Video, co ma podkreślać multimedialne atuty telefonów tej marki.
Pod marką SPV sprzedawane są wyłącznie smartfony oraz palmtopo-telefony z systemem Windows Mobile. Producentem większości telefonów jest tajwańska firma HTC, natomiast model E610 produkowany jest przez chińską firmę Amoi. Ten sam model SPV często jest sprzedawany pod różnymi nazwami. Na przykład SPV C600 jest również sprzedawany jako i-mate SP5 lub Qtek 8300.
Popularne modele smartfonów SPV:

</doc>
<doc id="1001526" url="https://pl.wikipedia.org/wiki?curid=1001526" title="Timothy Manning">
Timothy Manning

Timothy Manning (ur. 15 listopada 1909 w Balingeary w Irlandii, zm. 23 czerwca 1989 w Los Angeles) – amerykański duchowny, arcybiskup Los Angeles, kardynał.
Życiorys.
Studiował teologię katolicką w Menlo Park w Kalifornii i Rzymie. Święcenia kapłańskie przyjął w 1934, został mianowany biskupem pomocniczym Los Angeles w 1946 w wieku 36 lat. W 1967 objął biskupstwo we Fresno w Kalifornii. W 1969 ustanowiony arcybiskupem koadiutorem diecezji Los Angeles, którą objął w 1970. 5 marca 1973 papież Paweł VI mianował go kardynałem prezbiterem z kościołem tytularnym S. Lucia a Piazza d'Armi. Był głównym konsekratorem arcybiskupa Williama Levady, byłego prefekta Kongregacji Nauki Wiary.
Służył jako arcybiskup do emerytury w 1985. Rezydował następnie w parafii Świętej Rodziny w South Pasadena. Przez całe życie był nałogowym palaczem. Zmarł na raka płuca. Pochowany na Calvary Cemetery. Zgodnie z wolą rodziny jego ciało nie zostało przeniesione do mauzoleum w nowo wybudowanej katedrze Matki Bożej Anielskiej.

</doc>
<doc id="1001528" url="https://pl.wikipedia.org/wiki?curid=1001528" title="Biotransformacja">
Biotransformacja

Biotransformacja – katalizowana przez enzymy reakcja chemiczna, w wyniku której następuje przekształcenie określonego związku chemicznego.
Biotransformacje u mikroorganizmów można porównać do "biokatalizatorów", które przeprowadzają przemiany prowadzące do otrzymania pożądanego produktu. Są to procesy wykorzystujące najczęściej tylko jeden enzym i nie dostarczają komórce energii ani potrzebnych związków. Biotransformacje zachodzą też w formach przetrwalnikowych mikroorganizmów, dzięki braku zaangażowania jakichkolwiek szlaków metabolicznych w proces.
Jednym z ważniejszych problemów przy stosowaniu biotransformacji jest występujące ograniczenie przepuszczalności substratów i produktów przez błony cytoplazmatyczne lub też wydzielenie odpowiedniego enzymu z komórki. Dlatego też opracowane specyficzne sposoby postępowania zależą od charakteru mikroorganizmu (np. środki powierzchniowo czynne).

</doc>
<doc id="1001530" url="https://pl.wikipedia.org/wiki?curid=1001530" title="Borussia 06 Myslowitz">
Borussia 06 Myslowitz



</doc>
<doc id="1001532" url="https://pl.wikipedia.org/wiki?curid=1001532" title="Grand Prix Europy na Żużlu 2002">
Grand Prix Europy na Żużlu 2002

Wyniki Grand Prix Europy 2002, ósmej eliminacji Mistrzostw Świata Grand Prix w sezonie 2002.
Były to drugie zawody o Wielką Nagrodę Europy, a pierwsze w Chorzowie.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą: (Jarosław Hampel i Lee Richardson). Kontuzjowanych Carla Stonehewera i Grzegorza Walaska zastąpili dwóch zawodników kwalifikowanej rezerwy Peter Karlsson i Piotr Protasiewicz. W nawiasach podano numery stałe.
Opis.
Pierwszą chorzowską Wielką Nagrodę Europy wygrał Duńczyk Nicki Pedersen, dla którego było to pierwsze zwycięstwo w turnieju Grand Prix. W finale pokonał Australijczyka Jasona Crumpa i Szweda Mikaela Karlssona.
Wszyscy Polacy wystąpili od turnieju eliminacyjnego. Choć na liście startowej znajdowało się aż 5 Polaków, tylko Krzysztof Cegielski awansował do półfinału. Szóste miejsce, jakie zajął, pozostaje jego najlepszych osiągnięciem w historii jego startów w cyklu Grand Prix. Tomasz Gollob, Sebastian Ułamek i Jarosław Hampel zajęli miejsca 15-17, a Piotr Protasiewicz ostatnie. Warto odnotować, iż obsada drugiego biegu składała się wyłącznie z Polaków – co było pierwszym takim przypadkiem.
W biegu 10. ze startu najlepiej wyszedł – aktualny mistrz świata i lider cyklu GP – Szwed Tony Rickardsson. Jednak na wyjściu z pierwszego łuku postawiło mu motocykl i spadł na ostatnie miejsce. Na dystansie wyprzedzał jednak kolejnych rywali, w tym Australijczyka Ryana Sullivana, wicelidera cyklu. Rickardsson uczynił to w czasie 67,11 s, czym ustanowił nowy rekord przebudowanego toru.
Do niecodziennej sytuacji doszło w biegu 20. Najpierw motocykla nie opanował Czech Lukáš Dryml. Sędzia nie zdążył przerwać biegu, a prowadzący w biegu Norweg Rune Holta upadł. Sędzia wykluczył obu zawodników, przy czym Holta – który upadł później – został sklasyfikowany na trzecim miejscu.
Drugi półfinał (bieg 24.) zakończył się groźnie wyglądającym karambolem. Na ostatniej prostej przez nikogo nieatakowany Ryan Sullivan wjechał w jedną z dziur i wpadł w bandę. Jadący na ostatniej pozycji Krzysztof Cegielski nie miał szans ominąć motocykl Sullivana i wpadł na maszynę Australijczyka. Choć oboje zawodnicy sami opuścili tor, zostali odwiezieni do szpitala: Cegielski na prześwietlenie bolącej kostki, a Sullivan z podejrzeniem kontuzji barku. Po zawodach Cegielski, tak skomentował ten wypadek: "Przeleciałem kilka metrów i mocno uderzyłem się o tor. Bardzo boli mnie noga. Mam nadzieję, że to nic poważnego. Zadrapaniami na twarzy się nie martwię (...). Mimo wszystko, to były dla mnie dobre zawody. Odniosłem największy sukces w moich dotychczasowych startach w Grand Prix".
W dniu zawodów zawodnicy zwracali uwagę na tworzące się koleiny i dziury na torze (było to po części skutki padającego tego dnia deszczu). Pomimo iż przez całe zawody ubijano i równano tor, część żużlowców miała problemy z płynną jazdą po chorzowskim owalu.

</doc>
<doc id="1001533" url="https://pl.wikipedia.org/wiki?curid=1001533" title="Borussia Myslowitz">
Borussia Myslowitz



</doc>
<doc id="1001536" url="https://pl.wikipedia.org/wiki?curid=1001536" title="SuSV 09">
SuSV 09



</doc>
<doc id="1001537" url="https://pl.wikipedia.org/wiki?curid=1001537" title="Beuthener SuSV 09">
Beuthener SuSV 09



</doc>
<doc id="1001539" url="https://pl.wikipedia.org/wiki?curid=1001539" title="Iñaki Astiz">
Iñaki Astiz

Iñaki Astiz Ventura (ur. 5 listopada 1983 w Pampelunie) – hiszpański (baskijski) piłkarz, który występował na pozycji obrońcy. Wychowanek Osasuny.
Przebieg kariery.
Astiz grę w piłkę rozpoczął w CA Osasuna, gdzie od 2002 występował w drużynie rezerw, będąc także jej kapitanem. 30 czerwca 2007 został na rok wypożyczony do Legii Warszawa, stając się pierwszym Hiszpanem w historii polskiej ligi. 8 lipca 2007 zadebiutował w barwach nowego klubu podczas przegranego 0:3 spotkania Pucharu Intertoto z litewskim FK Vėtra (na boisku 0:2, wynik potem zweryfikowano). 29 lipca rozegrał pierwszy mecz w Ekstraklasie, w którym Legia wygrała 1:0 z Cracovią. 25 sierpnia w wygranym 5:0 spotkaniu ligowym z Zagłębiem Sosnowiec zdobył swoją pierwszą bramkę w Legii. Po zakończeniu sezonu wrócił do Osasuny, jednak 25 sierpnia 2008 rozwiązał za porozumieniem stron umowę z tym klubem i związał się pięcioletnim kontraktem z Legią.
10 czerwca 2015 Legia poinformowała, że po ośmiu latach Astiz zakończył swoją przygodę z warszawskim klubem. W jego barwach rozegrał łącznie, według ówczesnego stanu, 226 meczów w których zdobył dziewięć bramek. Po raz ostatni koszulkę "Wojskowych" założył 3 czerwca 2015 w Gdańsku, gdy Legia mierzyła się z Lechią (0:0). Ze stołecznym klubem Astiz dwukrotnie zdobył mistrzostwo i pięć razy sięgnął po Puchar Polski.
Przez kolejne dwa sezony był zawodnikiem cypryjskiego klubu APOEL FC, z którym dwukrotnie wywalczył mistrzostwo kraju. 14 sierpnia 2017 po raz kolejny związał się kontraktem z warszawską Legią, podpisując roczną umowę z możliwością jej przedłużenia na kolejny sezon. Pierwszy występ po powrocie zanotował 20 sierpnia 2017. Wystąpił w podstawowym składzie w wygranym 1:0 meczu z Wisłą Płock. 10 lipca w meczu I rundy kwalifikacji Ligi Mistrzów z mistrzem Irlandii Cork City (1:0 dla warszawskiej drużyny) rozegrał swój 250. mecz w Legii (złożyło się na to 181 meczów w Ekstraklasie, 33 w Pucharze Polski, 24 w rozgrywkach europejskich, 11 w Pucharze Ligi oraz 1 w Superpucharze Polski.

</doc>
<doc id="1001541" url="https://pl.wikipedia.org/wiki?curid=1001541" title="Clickair">
Clickair

Clickair – hiszpańskie tanie linie lotnicze z siedzibą w Barcelonie. Obsługuje połączenia do 40 miejsc w Europie. Głównym węzłem jest port lotniczy Barcelona.
W 2009 linie Clickair i Vueling dokonały fuzji. Nowe linie używać będą nazwy i logo Vueling. Grupa Iberia ma 45.85% udziałów w nowym Vueling.

</doc>
<doc id="1001547" url="https://pl.wikipedia.org/wiki?curid=1001547" title="Darío Rodríguez">
Darío Rodríguez

Octavio Darío Rodríguez Peña (ur. 17 września 1974 w Montevideo) – piłkarz urugwajski grający na pozycji środkowego obrońcy.
Kariera klubowa.
Pierwsze kroki piłkarskie Rodríguez stawiał w małych zespołach takich jak Huracan Villegas oraz Higos del Mar. Natomiast pierwszym profesjonalnym zespołem był Sud America Montevideo, w barwach którego zadebiutował w sezonie 1994 i wtedy też wywalczył swoje pierwsze mistrzostwo Urugwaju. W 1995 roku przeszedł do meksykańskiego zespołu Deportivo Toluca, ale nie osiągnął z nią sukcesu i już po roku wrócił do ojczyzny. W 1997 roku został zawodnikiem Bella Visty i został mistrzem drugiej ligi urugwajskiej. W Bella Vista grał także przez kolejny sezon, a w 1999 roku został piłkarzem jednego z czołowych klubów w kraju, CA Peñarol. W tym samym roku zdobył swój drugi tytuł mistrza kraju. W 2000 roku wygrał fazę Clausura, ale w ogólnej tabeli Peñarol został wicemistrzem. Ogółem dla Peñarolu rozegrał przez 4 sezony 102 mecze i zdobył 19 bramek.
Latem 2002 niemieckie FC Schalke 04 wyłożyło 4 miliony euro za Rodrígueza, który stał się drugim Urugwajczykiem w drużynie obok Gustavo Vareli. W Bundeslidze Darío zadebiutował 11 września w zremisowanym 1:1 spotkaniu z VfB Stuttgart. Przez pierwsze dwa lata zajmował z Schalke 7. pozycję w lidze, ale sukcesy nadeszły w 2005 roku, gdy Rodríguez wywalczył Puchar Ligi Niemieckiej, wicemistrzostwo Niemiec oraz dotarł do finału Pucharu Niemiec. W 2006 roku zajął z Schalke 4. miejsce w Bundeslidze, a w 2007 roku do końca rywalizował z zespołem o mistrzostwo kraju, ale ostatecznie klub z Gelsenkirchen okazał się gorszy od VfB Stuttgart i zakończył rozgrywki na 2. pozycji. Latem 2008 powrócił do ojczyzny, podpisując kontrakt z Peñarolem.
Kariera reprezentacyjna.
W reprezentacji Urugwaju Rodríguez zadebiutował 17 lutego 2000 roku w wygranym 2:0 meczu z Węgrami. W 2002 roku znalazł się w kadrze na Mistrzostwa Świata 2002. Tam wystąpił we wszystkich trzech meczach grupowych: przegranym 1:2 z Danią (zdobył gola w 47. minucie spotkania) oraz zremisowanych 0:0 z Francją i 3:3 z Senegalem. Z rodakami zajął 3. miejsce w grupie.
Rodríguez brał także udział w turnieju Copa América 2004, na którym był podstawowym zawodnikiem reprezentacji i zajął z nią 3. miejsce. W 2007 roku zaliczył swój drugi turniej o mistrzostwo Ameryki, Copa América 2007.

</doc>
<doc id="1001550" url="https://pl.wikipedia.org/wiki?curid=1001550" title="Wit de Habdank">
Wit de Habdank

Wit de Habdank (zm. 27 listopada 1325) – biskup elekt wrocławski w latach 1319–1325.
Wit był od 1293 r. kanonikiem wrocławskim. Po śmierci Henryka z Wierzbna część kapituły wybrała go na biskupa. Druga część kapituły opowiedziała się za Lutoldem z Kromieryża. Wit uzyskał aprobatę arcybiskupa gnieźnieńskiego Janisława, który udzielił mu święceń biskupich. Lutold natomiast wniósł odwołanie do papieża i wykonywał pewne funkcje jurysdykcyjne w diecezji. Proces w Awinionie ciągnął się 7 lat. Diecezją w tym czasie zarządzała kapituła wyznaczając dwóch administratorów in spiritualibus. Jako pierwszy z ubiegania się o biskupstwo zrezygnował Wit de Habdank, a po nim Lutold.

</doc>
<doc id="1001551" url="https://pl.wikipedia.org/wiki?curid=1001551" title="Dario Rodriguez">
Dario Rodriguez



</doc>
<doc id="1001553" url="https://pl.wikipedia.org/wiki?curid=1001553" title="Soweto (Południowa Afryka)">
Soweto (Południowa Afryka)

Soweto – zespół gmin miejskich w Południowej Afryce, w prowincji Gauteng, w południowo-zachodniej części Johannesburga. Około 1,7 mln mieszkańców. (2008). Obecnie pełni głównie funkcje mieszkaniowe dla ludności czarnej. Czwarte co do wielkości miasto kraju.
Historia.
Historia Soweto rozpoczęła się w 1904 roku, (wtedy "Klipspruit") kiedy to spółka Ernst Oppenheimer zbudowała osiedle pracownicze dla robotników zatrudnionych w tutejszej kopalni. W krótkim czasie potem nastąpił gwałtowny przyrost liczby ludności gdyż apartheidowski rząd w Johannesburgu przeznaczył ten obszar na dzielnicę dla czarnych.
Początki obecnej zabudowy miasta sięgają 1954, kiedy to rząd południowoafrykański postanowił zlikwidować slumsy wokół Johannesburga. Część z nich zmodernizowano, a część zlikwidowano, a mieszkańców umieszczono w Soweto, tak by mieć nad nimi lepszy nadzór policyjny. Każda z rodzin otrzymała wówczas domek wydzierżawiony na okres 30 lat. W 1963 roku nastąpiło połączenie czterech okolicznych osiedli o podobnym charakterze w jedno miasto Soweto. Od 1970 do 1984 liczba mieszkańców miasta potroiła się. W pierwszej połowie lat 80. XX wieku istniał tu tylko jeden szpital (Baragwanath), a śmiertelność niemowląt przekraczała 36%. Nie wybudowano tu zakładów pracy – miasto było sypialnią, z której ludność dojeżdżała do pracy w inne miejsca.
Osoby i problemy.
Soweto jest symbolem walki o zniesienie apartheidu, w tym mieście zamieszkiwali popularni działacze tj. Nelson Mandela czy Desmond Tutu. Na pamiątkę wybuchu protestów (16 czerwca) i masakry protestujących dzieci, dokonanej 19 czerwca 1976 przez policję, od 16 czerwca 1991 obchodzony jest w tym dniu Międzynarodowy Dzień Dziecka Afrykańskiego.

</doc>
<doc id="1001556" url="https://pl.wikipedia.org/wiki?curid=1001556" title="Tony Bennett">
Tony Bennett

Tony Bennett, właśc. Anthony Dominick Benedetto (ur. 3 sierpnia 1926 w Nowym Jorku) – amerykański wokalista jazzowy pochodzenia włoskiego.
Zarys kariery.
Karierę wokalisty zaczął w korpusie rozrywkowym Armii Stanów Zjednoczonych w czasie II wojny światowej. Zauważony przez Boba Hope'a, został zaangażowany do rewii w „Paramount Theater” w Nowym Jorku. Popularność osiągnął w połowie lat 50. W 1950 podpisał kontrakt z wytwórnią płytową Columbia i nagrał "Because of You", swój pierwszy wielki przebój. Rozpoczął występy z orkiestrą Percy'ego Faitha. Charakterystyczny dla późniejszych nagrań był album "Bennett Sings, Basie Swings" (1958), na którym wykrystalizował jazzowy styl swojej wokalistyki. Długoletnia współpraca z pianistą Ralphem Sharonem zaowocowała m.in. koncertem zarejestrowanym na płycie "Tony Bennett at Carnegie Hall". W latach 1978-1985 artysta nie nagrywał, skoncentrował się wtedy na malarstwie. W końcu lat 80. wrócił do muzyki, nagrał wtedy "The Art of Excellence" z udziałem Raya Charlesa oraz z triem Sharona – "Bennett/Berlin". W 1995 w MTV został zarejestrowany koncert, którego płytowa wersja znajdowała się przez 35 tygodni na liście bestsellerów jazzowych. W 2010 wziął udział w nagraniu piosenki "We Are the World" na rzecz ofiar trzęsienia ziemi na Haiti.
Wielokrotnie wyróżniany nagrodą Grammy. Laureat NEA Jazz Masters Award 2006.
W 2016 zdiagnozowano u niego chorobę Alzheimera.

</doc>
<doc id="1001565" url="https://pl.wikipedia.org/wiki?curid=1001565" title="TV Gryf">
TV Gryf

Telewizja Gryf – regionalna stacja telewizyjna z siedzibą w Szczecinie emitująca program od 3 kwietnia 2003 do 7 marca 2006. Stacja przestała nadawać z powodu śmierci właściciela – Łukasza Borowieckiego, na którego nazwisko wydana była koncesja. Telewizja Gryf miała wznowić emisję w poniedziałek 20 marca 2006, jednak Monika Borowiecka – żona zmarłego właściciela oznajmiła, że nie uruchomi telewizji, gdyż stacja nie przynosiła zysku i nie ma środków na jej finansowanie.
Stację można było odbierać naziemnie za pośrednictwem nadajnika Szczecin–Warszewo do 50 km od miasta na kanale 40 oraz w szczecińskich telewizjach kablowych. Ramówkę „Gryfa” wypełniały głównie programy o tematyce regionalnej i publicystycznej. Codziennie emitowany był serwis informacyjny "Obiektyw", który prezentował najważniejsze wydarzenia ze Szczecina, a w niedzielę – podsumowanie tygodnia.
Obiektyw.
Niektórzy prezenterzy:
Wydania:

</doc>
<doc id="1001568" url="https://pl.wikipedia.org/wiki?curid=1001568" title="Lutold z Kromieryża">
Lutold z Kromieryża

Lutold z Kromieryża – biskup elekt wrocławski w latach 1319–1326.
Lutold pochodził z Kromieryża. Miał na Śląsku beneficja w tym scholasterię głogowską. Po śmierci Henryka z Wierzbna część kapituły wybrała na biskupa Wita de Habdank. Druga część kapituły opowiedziała się za Lutoldem. Wit uzyskał aprobatę arcybiskupa gnieźnieńskiego Janisława, który udzielił mu święceń biskupich. Lutold natomiast wniósł odwołanie do papieża i wykonywał pewne funkcje jurysdykcyjne w diecezji. Proces w Awinionie ciągnął się 7 lat. Diecezją w tym czasie zarządzała kapituła wyznaczając dwóch administratorów "in spiritualibus". Jako pierwszy z ubiegania się o biskupstwo zrezygnował Wit de Habdank, a po nim na początku 1326 r. Lutold.

</doc>
<doc id="1001570" url="https://pl.wikipedia.org/wiki?curid=1001570" title="Preußen Hindenburg">
Preußen Hindenburg

Preußen Hindenburg (pisownia zastępcza "Preussen Hindenburg", znany również jako "Preußen Zaborze", "Borussia Zaborze") – śląski klub piłkarski powstały w 1910 roku w Zabrzu, w II Rzeszy Niemieckiej. Rozwiązany w 1945 roku.
Historia.
Klub powstał w 1910 roku w dzielnicy Zaborze ówczesnej wsi Zabrze (od 1915 nazywającej się "Hindenburg"). W 1912 roku w drużynie grali: Josef Witetzki, Hans Cieslik, Lepiorz, Schmidt, Sczesny, Larisch, Kurek, Edward Wissianowski, Franz Wissianowski, Hans Suss, Wochnik, Roman Moritz. W 1913 roku klub miał 93 członków i trzy drużyny seniorów. W czasie I wojny światowej 14 żołnierzy-piłkarzy klubu zginęło na wojennych frontach. W 1923 klub liczył ponad pół tysiąca członków, miał 5 zespołów seniorów i 6 juniorów. Działała tu także sekcja lekkoatletyczna oraz piłki ręcznej. Do Preussen przyłączono klub "Sportfreunde Zaborze". W sezonie 1928 piłkarze zostali mistrzem niemieckiej części Górnego Śląska, zajęli również 3 miejsce w Mistrzostwach Południowo-Wschodnich Niemiec (niem: "Sud-Ost-Deutschland"). W drużynie grali wtedy: Skwara – Skiba, Kaczmarczyk – Lasotta, Kampa, Hanke – Czichon, Muschalik, Clements, Palluschinski, Paschek. W następnym sezonie: 1929 klub wraz z "Beuthen 09" – mistrzem Górnego Śląska – dostał się do dalszych rozgrywek, zostając Mistrzem Południowo-Wschodnich Niemiec. Jednak w następnym meczu (rozgrywki o Mistrzostwo Niemiec) klub przegrał 1:8 z Herthą Berlin. W następnym sezonie 1929/1930 Preussen Hindenburg został trzeci raz mistrzem niemieckiej części Górnego Śląska i zajął też trzecie miejsce w mistrzostwach południowo-wschodnich Niemiec. Miejsce bramkarza Skwary, który przeniósł się do Berlina, zajął Berthel Bonk, późniejszy zawodnik akademickiej reprezentacji Niemiec. W sezonie 1930/1931 Preussen zdobył czwarte swoje mistrzostwo niemieckiej części Górnego Śląska, a także czwarte miejsce w mistrzostwach południowo-wschodnich Niemiec. W następnych latach klub osłabł. W sezonie 1933/1934 uplasował się na 7 miejscu w "Gauliga Schlesien" ("śląskiej lidze"), w sezonie 1934/1935 na 8 pozycji, w sezonie 1935/1936 na 2 pozycji, w sezonie 1936/1937 na 6 pozycji, w sezonie 1937/1938 na 3 pozycji, w sezonie 1938/1939 na 2 pozycji, w sezonie 1939/1940 na 2 pozycji (w grupie "Oberschlesien"), w sezonie 1940/1941 na 5 pozycji, a w sezonie 1941/1942 zajął ostatnie miejsce w "Gauliga Oberschlesien". W sezonie 1943/1944 klub wszedł z powrotem do "ligi górnośląskiej" plasując się na 4 miejscu. Pod koniec lat 30. XX wieku grali w drużynie: Gerhard Molata – Ginter Schendzielorz, Ginter Pawelczyk – August Kutschka, Alojzy Drzyzga, Florian Bismor – Gerhard Fillusch II, Adolf Obstoj, Kurt Dankert, Rudolf Fillusch I, Friedrich Buchczik. Z tego zespołu w powojennej Pogoni Zabrze grali Pawelczyk, Drzyzga, Dankert i Buchczik. Zespół SC Preußen Hindenburg rozegrał swój ostatni mecz w styczniu 1945 roku, potem klub został rozwiązany.

</doc>
<doc id="1001571" url="https://pl.wikipedia.org/wiki?curid=1001571" title="Korpus Inżynierski Armii Stanów Zjednoczonych">
Korpus Inżynierski Armii Stanów Zjednoczonych



</doc>
<doc id="1001573" url="https://pl.wikipedia.org/wiki?curid=1001573" title="Ludwik III Andegaweński">
Ludwik III Andegaweński

Ludwik III Andegaweński (Louis de Anjou) (ur. 25 września 1403, zm. 12 listopada 1434 w Cosenzy) – książę Andegawenii i Kalabrii, hrabia Maine, Prowansji, Forcalquier i Piemontu, pretendent do tronu Neapolu, najstarszy syn Ludwika II Andegaweńskiego i Jolanty, córki króla Aragonii Jana I Myśliwego. Starszy brat Marii Andegaweńskiej – królowej Francji.
Biografia.
Pretendent do tronu Aragonii.
Tron Korony Aragonii opróżnił się w 1410 roku, kiedy zmarł wuj Jolanty, król Martin. Jako córka króla Jana I Aragońskiego, brata i poprzednika Martina, Jolanta objęła tron aragoński dla młodego Ludwika. Jednakże choć były one niejasne, zasady sukcesji Królestwa Aragonii i hrabstwa Barcelony w tamtych czasach były rozumiane jako faworyzujące wszystkich męskich krewnych przed jakąkolwiek kobietą.
Jolanta i jej syn zwani byli popularnie królem i królową Czterech Królestw, gdyż pretendowali oni do tytułów króla Aragonii, Neapolu, Sycylii i Jerozolimy. Tych dwóch ostatnich królestw nigdy nie objęli w posiadanie. Tron aragoński również nie wszedł w ich posiadanie, gdyż w 1412 r. aragońskie Kortezy wybrały królem kastylijskiego królewicza Ferdynanda, ciotecznego brata Ludwika. Jolanta i jej syn uzyskali jednak pewne ziemie w Montpellier i Roussillon.
Pretendent do tronu Neapolu.
Ojciec Ludwika zmarł w roku 1417 i jego 14-letni syn odziedziczył wszystkie jego tytuły. 4 grudnia 1419 r. papież Marcin V ogłosił Ludwika królem Neapolu. W Neapolu władała wówczas bezdzietna królowa Joanna II, która wyznaczyła na swojego następcę króla Aragonii i Sycylii (od 1416 r.) Alfonsa V. Wzorem swego ojca i dziada Ludwik III postanowił zbrojnie walczyć o królestwo Neapolu. W 1420 r. wylądował w Kampanii i obległ Neapol. Musiał jednak wycofać się, gdy przypłynęła flota aragońska. W 1421 r. Alfons wkroczył do Neapolu. W tym czasie papież Marcin, który ponosił większość kosztów wojny, zrezygnował z popierania Ludwika.
Wkrótce jednak pogorszyły się relacje między królową Joanną a Alfonsem. Po aresztowaniu przez Aragończyka Giovanniego Caracciolo, kochanka i pierwszego ministra Joanny, królowa opuściła Neapol i udała się do Aversy, gdzie spotkała się z Ludwikiem. Joanna adoptowała swojego niedawnego przeciwnika i mianowała go swoim następcą w miejsce Alfonsa. Ludwik otrzymał również od niej tytuł księcia Kalabrii.
Alfons wkrótce opuścił Neapol i powrócił do Aragonii. Joanna mogła więc wrócić do swojego królestwa.
Ludwik zamieszkał w swoich włościach w Kalabrii, razem ze swoją żoną Małgorzatą (1416 – 30 października 1479), córką księcia Sabaudii Amadeusza VIII i Marii, córki Filipa II Śmiałego, księcia Burgundii. Ich ślub odbył się 22 lipca 1431 r. Małżonkowie nie mieli razem dzieci.
Śmierć.
Ludwik nie doczekał objęcia neapolitańskiego tronu umierając na malarię w 1434 r.
Wszystkie prawa tytularne odziedziczył po nim jego młodszy brat Rene Andegaweński.

</doc>
<doc id="1001574" url="https://pl.wikipedia.org/wiki?curid=1001574" title="Preußen Zaborze">
Preußen Zaborze



</doc>
<doc id="1001575" url="https://pl.wikipedia.org/wiki?curid=1001575" title="Economist">
Economist



</doc>
<doc id="1001576" url="https://pl.wikipedia.org/wiki?curid=1001576" title="SC Preußen Hindenburg">
SC Preußen Hindenburg



</doc>
<doc id="1001577" url="https://pl.wikipedia.org/wiki?curid=1001577" title="Borussia Zaborze">
Borussia Zaborze



</doc>
<doc id="1001579" url="https://pl.wikipedia.org/wiki?curid=1001579" title="Zespół pałacowo-parkowy Radziwiłłów w Białej Podlaskiej">
Zespół pałacowo-parkowy Radziwiłłów w Białej Podlaskiej

Zespół zamkowy Radziwiłłów – obiekt zabytkowy w Białej Podlaskiej, obejmujący pozostałości dawnego zamku zbudowanego na planie gwiazdy pięcioramiennej z pięcioma bastionami otoczonymi fosą i wałem ziemnym. Zespół przylega do ulic Warszawskiej oraz Zamkowej, od zachodu graniczy z zabudową miejską, a od południa z doliną rzeki Krzny. Jest położony w pobliżu centrum miasta.
Historia.
Budowę zespołu w 1633 roku rozpoczął książę Aleksander Ludwik Radziwiłł podpisując umowę na budowę zamku z muratorem lubelskim Pawłem Murzynem. Powstała wtedy trzykondygnacyjna budowla pałacowa na planie zbliżonym do kwadratu o wymiarach 41 × 31 metrów z czterema pięciobocznymi wieżyczkami w narożach i loggią od frontu. Zespół bramny powstał w latach 1674-1680 lub około 1684 roku i upamiętniać miał zwycięstwo wojsk polskich pod Chocimiem. Około 1700 roku wybudowano barokowe oficyny pałacowe, zachodnią i frontowe, pawilony ogrodowe (apteka, laboratorium, skarbczyk), a całość otoczyły fortyfikacje bastionowe. W czasach Anny z Sanguszków Radziwiłłowej zarządzającej Białą do 1746 roku, brama została uzupełniona w partii attyki oraz ozdobiono wnętrza i otoczenie pałacu. Od maja 1747 roku Białą zarządzał Hieronim Radziwiłł i w tym czasie podjęto prace projektowe mające uczynić z zamku siedzibę godną magnata o królewskich ambicjach, jednak do ich pełnej realizacji nie doszło. Jedyne prace jakich dokonano przeprowadzono w 1749 roku wg projektu saskiego architekta Johanna Heinricha Klemma. Większej przebudowy dokonał dopiero w latach 1760-1762 kolejny właściciel Michał Kazimierz Radziwiłł Rybeńko poprzez podwyższenie loggii o jedną kondygnację oraz poprzez przekształcenie dachu na dwupołaciowy, spływający na boczne ściany budynku (wcześniej znajdowało się tam poddasze tak jak w zamku w Nieświeżu). W ten sposób na początku XVIII wieku zespół zamkowy w Białej uzyskał swój ostateczny architektoniczny wygląd. Proces zniszczenia zamku rozpoczął w 1764 roku najazd oddziałów starosty Jana Mikołaja Chodkiewicza.
W 1883 roku częściowo zrujnowany pałac został rozebrany.
Zachowane fortyfikacje ziemne stanowią rzadki przykład umocnień "szkoły staroholenderskiej".
Poza fortyfikacjami zachowały się również:
Brama wjazdowa - zbudowana w 4. ćw. XVII w. z fasadą komponowaną na wzór łuku triumfalnego, osłaniającą prostokątne wnętrze. Kolumnową fasadę zdobią liczne elementy dekoracyjne, jak: popiersia, panoplia, płaskorzeźby.
Wieża wjazdowa (zwana wartowniczą) - wybudowana została w 1. połowie XVII w., połączona ćwierkolistną szyją bramną z bramą wjazdową. Zwieńczona wydatnym barokowym hełmem, stanowi dominujący element wysokościowy w panoramie miasta. Posiada sześć kondygnacji, obecnie siedziba Muzeum Południowego Podlasia.
Trzy oficyny - wybudowane przed 1709 r. flankują dawny dziedziniec paradny, zamieniony w XIX wieku na park miejski. W pierwszej mieści się Miejska Biblioteka Publiczna, w drugiej Szkoła Muzyczna, Biblioteka "Barwna" zaś w trzeciej - Narodowy Fundusz Zdrowia, Bialskie Centrum Kultury, Bialskopodlaska Izba Gospodarcza, Poradnia Psychologiczno-Pedagogiczna oraz Ośrodek Francuski Deux-Serves - Biała Podlaska.
Wieżyczka wschodnia - z 1. połowy XVII w. w stylu barokowym, na planie kwadratu z kopułą z latarnią, wolnostojąca w głębi parku, dwukondygnacyjna, przykryta wewnątrz kopułą z dachem namiotowym. Podczas renowacji odkryte sgraffitowe zdobienia z czterema orłami radziwiłłowskimi w medalionach. Od strony zachodniej zachował się otwór wejściowy pierwotnie prowadzący do pałacu przez galerię (rozebraną w XIX wieku).
Kaplica zamkowa pw. św. Jozafata Koncewicza - z ok. 1620 r., orientowany, ze sklepieniem kolebkowym i dwuspadowym dachem. Zachowały się ślady polichromii z 2 ćw. XVII wieku. W kaplicy spoczywały relikwie św. Jozafata.

</doc>
<doc id="1001587" url="https://pl.wikipedia.org/wiki?curid=1001587" title="Antywodór">
Antywodór

Antywodór – pierwiastek antymaterii (antypierwiastek), odpowiednik wodoru w materii. Atom antywodoru składa się z pozytonu (antyelektronu) i antyprotonu, analogicznie do atomu wodoru, składającego się z elektronu i protonu. Symbolem używanym na oznaczenie antywodoru jest H.
Wytworzenie antywodoru.
Pierwsze atomy antywodoru zostały uzyskane w 1995 w pierścieniu LEAR w laboratorium CERN przez zespół niemieckich i włoskich naukowców. Użyta metoda została zaproponowana w 1994 przez Charlesa Mungera, Stanleya Brodsky'ego i Ivana Schmidta. Idea eksperymentu polega na wpuszczeniu strumienia antyprotonów w pole elektryczne wytwarzane przez ciężkie jądra. W przypadku doświadczenia w LEAR wykorzystano jądra ksenonu. W wyniku oddziaływania ciężkiego jądra z antyprotonem może zostać wyemitowany foton, po czym może nastąpić konwersja fotonu na parę elektron-pozyton. Jeżeli następnie pozyton zostanie schwytany przez antyproton, powstaje atom antywodoru. Taki ciąg zdarzeń jest na tyle mało prawdopodobny, że podczas 15 godzin bombardowania jąder ksenonu wiązką 1,7×1010 antyprotonów wykryto 9 atomów antywodoru.
W 2010 po raz pierwszy udało się schwytać 38 atomów antywodoru wytworzonych w wyniku oddziaływania ok. 10 mln antyprotonów i 700 mln pozytonów. Atomy te utrzymane były w pułapce magnetycznej przez co najmniej 1/6 sekundy, a ich obecność zidentyfikowano na podstawie anihilacji po uwolnieniu z pułapki.
W 2011 roku w laboratorium CERN udało się utrzymywać w pułapce Penninga chmurę 300 atomów antywodoru przez 16 minut, po tym czasie nastąpiła anihilacja. Kontrolowanie antywodoru przez tak długi czas może pozwolić na przebadanie symetrii parzystości ładunku.

</doc>
<doc id="1001589" url="https://pl.wikipedia.org/wiki?curid=1001589" title="Książę Kalabrii">
Książę Kalabrii

Książę Kalabrii – zwyczajowy tytuł następcy tronu Neapolu. Obecnie jest dwóch pretendentów do tego tytułu.
W "gałęzi hiszpańskiej" jest to tytuł głowy Domu Burbon-Sycylijskiego i pretendenta do tronu Obojga Sycylii.
W "gałęzi włoskiej" jest to tytuł najstarszego syna głowy Domu Burbon-Sycylijskiego, który używa tytułu księcia Castro.
Normańscy książęta Apulii.
Tytuł pozostawał pusty po śmierci Rogera. Później król Tancred nadał go najstarszemu synowi księcia:

</doc>
<doc id="1001591" url="https://pl.wikipedia.org/wiki?curid=1001591" title="Polowanie na muchy">
Polowanie na muchy

Polowanie na muchy – polski film komediowy z 1969 roku w reżyserii Andrzeja Wajdy. Adaptacja opowiadania Janusza Głowackiego. Zdjęcia kręcono w Warszawie (m.in. Pałac Kultury i Nauki - księgarnia ORPAN, Uniwersytet Warszawski).
Fabuła.
Bohaterem filmu jest skromny pracownik księgarni i niedoszły absolwent rusycystyki, Włodek. Mężczyzna ten czuje się w domu całkowicie zdominowany przez swoją żonę i teściową. Nie mogąc tego znieść pewnego dnia, pod pretekstem kupna papierosów, wychodzi z domu chcąc go opuścić na zawsze. Przypadkowo poznaje młodą studentkę polonistyki Irenę, z którą nawiązuje romans. Irena jest przekonana, że jej ukochany ma wybitne zdolności i powinien zrobić wielką karierę. Niemal wbrew jego woli usiłuje wylansować go na tłumacza, a nawet na pisarza. Jej wysiłki są jednak daremne.
Film jest satyrą na postępujące zmiany w społeczeństwie, w którym kobiety stają się coraz bardziej władcze i energiczne, a mężczyźni coraz bardziej przez nie tłamszeni, pozbawieni własnej woli i godności.

</doc>
<doc id="1001594" url="https://pl.wikipedia.org/wiki?curid=1001594" title="Bliźniaki (Matrix)">
Bliźniaki (Matrix)

Bliźniaki – postacie fikcyjne występujące w filmie "Matrix Reaktywacja". Słudzy Merowinga.
Wygląd.
Noszą biało-srebrne ubrania i czarne okulary. Mają białe dready.
Umiejętności.
Potrafią stawać się "duchami" i przenikać przez ciała stałe.
Historia.
Bliźniaki po raz pierwszy są ukazani z Merowingiem w jego restauracji.
Merowing wysyła Bliźniaków, aby ponownie pojmali Klucznika, który został uwolniony przez Morfeusza i Trinity. Udaje się im dogonić zbiegów na podziemnym parkingu, jednak uciekinierom udaje się odjechać samochodem. Bliźniaki, wraz z policją i Agentami, ruszają w pogoń.
W czasie pościgu na autostradzie Morfeuszowi udaje się przewrócić ich samochód, co doprowadza do eksplozji. Los Bliźniaków pozostaje nieznany – nie występują w dalszej części trylogii, jak również nie zostaje potwierdzona ich śmierć.

</doc>
<doc id="1001597" url="https://pl.wikipedia.org/wiki?curid=1001597" title="Die Fantastischen Vier">
Die Fantastischen Vier

Die Fantastischen Vier znana również jako Fanta 4 (pol. "Fantastyczna czwórka") – niemiecka grupa hip-hopowa założona w 1986 w Stuttgarcie przez Michaela Bernda Schmida (pseudonim Smudo), Andreasa Rieke (pseudonim And.Ypsilon), Michaela Becka (pseudonim Dee Jot Hausmarke) i Thomasa Dürra (pseudonim Thomas D). To oni skomponowali piosenkę "Die da", który jako pierwszy utwór hip-hopowy zajmował w Niemczech pierwsze dziesiątki list przebojów. Tworzą swój własny, trudny do powtórzenia styl, z każdym longplayem coraz bardziej poważny i filozoficzny. Stali się moralnym obliczem nowego pokolenia Niemców komentując kapitalistyczny świat. Najnowsza płyta „Für dich immer noch Fanta Sie“ ukazała się 14 maja 2010. Zawiera utwory "Danke" i "Gebt uns ruhig die Schuld".

</doc>
<doc id="1001604" url="https://pl.wikipedia.org/wiki?curid=1001604" title="Live in Budapest">
Live in Budapest



</doc>
<doc id="1001605" url="https://pl.wikipedia.org/wiki?curid=1001605" title="Grand Prix Danii na Żużlu 2002">
Grand Prix Danii na Żużlu 2002

Wyniki Grand Prix Danii 2002, dziewiątej eliminacji Mistrzostw Świata Grand Prix w sezonie 2002.
Były to ósme zawody o Wielką Nagrodę Danii i zarazem ostatnie na stadionie w Vojens.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą: (Bjarne Pedersen i Hans Andersen). Kontuzjowanych Carla Stonehewera, Grzegorza Walaska i Krzysztofa Cegielskiego zastąpili dwóch zawodników kwalifikowanej rezerwy Peter Karlsson i Piotr Protasiewicz oraz zawodnik spoza listy rezerwowych Ronni Pedersen. W nawiasach podano numery stałe.

</doc>
<doc id="1001607" url="https://pl.wikipedia.org/wiki?curid=1001607" title="Ukaz emski">
Ukaz emski

Ukaz emski () – wydany w Bad Ems w Niemczech przez Aleksandra II akt prawny, zabraniający używania nazwy „Ukraina”, zakazujący drukowania książek, broszur, prasy i przekładów (nawet z rosyjskiego) w języku ukraińskim (w nazewnictwie dokumentu – „narzeczu małoruskim”), a także wwożenia z zagranicy na terytorium Imperium Rosyjskiego wszelkich wydawnictw wydrukowanych w tym języku. Zabraniał także wystawiania ukraińskich spektakli teatralnych i drukowania ukraińskich tekstów do utworów muzycznych. Nauka w szkołach, w tym w szkołach elementarnych, miała być odtąd prowadzona wyłącznie w języku rosyjskim. Z bibliotek szkół wszystkich szczebli usunięto książki w języku ukraińskim. Ukaz nakazywał zamknięcie filii Cesarskiego Rosyjskiego Towarzystwa Geograficznego w Kijowie (oddział na Kraj Południowo-Zachodni) i gazety „Kyjiwski Telegraf”, wydawanej przez kijowską Hromadę. Nauczyciele i wykładowcy uniwersyteccy pochodzący z okręgów szkolnych: kijowskiego, charkowskiego i odeskiego mieli być przeniesieni na terytorium wielkoruskie, a ich miejsce zająć mieli Rosjanie. Dokument był tajny, jego pełny tekst opublikowany został po raz pierwszy w roku 1930.
Wydanie ukazu spowodowane było obawą caratu przed rozwojem narodowego ruchu ukraińskiego i w konsekwencji przed wyodrębnieniem się z Imperium Rosyjskiego Ukrainy. Dekret emski powstał w konsekwencji donosu wicekuratora kijowskiego okręgu szkolnego Michaiła Józefowicza, który w 1874 poinformował cesarza o istnieniu ruchu ukrainofilskiego, który rzekomo był zamaskowanym socjalizmem, godzącym w jedność państwa carów. W donosie Józefowicz stwierdzał, że „chcą wolnej Ukrainy w kształcie republiki z hetmanem na czele”. Powołana w sierpniu 1875 przez cesarza komisja do „opracowania sposobów walki z działalnością ukrainofilską” stwierdziła, że „zezwolenie na odrębną literaturę w ludowym dialekcie ukraińskim byłoby równoznaczne z położeniem trwałych fundamentów pod przekonanie o możliwości odłączenia się Ukrainy od Rosji, choćby w dalekiej przyszłości”.
Akt emski stanowił rozszerzenie zapisów cyrkularza wałujewskiego z 1863 r. W jego konsekwencji czołowi działacze kijowskiej Hromady (Mychajło Drahomanow, Fedir Wowk, Mykoła Ziber, Serhij Podołynśkyj) udali się na emigrację. Zostali uprzednio usunięci z pracy na Uniwersytecie Kijowskim. Drahomanow i Pawło Czubynski otrzymali zakaz pobytu w ukraińskich guberniach Cesarstwa.
Zakaz wystawiania sztuk w języku ukraińskim uchylono w 1881. Do uchylenia ukazu emskiego doszło formalnie dopiero w 1907 r., chociaż w trakcie rewolucji 1905–1907, zwłaszcza po manifeście październikowym, był przepisem martwym (w tym czasie powstawały ukraińskie stowarzyszenia, prasa, wydawnictwa; po stłumieniu rewolucji carat powrócił do polityki reakcyjnej).

</doc>
<doc id="1001608" url="https://pl.wikipedia.org/wiki?curid=1001608" title="Zamek w Lublinie">
Zamek w Lublinie

Zamek w Lublinie – zamek królewski w Lublinie, pierwotnie zbudowany w XII wieku, wielokrotnie przebudowywany, w latach 1831–1954 wykorzystywany jako więzienie, od 1957 siedziba Muzeum Narodowego w Lublinie.
W XIII wieku do zamku dobudowano romański donżon (wieżę mieszkalno-obronną). XIV-wieczna kaplica Trójcy Świętej, wybudowana jako fundacja Kazimierza Wielkiego, pokryta rusko-bizantyńskimi freskami z 1418, powstałymi na zamówienie Władysława Jagiełły, jest jednym z najcenniejszych zabytków w Polsce.
Historia.
Polska przedrozbiorowa.
Początki zamku związane są z powstaniem w XII wieku kasztelanii lubelskiej. Za czasów Kazimierza Sprawiedliwego został wzniesiony na wzgórzu gród umocniony drewniano-ziemnym wałem. W 2. połowie XIII lub na początku XIV wieku w obrębie górnej części grodu wybudowano murowaną wieżę obronno-rezydencjonalną (donżon, stołp). Wieża była pierwszym murowanym obiektem zamku.
W XIV wieku za panowania Kazimierza Wielkiego wzniesiono murowany zamek otoczony murem obronnym z bramą od zachodu. Wybudowano pierwszy gotycki pałac dla króla oraz basztę żydowską. Zamek, leżący na królewskim szlaku z Krakowa do Wilna, cieszył się zainteresowaniem i opieką Jagiellonów. Tu pod kuratelą Jana Długosza wychowali się synowie Kazimierza Jagiellończyka.
Około 1520 roku Zygmunt Stary zapoczątkował przebudowę zamku na okazałą renesansową rezydencję królewską, zatrudniając między innymi włoskich mistrzów sprowadzonych z Krakowa. Wybudowano nową bramę z wieżą, czworoboczną basztę, kamienicę Grodzką, podwyższono pałac królewski ozdabiając go attykami.
W 1569 roku w murach zamku obradował sejm, na którym podpisano akt unii polsko-litewskiej – unię lubelską. 19 lipca 1569 na sejmie w Lublinie książę pruski Albrecht Fryderyk Hohenzollern złożył hołd lenny Zygmuntowi II Augustowi, co obecny wówczas Jan Kochanowski opisał w utworze "Proporzec albo hołd pruski".
Pomiędzy 1635 a 1642 rokiem pod kierunkiem Jana Cangerle zamek prawdopodobnie wyremontowano. W roku 1648 w zamku kierował działaniami wojennymi król Jan Kazimierz. W latach 1655–1657 zamek zajmowały wojska szwedzkie, węgierskie i moskiewskie, co doprowadziło do jego ogromnych zniszczeń. Ocalały jedynie najstarsze budowle – kaplica i donżon. W 1743 roku starosta Jakub Zamoyski wzniósł nowe budynki kancelarii i archiwum, a w 1773 roku budynek dawnej bramy wjazdowej został przebudowany na cele mieszkalne przez starostę Wincentego Potockiego.
Okres zaborów.
W latach 1823–1826, z inicjatywy Stanisława Staszica i według projektu S. Stompfa, wzniesiono na wzgórzu nową budowlę w stylu neogotyku angielskiego, przeznaczoną na więzienie Królestwa Kongresowego. Funkcję więzienia zamek pełnił przez 128 lat. W latach 1831–1915 było tu więzienie carskie, głównie dla uczestników walk o niepodległość, m.in. powstańców styczniowych 1863 roku.
Od 1918.
W okresie 1918–1939 obok więźniów kryminalnych odbywali tu karę członkowie ruchu komunistycznego, za przynależność do nielegalnej Komunistycznej Partii Polski. II wojna światowa i okupacja (1939–1944) to okres funkcjonowania niemieckiego więzienia, przez które przeszło 40 tys. osób, głównie członków ruchu oporu. Duża część więzionych zginęła w egzekucjach i obozach śmierci. 22 lipca 1944 roku, przed opuszczeniem Lublina, funkcjonariusze SS dokonali masowego mordu 300 więźniów zamku.
Po wyzwoleniu spod okupacji niemieckiej w sierpniu 1944 roku zorganizowano na zamku polityczne więzienie karno-śledcze, podległe władzom sowieckim, a następnie Urzędowi Bezpieczeństwa Publicznego. W latach 1944–1954 więziono tu około 35 tys. ludzi. Spośród 515 wydanych wyroków śmierci życie straciły 333 osoby.
Po likwidacji więzienia w dniu 13 stycznia 1954 roku więźniów politycznych przewieziono do więzienia w Chełmie, a po przeprowadzeniu prac remontowych zamek przeznaczono na cele kultury. Od 1957 roku jest siedzibą główną Muzeum Narodowego w Lublinie, założonego w 1906 roku.
Kompleks zamkowy.
Najprawdopodobniej w XIV wieku powstał gotycki kościół zamkowy pod wezwaniem Trójcy Świętej, który pełnił funkcję kaplicy królewskiej. Z fundacji Władysława Jagiełły gotyckie wnętrza kaplicy pokryto malowidłami bizantyjsko-ruskimi. Prace ukończono w 1418 roku. Dzięki malowidłom, zachowanym do czasów współczesnych, Kaplica Trójcy Świętej stanowi zabytek w skali międzynarodowej.
Cennym zabytkiem sztuki romańskiej i jedną z najstarszych budowli na Lubelszczyźnie jest wieża zamkowa. Powstała w XIII wieku jako budowla obronno-mieszkalna (donżon). Stanowiła część grodu kasztelańskiego. Wzniesiona przy południowym zboczu wzgórza. Posiada trzy kondygnacje nadziemne. Grubość muru do 3,4 m, wewnątrz którego biegnie spiralna klatka schodowa. Dolne partie muru wzniesione z łamanego wapienia, wyższe z cegły. W czasie budowy gmachu przeznaczonego na więzienie (XIX wiek) wieża znalazła się w obrębie jego murów. Z tego okresu pochodzi wieńczący ją krenelaż. Na uwagę zasługuje zachowane romańskie okno biforyjne na III kondygnacji.

</doc>
<doc id="1001610" url="https://pl.wikipedia.org/wiki?curid=1001610" title="Opowieści z Kręciołkowa">
Opowieści z Kręciołkowa

Opowieści z kręciołkowa (ang. "Higglytown Heroes", 2004–2007) – serial animowany produkcji amerykańskiej. W Polsce emitowany na kanale Disney Channel w bloku Playhouse Disney, a obecnie od 1 września 2010 roku nadawany na kanale Playhouse Disney.
Wersja polska.
Wersja polska: na zlecenie Disney Character Voices International – Sun Studio Polska
Reżyseria:
Dialogi polskie: Aleksandra Dobrowolska
W wersji polskiej udział wzięli:
i inni
Wykonanie piosenki czołówkowej: Tomasz Steciuk, Juliusz Kamil Kuźnik i inni
Lektor tytułu serialu: Radosław Popłonikowski
Lektor tytułów odcinków: Brygida Turowska

</doc>
<doc id="1001615" url="https://pl.wikipedia.org/wiki?curid=1001615" title="Lord Protektor">
Lord Protektor



</doc>
<doc id="1001622" url="https://pl.wikipedia.org/wiki?curid=1001622" title="Bartłomiej Chwalibogowski">
Bartłomiej Chwalibogowski

Bartłomiej Chwalibogowski (ur. 7 sierpnia 1982 w Krakowie) – polski piłkarz występujący na pozycji pomocnika w Szczakowiance Jaworzno. Wychowanek Victorii Jaworzno, w trakcie swojej kariery reprezentował także barwy Zagłębia Sosnowiec, GKS-u Bełchatów, Odry Wodzisław Śląski oraz GKS-u Katowice.

</doc>
<doc id="1001624" url="https://pl.wikipedia.org/wiki?curid=1001624" title="Kryzys 6 lutego 1934">
Kryzys 6 lutego 1934

Kryzys 6 lutego 1934 – demonstracje w Paryżu opozycji monarchistyczno-nacjonalistycznej przeciwko rządom Kartelu Lewicy, zakończone rozruchami i walką z policją.
Geneza.
Od 1931 roku Francja znajdowała się w stanie głębokiego kryzysu gospodarczego. Najbardziej dotknął on klasę średnią, która tradycyjnie popierała kolejne rządy III Republiki. Doszło też do kryzysu politycznego. Od maja 1932 do stycznia 1934 roku było 5 kolejnych lewicowych rządów, które nie umiały sobie poradzić z pogarszającą się sytuacją. Dochodziło też do wielu politycznych i gospodarczych skandali. W konsekwencji rosły w siłę tzw. ligi antyparlamentarne, czyli skrajnie prawicowe partie i ruchy polityczne.
Bezpośrednim detonatorem wypadków 4 lutego była tzw. afera Stavisky’ego, która wybuchła w styczniu 1934 roku. Była ona związana z osobą żydowskiego imigranta Serge’a Alexandre’a Stavisky’ego, który poprzez niejasne kontakty ze sferami rządzącymi i światem finansjery został prezesem Towarzystwa Gruntów i Robót Publicznych, cieszącego się oficjalnym poparciem władz. Zaciągał on ogromne kredyty, używając zastawu fałszywej biżuterii, które następnie zdefraudował. Kiedy prawda o finansowych przekrętach wyszła na jaw, wybuchł ogromny skandal. Policja próbowała go aresztować w jego domu w Chamonix, ale oficjalnie popełnił samobójstwo, co było na rękę rządowi. Prasa opozycyjna sugerowała, że było to zabójstwo. Doprowadziło to do dymisji gabinetu premiera Camille’a Chautempsa, która nie spowodowała jednak uspokojenia nastrojów społecznych. Prezydent powierzył sformowanie nowego rządu Edouardowi Daladierowi, partyjnemu koledze C. Chautempsa. Ugrupowania skrajnie prawicowe postanowiły zaatakować rząd. Od 9 stycznia 1934 roku w Paryżu odbyło się 13 demonstracji. Pewną rolę w doprowadzeniu do wypadków 4 lutego odegrała także dymisja prefekta policji paryskiej Jeana Chiappe’a, który otwarcie przyznawał się do prawicowych poglądów. 6 lutego 1934 roku dziennik Akcji Francuskiej „L'Action Française” wezwał swoich czytelników: "Po wyjściu z biur paryżanie udadzą się przed Izbę Deputowanych, aby dać do zrozumienia rządowi i jego parlamentarnym poplecznikom, że mają dość tego wstrętnego reżimu".
Przebieg wydarzeń.
Od około godz. 18 w różnych częściach Paryża, ale głównie na Placu Concorde, zaczęły gromadzić się coraz większe tłumy ludzi. Przede wszystkim przybyli członkowie i sympatycy organizacji i ugrupowań monarchistycznych, nacjonalistycznych, faszystowskich i kombatanckich takich, jak Akcja Francuska, Kameloci Króla, Krzyże Ogniste, Młodzież Patriotyczna, Solidarność Francuska, Parti Franciste. Było też sporo zwyczajnych chuliganów i ludzi poszukujących rozróby. Uczestnicy określali ostateczną liczbę ludzi na 200 tys., natomiast lewicowe władze podały liczbę 100 tys. Głównym celem manifestantów był Pałac Burboński, gdzie obradowała Izba Deputowanych. Skandowali oni hasło "Precz ze złodziejami!" i próbowali sforsować policyjne kordony chroniące gmach Izby Deputowanych. Około godz. 19.30 na moście Concorde policja otworzyła nagle ogień do tłumu.
Zaraz potem dowódca ochrony parlamentu złożył premierowi raport, informując, że właśnie zabito 7 osób, zaś kilkadziesiąt raniono. Tymczasem uliczna walka stawała się coraz bardziej zażarta. Podpalano autobusy, demolowano ławki, sklepy, latarnie. Konna policja z szablami zaszarżowała na demonstrantów, którzy bronili się, ściągając funkcjonariuszy z siodeł, druzgocąc pałkami nogi koni i rozlewając na asfalcie oliwę. Samorzutnie organizowane grupy manifestantów, uzbrojonych w łomy, noże, kamienie ścierały się z oddziałami policji, a także z przybyłymi bojówkami komunistów. Walki trwały w rejonie kościoła Madeleine, Pałacu Burbońskiego, Champs Elysees, na Wielkich Bulwarach i przede wszystkim na Placu Concorde. Prawicowcy wdarli się do gmachu Ministerstwa Marynarki, gdzie podłożyli ogień. Rozruchy ustały dopiero o północy. Część francuskich historyków uważa, że niepowodzenie demonstracji było związane głównie z przerwaniem wiecu członków Croix-de-Feu przez jego przywódcę płk. François de La Rocque’a. Miał on ostatecznie stanąć na stanowisku praworządności konstytucyjnej, przeciwstawiając się próbom dokonania zamachu stanu ze strony pozostałych lig antyparlamentarnych.
Konsekwencje.
Prawicowa prasa natychmiast rozpoczęła atak na rząd. Mówiono o rzezi patriotów, dziesiątkach zabitych, o czymś skandalicznym, że ci mordercy z rządu dopuścili się tak haniebnych czynów. Katolicki dziennik „La Croix” napisał o szlachetnej krwi przelanej na Placu Concorde. Natomiast lewicowe gazety oskarżyły demonstrantów o próbę przeprowadzenia zamachu stanu. Premier E. Daladier w oficjalnym komunikacie podał, że zginęło tylko 6 demonstrantów i 3 policjantów, a 350 osób (w tym 180 policjantów) odniosło rany. Ustalanie prawdziwej liczby ofiar zajęło więcej czasu. W ich rezultacie opinia publiczna dowiedziała się, że w wyniku walk 6 lutego 1934 roku poległo lub zmarło z odniesionych ran 16 uczestników demonstracji i jeden policjant. Ponadto odnotowano 2329 rannych, w tym 1764 policjantów.
W wyniku wydarzeń 6 lutego rząd Daladiera podał się do dymisji. Było to pierwsze w dziejach III Republiki ugięcie się gabinetu pod presją publiczną. Na wydarzenia 6 lutego zareagowała czynnie lewica (socjaliści i komuniści). 9 lutego w rejonie paryskich Dworca Północnego i Dworca Wschodniego ponownie doszło do rozruchów. Kolejne ofiary pojawiły się 3 dni później podczas ogłoszonego przez lewicowe związki zawodowe strajku generalnego. Liczba zabitych w dniach od 6 do 12 lutego 1934 roku wzrosła ogółem do 28 osób. Były to najbardziej krwawe w Paryżu zajścia od 1871 roku, a więc od czasów Komuny Paryskiej. Dalsze konsekwencje były takie, że powstał prawicowy rząd jedności narodowej pod przewodnictwem byłego prezydenta Gastona Doumergue’a, który jednakże nie umiał wyprowadzić Francji z kryzysu. W rezultacie w 1936 roku wybory parlamentarne wygrał Front Ludowy, czyli koalicja komunistów, socjalistów i radykałów lewicowych. Na bazie kryzysu 4 lutego 1934 roku powstało też kilka organizacji antyfaszystowskich, jak np. "Comité de vigilance des intellectuels antifascistes", które starały się zablokować rozwój faszyzmu we Francji.

</doc>
<doc id="1001625" url="https://pl.wikipedia.org/wiki?curid=1001625" title="Benedikt Höwedes">
Benedikt Höwedes

Benedikt Höwedes (ur. 29 lutego 1988 w Haltern am See) – niemiecki piłkarz grający na pozycji środkowego obrońcy. Mistrz świata w 2014. 31 lipca 2020 zakończył karierę.
Kariera klubowa.
Höwedes jest wychowankiem klubu TuS Haltern, z jego rodzinnej miejscowości. Następnie trafił do SG Herten-Langenbochum. W 2000 roku dołączył do drużyny juniorów FC Schalke 04. W 2006 roku przeszedł do kadry rezerw, która uczestniczyła w rozgrywkach Oberligi, a w 2007 roku został przesunięty do kadry pierwszego zespołu. 6 października 2007 zadebiutował w Bundeslidze w przegranym 0:2 spotkaniu z Karlsruher SC. 19 października 2008 zdobył swojego pierwszego gola w lidze, a Schalke zremisowało 1:1 z drużyną Hamburger SV.
30 sierpnia 2017 roku został wypożyczony do Juventusu.
31 lipca 2018 Lokomotiw Moskwa ogłosił, że podpisał z Höwedesem 4-letni kontrakt.
Kariera reprezentacyjna.
Benedikt Höwedes ma za sobą występy w młodzieżowej reprezentacji Niemiec, w której zadebiutował 15 listopada 2005 roku w meczu przeciwko Słowacji. Grał również w reprezentacji U-19. W latach 2007–2010 występował w reprezentacji U-21. 29 maja 2011 zadebiutował w dorosłej reprezentacji w wygranym 2:1 towarzyskim meczu z Urugwajem.

</doc>
<doc id="1001627" url="https://pl.wikipedia.org/wiki?curid=1001627" title="Benedikt Howedes">
Benedikt Howedes



</doc>
<doc id="1001628" url="https://pl.wikipedia.org/wiki?curid=1001628" title="Kapliczki św. Rocha i św. Antoniego">
Kapliczki św. Rocha i św. Antoniego



</doc>
<doc id="1001629" url="https://pl.wikipedia.org/wiki?curid=1001629" title="Konklawe 1555 (Paweł IV)">
Konklawe 1555 (Paweł IV)

Konklawe 15-23 maja 1555 – konklawe, które po krótkim pontyfikacie Marcelego II wybrało na jego następcę Pawła IV.
Pontyfikat Marcelego II.
Papież Marceli II został wybrano jednogłośnie 9 kwietnia 1555 roku, a z jego wyborem wiązano wielkie nadzieje na przyspieszenie reformy Kościoła. Niestety krótko po wyborze 54-letni papież zachorował i zmarł we wczesnych godzinach porannych 1 maja 1555, po zaledwie 22 dniach pontyfikatu. Jego śmierć była szczerze opłakiwana, a kardynałów wprawiła w konsternację i zaniepokojenie.
Lista uczestników.
W konklawe wzięło udział 45 z 56 kardynałów:
Dwudziestu pięciu elektorów mianował papież Paweł III, siedemnastu Juliusz III, dwóch papież Klemens VII, a jednego Leon X.
Nieobecni.
Nieobecnych było 11 kardynałów:
Siedmiu nieobecnych mianował Paweł III, trzech Klemens VII, a jednego Leon X.
Frakcje i kandydaci.
W Świętym Kolegium wyróżniano dwie duże frakcje: procesarską i profrancuską. Liczebność tej pierwszej oceniano na ponad 20 osób (Sforza, Madruzzo, Carpi, Toledo, Truchsess, Doria, Medici, del Pozzo, Mendoza, Cueva, Pacheco, Cristoforo del Monte, Della Corgna, Ricci, Mercurio, Poggio, Cicala, Tagliavia, Gonzaga, Bertani, Cornaro, Simoncelli). Z kolei profrancuskich kardynałów było 15 (Bellay, Armagnac, Guise, Lenoncourt, Este, Della Rovere, Capodiferro, Dandini, Caetani, Innocenzo del Monte, Nobili, Mignanelli, Ranuccio Farnese, Alessandro Farnese, Saraceni). Kilku kardynałów formalnie uważano za neutralnych (Carafa, Morone, Pisani, da Silva, Duranti, Crispi, Savelli, Verallo), wśród nich było kilku mocno zaangażowanych w dzieło reformy Kościoła, jednak również oni mieli swoje sympatie polityczne (np. Morone był zwolennikiem cesarza, a Carafa Francji). Frakcje te nie były jednak spójne. Sojusz Alessandro Farnese z Francją miał tylko taktyczny charakter i był on rywalem kardynała d’Este, lidera i kandydata frakcji francuskiej. Z kolei wśród procesarskich kardynałów niektórzy mieli własne ambicje na zdobycie tiary i grali przede wszystkim na siebie (Carpi, Toledo).
Za głównych kandydatów uchodzili Morone, Pole i Carafa. Kardynała Pole’a popierał Farnese, ale szkodziło mu angielskie pochodzenie, wysuwane przez inkwizytorów (w tym Carafę) podejrzenia o herezję, a przede wszystkim fakt, że nie był on obecny na konklawe. Swoje ambicje mieli też kardynałowie Pio di Carpi, Toledo i d’Este. Ten ostatni był oficjalnym kandydatem Francji.
Przebieg konklawe.
Konklawe rozpoczęło się 15 maja z udziałem 42 kardynałów. 16 maja dotarł kardynał Gonzaga, 17 maja Pacheco, a 22 maja Lenoncourt, ustalając liczbę elektorów na 45.
Pierwsze głosowanie odbyło się 18 maja. Żaden z kandydatów nie uzyskał w nim wyraźnej przewagi. Widząc porażkę swych faworytów frakcja procesarska wysunęła jako kompromisową kandydaturę Giacomo del Pozzo i zdołała przekonać do niej większość neutralnych kardynałów. Kiedy del Pozzo mógł liczyć już na 25 głosów, jego zwolennicy podjęli próbę pozyskania dla niej wpływowego kardynała Alessandro Farnese. Ten jednak poczuł się urażony, że kandydatury tej nie konsultowano z nim wcześniej i odmówił poparcia. W porozumieniu z Francuzami i kardynałem d’Este Farnese zaproponował biskupa Ostii Carafę i podjął skuteczną kampanię na jego rzecz. Przekonał do Carafy nawet kilku kardynałów procesarskich (m.in. Carpi i Toledo). Szesnastu procesarskich kardynałów ze Sforzą i Madruzzo na czele zdecydowanie sprzeciwiła się Carafie, gdyż cesarz Karol V wyraźnie go wykluczył. W nocy z 22 na 23 maja trwały intensywne negocjacje między Sforzą a Farnese w poszukiwaniu kompromisu, które nie przyniosły rezultatu. W tej sytuacji Farnese i jego sojusznicy postanowili uzyskać większość 2/3 dla Carafy drogą indywidualnych negocjacji z oponentami. Okazało się to skuteczną metodą, gdyż już 23 maja trzech oponentów Carafy (Bertani, Cornaro i Poggio) przeszło na jego stronę, dając mu wymaganą większość. W tej sytuacji cesarska frakcja uznała dalszy opór za bezcelowy.
Wybór Pawła IV.
23 maja 1555 Giovanni Pietro Carafa został wybrany przez aklamację i przybrał imię Pawła IV. Trzy dni później został uroczyście koronowany.
Wybór ten był całkowitym zaskoczeniem dla ówczesnej opinii publicznej. Choć uważany za wartościowego kandydata, Carafa miał wielu wrogów i powszechnie się go bano jako surowego inkwizytora, toteż niewielu oczekiwało, że uzyska on wymaganą większość. Najbliższe lata udowodniły, że obawiano się go nie bez powodu, a oskarżenia o herezję nie ominęły nawet kardynałów.

</doc>
<doc id="1001634" url="https://pl.wikipedia.org/wiki?curid=1001634" title="Reload (album Metalliki)">
Reload (album Metalliki)

Reload – siódmy album studyjny grupy Metallica wydany 18 listopada 1997 jako kontynuacja albumu "Load".
Utwory pochodzą przede wszystkim z sesji nagraniowej poprzedniego albumu. Jednym z najpopularniejszych utworów jest „The Memory Remains”, z gościnnym udziałem Marianne Faithfull. Album był przez grupę promowany na dwóch trasach koncertowych: Re-Load Promo Tour i Poor Re-Touring Me. Podobnie jak na okładce płyty Load, umieszczona została fotografia Andresa Serrano tym razem przedstawiająca krew i urynę.
Według danych z kwietnia 2002 album sprzedał się w nakładzie 3 607 713 egzemplarzy na terenie Stanów Zjednoczonych.
W Polsce album uzyskał status platynowej płyty. Jest to również ostatni album studyjny nagrany z ówczesnym basistą zespołu, Jasonem Newstedem (pomijając album S&amp;M - nagrany wspólnie z orkiestrą symfoniczną z San Francisco, oraz singel I Disappear wykorzystany w filmie )
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1001636" url="https://pl.wikipedia.org/wiki?curid=1001636" title="Stanisław Kwaśniewski">
Stanisław Kwaśniewski

Stanisław Feliks Kwaśniewski (ur. 14 listopada 1886 w Krakowie, zm. 9 marca 1956 w Santa Monica) – generał brygady Wojska Polskiego.
Życiorys.
Stanisław Feliks Kwaśniewski urodził się 14 listopada 1886 roku w Krakowie, w rodzinie Józefa Romana, sekretarza Uniwersytetu Jagiellońskiego, i Marii z domu Collet. Miał czwórkę rodzeństwa: Jadwigę, Walentego, Władysława i Pelagię. Kształcił się w Krakowie. Po ukończeniu Szkoły Kadetów został oficerem piechoty cesarskiej i królewskiej armii. W 1917 roku, w stopniu kapitana został przydzielony na własną prośbę do Polskiej Siły Zbrojnej, ale wkrótce odwołany za popieranie idei niepodległościowych i przeniesiony na front włoski.
W Wojsku Polskim od listopada 1918 roku, pełnił służbę w Oddziale Personalnym Sztabu Generalnego, do stycznia 1919. Od stycznia 1919 do lipca 1920 szef sztabu Grupy Operacyjnej gen. Kulińskiego, ranny. Po wyleczeniu wraca do Sztabu Generalnego, gdzie jest p.o. szefa Oddziału VII Naukowego oraz zastępcą szefa Oddziału IV Sztabu. W latach powołany 1919–1921 na Kurs Wojenny Szkoły Sztabu Generalnego. Po tym, do lipca 1923 szef Oddziału IV Sztabu Generalnego. 3 maja 1922 został zweryfikowany w stopniu pułkownika ze starszeństwem z 1 czerwca 1919 i 132. lokatą w korpusie oficerów piechoty. Z dniem 1 lipca 1923 mianowany został dowódcą piechoty dywizyjnej 29 Dywizji Piechoty w Grodnie. Z dniem 20 marca 1925 wyznaczony na stanowisko dowódcy piechoty dywizyjnej 11 Dywizji Piechoty w Stanisławowie. Od stycznia do września 1926 pełnił obowiązki II zastępcy szefa Administracji Armii. W okresie październik 1926 – listopad 1928 dowódca 3 Dywizji Piechoty Legionów w Zamościu.
1 stycznia 1928 Prezydent RP, Ignacy Mościcki awansował go na generała brygady ze starszeństwem z dniem 1 stycznia 1928 i 8. lokatą w korpusie generałów.
Od listopada 1928 do 1932 pełnił funkcję I zastępcy szefa Sztabu Głównego w Warszawie. Z dniem 1 lutego 1932 mianowany został generałem do prac przy Generalnym Inspektorze Sił Zbrojnych. W okresie od 1936 do września 1939 obowiązki służbowe łączył z funkcją prezesa zarządu głównego Ligi Morskiej i Kolonialnej.
W okresie II RP został osadnikiem wojskowym w kolonii Juszkowszczyzna (Junkowszczyzna), w powiecie grodzieńskim.
We wrześniu 1939 mianowany inspektorem Wojsk Etapowych w Sztabie Naczelnego Wodza. Po kampanii wrześniowej przedostał się do Francji. Od listopada 1939 do kwietnia 1940 przebywał w Ośrodku Oficerskim w Cerizay, a po ewakuacji do Anglii pozostawał bez przydziału, w Stacji Zbornej Oficerów Rothsay, na wyspie Bute, w Szkocji (VII 1940 – I 1942). W styczniu 1942 przeniesiony w stan nieczynny. Po wojnie na emigracji w USA, gdzie zmarł.

</doc>
<doc id="1001648" url="https://pl.wikipedia.org/wiki?curid=1001648" title="Sytuacja prawna i społeczna osób LGBT w Andorze">
Sytuacja prawna i społeczna osób LGBT w Andorze

Prawo odnośnie do kontaktów osób homoseksualnych.
Kontakty homoseksualne w Andorze są legalne od 1886 roku. Od 2001 roku wiek osób legalnie dopuszczających się kontaktów homo- i heteroseksualnych jest zrównany i wynosi 16 lat.
Ochrona prawna przed dyskryminacją.
W ustawodawstwie kraju od 2005 roku istnieją przepisy chroniące przed dyskryminacją przez wzgląd na orientację seksualną w miejscu pracy i innych dziedzinach życia.
Mimo tych przepisów, osoby homoseksualne w Andorze nie mogą oddawać krwi, choć jest to sprzeczne z konwencjami międzynarodowymi.
Uznanie związków tej samej płci.
Od 2005 roku pary homoseksualne mogą oficjalnie zarejestrować swój związek jako konkubinat. Związek taki nosi nazwę "unió estable de parella" i przysługuje parom mieszkającym ze sobą przynajmniej pół roku oraz posiadającym prawo pobytu w kraju. Parom takim przysługuje m.in. możliwość adopcji dziecka na takich samych zasadach jak małżeństwom heteroseksualnym.

</doc>
<doc id="1001650" url="https://pl.wikipedia.org/wiki?curid=1001650" title="Now I’m Here">
Now I’m Here

Now I’m Here – singel brytyjskiego zespołu rockowego Queen. Jest to szósty utwór z albumu "Sheer Heart Attack", napisał go gitarzysta Brian May podczas pobytu w szpitalu. Utwór cechuje się ostrym gitarowym riffem i charakterystycznymi dla grupy harmoniami wokalnymi. Był często wykonywany na koncertach.
Słowa "Down in the city just Hoople and me" odwołują się do grupy Mott The Hoople, z którą zespół Queen wcześniej wspólnie koncertował. Wers "Go, go, go, little queenie" nawiązuje do piosenki Chucka Berry’ego "Little Queenie".
W marcu 2005 magazyn „Q” umieścił „Now I’m Here” na 29. miejscu wśród 100 najlepszych utworów gitarowych.

</doc>
<doc id="1001656" url="https://pl.wikipedia.org/wiki?curid=1001656" title="Dziennik panny służącej">
Dziennik panny służącej

Dziennik panny służącej ("Le journal d'une femme de chambre") – książka Octave’a Mirbeau (1900). Pierwszy polski przekład autorstwa Heleny Orlicz-Garlikowskiej ukazał się w 1909 roku.
Fabuła.
Służąca z Paryża Celestyna przyjeżdża na służbę na prowincję. Będąc u państwa poznaje Józefa - służącego, tyrana i sadystę, który fascynuje ją seksualnie. Pewnego dnia w lesie zostaje znaleziona zgwałcona i zamordowana dziewczynka - Klarcia. Celestyna domyśla się, kto to mógł zrobić.
Podczas pobytu u państwa Celestyna prowadzi pamiętnik, gdzie wspomina służbę w innych domach. Przypomina sobie romanse, dawnych kochanków, śmieszne i tragiczne historie, ekscentrycznych pracodawców; w książce opisane jest również szczegółowo intymne życie człowieka.
Ekranizacje.
Powieść czterokrotnie ekranizowano. W najsłynniejszej wersji - autorstwa Luisa Buñuela z 1964 roku - główną rolę zagrała Jeanne Moreau. Wcześniej książkę przeniósł na ekran Jean Renoir w 1946 roku, w 1982 roku film na zamówienie telewizji wyreżyserował Jean-Marie Coldefy, a w roku 2015 powstała wersja w reżyserii Benoît Jacquota:

</doc>
<doc id="1001658" url="https://pl.wikipedia.org/wiki?curid=1001658" title="Frederick Abberline">
Frederick Abberline

Frederick George Abberline (ur. 8 stycznia 1843 w Blandford Forum w hrabstwie Dorset, zm. 10 grudnia 1929) – angielski detektyw Scotland Yardu, śledczy z okresu poszukiwania Kuby Rozpruwacza.
Sprawa Kuby Rozpruwacza.
W tropienie seryjnego mordercy zaangażowany był już od śmierci pierwszej ofiary Mary Ann Nichols. Nigdy nie udało mu się złapać mordercy, ale zasłynął w całej Wielkiej Brytanii jako synonim wytrwałego i całkowicie oddanego swojej pracy detektywa.
Jako jeden z nielicznych nie ograniczał się do ogólnie przyjętych tez na temat osoby mordercy, ale korzystał z różnych technik, rozważał wszystkie możliwości. Jako pierwszy wystosował też tezę, że Kuba Rozpruwacz może być kobietą.
Śmierć.
Frederick Abberline, niegdyś najsłynniejszy detektyw w Wielkiej Brytanii, umarł w 1929 roku, będąc na skraju nędzy. Pochowano go w bez nagrobka i dopiero po prawie 100 latach od jego śmierci londyńska policja postanowiła uczcić pamięć zasłużonego detektywa pomnikiem.
Kultura masowa.
Postać angielskiego tropiciela Kuby Rozpruwacza jest głównym bohaterem filmu "Z piekła rodem", a w jego rolę wcielił się Johnny Depp. Abberline występuje w grze jako kompan i sojusznik głównych bohaterów.

</doc>
<doc id="1001660" url="https://pl.wikipedia.org/wiki?curid=1001660" title="II Liceum Ogólnokształcące im. Cypriana Kamila Norwida w Stargardzie">
II Liceum Ogólnokształcące im. Cypriana Kamila Norwida w Stargardzie

II Liceum Ogólnokształcące im. Cypriana Kamila Norwida w Stargardzie zostało utworzone w 1989 roku, w gmachu budynku, w którym przedtem mieściła się Szkoła Podstawowa Nr 11. Na początku powstał Zespół Szkół Ogólnokształcących Nr 2, w którego skład wchodziły 3 klasy liceum oraz 31 oddziałów szkoły podstawowej. W ciągu 8 lat zmniejszała się liczba uczniów szkoły podstawowej, a rosła liczba uczniów liceum oraz oddziałów do niego należących. W roku 1997 ostatecznie zostały tylko klasy II Liceum Ogólnokształcącego.
W II LO im. C. K. Norwida prowadzone są klasy z rozszerzonym programem nauczania:
A także klasy ogólne krajoznawcza i regionalna.

</doc>
<doc id="1001663" url="https://pl.wikipedia.org/wiki?curid=1001663" title="II Liceum Ogólnokształcące im. C. K. Norwida w Stargardzie Szczecińskim">
II Liceum Ogólnokształcące im. C. K. Norwida w Stargardzie Szczecińskim



</doc>
<doc id="1001665" url="https://pl.wikipedia.org/wiki?curid=1001665" title="Oś czasu (utwór)">
Oś czasu (utwór)

Oś czasu (ang. "Axis of Time") – trylogia literacka autorstwa Johna Birminghama, australijskiego pisarza o angielskim pochodzenia, autora powieści fantastyczno-naukowych.
Książki w serii.
Polskie wersje ukazały się nakładem wydawnictwa REBIS.
Fabuła.
Książki przedstawiają alternatywną historię lat 30. i 40. XX wieku.
Międzynarodowa eskadra okrętów przygotowuje się do inwazji na targaną religijnymi niepokojami Indonezję w celu powstrzymania eksterminacji chrześcijan przez reżim islamski.
Niespodziewanie do zespołu dowodzonego przez admirała Phillipa Kolhammera dołącza jeszcze jedna jednostka - okręt badawczy „Nagoya”. Statek prowadzi niebezpieczny eksperyment dotyczący czasoprzestrzeni. Podczas jednego z testów „Nagoya” ulega zniszczeniu, a cała eskadra międzynarodowa zostaje przeniesiona w czasy II wojny światowej. Na nieszczęście, flota z przyszłości ląduje na drodze sił adm. Spruance’a, płynących na spotkanie Japończyków pod Midway. Wywiązuje się bitwa, w wyniku której wiele okrętów zostaje uszkodzonych. Adm. Kolhammer, w obliczu braku drogi do domu, postanawia wspomóc USA w II wojnie światowej.
W trylogii znaleźć można humor i wiele pełnych rozmachu scen batalistycznych. Seria przedstawia alternatywną historię II wojny światowej oraz różnice między wojennym społeczeństwem a ludźmi z czasów dzisiejszych.

</doc>
<doc id="1001667" url="https://pl.wikipedia.org/wiki?curid=1001667" title="Jan Roth (jezuita)">
Jan Roth (jezuita)

Jan Roth (ur. 9 grudnia 1870 w Rădăuţi, zm. 21 października 1944 w Walendowie) – profesor prawa kanonicznego w KUL, jezuita.
Życiorys.
Syn rzemieślnika Jana (Austriaka) i Ludwiki z domu Anderle (Rumunki). W dzieciństwie nauki pobierał w rodzinnej miejscowości, kończąc tam szkołę trywialną i 6-klasowe gimnazjum. Wstąpił do zakonu jezuitów 20 września 1887. Nowicjat (1887–1889) i dalszą naukę w gimnazjum (1889–1891) odbył w Starej Wsi koło Brzozowa, a maturę zdał w Zakładzie Naukowo-Wychowawczym Ojców Jezuitów w Chyrowie.
Studiował (1891–1894) filozofię w kolegium jezuickim w Tarnopolu, po czym do 1897 w gimnazjum biskupim w Jassach (Mołdawia) przechodził praktykę nauczycielską, nauczając tam języka rumuńskiego i literatury niemieckiej. Następnie do 1901 studiował teologię w kolegium jezuickim w Krakowie, przyjmując w tym czasie (7 lipca 1900) święcenia kapłańskie.
Dalsze studia odbywał na wydziale prawa Uniwersytetu Jagiellońskiego (1901–1903), a następnie na Uniwersytecie Gregoriańskim w Rzymie (od 1904), gdzie 25 czerwca 1905 promowany został doktorem prawa kanonicznego, a 2 lutego 1906 złożył śluby zakonne.
Po powrocie do Krakowa wykładał w tamtejszym kolegium jezuickim prawo kanoniczne i teologię moralną, przez trzy lata (od 1 lipca 1912 do 22 czerwca 1915) piastując funkcję rektora tej uczelni. W 1912 biskup Adam Sapieha powierzył mu obowiązki członka komisji do spraw otwarcia grobu księdza Piotra Skargi. Przed wybuchem I wojny światowej był kapelanem jednego ze szpitali, podczas trwania wojny pełnił tę funkcję w pięciu krakowskich szpitalach, za co odznaczony został Krzyżem Zasługi Czerwonego Krzyża II klasy. Mianowany 21 czerwca 1915 socjuszem prowincjała i archiwariuszem prowincji pełnił te urzędy do 15 stycznia 1920.
Od 15 listopada 1924 wykładał prawo kanoniczne na Katolickim Uniwersytecie Lubelskim; 30 października 1925 został profesorem nadzwyczajnym tego uniwersytetu, a 15 maja 1931 uzyskał tytuł profesora zwyczajnego. W 1931 uzyskał także obywatelstwo polskie. W latach dwudziestych i trzydziestych XX wieku pełnił też w KUL funkcje administracyjne (dziekana i prodziekana wydziału prawa kanonicznego; dziekanem był w latach 1928–1931, 1935–1937
Pod jego kierunkiem stopień naukowy doktora otrzymali m.in. ks. Marian Myrcha (1935) i ks. Franciszek Bogdan (1939).
Z pomocy prawnej Jana Rotha korzystał często biskup Sapieha oraz nuncjusz apostolski Achille Ratti (późniejszy papież Pius XI), a po nim Francesco Marmaggi.
Po wybuchu II wojny światowej został rektorem jezuickiego kolegium „Bobolanum” w Lublinie. Aresztowany 2 lutego 1940 przez gestapo wraz z grupą swych podwładnych i współpracowników, po czterech miesiącach (6 czerwca, kilka dni przed wywiezieniem pozostałych do KL Sachsenhausen) zwolniony. Przez pewien czas przebywał u sióstr zakonnych w Nowym Mieście nad Pilicą, później trafił do Warszawy, gdzie kontynuował swą pracę dydaktyczną, od 1943 m.in. również w ramach Tajnego Uniwersytetu Ziem Zachodnich. W Warszawie przeżył powstanie, a po jego upadku trafił do obozu przejściowego w Pruszkowie, z którego ciężko chory i wyczerpany został wyprowadzony do domu sióstr Zgromadzenia Matki Bożej Miłosierdzia w Walendowie, gdzie zmarł. Został pochowany na cmentarzu parafialnym w Nadarzynie.

</doc>
<doc id="1001668" url="https://pl.wikipedia.org/wiki?curid=1001668" title="Jan Roth">
Jan Roth



</doc>
<doc id="1001684" url="https://pl.wikipedia.org/wiki?curid=1001684" title="Alexander Max Band">
Alexander Max Band



</doc>
<doc id="1001685" url="https://pl.wikipedia.org/wiki?curid=1001685" title="Elektroniczna niania">
Elektroniczna niania

Elektroniczna niania - jest to urządzenie umożliwiające utrzymywanie kontaktu słuchowego z dzieckiem, znajdującym się w innym pomieszczeniu i poza zasięgiem wzroku opiekuna. Urządzenia te wykorzystują fale radiowe. 
Zestaw składa się z 2 części:
Zasięg wynosi do ok. 300m.

</doc>
<doc id="1001686" url="https://pl.wikipedia.org/wiki?curid=1001686" title="Traktat tylżycki 9 lipca 1807">
Traktat tylżycki 9 lipca 1807



</doc>
<doc id="1001687" url="https://pl.wikipedia.org/wiki?curid=1001687" title="Gry liczbowe">
Gry liczbowe

Gry liczbowe – gry, w których wygraną uzyskuje się poprzez wytypowanie odpowiednich liczb lub innych oznaczeń.
Wysokość wygranych zależy od łącznej kwoty wpłaconych stawek. Zazwyczaj na wygrane przeznacza się nie mniej niż 50% wpłaconych stawek.

</doc>
<doc id="1001691" url="https://pl.wikipedia.org/wiki?curid=1001691" title="Jan J. Zienkiewicz">
Jan J. Zienkiewicz

Jan J. Zienkiewicz (ur. 21 lipca 1942 w Koniecpolu) - polski działacz turystyczny i społecznik. 
Życiorys.
W dzieciństwie mieszkał na Dolnym Śląsku, mieszkając w Wałbrzychu, Kłodzku i Otmuchowie. Uczęszczał do XXVI LO w Łodzi, gdzie jego zainteresowania turystyką rozwinął nauczyciel tej szkoły Jerzy Miecznikowski. W 1960 wstąpił do Polskiego Towarzystwa Turystyczno-Krajoznawczego w Oddziale Łódzkim. W Oddziale Akademickim PTTK w Łodzi ukończył w maju 1965 kurs przewodnicki, po zdanych egzaminach uzyskał w dniu 15 maja 1965 państwowe uprawnienia przewodnika turystycznego miejskiego i terenowego. Zaczął działać w Kole Przewodników w Łódzkim Oddziale PTTK, po kilku latach został jego prezesem. Został przodownikiem turystyki pieszej, górskiej, kolarskiej oraz instruktorem krajoznawstwa Polski. Współorganizował Centralny Zlot Aktywu Krajoznawczego w Grotnikach k. Łodzi. W latach 1979–1986 zawodowo pracował jako sekretarz i kierownik biura Zarządu Wojewódzkiego PTTK w Łodzi. W latach 1983–1994 był członkiem Komisji Krajoznawczej Zarządu Głównego PTTK. Pracował w Automobilklubie Łódzkim – organizował tam szkolenia i rajdy.
Był jednym z czterech twórców pierwszej wystawy turystycznej w nowo zorganizowanym "Muzeum Sportu i Turystyki w Łodzi" w Hali Sportowej (Muzeum Sportu jest autonomicznym oddziałem Muzeum Miasta Łodzi) i członkiem Rady Programowej tego Muzeum.
Był Społecznym Opiekunem Zabytków. W sierpniu i grudniu 1983 stał się założycielem, zaś w marcu 1984 został pierwszym prezesem Towarzystwa Opieki nad Zabytkami w Łodzi, piastując tę funkcję także w okresie od 11 lutego 2009 do 1 grudnia 2010 roku. W 2007 został wybrany w skład Głównej Komisji Rewizyjnej Towarzystwa Opieki nad Zabytkami w Warszawie.
Pisał artykuły krajoznawcze i o opiece nad zabytkami do prasy codziennej i periodyków.
W 2005 r. Muzeum Sportu i Turystyki w Łodzi zorganizowało wystawę zdjęć i eksponatów związanych z krajowymi i zagranicznymi podróżami J. Zienkiewicza, zatytułowaną „45 lat z PTTK Jana J. Zienkiewicza”. 
Bibliografia.
 

</doc>
<doc id="1001694" url="https://pl.wikipedia.org/wiki?curid=1001694" title="Marcelo Bordon">
Marcelo Bordon

Marcelo José Bordon (ur. 7 stycznia 1976 w Ribeirão Preto) – piłkarz brazylijski grający podczas kariery na pozycji środkowego obrońcy.
Kariera klubowa.
Bordon pochodzi z miasta Ribeirão Preto. Jego pierwszym klubem w karierze było tamtejsze Botafogo Ribeirão Preto. Grał tam jednak tylko w młodzieżowych drużynach, a w 1993 roku przeszedł do São Paulo FC i w 1994 roku zadebiutował w jego barwach w lidze brazylijskiej. W tym samym roku wywalczył swoje pierwsze trofea w profesjonalnym futbolu: Copa Conmebol i Recopa Sudamericana. Z São Paulo nie zdołał wywalczyć mistrzostwa kraju i jedynie w 1998 roku sięgnął po tytuł mistrza stanu São Paulo. W klubie tym przez 5 lat rozegrał łącznie tylko 57 meczów i zdobył w nich 2 gole.
Latem 1999 roku Bordon trafił do klubu niemieckiej Bundesligi VfB Stuttgart. W lidze zadebiutował 14 sierpnia w zremisowanym 0:0 spotkaniu z Werderem Brema. Niemal od początku swojej kariery w VfB był podstawowym zawodnikiem zespołu. W pierwszych latach gry Bordona w tym klubie, zajmował on miejsca w środku tabeli, ale w 2003 roku pod wodzą Felixa Magatha sięgnął po wicemistrzostwo kraju. W sezonie 2003/2004 Bordon wystąpił w rozgrywkach Ligi Mistrzów i doszedł ze Stuttgartem do 1/8 finału, a w lidze zajął 4. pozycję.
W 2004 roku za 4,5 miliona euro Bordon przeszedł do Schalke 04, a do zespołu z Gelsenkirchen ściągnął go trener Jupp Heynckes. W Schalke Brazylijczyk zadebiutował 14 sierpnia w wygranym 2:1 spotkaniu z 1. FC Kaiserslautern i od początku sezonu zaczął grać w pierwszej jedenastce. Wywalczył wtedy swoje drugie w karierze wicemistrzostwo Niemiec, a w sezonie 2005/2006 wystąpił w rozgrywkach Ligi Mistrzów. W lidze Schalke zajęło 4. pozycję. Na początku sezonu 2006/2007 Bordon został mianowany kapitanem zespołu. Wystąpił w 1. rundzie Pucharu UEFA, ale zespół z Zagłębia Ruhry odpadł po dwumeczu z AS Nancy. W Bundeslidze natomiast do końca sezonu rywalizował z zespołem o mistrzostwo kraju, ale ostatecznie jego zespół okazał się gorszy od VfB Stuttgart i zakończył rozgrywki na 2. pozycji.
Kariera reprezentacyjna.
W reprezentacji Brazylii Bordon zadebiutował 28 kwietnia 2004 roku w wygranym 4:1 towarzyskim meczu z Węgrami.

</doc>
<doc id="1001695" url="https://pl.wikipedia.org/wiki?curid=1001695" title="Góry Annamskie">
Góry Annamskie

Góry Annamskie (wiet. "Dãy Trường Sơn") − góry we wschodniej części Półwyspu Indochińskiego, w Wietnamie i Laosie.
Góry Annamskie rozciągają się wzdłuż wybrzeża morza południwochińskiego oddzielając dolinę Mekongu od wietnamskich nizin nadbrzeżnych. Pasmo rozciąga się południkowo na długości ok. 1100 km, opadając bardzo stromo na wschód, do morza i łagodnie obniżając się w kierunku zachodnim ku dolinie Mekongu. Najwyższym szczytem gór Annamskich jest leżący w Laosie Phou Bia, wysoki na 2.820 m. W Środkowym Wietnamie góry Annamskie osiągają wysokość do 2598 m n.p.m. i stanowią naturalną granicę między zamieszkanymi przez Wietnamczyków, żyznymi terenami nadmorskimi, a Płaskowyżem Zachodnim z ludnością należącą do wietnamskich mniejszości etnicznych.
Góry Annamskie zbudowane są z silnie zmetamorfizowanych skał prekambryjskich. Wiek ich określono jako archaiczny. Stanowią one wschodnią, najwyższą część masywu indochińskiego.
W czasie trwania wojny wietnamskiej przez góry te przebiegał tzw. „Szlak Ho Chi Minha”.

</doc>
<doc id="1001699" url="https://pl.wikipedia.org/wiki?curid=1001699" title="Benedikt Hoewedes">
Benedikt Hoewedes



</doc>
<doc id="1001703" url="https://pl.wikipedia.org/wiki?curid=1001703" title="Okręty podwodne projektu 633">
Okręty podwodne projektu 633

Okręty podwodne projektu 633 (kod NATO "Romeo") – typ radzieckich średnich okrętów podwodnych o napędzie diesel-elektrycznym. Okręty zaczęły wchodzić do służby w latach 50 XX w.
Historia.
Prace nad okrętami "projektu 633" rozpoczęły się w sierpniu 1955. Konstruktorzy przy opracowywaniu nowych jednostek bazowali na rozwiązaniach zastosowanych w okrętach "projektu 613". Na okrętach powiększono zbiorniki paliwa, co spowodowało zwiększenie się ich zasięgu. Dopracowano także konstrukcję kadłuba dla maksymalnego zmniejszenia oporów hydrodynamicznych. Dzięki zastosowaniu stali o większej wytrzymałości, zwiększeniu uległa operacyjna głębokość zanurzenia.
Stępkę pod pierwszy okręty typu "633", który nosił oznaczenie K-350, położono 22 października 1957. Wodowanie nastąpiło 30 maja 1958, a wejście do służby - 26 grudnia 1959.
Zgodnie z opracowanymi w 1956 planami, miało być zbudowane aż 560 okrętów tego typu, jednak z powodu sukcesów w opracowywaniu okrętów podwodnych z napędem atomowym ostatecznie w ZSRR powstały tylko 22 okręty tego typu.
W 1959 Chiny otrzymały od ZSRR dokumentację techniczną okrętów projektu "633" i po wprowadzeniu drobnych zmian rozpoczęły ich seryjną produkcję, która miała miejsce w latach 1960-1964. Łącznie zbudowano tam 88 okrętów, które, systematycznie modernizowane, były również eksportowane do Korei Północnej i Egiptu.
16 kwietnia 2003 doszło do katastrofy chińskiej wersji okrętu typu "633" w wariancie ES5E (kod NATO Ming III) o numerze 361 z 12 Brygady Floty Morza Północnego ("Bo Hei"). Podczas zanurzania, w wyniku awarii, włączył się silnik wysokoprężny, który zużył cały tlen z wnętrza okrętu. W rezultacie zginęła cała 70 osobowa załoga okrętu. 25 kwietnia 2003 wynurzony peryskop okrętu zauważyli chińscy rybacy, a okręt został doholowany do portu Dalian.

</doc>
<doc id="1001706" url="https://pl.wikipedia.org/wiki?curid=1001706" title="Cały ten seks">
Cały ten seks

Cały ten seks – debiutancki album zespołu Homo Twist, nagrany pod koniec 1993 roku, a wydany w roku następnym. Autorem wszystkich kompozycji oraz tekstów jest Maciej Maleńczuk, wiele z zamieszczonych na płycie utworów pochodzi jeszcze z okresu, kiedy grywał on na ulicy.

</doc>
<doc id="1001707" url="https://pl.wikipedia.org/wiki?curid=1001707" title="Southside (album Texas)">
Southside (album Texas)

Southside – debiutancki album zespołu Texas wydany w roku 1989. Uplasował się na 3 miejscu oficjalnej listy UK Album Chart w Wielkiej Brytanii i w ciągu trzech tygodni uzyskał status złotej przyznany przez British Phonographic Industry za sprzedaż 100.000 egzemplarzy.
Twórcy.
Źródło

</doc>
<doc id="1001709" url="https://pl.wikipedia.org/wiki?curid=1001709" title="Niccoló Fieschi">
Niccoló Fieschi



</doc>
<doc id="1001710" url="https://pl.wikipedia.org/wiki?curid=1001710" title="Ankaratra">
Ankaratra

Ankaratra – masyw wulkaniczny w środkowym Madagaskarze. Najwyższym szczytem jest Tsiafajavona (2643 m n.p.m.). Masyw zbudowany jest głównie z bazaltów.

</doc>
<doc id="1001712" url="https://pl.wikipedia.org/wiki?curid=1001712" title="Mothers Heaven">
Mothers Heaven

Mothers Heaven – drugi album zespołu Texas wydany w roku 1991. Dotarł tylko do 32 miejsca oficjalnej listy UK Album Chart w Wielkiej Brytanii pozostając na niej przez 4 tygodnie.
Twórcy.
Źródło

</doc>
<doc id="1001714" url="https://pl.wikipedia.org/wiki?curid=1001714" title="Międzynarodowy Dzień Świadomości Zagrożenia Hałasem">
Międzynarodowy Dzień Świadomości Zagrożenia Hałasem

Międzynarodowy Dzień Świadomości Zagrożenia Hałasem (ang. "Noise Awareness Day", w skrócie NAD) – święto ustanowione przez Ligę Niedosłyszących (ang. "The Center for Hearing and Communication") w celu zwrócenia uwagi na powszechne występowanie hałasu w życiu ludzi, jego wpływu na zdrowie, i zwiększanie świadomości występowania tego szkodliwego zjawiska.
Po raz pierwszy było obchodzone w roku 1995 przez Ligę Niedosłyszących. Obchody tego dnia w Polsce zapoczątkowało Towarzystwo Higieny Akustycznej w roku 2000. Święto jest obchodzone co roku na świecie i przypada w kwietniu. Początkowo jego data była ruchoma i przypadało ono zazwyczaj w ostatnią środę kwietnia aż do roku 2006, kiedy to ustalono ją na 25 kwietnia (nadal funkcjonują obie daty).
Święto jest często mylnie nazywane "Dniem Hałasu lub Dniem Walki z Hałasem ".

</doc>
<doc id="1001715" url="https://pl.wikipedia.org/wiki?curid=1001715" title="Mustapha">
Mustapha

Mustapha – piosenka brytyjskiego zespołu Queen, którą wydano na albumie "Jazz" (1978). Autorem utworu jest Freddie Mercury.
, takie jak "ichna klibhra him" czy "rabbla fihmtrashim".
Podczas występów na koncertach Mercury łączył początek utworu „Mustapha” z „Bohemian Rhapsody”. Od słów "Allah will pray for you" przechodził do "Mama, just killed a man…" Czasem zespół wykonywał utwór w całości, z wokalistą przy fortepianie, opuszczając drugą zwrotkę.
Wykonania piosenki często domagali się podczas koncertów fani grupy, co można usłyszeć na "Live Killers".

</doc>
<doc id="1001718" url="https://pl.wikipedia.org/wiki?curid=1001718" title="Memoriał Alfreda Smoczyka 1978">
Memoriał Alfreda Smoczyka 1978

XXVIII Memoriał Alfreda Smoczyka odbył się 3 września 1978 r. Wygrał po raz drugi Zenon Plech z Gdańska.
Bieg po biegu.
O Puchar Klubu Kibica
O Puchar ZM ZSMP

</doc>
<doc id="1001720" url="https://pl.wikipedia.org/wiki?curid=1001720" title="Ricks Road">
Ricks Road

Ricks Road – trzeci album zespołu Texas wydany w roku 1993. Doszedł do 18 miejsca oficjalnej listy UK Album Chart w Wielkiej Brytanii, gdzie spędził dwa tygodnie. Po trzech latach w październiku 1997 roku uzyskał status srebrnej przyznany przez British Phonographic Industry za sprzedaż 60 000 egzemplarzy.
Twórcy.
Źródło

</doc>
<doc id="1001721" url="https://pl.wikipedia.org/wiki?curid=1001721" title="Włodzimierz Andrzejewski">
Włodzimierz Andrzejewski

Włodzimierz Andrzejewski (ur. 31 października 1955 w Radzyniu Podlaskim) – polski piłkarz, potem trener.
Jako zawodnik na boisku mierzył 179 cm i ważył 68 kg.
Życiorys.
Kariera zawodnicza.
Jest wychowankiem Orląt Radzyń Podlaski, w których rozpoczął grę w latach 60. Jego pierwszym trenerem był Jan Pietrzak. Jesienią 1974 został studentem wydziału zamiejscowego Akademii Wychowania Fizycznego w Warszawie z siedzibą w Białej Podlaskiej. W związku z tym pod koniec września 1974 został piłkarzem AZS AWF Biała Podlaska, zadebiutował w 9 kolejce rozgrywek lubelskiej ligi wojewódzkiej (wówczas trzeci poziom rozgrywek), zagrał w 13 spotkaniach, zdobywając pięć bramek (brak składów w dwóch meczach). W sezonie 1975/1976 został królem strzelców lubelskiej klasy międzywojewódzkiej (trzeci poziom rozgrywek), zdobywając 24 bramki w 25 meczach. W lipcu 1976 otrzymał propozycje gry w Motorze Lublin (wówczas II poziom rozgrywek), z której jednak nie skorzystał. Od 1976 występował ze swoim zespołem w III lidze. W sezonie 1976/1977 w 22 spotkaniach zdobył 4 bramki. W sezonie 1977/1978 strzelił 13 bramek (w 25 meczach) i został królem strzelców III ligi (grupa 3). W maju 1977 zdobył akademickie mistrzostwo Polski. Po zakończeniu rundy jesiennej sezonu 1978/1979 w Zagłębiu Sosnowiec (wówczas I poziom rozgrywek) krótko trenował także w klubie z Sosnowca, ale do podpisania z nim umowy nie doszło (powrócił do Białej Podlaskiej przed rundą wiosenną sezonu 1978/1979). W sezonie 1978/1979 zagrał w 22 spotkaniach, zdobywając 9 bramek. W bielskim klubie występował do końca rundy jesiennej sezonu 1979/1980, tj. listopada 1979 (w rundzie jesiennej zagrał 10 razy, zdobywając 7 bramek), łącznie zagrał w nim co najmniej w 117 spotkaniach, zdobywając 62 bramki. Jego trenerem w Białej Podlaskiej był Jan Złomańczuk. Jest absolwentem bialskiej AWF.
Ostatecznie w 1980 został zawodnikiem Broni Radom (II poziom rozgrywek). Po spadku Broni do III ligi został w 1984 zawodnikiem beniaminka ekstraklasy – Radomiaka Radom. Pierwszą bramkę w najwyższej klasie ligowej strzelił w swoim debiucie – 15 września 1984 roku podczas spotkania 7 kolejki z Wisłą Kraków w 13 minucie, wygranego 1:0. Łącznie w ekstraklasie zagrał w 23 spotkaniach, zdobywając 3 bramki. Po spadku do II ligi na koniec sezonu 1984/1985 pozostał w Radomiaku do 1988. W rozgrywkach II-ligowych zagrał w 84 spotkaniach, zdobywając 7 bramek. W kolejnych latach występował jeszcze w Granacie Skarżysko-Kamienna (1988) – jako grający trener i Toronto Falcons (przez pół roku pod koniec lat 80.).
Kariera trenerska.
Po zakończeniu kariery zawodniczej uzyskał uprawnienia sędziowskie, prowadził mecze w III lidze, sędziował w latach 1993–1995. Następnie został trenerem. Pracował w Broni Radom, Górniku Łęczna, z którym w 1995 awansował do II ligi, Szydłowiance Szydłowiec, z którą w 1998 wywalczył awans do III ligi. W 1999 prowadził krótko Radomiaka. Był także trenerem Polonii Iłża, Video Ciepielów, Orląt Radzyń Podlaski (w IV lidze), Czarnych Dęblin. Następnie prowadził w Radomiaku grupy młodzieżowe i zespół rezerw. W sezonie 2002/2003 objął funkcję wówczas trenera seniorskiego zespołu IV-ligowego wówczas Radomiaka i w 2003 awansował z klubem do III ligi. W maju 2004 stracił posadę szkoleniowca radomskiego klubu. Zastąpił go Jerzy Engel junior, który poprowadził zespół do końca sezonu i wprowadził po barażach na zaplecze ekstraklasy. Następnie prowadził zespoły Mirax Bierwce i Wulkan Zakrzew, z tym ostatnim klubem awansował w 2006 na piąty poziom rozgrywek. Po dwóch latach przerwy w pracy trenerskiej został w 2008 trenerem trampkarzy w Broni Radom.
Był nauczycielem w Publicznym Gimnazjum nr 1 im. Henryka Sienkiewicza w Zakrzewie.
Wyróżnienia.
Zajął 2. miejsce w I edycji plebiscytu na 10 najlepszych sportowców roku 1976 ogłoszonego przez Wojewódzką federację Sportu w Białej Podlaskiej, w 1984 zwyciężył w plebiscycie na najlepszego piłkarza województwa bialskopodlaskiego w okresie PRL. W plebiscycie XX-lecia Bialskopodlaskiego Okręgowego Związku Piłki Nożnej (1996) zajął 10. miejsce, zaś w plebiscycie na dziesięciu piłkarzy i pięciu trenerów XXV-lecia BOZPN (2001) 2. miejsce.

</doc>
<doc id="1001723" url="https://pl.wikipedia.org/wiki?curid=1001723" title="Dyskografia Jennifer Lopez">
Dyskografia Jennifer Lopez

Dyskografia amerykańskiej piosenkarki popowej Jennifer Lopez obejmuje: osiem albumów studyjnych, cztery kompilacji, jednego remiks albumu, dwa minialbumy, trzydzieści pięć singli i osiem singli promocyjnych. Od 1999 do 2010 roku artystka nagrywała dla wytwórni Epic Records, po czym podpisała kontrakt z Island, jej aktualną firmą fonograficzną. Szacuje się, że do dziś wszystkie nagrania Lopez sprzedały się w 75 milionach egzemplarzy na całym świecie.

</doc>
<doc id="1001726" url="https://pl.wikipedia.org/wiki?curid=1001726" title="Iłukszta">
Iłukszta

Iłukszta (łot. "Ilūkste", niem. "Illuxt", lit. "Alūksta", ros. "Илуксте", spotykana także nazwa "Illuxt" lub w zapisie alfabetem rosyjskim: "Иллукст"; w archaicznej XIX-w. polskiej pisowni "Iłłukszta") – miasto w południowo-wschodniej części Łotwy, w Semigalii, nad rzeką Iłuksztą, ok. 4 km od Dźwiny.
Historia.
Osada po raz pierwszy wzmiankowana w 1550 roku.
W 1690 roku ród Zyberków ufundowali drewnianą rezydencję mającą być zaczątkiem przyszłego kolegium jezuickiego oraz drewniany kościółek. W 1747 roku rozpoczęto budowę murowanego kolegium ukończonego w roku 1753. Od 1754 rozpoczęto budowę barokowego kościoła pod kierunkiem ks. Tomasza Żebrowskiego lub Antoniego Paracca, który ukończono w 1766 r. Pierwsze nabożeństwo odbyło się w nim w 1769 roku. Kościół został zniszczony w czasie I wojny światowej a jego ruiny rozebrano w latach 60. XX wieku.
W 1787 roku tutejsze seminarium duchowne przejęte zostało przez Zgromadzenie Misji. W 1795 wyniku III rozbioru Polski miasto zagarnięte zostało przez Imperium Rosyjskie.
W 1897 roku mieszkało tu 3652 osób, a miejscowość była siedzibą powiatu iłukszckiego o powierzchni około 2000 km² zamieszkiwanego przez 66 697 osób. Najliczniej zamieszkiwali wówczas miasto Polacy (37%), Żydzi (23%), Rosjanie (20%), Łotysze (10%).
Prawa miejskie od 1917 roku, w 2000 miasto liczyło 2940 mieszkańców.
W okresie po zakończeniu I wojny światowej Iłukszta i ziemie powiatu iłuksztańskiego były przez krótki okres obiektem sporu pomiędzy Polską i Łotwą, które rościły sobie prawa do tych terenów. Polska wysuwała argumenty etniczne, wskazując na dominację ludności polskiej w sześciu gminach powiatu oraz w mieście, natomiast Łotwa historyczne wskazując na przynależność tego terenu do historycznej Semigalii. Ostatecznie granica polsko-łotewska wytyczona została z pozostawieniem terenu po stronie łotewskiej.

</doc>
<doc id="1001728" url="https://pl.wikipedia.org/wiki?curid=1001728" title="Teheran (ostan)">
Teheran (ostan)

Teheran – ostan w północnym Iranie, na przedgórzu gór Elburs. Stolicą jest Teheran.
Powierzchnia: 13 692 km². Liczba ludności w 2016 wyniosła 13,3 mln. Do większych miast (pod względem liczebności) należą prócz Teheranu m.in. Eslamszahr, Malard, Ghods.
Jeszcze w 1971 Iran dzielił się na 13 ostanów. W 1966 Teheran liczył 60,8 km² powierzchni 4,979 mln mieszkańców. Wtedy w ostanie uprawiano buraki cukrowe, zboża, hodowano owce i kozy; wydobywano węgiel kamienny, rudy żelaza, manganu oraz ropę naftową. W 2010 roku z północno-zachodniej części ostanu wydzielono nową jednostkę administracyjną Alborz.

</doc>
<doc id="1001732" url="https://pl.wikipedia.org/wiki?curid=1001732" title="Wielka Synagoga w Makowie Mazowieckim">
Wielka Synagoga w Makowie Mazowieckim

Wielka Synagoga w Makowie Mazowieckim – niezachowana synagoga znajdująca się niegdyś w Makowie Mazowieckim na rogu ul. Zielony Rynek i Buźnicznej, w centrum dawnej dzielnicy żydowskiej.
Synagoga została zbudowana na przełomie XVIII i XIX wieku. Podczas II wojny światowej zburzona przez Niemców, po zakończeniu wojny nie została odbudowana.
Murowany budynek synagogi wzniesiono na planie prostokąta, w stylu bizantyjskim. Była wówczas jedną z nielicznych synagog w tym stylu na ziemiach polskich. We wschodniej części znajdowała się główna sala modlitewna do której wchodziło się przez przedsionek, nad którym zapewne znajdował się babiniec.

</doc>
<doc id="1001734" url="https://pl.wikipedia.org/wiki?curid=1001734" title="White on Blonde">
White on Blonde

White on Blonde – czwarty album zespołu Texas wydany w roku 1997. Był pierwszym albumem zespołu który wspiął się na 1 miejsce oficjalnej listy UK Album Chart w Wielkiej Brytanii i stał się ich najlepiej sprzedającym się albumem. 14 stycznia 2000 uzyskał status sześciokrotnej platyny przyznany przez British Phonographic Industry za sprzedaż ponad 1,8 mln egzemplarzy. W 1998 roku czytelnicy magazynu Q umieścili ten album na 86. miejscu listy albumów wszech czasów. W 1998 roku wraz z pierwyszm singlem "Say What You Want" był nominowany do nagród Brit Awards jako brytyjski album roku (British Album of the Year) i brytyjski singiel roku (British Single of the Year).
Twórcy.
Źródło

</doc>
<doc id="1001735" url="https://pl.wikipedia.org/wiki?curid=1001735" title="Zandżan (ostan)">
Zandżan (ostan)

Zandżan – ostan w północno-zachodnim Iranie. Stolicą jest Zandżan.
W ostanie uprawia się zboże, warzywa, owoce, bawełnę oraz hoduje się owce.

</doc>
<doc id="1001737" url="https://pl.wikipedia.org/wiki?curid=1001737" title="Zandżan">
Zandżan



</doc>
<doc id="1001739" url="https://pl.wikipedia.org/wiki?curid=1001739" title="Smocze wzgórze">
Smocze wzgórze

Smocze wzgórze (hiszp. "Dragon Hill. La colina del dragón", ang. "The Dragon Hill", 2002) – hiszpański film animowany. Młody smok o imieniu Elfy i jego ziemski przyjaciel Kevin, postanawiają wydostać się z magicznej krainy zwanej Wzgórzem Smoków.
W 2006 roku powstała kontynuacja filmu – "Magiczna kostka".
Obsada.
Nagranie dialogów: GALLETLY S.A. – AUDIO PROJECTS
Obsada dźwiękowa:
Wersja polska.
Opracowanie wersji polskiej: Start International Polska
Reżyseria: Joanna Wizmur
Dialogi polskie: Bartosz Wierzbięta
Kierownictwo muzyczne: Marek Klimczuk
Kierownictwo produkcji: Elżbieta Araszkiewicz
Producent: TELEWIZJA POLSAT
Producent wykonawczy: DZIKI FILM
Tekst piosenki: Ryszard Kunce
Wystąpili:
Piosenkę tytułową śpiewają Edyta Górniak oraz Beata Wyrąbkiewicz.

</doc>
<doc id="1001741" url="https://pl.wikipedia.org/wiki?curid=1001741" title="Zandżan (miasto)">
Zandżan (miasto)

Zandżan (perski: زنجان) – miasto w północno-zachodnim Iranie, nad rzeką Zandżan, ośrodek administracyjny ostanu Zandżan.
Liczba mieszkańców w 2006 roku wynosiła 377 387.

</doc>
<doc id="1001742" url="https://pl.wikipedia.org/wiki?curid=1001742" title="Ditiotreitol">
Ditiotreitol

Ditiotreitol (DTT, odczynnik Clelanda) – organiczny związek chemiczny będący podwójnym tiolem i diolem. DTT jest związkiem chiralnym, a nazwa "ditiotreitol" wywodzi się od czterowęglowego cukru, treozy, posiadającego odpowiadającą DTT konfigurację przestrzenną. Epimerycznym analogiem ditiotreitolu jest ditioerytritol, odpowiadający konfiguracją erytrozie, epimierze treozy.
DTT jest niezbyt silnym odczynnikiem redukującym o potencjale redoks -0,33 V w pH 7. W dwuetapowej reakcji przedstawionej poniżej DTT redukuje mostek dwusiarczkowy, sam zaś utlenia z utworzeniem heterocyklicznego pierścienia 1,2-ditianu, zawierającego wewnątrzcząsteczkowy mostek S-S.
Zdolności redukcyjne DTT są ograniczone do zakresu pH powyżej 7, ponieważ tylko zjonizowana forma grupy SH jest reaktywna, a jej pKa wynosi ok. 8,3.
DTT jest używany do redukcji mostków dwusiarczkowych, a także do ochrony grup tiolowych przed utlenieniem, np. w celu uniemożliwienia tworzenia wewnątrzcząsteczkowych lub międzycząsteczkowych mostków pomiędzy resztami cystein w białkach. DTT znajduje zastosowanie w biologii molekularnej, między innymi jest wykorzystywany w elektroforezie typu SDS-PAGE w celu niszczenia trzeciorzędowej struktury białek.
W przypadku niezdentaurowanych białek, DTT nie jest w stanie zredukować wszystkich mostków S-S, lecz tylko tę część, która ulega ekspozycji do środowiska wodnego (DTT jest hydrofilowy), toteż na podstawie stopnia redukcji poszczególnych wiązań dwusiarczkowych można wnioskować o położeniu tych wiązań w badanym białku.
DTT jest związkiem nietrwałym, ulega łatwo utlenieniu pod wpływem tlenu. Roztwory DTT powinny być przygotowywane w rozpuszczalnikach odgazowanych lub nasyconych gazem obojętnym. Popularną metodą uniknięcia rozpadu DTT jest przechowywanie roztworów w formie zamrożonej.
Związkiem o podobnym zastosowaniu jak DTT mogącym stanowić jego alternatywę jest TCEP (Tris(2-karboksyetylo)fosfina, zazwyczaj w formie chlorowodorku). W odróżnieniu od DTT, TCEP reaguje w szerokim zakresie pH i nie ulega utlenieniu przez tlen atmosferyczny, nie posiada także charakterystycznego dla tioli przykrego zapachu.

</doc>
<doc id="1001743" url="https://pl.wikipedia.org/wiki?curid=1001743" title="Kościół św. Wincentego w Krakowie">
Kościół św. Wincentego w Krakowie



</doc>
<doc id="1001744" url="https://pl.wikipedia.org/wiki?curid=1001744" title="Piotr II Nowak">
Piotr II Nowak

Piotr II Nowak (ur. w Nowakach, zm. 6 lutego 1456 w Otmuchowie) – biskup wrocławski w latach 1447–1456.
Piotr Nowak pochodził ze wsi Nowaki koło Nysy (stąd też jego nazwisko). Data urodzenia jest trudna do ustalenia. Studiował prawo kanoniczne w Wiedniu, zdobywając tytuł doktora. W 1427 r. został kanclerzem biskupa Konrada. Posiadał liczne beneficja: altarie w katedrze wrocławskiej, w Nysie i Brzegu, probostwa we Wleniu i Jeleniej Górze. W 1427 r. uzyskał kanonię w stolicy Siedmiogrodu Gyulafehérvár (Alba Julia). W 1436 r. został kanonikiem i kustoszem katedralnym we Wrocławiu. W 1438 r. Albrecht II Habsburg mianował go swoim kapelanem i dworzaninem. W latach 1437–1445 Piotr Nowak był oficjałem biskupim i wikariuszem generalnym. Pod koniec rządów biskupa Konrada był w opozycji wobec niego. W 1442 r. został prepozytem kapituły katedralnej. Po śmierci biskupa Konrada został administratorem diecezji, a następnie został wybrany na biskupa. Udało mu się oddłużyć diecezję i wykupić wiele zastawionych wsi. Ustanowił na nowo ok. 120 parafii po odbudowie kościołów zniszczonych podczas wojen husyckich. W 1453 r. zaprosił do Wrocławia Jana Kapistrana, który przez 3 miesiące głosił kazania w miastach śląskich. Dwa lata później konsekrował biskupa ołomunieckiego Bogusława Zwolę. Piotr Nowak został pochowany w katedrze wrocławskiej gdzie zachowała się jego płyta nagrobna.

</doc>
<doc id="1001746" url="https://pl.wikipedia.org/wiki?curid=1001746" title="Tố Hữu">
Tố Hữu

Tố Hữu, właśc. Nguyễn Kim Thành (ur. 1920 w Wietnamie, zm. 2002) – wietnamski poeta i działacz polityczny.
W Polsce jego wiersze ukazały się w antologiach „Z poezji Wietnamu” (1962) i „Wietnam, krew i kwiaty” (1986).

</doc>
<doc id="1001748" url="https://pl.wikipedia.org/wiki?curid=1001748" title="Homo Twist (album)">
Homo Twist (album)

Homo Twist – drugi album zespołu Homo Twist, wydany w 1996 roku. Płyta została nagrana w innym składzie niż pierwsza - odeszli Kowal i Schneider, a dołączyli: Franz Dreadhunter grający na basie i Artur Hajdasz grający na instrumentach perkusyjnych. "Homo Twist" jest mocną, ciężką płytą zarówno pod względem muzycznym, jak i tekstowym. Maciej Maleńczuk wykorzystał na niej oprócz własnych tekstów również twórczość Kamana i Emily Dickinson. Na płycie gościnnie zagrali m.in. Wojciech Waglewski, Rafał Kwaśniewski, Andrzej Bieniasz.
Lista utworów.
Źródło.
Twórcy.
Źródło.

</doc>
<doc id="1001749" url="https://pl.wikipedia.org/wiki?curid=1001749" title="The Hush">
The Hush

The Hush – piąty album zespołu Texas wydany w roku 1999. Zadebiutował na 1 miejscu oficjalnej listy UK Album Chart utrzymując się na niej przez 43 tygodnie. 14 stycznia 2000 uzyskał status trzykrotnej platyny przyznany przez British Phonographic Industry za sprzedaż 900.000 egzemplarzy. Stał się drugim zaraz po "White on Blonde" albumem który odniósł taki sukces.
Twórcy.
Źródło

</doc>
<doc id="1001752" url="https://pl.wikipedia.org/wiki?curid=1001752" title="DTT">
DTT



</doc>
<doc id="1001753" url="https://pl.wikipedia.org/wiki?curid=1001753" title="Olgierd Truszyński">
Olgierd Truszyński

Olgierd Jan Truszyński (ur. 6 grudnia 1931 w Poznaniu, zm. 22 stycznia 2020 w Warszawie) – polski rzeźbiarz.
Życiorys.
W latach 1950–1955 studiował w Państwowej Wyższej Szkole Sztuk Plastycznych w Poznaniu, następnie przez rok w ASP w Warszawie, był uczniem Bazylego Wojtowicza.
Wykładał w latach 1965-1967 w Instytucie Sztuk Pięknych w Konakry. Od 1987 roku pracował w Państwowej Wyższej Szkole Sztuk Plastycznych w Poznaniu. Stworzył cykle rzeźbiarskie m.in.: „Cyrkowcy”, „Kobietony”, „Bramy”.
Uczestniczył w Sympozjum rzeźbiarzy europejskich w St. Margarethen (Austria) w roku 1964.

</doc>
<doc id="1001754" url="https://pl.wikipedia.org/wiki?curid=1001754" title="Arsenio Erico">
Arsenio Erico

Arsenio Pastor Erico Martínez (ur. 30 marca 1915 w Asunción, zm. 23 lipca 1977 w Buenos Aires) – były paragwajski piłkarz grający jako napastnik.
Najlepszy strzelec w historii ligi argentyńskiej.
Powszechnie uważany jest za najlepszego piłkarza w dziejach futbolu paragwajskiego.
Kariera klubowa.
Piłkarską karierę rozpoczął w stołecznym Nacionalu, w którego pierwszym zespole zadebiutował mając w wieku zaledwie 15 lat.
Na początku lat trzydziestych wszedł w skład drużyny piłkarskiej paragwajskiego Czerwonego Krzyża, która rozgrywała mecze na terenie Argentyny by zebrać fundusze na wojnę o Chaco. Jego świetna gra podczas tournée, sprawiła, że podpisał zawodowy kontrakt z argentyńskim CA Independiente.
Napastnik zadebiutował w lidze argentyńskiej w maju 1934 roku w wyjazdowym meczu przeciwko Boca Juniors (2:2). Swoją świetną grą, szybko wkupił się w łaski kibiców, choć przez pierwszy okres pobytu w nowym kraju musiał walczyć z licznymi przeciwnościami losu. Obiecujący początek został zastopowany przez tajemniczą infekcję, następnie w 1935 roku dwa razy złamał rękę. Po powrocie do zdrowia, szybko przypomniał wszystkim o swoim talencie, prowadząc CA Independiente do dwóch mistrzostw kraju w 1938 i 1939 roku. Jedna z najdziwniejszych historii w jego karierze przydarzyła się w mistrzowskim sezonie 1938. Producent papierosów "„Cigarillos 43”" oferował nagrodę pieniężną każdemu, kto zdobędzie 43 bramki w sezonie. Erico, król strzelców z poprzedniego sezonu, był głównym faworytem tego konkursu – jak się później został zwycięzcą nagrody strzelając w sezonie równe 43 gole.
Piłkarską karierę zakończył w gdzie w 1947 roku jako piłkarz CA Huracán. Rok później, przez sezon, pełnił funkcję grającego dyrektora technicznego w rodzimym Club Nacional.
Kariera reprezentacyjna.
Arsenio Erico nigdy nie zagrał w reprezentacji Paragwaju.
Jako kariera piłkarska przypadła na czas Wojny o Chaco, w czasie której reprezentacja kraju nie rozgrywała spotkań (do 1935 roku). Paragwaj zakwalifikował się do Copa America w 1937 roku, ale CA Independiente nie zezwoliło zawodnikowi na opuszczenie klubu. Była to decyzja krzywdząca tym bardziej, że Erico znajdował się wówczas w szczytowej formie i z 47 bramkami został królem strzelców Primera División. Przez wiele lat o piłkarza zabiegała reprezentacja Argentyny – przed Mistrzostwami Świata w 1938, otrzymał od federacji Argentyńskiej oficjalną ofertę, którą zawodnik odrzucił. Decyzja ta, choć dla wielu rozczarowująca, wzbudziła ogólny szacunek zarówno wśród rodaków, jak i Argentyńczyków. Ostatecznie jednak drużyna "Albicelestes" nie wzięła udziału w kwalifikacjach do światowego czempionatu. 
Co ciekawe w reprezentacji Paragwaju wystąpił mniej znany brat piłkarza – Adolfo Alfredo Erico.
Styl gry.
Paragwajczyk, mimo przeciętnego wzrostu (178 cm) pokonywał w walce o górne piłki znacznie wyższych rywali. Od swoich efektownymi goli głową, zyskał przydomek "„Skaczący diabeł”", Sporo bramek zdobył poprzez wytrącenie głową, piłki z rąk bramkarza. Obok tych cech wyróżniał się dryblingiem oraz ponadprzeciętną sprawnością fizyczną. Znakiem firmowym zawodnika było również uderzenie piłki z nieprawdopodobną rotacją, co znacznie utrudniało interwencję bramkarzom. Jest uznawany również za pierwszego piłkarza, który spopularyzował słynny "„Strzał skorpiona”."
Arsenio Erico stanowił natchnienie dla wielkiego gracza argentyńskiego Alfredo Di Stéfano, który uważa go za jednego z największych piłkarzy wszech czasów, a na pewno najlepszego środkowego napastnika w dziejach światowego futbolu.
Jest strzelcem wszech czasów ligi argentyńskiej – w 332 ligowych spotkaniach zdobył 295 gole. W trakcie kariery trzykrotnie był ligowym królem strzelców. Bliski pobicia jego wyczynu był Ángel Labruna, który zdobył o trzy golę mniej.
Śmierć.
Po zakończeniu kariery Paragwajczyk miał problemy z krążeniem i sercem. Stan zdrowia piłkarza pogorszył się na tyle, że lekarze, podjęli decyzję o amputacji lewej nogi.
Ostatecznie Enrico zmarł w 23 lipca 1977 roku w wyniku zawału serca.
Przez wiele lat starano się, aby szczątki piłkarza spoczęły w jego rodzinnym Paragwaju. Udało się to zrealizować dopiero w 2010 roku, ponad 32 lata po jego śmierci. Dopiero wtedy, trumna spowita flagami Paragwaju i Argentyny została przetransportowana do Asunción. Po śmierci stadion Nacionalu został nazwany jego imieniem.

</doc>
<doc id="1001755" url="https://pl.wikipedia.org/wiki?curid=1001755" title="Marian Poślednik">
Marian Poślednik

Marian Poślednik (ur. 2 sierpnia 1959 w Pasierbach) – polski polityk, samorządowiec, poseł na Sejm III kadencji, senator VIII i IX kadencji.
Życiorys.
Ukończył w 1984 studia na Akademii Rolniczej we Wrocławiu. Pracował w Zakładzie Doświadczalnym Instytutu Hodowli i Aklimatyzacji Roślin w Smolicach.
W 1980 podjął działalność w Niezależnym Zrzeszeniu Studentów, w 1981 brał udział w strajku w Pafawagu. W 1990 założył Gminny Komitet Obywatelski. Od czerwca 1990 do października 1998 przez dwie kadencje pełnił funkcję wójta gminy Pępowo. W 1996 wstąpił do Stronnictwa Ludowo-Chrześcijańskiego, z którym w 1997 przystąpił do Stronnictwa Konserwatywno-Ludowego. Był posłem na Sejm III kadencji wybranym w okręgu leszczyńskim z listy AWS, w 2001 z listy Platformy Obywatelskiej bez powodzenia ubiegał się o reelekcję w okręgu kaliskim. W 2001 został miejskim i powiatowym pełnomocnikiem PO w Lesznie, a w 2004 stanął na czele powiatowego koła partii. Od 2002 do 2011 sprawował mandat radnego sejmiku wielkopolskiego (w 2006 i 2010 był wybierany na kolejne kadencje).
Został działaczem Międzygminnego Związku Turystycznego „Wielkopolska Gościnna”. Prowadził też własną działalność gospodarczą. Był kandydatem PO do Senatu w wyborach parlamentarnych w 2011 w okręgu nr 94, uzyskał mandat senatora VIII kadencji, otrzymując 38 077 głosów. W 2015 został ponownie wybrany na senatora, otrzymując 33 802 głosy. W 2018 bez powodzenia kandydował ponownie na wójta gminy Pępowo. Nie wystartował w kolejnych wyborach parlamentarnych w 2019.
W 2008 otrzymał odznakę honorową „Zasłużony dla Rolnictwa”, a w 2011 tytuł „Zasłużony dla Powiatu Gostyńskiego”.

</doc>
<doc id="1001757" url="https://pl.wikipedia.org/wiki?curid=1001757" title="Kelvin i Celsjusz">
Kelvin i Celsjusz



</doc>
<doc id="1001759" url="https://pl.wikipedia.org/wiki?curid=1001759" title="Careful What You Wish For">
Careful What You Wish For

Careful What You Wish For – szósty album zespołu Texas wydany w roku 2003. Doszedł do 5 miejsca oficjalnej listy UK Album Chart w Wielkiej Brytanii gdzie spędził osiem tygodni. Po około 2 miesiącach od wydania 5 grudnia 2003 uzyskał status złotej przyznany przez British Phonographic Industry za sprzedaż ponad 100.000 egzemplarzy
Twórcy.
Źródło

</doc>
<doc id="1001765" url="https://pl.wikipedia.org/wiki?curid=1001765" title="Wojciech Truszkowski">
Wojciech Truszkowski

Wojciech Truszkowski (ur. 10 kwietnia 1921 w Krakowie, zm. 20 czerwca 2003 tamże) – polski metalurg, profesor dr habilitowany.
Życiorys.
W latach 1959-1971 był wykładowcą na Akademii Górniczo-Hutniczej w Krakowie, a w latach 1959-1969 profesorem Instytutów Podstawowych Problemów Techniki Polskiej Akademii Nauk. Po przejściu prof. Aleksandra Krupkowskiego na emeryturę został powołany na stanowisko kierownika Zakładu, a następnie od 1969 dyrektora Instytutu Podstaw Metalurgii. Od 1965 był członkiem korespondentem, a od 1980 członkiem rzeczywistym Polskiej Akademii Nauk. Od 1989 był także członkiem czynnym Polskiej Akademii Umiejętności oraz wicedyrektor Wydziału Matematyczno-Przyrodniczego PAU w 1990. Odznaczony Srebrnym Krzyżem Zasługi (1948) oraz Krzyżem Kawalerskim Orderu Odrodzenia Polski.

</doc>
<doc id="1001767" url="https://pl.wikipedia.org/wiki?curid=1001767" title="Osiedle Żarków (Głogów)">
Osiedle Żarków (Głogów)

Osiedle Żarków w Głogowie – wieś włączona w 1938 roku w granice Głogowa.
Historia.
Wieś Żarków wzmiankowana po raz pierwszy w 1307 roku pod nazwą "Sarcow", w związku z nadaniem klasztorowi klarysek trzech włók ziemi przez księcia głogowskiego Henryka III. W 1488 roku stacjonowały w niej połączone wojska węgiersko-śląskie oblegające Jan II Szalony w Głogowie. W 1625 roku Żarków stał się własnością jezuitów, którzy utracili go w 1763 roku na rzecz książąt Schönaich-Carolath. W końcu XVII wieku wieś tworzyły 2 folwarki i 7 gospodarstw. 19 marca 1813 roku został całkowicie spalony przez wojska francuskie przygotowujące się do obrony przed natarciem wojsk prusko-rosyjskich. Odbudowano go w większej odległości od Głogowa.
W 1871 roku uruchomiono linię kolejową Głogów-Legnica, dla której przez pierwsze miesiące stacją początkową był "Żarków Dolny" (niem. "Nieder Zarkau" – w sąsiedztwie dzisiejszej ulicy Żarkowskiej). W 1890 roku u ujścia Czarnej do Odry utworzono stocznię rzeczną. W tym samym roku połączono Żarków Dolny z Górnym (właściwym). W latach 1895–1897 wybudowano cukrownię, a w roku 1904 młyn parowy. Oprócz nich istniały jeszcze: mleczarnia, fabryka likierów i kilka warsztatów. W latach 1895–1896 w Górnym Żarkowie wybudowano koszary 1. batalionu 58. regimentu piechoty wzmocnionego w 1909 roku kompanią karabinów maszynowych. W połowie lat 30. w sąsiedztwie Żarkowa wybudowano koszary artyleryjskie im. miasta Lüttich (zniszczone w 1945 roku). W 1938 roku Żarków przyłączono do Głogowa.
Po wojnie.
Po wojnie Żarków na krótko stał się siedzibą gminy, zanim został ponownie włączony w granice miasta. Od tamtej pory nazwę Żarków stosowano wyłącznie w odniesieniu do Żarkowa Górnego. W 1945 roku w znajdujących się w nim zabudowaniach zlokalizowano siedzibę majątku miejskiego, który stał się głównym zapleczem żywnościowym dla miasta, piekarnię, warsztaty i hotel. W roku 1953 utworzono PGR Żarków, które w 1957 roku przekształcono w samodzielną jednostkę pod zarządem Szkoły Rolniczej w Żarkowie (zlikwidowany w wyniku wykupu gruntów pod osiedle Piastów Śl.).
Komunikacja miejska.
Przez osiedle Żarków prowadzą linie autobusowe KM Głogów:

</doc>
<doc id="1001768" url="https://pl.wikipedia.org/wiki?curid=1001768" title="Red Book">
Red Book

Red Book – siódmy album szkockiego zespołu rockowego Texas. Został wydany 7 listopada 2005 roku. Znalazł się na 16 miejscu oficjalnej listy UK Album Chart w Wielkiej Brytanii gdzie spędził czternaście tygodni. Po miesiącu od wydania 12 grudnia 2005 uzyskał status złotej przyznany przez British Phonographic Industry za sprzedaż ponad 100.000 egzemplarzy. Nazwa pochodzi od czerwonego notesu, w którym piosenkarka Sharleen Spiteri pisała teksty piosenek na album. Zawiera dwa single z listy UK Top Ten w Wielkiej Brytanii -„Getaway” i „Sleep” oraz singiel „Can't Resist” który uplasował się za to w pierwszej dwudziestce singli UK Top 20. Cztery utwory z albumu zostały napisane wspólnie z Brianem Higgins'em z Xenomania – „Can't Resist”, „Cry”, „Get Down Tonight” i „Bad Weather”.
Twórcy.
Źródło

</doc>
<doc id="1001769" url="https://pl.wikipedia.org/wiki?curid=1001769" title="Beryl Penrose Collier">
Beryl Penrose Collier



</doc>
<doc id="1001771" url="https://pl.wikipedia.org/wiki?curid=1001771" title="Esna Boyd Robertson">
Esna Boyd Robertson



</doc>
<doc id="1001773" url="https://pl.wikipedia.org/wiki?curid=1001773" title="Kurdystan (ostan)">
Kurdystan (ostan)

Kurdystan – ostan w zachodnim Iranie. Stolicą jest Sanandadż.

</doc>
<doc id="1001774" url="https://pl.wikipedia.org/wiki?curid=1001774" title="Joan Hartigan Bathurst">
Joan Hartigan Bathurst



</doc>
<doc id="1001775" url="https://pl.wikipedia.org/wiki?curid=1001775" title="Jodok z Rożemberka">
Jodok z Rożemberka

Jodok z Rożemberka (ur. 1430, zm. 12 grudnia 1467 w Nysie) – biskup wrocławski w latach 1456–1467.
Studiował na uniwersytecie w Pradze. W 1450 r. został prepozytem katedry praskiej i wielkim przeorem joannitów. Święcenia kapłańskie przyjął w 1453. Trzy lata później został jednogłośnie wybrany na biskupa wrocławskiego. Stało się tak dzięki poparciu brata Henryka, który był starostą wrocławskim. Złożył hołd Jerzemu z Podiebradów i pozostawał jego sympatykiem, co doprowadziło do konfliktu z wrocławską radą miejską i częścią kapituły. Gdy papież Pius II zawiesił kompakty praskie, biskup opowiedział się po jego stronie.
Za pontyfikatu Jodoka z Rożemberka ukończono zachodni portal katedry we Wrocławiu. Biskup sprzedał klucz majątków Ujazd.
Zmarł w Nysie. Rada miejska nie chciała dopuścić do jego pogrzebu we Wrocławiu. Mimo to spoczął w chórze katedry. Jego płyta nagrobna znajduje się we wrocławskim Muzeum Archidiecezjalnym.

</doc>
<doc id="1001776" url="https://pl.wikipedia.org/wiki?curid=1001776" title="Evonne Goolagong Cawley">
Evonne Goolagong Cawley



</doc>
<doc id="1001777" url="https://pl.wikipedia.org/wiki?curid=1001777" title="Kampania półwyspowa">
Kampania półwyspowa

Kampania półwyspowa – jedna z głównych kampanii na froncie wschodnim podczas wojny secesyjnej. Działania wojenne trwały od marca do lipca 1862. Została podjęta przez Armię Potomaku, zorganizowaną i dowodzoną przez generała George’a McClellana na żądanie prezydenta Abrahama Lincolna w celu zajęcia stolicy konfederatów, Richmond.
Armia wyruszyła 17 marca z okolic Aleksandrii w stanie Wirginia. Dla przyspieszenia operacji i ominięcia przeciwnika, wojska Unii w rejon bezpośrednich działań, ruszyły drogą wodną docierając do Yorktown 4 kwietnia, gdzie napotykały niespodziewanie silny opór armii generała Johna Magrudera. Po miesięcznym oblężeniu McClellan zajął miasto, a wkrótce potem również Williamsburg i Norfolk. McClellan nie zdecydował się jednak zaatakować Richmond oczekując na wsparcie ze strony korpusu generała Irvina McDowella. Ich przybycie opóźniła znacznie podjęta przez generała Thomasa Jacksona Kampania w dolinie Shenandoah, ponieważ oddziały McDowella skierowane zostały do obrony Waszyngtonu. Sytuacja została wykorzystana przez generała Josepha Johnstona, który zaatakował Armię Potomaku. Obie strony poniosły znaczne straty w bitwie pod Seven Pines, która nie rozstrzygnęła losów kampanii, ale przekonała McClellana, że bez pomocy McDowella nie będzie w stanie zdobyć Richmond. Dnia 8 czerwca Lincoln podjął decyzję o wysłaniu McClellanowi 20 tysięcy żołnierzy z korpusu McDowella. Zamierzając przeszkodzić w połączeniu obu ugrupowań unijnych, dowódca Armii Północnej Wirginii, generał Robert E. Lee podjął działania, których skutkiem były rozpoczęte 25 czerwca bitwy siedmiodniowe. Wprawdzie konfederatom nie udało się rozbić Armii Potomaku, ale zmusili ją do wycofania i zakończenia kampanii półwyspowej.

</doc>
<doc id="1001779" url="https://pl.wikipedia.org/wiki?curid=1001779" title="Louise Bickerton Cozens">
Louise Bickerton Cozens



</doc>
<doc id="1001781" url="https://pl.wikipedia.org/wiki?curid=1001781" title="Eduard Vilde">
Eduard Vilde

Eduard Vilde (ur. 4 marca 1865, zm. 26 grudnia 1933 w Tallinnie) – estoński rewolucyjny demokrata i pisarz będący przedstawicielem realizmu.
Poglądy.
W pracach swych Vilde krytykował ustrój kapitalistyczny, nawoływał do rozwijania realistycznej sztuki, aby „poznać i przekazać wiedzę tym, których dusze szukają prawdy”. Podobnie jak wielu innych rewolucyjnych demokratów, Vilde ulegał wpływom idei marksizmu, ale nie został marksistą.

</doc>
<doc id="1001783" url="https://pl.wikipedia.org/wiki?curid=1001783" title="Antonio Nocerino">
Antonio Nocerino

Antonio Nocerino (ur. 9 kwietnia 1985 w Neapolu) – włoski piłkarz grający na pozycji pomocnika, reprezentant Włoch.
Charakterystyka.
Antonio Nocerino jest bardzo walecznym zawodnikiem.Podczas pobytu w Juventusie był ustawiany na pozycji środkowego pomocnika i rozgrywającego. Bardzo dobrze pilnuje swoich przeciwników, często znajduje się w polu karnym, a także próbuje strzałów zza pola karnego lub asystowania. Jest często porównywany do Gennaro Gattuso, po którym odziedziczył swój obecny numer na koszulce.
Początki.
Urodził się 9 kwietnia 1985 roku. W piłkę zaczął grać w wieku pięciu lat w małym klubie trenowanym przez swojego ojca. Kiedy miał 13 lat, wstąpił do młodzieżówki Juventusu. W swojej karierze grał w Avellino, Genui, Catanzaro, Crotone, Mesynie, Piacenzy, Juventusie, Palermo i Milanie.
Piacenza i Juventus.
W sezonie 2006-07, w Piacenzy zaczął grać regularnie notując 37 rozegranych meczów i 6 goli.
W lecie 2007 roku, Juventus posiadając połowę karty zawodnika, wykupił drugą połowę z Piacenzy za 3,7 mln euro. Swój oficjalny debiut w Serie A z Juventusem zaliczył w dzień otwarcia sezonu przeciwko Livorno, gdzie Juventus wygrał 5-1. Potem trener Claudio Ranieri dał mu grać regularnie. W drugiej połowie sezonu w klubie pojawił się Mohamed Sissoko, przez co stracił pewne miejsce w pierwszej jedenastce, ale udało mu się zaliczyć 32 występy w lidze i 4 w Pucharze Włoch.
Palermo.
W dniu 30 maja 2008 roku przeniósł się na stałe do Palermo. Nocerino został wyceniony na kwotę 7,5 mln euro. Zadebiutował w wygranym 3:1 meczu przeciwko Romie w dniu 13 września. Grał dużo, ale w pewnym momencie skończył jako rezerwowy, czasami krytykowany przez trenera Davide Ballardiniego. Zaliczył 33 spotkania (wszystkie w lidze), nie zdobył żadnego gola. Najczęściej grał obok Marka Bresciano, który jest bardzo ofensywny, przez co musiał się zająć defensywnymi obowiązkami.
W sezonie 2009-10, z Walterem Zenga jako trenerem, zaczął znowu regularnie w pierwszej jedenastce. W dniu 23 września 2009, w domowym meczu z AS Roma, zdobył swoją pierwszą bramkę dla Palermo. Jedynym innym celnym strzałem w tym sezonie był gol przeciwko Lazio 21 lutego 2010.
Wraz z przybyciem menedżera Delio Rossiego przejął zadania ofensywne biorąc pod uwagę fakt, że Mark Bresciano nie grał regularnie. Był także ustawiany na lewym skrzydle, gdy obrońca Federico Balzaretti szedł do przodu. Zamknął swój drugi sezon z Palermo z 35 występami i dwiema bramki w lidze, plus trzema występami w Coppa Italia.
Na sezon 2010-11, wybrał koszulkę z numerem 23, zostawiając 9 dla Abela Hernandeza.
W Pucharze Włoch, który finał po rzutach karnych Palermo wygrało z Parmą, wystąpił w klubie po raz setny. W doskonałym sezonie wystąpił 49 razy we wszystkich rozgrywkach, będąc najczęściej używanym graczem w drużynie. Strzelił cztery gole, wszystkie w lidze.
W sezonie 2011-12, po rozegraniu dwóch meczów w trzeciej rundzie eliminacji Ligi Mistrzów w przeciwko szwajcarskiej FC Thun, opuścił Palermo, notując w sumie 122 występów i sześć bramek w czasie pobytu w klubie.
Milan.
31 sierpnia 2011 w ostatni dzień włoskiego okienka transferowego, tylko godzinę przed zakończeniem okna transferowego, Nocerino dołączył do Milan na pięć lat, za 500.000 euro.
Kariera reprezentacyjna.
Nocerino był członkiem kadry reprezentacji Włoch do lat 21 na Mistrzostwach Europy, gdzie rozegrał wszystkie mecze, zawsze wychodząc w podstawowej jedenastce. W dorosłej drużynie narodowej zadebiutował 17 października 2007 w towarzyskim spotkaniu z Republiką Południowej Afryki.
Wraz z reprezentacją Włoch na Mistrzostwach Europy w 2012 zajął drugie miejsce.
Życie prywatne.
W dniu 3 lipca 2010, Nocerino ożenił się z Federicą, znaną z czasów szkolnych. Mają wspólnie syna Francisa, urodzonego 6 maja 2009. 5 października 2011 urodziło mu się drugie dziecko, córka Cecilia. Ukończył studia na kierunku rachunkowości.

</doc>
<doc id="1001785" url="https://pl.wikipedia.org/wiki?curid=1001785" title="Markazi">
Markazi

Markazi (pers.: استان مرکزی, Ostān-e Markazi) – ostan w zachodnim Iranie ze stolicą w Arak. W języku perskim nazwa ostanu "مرکزی" oznacza "Centralny".
Ostan zajmuje powierzchnię 29 127 km² i liczy 1 413 959 mieszkańców (spis 2011). Do większych miast pod względem liczby ludności należą (prócz stolicy) m.in. Sawe, Chomejn, Mahallat.

</doc>
<doc id="1001787" url="https://pl.wikipedia.org/wiki?curid=1001787" title="Grzegorz Figura">
Grzegorz Figura

Grzegorz Stanisław Figura (ur. 4 lutego 1957 w Węgierskiej Górce) – polski polityk, samorządowiec, poseł na Sejm II kadencji.
Życiorys.
Ukończył studia na Akademii Rolniczej w Krakowie. W pierwszej połowie lat 90. pracował w lokalnym związku komunalnym gmin oraz krótko jako wójt gminy Radziechowy-Wieprz. Był posłem na Sejm II kadencji wybranym w okręgu bielskim z listy Unii Demokratycznej. W rządzie Jerzego Buzka objął stanowisko wicewojewody bielskiego (ostatniego w historii tego województwa). Od 1998 sprawował mandat radnego powiatu żywieckiego, w latach 2002–2006 wchodził w skład zarządu tego powiatu. Należał do Unii Wolności, później bezpartyjny. Po wyborach samorządowych w 2006 powrócił na funkcję wójta gminy Radziechowy-Wieprz, startując z ramienia Platformy Obywatelskiej. W 2010 jako niezależny wywalczył reelekcję w wyborach na stanowisko wójta, startując z ramienia Wspólnoty Samorządowej Powiatu Żywieckiego. W 2014 nie uzyskał reelekcji, ponownie reprezentując WSPŻ (nie przeszedł do II tury).

</doc>
<doc id="1001789" url="https://pl.wikipedia.org/wiki?curid=1001789" title="Moniti Revan">
Moniti Revan

Moniti Revan – trzecia płyta zespołu Homo Twist, nagrana i wydana w 1997 roku. 
Jej nagranie poprzedziły kolejne zmiany w składzie zespołu – Dreadhuntera na basie zastąpił Olaf Deriglasoff, wnosząc do muzyki nieco punkowego brzmienia. Piosenki na tej płycie, w porównaniu z poprzednią, są krótsze, bardziej dosadne i zwarte (nie licząc dziewięciominutowego "Bema pamięci żałobnego rapsodu" – wiersza Norwida, śpiewanego wcześniej przez Czesława Niemena). Utwory z płyty tętnią psychodelicznie, przesycone mrocznym "homotwistowym" klimatem. Na płycie pojawiły się zmiany w warstwie tekstowej – duża część utworów jest śpiewana w nieistniejącym, wymyślonym przez Maleńczuka języku. Maciej splata ze sobą słowa, nadając im wielopoziomowe znaczenie, wychodzi poza ograniczenia jakie nakłada tekst. Płytę promowały dwa single – Irma Tine Var i Twist Again – do drugiego nakręcono teledysk.
Lista utworów.
Źródło.
Skład.
Źródło.

</doc>
<doc id="1001790" url="https://pl.wikipedia.org/wiki?curid=1001790" title="Mazandaran">
Mazandaran

Mazandaran – ostan w północnym Iranie. Stolicą jest Sari.

</doc>
<doc id="1001796" url="https://pl.wikipedia.org/wiki?curid=1001796" title="Alternatywny splicing">
Alternatywny splicing



</doc>
<doc id="1001797" url="https://pl.wikipedia.org/wiki?curid=1001797" title="AAVSO">
AAVSO



</doc>
<doc id="1001802" url="https://pl.wikipedia.org/wiki?curid=1001802" title="Jerzy Bartnicki">
Jerzy Bartnicki

Jerzy Bartnicki (ur. 26 grudnia 1951 w Olsztynie) – polski polityk, urzędnik samorządowy, poseł na Sejm X kadencji.
Życiorys.
W 1974 ukończył studia na Akademii Rolniczo-Technicznej w Olsztynie z tytułem zawodowym inżynier. Od 1975 do 1992 był zatrudniony na różnych stanowiskach w Zakładach Papierniczo-Celulozowych „Celuloza” Kwidzyn. W 1975 również wstąpił do Polskiej Zjednoczonej Partii Robotniczej, do której należał do rozwiązania. Z jej ramienia zasiadał w Miejskiej Radzie Narodowej w Kwidzynie, w której był przewodniczącym Komisji Planu i Budżetu.
Był posłem na Sejm kontraktowy, wybranym w okręgu elbląskim z ramienia PZPR. W trakcie kadencji przeszedł do Stronnictwa Demokratycznego, pełnił funkcję zastępcy przewodniczącego Komisji Przekształceń Własnościowych.
W latach 90. prowadził własną działalność gospodarczą, pracował też w Ministerstwie Przekształceń Własnościowych jako wicedyrektor departamentu i był prezesem zarządu firmy „Agrol” Kwidzyn, Od 2000 pracuje jako dyrektor Powiatowego Urzędu Pracy w Kwidzynie. Należał do Kongresu Liberalno-Demokratycznego i Unii Wolności, od 2001 związany z Platformą Obywatelską. W 2006 został z jej listy ponownie radnym kwidzyńskiej rady miejskiej. Ponownie został wybrany do rady miejskiej w wyborach w 2018.

</doc>
<doc id="1001805" url="https://pl.wikipedia.org/wiki?curid=1001805" title="Flaga Jemenu Północnego">
Flaga Jemenu Północnego

Flaga Jemenu Północnego to prostokąt z trzema pasami, o kolorach (od góry) czerwonym, białym i czarnym. Każdy pas ma jednakową szerokość. Kolory te uznawane są barwy panarabskie i często występują na flagach państw arabskich, m.in. Egiptu, Iraku i Syrii. Dodatkowo w centrum flagi znajduje się zielona gwiazda.

</doc>
<doc id="1001806" url="https://pl.wikipedia.org/wiki?curid=1001806" title="Audio Units">
Audio Units

Audio Units (AU) – architektura wtyczek wirtualnych instrumentów oraz efektów, wprowadzony przez Core Audio. Standard rozpowszechniony jest na platformie OS X.

</doc>
<doc id="1001807" url="https://pl.wikipedia.org/wiki?curid=1001807" title="Sancti Spíritus (prowincja)">
Sancti Spíritus (prowincja)

Sancti Spíritus – kubańska prowincja położona w środkowej części kraju. Jej stolicą jest miasto Sancti Spíritus. Inne duże miasto znajdujące się na terenie prowincji to Trinidad.
Powierzchnia prowincji równa jest 6 736,51 km², a liczba ludności zgodnie z danymi z 2004 roku wynosi 463 009. Gęstość zaludnienia to 67 osób/km².
W prowincji znajduje się największy kubański rezerwuar, Embalse Zaza.
Prowincja dzieli się na osiem gmin. Są to:

</doc>
<doc id="1001810" url="https://pl.wikipedia.org/wiki?curid=1001810" title="Flaga Herceg-Bośni">
Flaga Herceg-Bośni

Flaga Herceg-Bośni to flaga państwa istniejącego podczas wojny w Bośni.
Wygląd.
Flaga jest prostokątem o proporcjach 1:2 podzielonym na trzy poziome pasy: czerwony, biały i niebieski. Jej barwy nawiązywały do wywodzącej się z panslawizmu idei flagi wszechsłowiańskiej. W centrum flagi znajduje się godło Herceg-Bośni.

</doc>
<doc id="1001811" url="https://pl.wikipedia.org/wiki?curid=1001811" title="Trachyt">
Trachyt



</doc>
<doc id="1001823" url="https://pl.wikipedia.org/wiki?curid=1001823" title="Bitwa pod Ypres">
Bitwa pod Ypres

Pod Ypres () odbyły się cztery bitwy I wojny światowej:

</doc>
<doc id="1001827" url="https://pl.wikipedia.org/wiki?curid=1001827" title="Creußen">
Creußen

Creußen – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, siedziba wspólnoty administracyjnej Creußen. Leży nad rzeką Pegnitz, przy drodze B2, B85 i linii kolejowej Monachium – Drezno. 1 stycznia 2020 do miasta przyłączono cały teren pochodzący ze zlikwidowanego obszaru wolnego administracyjnie Lindenhardter Forst-Südost oraz 168 ha ze zlikwidowanego obszaru Lindenhardter Forst-Nordwest.
Miasto położone jest 10 km na południe od Bayreuth, 46 km na północny zachód od Ambergu i 56 km na północny wschód od Norymbergi.
Dzielnice.
W skład miasta wchodzą następujące dzielnice: 
Polityka.
Burmistrzem jest Harald Mild z CSU. Rada miasta składa się z 17 członków:
Współpraca.
Miejscowość partnerska:

</doc>
<doc id="1001831" url="https://pl.wikipedia.org/wiki?curid=1001831" title="Lyserg Diethel">
Lyserg Diethel



</doc>
<doc id="1001832" url="https://pl.wikipedia.org/wiki?curid=1001832" title="Ciężka sepsa">
Ciężka sepsa



</doc>
<doc id="1001834" url="https://pl.wikipedia.org/wiki?curid=1001834" title="Boots Randolph">
Boots Randolph

Boots Randolph, właściwie Homer Louis Randolph III (ur. 3 czerwca 1927 w Paducah w stanie Kentucky, zm. 3 lipca 2007 w Nashville w stanie Tennessee) – amerykański saksofonista, znany przede wszystkim jako kompozytor przeboju Top 40 z 1963 r., "Yakety Sax", wykorzystywanego przez dwie dekady jako czołówka muzyczna w brytyjskim serialu komediowym "The Benny Hill Show". Współpracował jako muzyk sesyjny z takimi gwiazdami muzyki rozrywkowej jak Roy Orbison, czy Elvis Presley. Na przestrzeni lat 60. i 70. wylansował 13 utworów, które trafiły na popowe listy przebojów, w tym "Hey, Mr. Sax Man" z 1964 r., czy "Temptation" z 1967 r. Był właścicielem nocnego klubu w Nashville. Zmarł 3 lipca 2007 r., w wyniku odłączenia od respiratora. Artysta znajdował się w stanie śpiączki, w którą zapadł po udarze mózgu, do którego doszło miesiąc wcześniej.

</doc>
<doc id="1001835" url="https://pl.wikipedia.org/wiki?curid=1001835" title="Goldkronach">
Goldkronach

Goldkronach (gwf. "Gronich") – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leźy w Smreczanach.
Miasto położone jest ok. 10 km na północny wschód od Bayreuth, ok. 36 km na południowy zachód od Hof i ok. 75 km na północny wschód od Norymbergi. 
1 stycznia 2019 do miasta przyłączono teren o powierzchni 7,44 km2 pochodzący ze zlikwidowanego obszaru wolnego administracyjnie Goldkronacher Forst.
Dzielnice.
W skład miasta wchodzą następujące dzielnice: 
Współpraca.
Miejscowości partnerskie:

</doc>
<doc id="1001837" url="https://pl.wikipedia.org/wiki?curid=1001837" title="Alejandro Hoffman">
Alejandro Hoffman

Alejandro Hoffman (ur. 26 października 1966 roku) – argentyński szachista, arcymistrz od 1998 roku.
Kariera szachowa.
W latach 90. XX wieku należał do czołówki argentyńskich szachistów. W roku 1997 zdobył w Buenos Aires tytuł indywidualnego wicemistrza kraju, a w latach 1995 i 1998 dwukrotnie w finałowych turniejach zajmował IV miejsca. Trzykrotnie (1990, 1998, 2000) wystąpił na szachowych olimpiadach oraz dwukrotnie w drużynowych mistrzostwach państw panamerykańskich, w których wraz z drużyną zdobył dwa medale: srebrny (1995) oraz brązowy (1987). W latach 1999 oraz 2001 uczestniczył w rozgrywanych systemem pucharowym turniejach o mistrzostwo świata, w obu przypadkach odpadając w I rundach (po porażkach z Władysławem Tkaczewem i Piotrem Swidlerem).
Zwyciężył bądź podzielił I miejsca m.in. w Sewilli (1992), Pontevedrze (1992), Buenos Aires (1993, 1998), Mondariz (2004, 2005, 2007), Rondzie (2006) i Ourense (2006).
Najwyższy ranking w karierze osiągnął 1 stycznia 1999, z wynikiem 2547 punktów zajmował wówczas 3. miejsce (za Danielem Camporą i Maksimem Sorokinem) wśród argentyńskich szachistów.

</doc>
<doc id="1001839" url="https://pl.wikipedia.org/wiki?curid=1001839" title="Kryry (Czechy)">
Kryry (Czechy)

Kryry – miasto w Czechach, Kraju usteckim, powiecie Louny zamieszkane przez 2302 osób (2016).
Pierwsza wzmianka o mieście pochodzi z roku 1320.

</doc>
<doc id="1001841" url="https://pl.wikipedia.org/wiki?curid=1001841" title="Sytuacja homoseksualistów w Andorze">
Sytuacja homoseksualistów w Andorze



</doc>
<doc id="1001843" url="https://pl.wikipedia.org/wiki?curid=1001843" title="Czerwona Skałka (Biała Woda)">
Czerwona Skałka (Biała Woda)

Czerwona Skałka – czerwono wybarwiona wapienna skała w Dolinie Biała Woda w Małych Pieninach. Znajduje się naprzeciwko ujścia potoku Zimna Studnia do płynącego dnem doliny potoku Biała Woda, na niewielkim zboczu po północnej stronie. Przy Czerwonej Skałce prowadząca doliną ścieżka turystyczna przekracza potok drewnianym mostkiem. Z powodu kształtu przypominającego sfinksa zwana jest także Skałą Sfinks, a z racji swojego położenia na dawnym osiedlu Kornaje nieistniejącej już łemkowskiej wsi Biała Woda także Kornajowską Skałą. Obecnie jest to teren rezerwatu przyrody Biała Woda.
Naprzeciwko Czerwonej Skałki, po drugiej stronie potoku znajdują się Konowalskie Skały. W dolinie Biała Woda jest jeszcze wiele innych skał. Największe i najciekawsze z nich to: Bazaltowa Skałka, Czubata, Smolegowa Skała, Kociubylska Skała i Brysztańskie Skały.

</doc>
<doc id="1001844" url="https://pl.wikipedia.org/wiki?curid=1001844" title="Gefrees">
Gefrees

Gefrees – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży w Smreczanach, przy autostradzie A9 i drodze B2.
Miasto położone jest ok. 20 km na południowy zachód od Bayreuth, ok. 25 km na południowy zachód od Hof i ok. 86 km na północny wschód od Norymbergi. 
Dzielnice.
W skład miasta wchodzą następujące dzielnice: 
Polityka.
Burmistrzem jest Harald Schlegel z SPD, jego poprzednikiem w latach 1984-2002 był Rudolf Ruckdeschel. Rada miasta składa się z 16 członków:

</doc>
<doc id="1001845" url="https://pl.wikipedia.org/wiki?curid=1001845" title="Pogezanie">
Pogezanie



</doc>
<doc id="1001847" url="https://pl.wikipedia.org/wiki?curid=1001847" title="Snekkar">
Snekkar



</doc>
<doc id="1001848" url="https://pl.wikipedia.org/wiki?curid=1001848" title="Memoriał Alfreda Smoczyka 1979">
Memoriał Alfreda Smoczyka 1979

XXIX Memoriał Alfreda Smoczyka odbył się 26 sierpnia 1979 r. Wygrał po raz trzeci Zenon Plech z Gdańska.
Bieg po biegu.
O Puchar KW MO

</doc>
<doc id="1001854" url="https://pl.wikipedia.org/wiki?curid=1001854" title="Rama (margaryna)">
Rama (margaryna)

Rama – marka margaryny, stworzona w 1924 przez Jana Jurgensa w wyniku ujednolicenia lokalnych nazw produkowanych przez jego firmę tłuszczów roślinnych. Pierwotnie nazwa marki brzmiała "Rahma", zmieniono ją ok. 1930 na obecną. Była to pierwsza na świecie margaryna produkowana na skalę przemysłową. W Polsce Rama pojawiła się na rynku w 1993 roku, a właścicielem marki był koncern Unilever. W 2018 roku Rama, wraz z innymi tłuszczami Unilever, została sprzedana firmie KKR &amp; Co.

</doc>
<doc id="1001855" url="https://pl.wikipedia.org/wiki?curid=1001855" title="Wenesekcja">
Wenesekcja

Wenesekcja – w medycynie jest to nacięcie żyły, np. w celu założenia wkłucia centralnego bądź wprowadzenia elektrod do żylnego układu krwionośnego (nacinanie żyły odpromieniowej).

</doc>
<doc id="1001856" url="https://pl.wikipedia.org/wiki?curid=1001856" title="Czartki (Chwałkowo)">
Czartki (Chwałkowo)

Czartki – przysiółek wsi Chwałkowo w Polsce, położona w województwie wielkopolskim, w powiecie średzkim, w gminie Środa Wielkopolska.
Wchodzi w skład sołectwa Chwałkowo.
W latach 1975–1998 Czartki administracyjnie należały do województwa poznańskiego.

</doc>
<doc id="1001860" url="https://pl.wikipedia.org/wiki?curid=1001860" title="Hope (album Swallow the Sun)">
Hope (album Swallow the Sun)

Hope jest trzecim studyjnym albumem fińskiego zespołu doom metalowego Swallow the Sun, wydanym w 2007 roku.

</doc>
<doc id="1001861" url="https://pl.wikipedia.org/wiki?curid=1001861" title="Disney Channel UK">
Disney Channel UK



</doc>
<doc id="1001862" url="https://pl.wikipedia.org/wiki?curid=1001862" title="SS-Untersturmführer">
SS-Untersturmführer

SS-Untersturmführer – stopień paramilitarny w III Rzeszy w Schutzstaffel (SS), który w Waffen-SS odpowiadał stopniowi podporucznika () Wehrmachtu. Jego odpowiednikiem w SA był SA-Sturmführer, który w 1935 zmieniony został na SS-Untersturmführer.

</doc>
<doc id="1001865" url="https://pl.wikipedia.org/wiki?curid=1001865" title="Kleszczów (Żory)">
Kleszczów (Żory)

Kleszczów – jedna z dzielnic miasta Żory.
Historia.
Zanim w wyniku procesów urbanizacyjnych Kleszczów stał się obecną dzielnicą miasta Żory, był osobną wsią notowaną jako "Kliszczów". 
Topograficzny opis Górnego Śląska z 1865 roku notuje stosunki ludnościowe na terenie wsi - ""Es befinden sich in Kliszczow in 88 Haushaltungen mit 399 nur polnisch Sprechende(...)."," czyli w tłumaczeniu na język polski: "W Kliszczowie znajduje się 88 gospodarstw domowych z 399 mieszkańcami mówiącymi tylko po polsku(...)".
Demografia.
Obecnie w Kleszczowie mieszka około 1870 mieszkańców i ciągle ich przybywa. W ostatnich 10 latach przybyło ok. 400 mieszkańców. 
Źródło statystyki: 
Kultura.
Dzielnica posiada własny Ośrodek Kultury - świetlicę powstałą w latach 80 XX wieku
Sport.
W 2011 roku powstał pierwszy w historii dzielnicy piłkarski klub sportowy. Został on powołany pod nazwą "KS Kleszczów" 14 stycznia 2011 w celu promowania piłki nożnej i innych dyscyplin sportowych.
W skład Komitetu Założycielskiego weszli: Hanna Lazar, Piotr Frysz, Leszek Kamiński i Arkadiusz Kuś. Na zebraniu założycielskim, którego przewodniczącym był Piotr Kosztyła, uchwalono statut KS Kleszczów i wybrano zarząd klubu. Prezesem został Piotr Frysz. Powołano organ kontroli wewnętrznej – Komisję Rewizyjną z przewodniczącym Arkadiuszem Kuś. 
Obecnym prezesem zarządu klubu jest Robert Lazar .
Edukacja.
W Kleszczowie działa Zespół Szkolno-Przedszkolny nr 6.
Przyroda.
W Kleszczowie znajdują się trzy stawy – Kleszczowiok, Kaganiec i Łakota. Dużą część dzielnicy zajmują tereny leśne.
Religia.
W Kleszczowe znajduje się kościół p.w Matki Bożej Częstochowskiej, działa również parafia p.w Matki Bożej Częstochowskiej. 

</doc>
<doc id="1001868" url="https://pl.wikipedia.org/wiki?curid=1001868" title="Standartenoberjunker">
Standartenoberjunker



</doc>
<doc id="1001870" url="https://pl.wikipedia.org/wiki?curid=1001870" title="Herkules (przedsiębiorstwo)">
Herkules (przedsiębiorstwo)

Herkules S.A. (d. Gastel Żurawie S.A. EFH Żurawie Wieżowe S.A.) – polskie przedsiębiorstwo budowlane z siedzibą w Warszawie, notowane od 2007 na Giełdzie Papierów Wartościowych.
Powstała w 2006 spółka zajmuje się wynajmem żurawi wieżowych górno- i dolnoobrotowych oraz urządzeń do automontażu żurawi.
Akcjonariat.
Według danych z lutego 2023 największymi znanymi akcjonariuszami spółki są:

</doc>
<doc id="1001871" url="https://pl.wikipedia.org/wiki?curid=1001871" title="Formuła 1 Sezon 1971">
Formuła 1 Sezon 1971

Sezon 1971 Formuły 1 – 22. sezon Formuły 1 organizowanej przez Fédération Internationale de l’Automobile. Rozpoczął się 6 marca 1971, i zakończył 3 października po jedenastu wyścigach.
Podsumowanie sezonu.
Po śmierci Rindta w poprzednim roku Lotus zaliczył słaby sezon z młodymi i niedoświadczonymi kierowcami takimi jak Emerson Fittipaldi. Zespół spędził dużo czasu eksperymentując z turbiną gazową i napędem na cztery koła. Mistrzostwo zdobył Jackie Stewart zasiadający za kierownicą Tyrrella.

</doc>
<doc id="1001872" url="https://pl.wikipedia.org/wiki?curid=1001872" title="Urniszewo">
Urniszewo

Urniszewo – osada w Polsce położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 miejscowość administracyjnie należała do województwa poznańskiego.
Historia.
Miejscowość pod zlatynizowaną nazwą "Urneschevo" wymieniona jest w łacińskim dokumencie wydanym w Poznaniu w 1281 roku sygnowanym przez króla polskiego Przemysła II.

</doc>
<doc id="1001874" url="https://pl.wikipedia.org/wiki?curid=1001874" title="Heaven for Everyone">
Heaven for Everyone

Heaven for Everyone – ballada rockowa napisana przez Rogera Taylora. Pierwotnie utwór pojawił się na albumie jego zespołu The Cross, "Shove it" z Freddiem Mercurym jako gościnnym wokalistą. W 1995 roku piosenkę w innej aranżacji umieszczono na albumie grupy Queen "Made in Heaven" i wydano jako pierwszy singel z tej płyty.
Teledysk The Cross przedstawiał Rogera Taylora i osoby w podeszłym wieku wchodzące po drabinie, by dotknąć nieba.
Podczas prac nad albumem "Shove It", w których brał udział Mercury, nagrano dwie wersje utworu: z Mercurym jako głównym wokalistą i jako wspomagającego Taylora (o 20 sek. dłuższa).
W wersji Queen usunięto mówiony wstęp, refren i pierwotną końcówkę. Celem tych zmian było prawdopodobnie uczynienie utworu bardziej przystępnym i lepiej nadającym się do radia.
"„Heaven for Everyone”" był pierwszym singlem z albumu "Made in Heaven" i został wydany dwa tygodnie przed jego premierą.

</doc>
<doc id="1001878" url="https://pl.wikipedia.org/wiki?curid=1001878" title="Mieczysław Mackiewicz">
Mieczysław Mackiewicz

Mieczysław Mackiewicz (ur. 9 maja 1880 Kurcieniszkach, zm. 6 sierpnia 1954 w Bangor) – generał brygady Wojska Polskiego, kawaler Orderu Virtuti Militari.
Życiorys.
Urodził się 9 maja 1880 we wsi Kurcieniszki, w gminie Balkuny, powiecie kalwaryjskim, w rodzinie Henryka i Salomei z Birszteinów. Kształcił się w Mariampolu i Szkole Junkrów w Petersburgu. Od 1902 oficer 26 Dywizji Piechoty w Grodnie. Walczył w wojnie rosyjsko-japońskiej 1904–1905. W 1913 nawiązał w Krakowie kontakt z Józefem Piłsudskim i konspiracyjnie został członkiem Związku Strzeleckiego. W 1914 dowódca kompanii na froncie niemieckim. W 1915 dostał się do niewoli niemieckiej. W obozach Helmstedt i Gardenlegen sformował polską szkołę podoficerską.
Zwolniony z niewoli w kwietniu 1918 został zatrudniony jako urzędnik cywilny w Komisji Wojskowej Tymczasowej Rady Stanu na stanowisku kierownika Referatu Personalnego. Jednocześnie kierował komórką wywiadowczą Polskiej Organizacji Wojskowej, której głównym zadaniem było udzielenie pomocy Polakom – dezerterom z armii niemieckiej i austro-węgierskiej oraz zdemobilizowanym żołnierzom I Korpusu Polskiego w Rosji. Jako były oficer armii rosyjskiej zwolniony z obozu jeńców reskryptem Rady Regencyjnej z 25 października 1918 roku został przydzielony do podległego jej Wojska Polskiego i mianowany na stopień majora.
Od października do grudnia 1918 był szefem Wydziału II Informacyjnego Sztabu Generalnego WP. Od 19 grudnia 1918 do 6 sierpnia 1920 organizator i dowódca 41 pułku piechoty. W międzyczasie, od 6 października 1919 do 12 kwietnia 1920 przydzielony został do Komisji Weryfikacyjnej. 1 stycznia 1920 Józef Piłsudski, jako Naczelny Wódz, mianował go członkiem Kapituły tymczasowej Orderu „Virtuti Militari” i nadał mu Krzyż Srebrny tego orderu. Dowódca Grupy Operacyjnej w walkach o Lidę – zdobył Lidę. W maju – czerwcu 1919 szef Misji Politycznej w Kownie (uważany przez Piłsudskiego za specjalistę od spraw litewskich). Po fiasku misji kwiecień – sierpień 1920 p.o. dowódcy 2 Dywizji Litewsko-Białoruskiej. Potem dowódca Grupy Operacyjnej i 18 Dywizji Piechoty. Ciężko ranny na froncie bolszewickim. 
W październiku 1920, po wyleczeniu z ran, został oficerem do zleceń Naczelnego Wodza. Od stycznia 1921 dowodził 30 Dywizji Piechoty. 3 maja 1922 został zweryfikowany w stopniu pułkownika ze starszeństwem z 1 czerwca 1919 i 87. lokatą w korpusie oficerów piechoty. W międzyczasie, od 15 listopada 1923 do 15 sierpnia 1924, był słuchaczem I kursu Centrum Wyższych Studiów Wojskowych w Warszawie. 26 maja 1926 objął dowództwo 26 Dywizji Piechoty w Skierniewicach. 16 marca 1927 Prezydent RP Ignacy Mościcki na wniosek Ministra Spraw Wojskowych, Pierwszego Marszałka Polski Józefa Piłsudskiego awansował go na generała brygady ze starszeństwem z dniem 1 stycznia 1927 i 1. lokatą w korpusie generałów. 8 marca 1935 został zwolniony ze stanowiska dowódcy dywizji, z zachowaniem dotychczasowego dodatku służbowego, a z dniem 30 września tego roku przeniesiony w stan spoczynku. 
Został osadnikiem wojskowym w Żydomli. Był członkiem władz Towarzystwa Rozwoju Ziem Wschodnich.
We wrześniu 1939 zgłosił się do służby, lecz nie otrzymał przydziału. Internowany w Rumunii w obozie w Băile Herculane. Po uwolnieniu formalnie przydzielony do 2 Korpusu we Włoszech. Po przybyciu do Wielkiej Brytanii i demobilizacji osiadł w Walii, gdzie zmarł 6 sierpnia 1954. 
Mieczysław Mackiewicz miał córkę Irenę i syna Władysława, który poległ w walkach pod Monte Cassino.

</doc>
<doc id="1001881" url="https://pl.wikipedia.org/wiki?curid=1001881" title="I bitwa pod Ypres">
I bitwa pod Ypres

I bitwa pod Ypres – pierwsza większa bitwa I wojny światowej, stoczona w październiku i listopadzie 1914 roku. Część tzw. wyścigu do morza.
Brytyjski Korpus Ekspedycyjny pod wodzą marszałka Johna Frencha został przerzucony na północ i zasilony dwiema nowymi dywizjami, które właśnie wylądowały w Belgii. W pobliżu miasta Ypres napotkano i zatrzymano oddziały niemieckie. Belgowie otworzyli śluzy rzeki Yser, zalewając nisko położone tereny i powstrzymując Niemców przed dalszym marszem. Miasto Ypres zostało zniszczone atakami lotniczymi i artyleryjskimi.
Niemcy nazwali bitwę „rzezią niewiniątek” (niem. "Kindermord"). Armie niemieckie składały się głównie z młodych ochotników, studentów. Poniosły one wielkie straty w starciu z mniejszymi, ale bardziej doświadczonymi oddziałami brytyjskimi, wśród których było wielu weteranów II wojny burskiej. W skład korpusu brytyjskiego wchodzili także żołnierze z Indii. Brytyjski Korpus Ekspedycyjny został mocno osłabiony podczas I bitwy pod Ypres, ale dała ona aliantom czas na przegrupowanie sił.
W 1917 roku żołnierze alianccy walczący pod Ypres zostali odznaczeni orderem Mons Star. Ostatni z nich, Alfred Anderson, zmarł w listopadzie 2005 roku.

</doc>
<doc id="1001885" url="https://pl.wikipedia.org/wiki?curid=1001885" title="Parafia św. Michała Archanioła w Bystrzycy Kłodzkiej">
Parafia św. Michała Archanioła w Bystrzycy Kłodzkiej

Parafia św. Michała Archanioła w Bystrzycy Kłodzkiej - parafia rzymskokatolicka z siedzibą w Bystrzycy Kłodzkiej, znajduje się w dekanacie bystrzyckim w diecezji świdnickiej. Była erygowana w XIV w. Jej proboszczem jest ks. kan. Andrzej Ćwik.

</doc>
<doc id="1001888" url="https://pl.wikipedia.org/wiki?curid=1001888" title="Parafia św. Jerzego w Długopolu Dolnym">
Parafia św. Jerzego w Długopolu Dolnym

 
Parafia św. Jerzego w Długopolu Dolnym znajduje się w dekanacie bystrzyckim w diecezji świdnickiej. Była erygowana w 1979 r. Jej proboszczem jest ks.Mariusz Kryśpiak.

</doc>
<doc id="1001890" url="https://pl.wikipedia.org/wiki?curid=1001890" title="Stara Synagoga w Makowie Mazowieckim">
Stara Synagoga w Makowie Mazowieckim

Stara Synagoga w Makowie Mazowieckim – pierwsza, drewniana synagoga znajdująca się niegdyś w Makowie Mazowieckim, w centrum dawnej dzielnicy żydowskiej.
Synagoga została zbudowana w 1717 roku. Uległa doszczętnemu zniszczeniu w 1928 roku. Nie jest jasne, czy spłonęła, czy została dobrowolnie rozebrana.

</doc>
<doc id="1001891" url="https://pl.wikipedia.org/wiki?curid=1001891" title="Abraham Kulwieć">
Abraham Kulwieć

Abraham Kulwieć, lit. Abraomas Kulvietis, łac. Abraham Culvensis; znany także jako Abraham Kulwiec, Abraham Kulwietz, Abraham Kulvietis (ur. około 1509 w Kulwie, zm. 19 lipca 1545 w Kulwie) – litewski działacz reformacji, propagator luteranizmu, prawnik i teolog.
Życiorys.
Dzieciństwo i wykształcenie.
Urodził się w znanej i zamożnej litewskiej rodzinie szlacheckiej. W latach 1528–1537 studiował na uniwersytecie w Krakowie. Zainteresowany ideami humanizmu, udał się na dalsze studia do Leuven (Niderlandy), gdzie uległ wpływowi Erazma z Rotterdamu. Przekonany o konieczności zreformowania chrześcijaństwa, wyjechał na studia do Wittenbergi, gdzie wykładali Marcin Luter i Filip Melanchton. Następnie w 1536 wyjechał do Lipska i Sieny, gdzie w 1537 otrzymał stopień doktora prawa.
Działalność.
W 1538 wrócił na Litwę, gdzie zaczął poprzez publiczne odczyty w Wilnie rozpowszechniać reformację luterańską. Około 1540 wybudował w Wilnie szkołę, do której uczęszczało 60 uczniów. Z powodu szerzenia wiary ewangelickiej był szykanowany i w końcu w 1542 zmuszony do wyjazdu do Prus Książęcych, gdzie w Królewcu został prywatnym nauczycielem księcia.
Był jednym z założycieli Uniwersytetu Albrechta w Królewcu, gdzie w 1544 jako pierwszy otrzymał katedrę języków: hebrajskiego i greckiego. Paul Speratus opisuje go jako cenionego wykładowcę i szanowanego członka Kościoła Pruskiego. Za radą Speratusa Kulwieć jako pierwszy przetłumaczył na język litewski katechizm luterański (wydrukowany w 1547 w Królewcu) oraz pieśni religijne. Napisał w języku łacińskim dzieło "Confessio fidei Abr. Culvensis" ("Wyznanie wiary Abr. Kulwiecia") (1543).
Ostatnie lata i śmierć.
W 1546 Kulwieć dowiedział się o ciężkiej chorobie matki i książę pruski Albrecht Hohenzollern, za pośrednictwem swojego wuja – króla Polski Zygmunta I – uzyskał dla niego glejt wjazdowy na Litwę. Kulwieć wyjechał tam już jako chory człowiek i zmarł wkrótce po przybyciu do rodzinnej Kulwy. Ten zgon wywołał falę plotek o otruciu Kulwiecia przez jego wrogów.

</doc>
<doc id="1001892" url="https://pl.wikipedia.org/wiki?curid=1001892" title="Peter Schilling">
Peter Schilling

Peter Schilling, właśc. Pierre Michael Schilling (ur. 28 stycznia 1956 w Stuttgarcie) – niemiecki piosenkarz, wykonawca muzyki synth pop.
Życiorys.
Pierwszy profesjonalny album Peter Schilling wydał w 1982. Przebojem okazała się jednak dopiero piosenka z jego trzeciej płyty "Error In The System" zatytułowana "Major Tom (Coming Home)", a opowiadająca o powrocie do domu fikcyjnego astronauty (który pierwszy raz pojawił się w utworach Davida Bowie ("Space Oddity", "Ashes to Ashes").
Peter Schilling wydał kilkanaście płyt, które nie odniosły jednak takiego sukcesu. Na listy przebojów trafił utwór "The Different Story" z 1989, wyprodukowany we współpracy z Michaelem Cretu z Enigmy, a także niektóre inne jego single (m.in. "Die Wüste Lebt" i "Terra Titanic").
W połowie lat 90. piosenkarz m.in. ze swoją ówczesną żoną stworzył zespół Space Pilots, który nagrał tylko jedną piosenkę.

</doc>
<doc id="1001893" url="https://pl.wikipedia.org/wiki?curid=1001893" title="Henryka Konarkowska-Sokolov">
Henryka Konarkowska-Sokolov



</doc>
<doc id="1001894" url="https://pl.wikipedia.org/wiki?curid=1001894" title="Izokliny">
Izokliny



</doc>
<doc id="1001897" url="https://pl.wikipedia.org/wiki?curid=1001897" title="Parafia św. Marii Magdaleny w Gorzanowie">
Parafia św. Marii Magdaleny w Gorzanowie

 
Parafia Marii Magdaleny w Gorzanowie znajduje się w dekanacie bystrzyckim w diecezji świdnickiej. Była erygowana w XIV w. Jej proboszczem jest ks. Jan Fecko 

</doc>
<doc id="1001898" url="https://pl.wikipedia.org/wiki?curid=1001898" title="Psalm 1">
Psalm 1

Psalm 1 – utwór otwierający biblijną Księgę Psalmów. Ma on charakter mądrościowy i razem z Psalmem 2 wprowadza w tematykę całego Psałterza.
Czas powstania.
Czas i okoliczności powstania Psalmu 1 nie jest ustalony jednoznacznie. Psalm 1 powstał prawdopodobnie po okresie niewoli, o czym świadczyć ma pełne emfazy wywyższenie Prawa. Jednak podobne treści zawiera np. już wcześniejsza Księga Jeremiasza: .
Treść i teologia.
Psalm 1 podejmuje temat dwóch dróg życia: sprawiedliwych i grzeszników. Tym dwóm drogom odpowiadają dwie części: pierwsza o szczęśliwym życiu ludzi sprawiedliwych, a druga o nieszczęśliwym życiu grzeszników. Szczególnie istotny jest pierwszy wiersz psalmu:
Stanowi on opis trzech stopni wchodzenia na drogę grzechu: poprzez słuchanie złych rad, naśladowanie sposobu postępowania, a ostatecznie dołączanie do tych, którzy złych rad udzielają. Określenie „Szczęśliwy”, było w tradycyjnych przekładach Biblii tłumaczone jako "błogosławiony" i nawiązywało bezpośrednio do ośmiu błogosławieństw ewangelicznych.
Ideałem do którego ma dążyć człowiek sprawiedliwy jest życie zgodne z zasadami moralnymi wynikającymi z Prawa Mojżeszowego, czyli Tory. Takie postępowanie prowadzi do wiecznego szczęścia, a chodzenie drogami grzeszników – do kary. Dyskutowane jest znaczenie wersu 5: "„Przeto nie ostoją się bezbożni na sądzie [...]”". W Starym Testamencie nie było jeszcze nauki o sądzie ostatecznym, prawdopodobnie chodzi więc tutaj o karę w życiu doczesnym.
Chrześcijańska egzegeza widzi w Psalmie 1 zapowiedź nauki Jezusa o drodze i bramie prowadzącej do życia (np. Mt 7,13); zaś Jezus pełniący wolę swojego ojca ma być wzorem człowieka sprawiedliwego, który postępuje zgodnie z zaleceniami Psalmu 1.

</doc>
<doc id="1001901" url="https://pl.wikipedia.org/wiki?curid=1001901" title="Grand Prix Australii na Żużlu 2002">
Grand Prix Australii na Żużlu 2002

Wyniki Grand Prix Australii 2002, dziesiątej (ostatniej) eliminacji Mistrzostw Świata Grand Prix w sezonie 2002.
Do 2012 roku były to jedyne zawody o Wielką Nagrodę Australii i zarazem jedne z dwóch rozegranych poza Europą.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą: (Jason Lyons i Mick Poole). Kontuzjowanych Carla Stonehewera i Grzegorza Walaska zastąpiło dwóch zawodników spoza listy kwalifikowanej rezerwy Bohumil Brhel i Steve Johnston. W nawiasach podano numery stałe.
Opis.
W drugim półfinale (bieg nr 24), Czech Lukáš Dryml spowodował upadek Szweda Mikaela Karlssona. Dryml został wykluczony, a Karlsson – odwieziony do szpitala – został sklasyfikowany na trzecim miejscu w tym biegu.

</doc>
<doc id="1001902" url="https://pl.wikipedia.org/wiki?curid=1001902" title="Podgaj (przysiółek w powiecie średzkim)">
Podgaj (przysiółek w powiecie średzkim)

Podgaj – przysiółek w Polsce położony w województwie wielkopolskim, w powiecie średzkim, w gminie Środa Wielkopolska. Miejscowość wchodzi w skład sołectwa Romanowo.
W latach 1975–1998 miejscowość administracyjnie należała do województwa poznańskiego.
We wsi znajduje się budynek, w którym w latach 1940-1943 ukrywał się komendant Inspektoratu Rejonowego Armii Krajowej Środa Wlkp. - porucznik Alfred Furmański, pseudonim "Maciej". Pomocy udzielił mu nauczyciel lokalnej szkoły, plutonowy Michał Matłowski. W tych samych latach w domu tym znajdował się punkt nasłuchowy AK Radia BBC. Wydarzenia te upamiętnia Głaz Alfreda Furmańskiego zlokalizowany przy skrzyżowaniu z drogą do Babina, przy opisywanym domu. Głaz ufundowało "społeczeństwo Ziemi Średzkiej" w 67. rocznicę utworzenia średzkiego rejonowego inspektoratu AK (2009).
Przypisy.
"Zobacz też: Podgaj"

</doc>
<doc id="1001904" url="https://pl.wikipedia.org/wiki?curid=1001904" title="Santiago de Cuba (prowincja)">
Santiago de Cuba (prowincja)

Santiago de Cuba – jedna z czternastu prowincji Kuby. Jej stolicą jest Santiago de Cuba. 
W prowincji uprawia się banany, kawę i kakao. Wydobywa się żelazo i nikiel. Również turystyka odgrywa niebagatelną rolę dla gospodarki prowincji.
Prowincja dzieli się na dziewięć gmin. Są to:

</doc>
<doc id="1001906" url="https://pl.wikipedia.org/wiki?curid=1001906" title="Santiago de Cuba (ujednoznacznienie)">
Santiago de Cuba (ujednoznacznienie)



</doc>
<doc id="1001907" url="https://pl.wikipedia.org/wiki?curid=1001907" title="Marek Tarnowski">
Marek Tarnowski

Marek Tarnowski, właściwie Wojciech Zieliński (ur. 22 kwietnia 1942, zm. 15 stycznia 2008 w Gdyni) – polski wokalista rockandrollowy i jazzowy.
Kariera muzyczna.
Pochodził z Gdyni i był jednym z pierwszych wokalistów spod znaku polskiego rock and rolla. W latach późniejszych zwracał się stopniowo w kierunku jazzu. 
Wówczas miał już za sobą udział w legendarnym Jazz Campingu na Kalatówkach (1959), zdobyte nagrody w konkursie festiwalu wokalistów jazzowych (w 1959 i 1960), występ na Jazz Jamboree '60, zaś w ankiecie miesięcznika "Jazz" zwyciężył czterokrotnie w kategorii „Wokalista”.
Śpiewał z następującymi zespołami muzycznymi: Rhythm and Blues, Big Band Jerzego Matuszkiewicza, Czerwono-Czarni, New Orleans Stompers, Rama 111 i Sami Swoi. Współpracował także z jazzmanami, takimi jak: Urszula Dudziak, Zbigniew Namysłowski, Michał Urbaniak, Włodzimierz Gulgowski, Czesław Bartkowski i Włodzimierz Nahorny. 
Zmarł na atak serca w gdyńskim szpitalu 15 stycznia 2008 roku.

</doc>
<doc id="1001908" url="https://pl.wikipedia.org/wiki?curid=1001908" title="Gottfried von Bismarck">
Gottfried von Bismarck

Gottfried Alexander Leopold Graf von Bismarck-Schönhausen (ur. 19 września 1962 w Uccle, Belgia – zm. 2 lipca 2007 w Londynie, Wielka Brytania) – niemiecki arystokrata, biznesmen oraz skandalista. Potomek Ottona von Bismarcka, premiera Prus, kanclerza Rzeszy zwanego "„Żelaznym Kanclerzem”". 
W 1986 r. głośno było o nim w związku ze śmiercią w jego łóżku w Oksfordzie Olivii Channon, córki brytyjskiego ministra transportu Paula Channona. Kobieta zmarła po przedawkowaniu narkotyków. Choć hrabiego nie było w tym czasie przy niej, to skazano go za posiadanie amfetaminy i kokainy. 
Do kolejnej afery z udziałem arystokraty doszło w 2006, kiedy z tarasu jego apartamentu wypadł i zginął Anthony Casey mężczyzna uczestniczący w homoseksualnej orgii. 
Zmarł w swoim apartamencie w Londynie. Prawdopodobną przyczyną śmierci było przedawkowanie narkotyków. 

</doc>
<doc id="1001911" url="https://pl.wikipedia.org/wiki?curid=1001911" title="Sytuacja homoseksualistów w Islandii">
Sytuacja homoseksualistów w Islandii



</doc>
<doc id="1001912" url="https://pl.wikipedia.org/wiki?curid=1001912" title="Maria Śnieżna">
Maria Śnieżna



</doc>
<doc id="1001917" url="https://pl.wikipedia.org/wiki?curid=1001917" title="Dagda">
Dagda



</doc>
<doc id="1001919" url="https://pl.wikipedia.org/wiki?curid=1001919" title="Ryszard Kosowski">
Ryszard Kosowski

Ryszard Kosowski (ur. 1 listopada 1952 w Chrzanowie) – polski polityk, samorządowiec, poseł na Sejm X kadencji, burmistrz Chrzanowa (2002–2014 i 2016–2018).
Życiorys.
Ukończył w 1977 studia na Akademii Ekonomicznej w Krakowie. Był księgowym Kopalni Węgla Kamiennego „Janina”, następnie od 1979 do 1981 był etatowym przewodniczącym Zarządu Miejsko-Gminnego Związku Socjalistycznej Młodzieży Polskiej w Libiążu. W latach 1981–1982 zatrudniony jako inspektor ekonomiczny w KWK „Janina”.
W 1977 wstąpił do Polskiej Zjednoczonej Partii Robotniczej. Z jej ramienia od 1982 do 1990 pełnił funkcję naczelnika miasta i gminy Libiąż. W 1989 został posłem na Sejm X kadencji z okręgu jaworznickiego. W latach 90. pracował jako kierownik robót w Przedsiębiorstwie Usługowym SENDPOL w Libiążu oraz jako zastępca kierownika Urzędu Rejonowego w Chrzanowie.
W 1998 został wybrany na radnego powiatu chrzanowskiego, pełnił funkcję wicestarosty (od stycznia 1999 do lipca 2000) i następnie (od grudnia 2000 do listopada 2001) starosty tego powiatu. W 2002 wygrał bezpośrednie wybory na burmistrza Chrzanowa. Cztery lata później w wyborach samorządowych w 2006 w pierwszej turze uzyskał reelekcję na następną kadencję (będąc popieranym przez zblokowane listy lokalnych ugrupowań i Platformy Obywatelskiej). W 2010 zadeklarował ubieganie się o reelekcję z ramienia PO i uzyskał ją w pierwszej turze. W 2014 nie został wybrany na kolejną kadencję, przegrywając z Markiem Niechwiejem; nie uzyskał także mandatu w sejmiku małopolskim. W marcu 2016 ponownie wybrany na burmistrza Chrzanowa, zwyciężył w drugiej turze wyborów uzupełniających przeprowadzonych po odwołaniu w wyniku referendum dotychczasowego burmistrza. W 2018 nie ubiegał się o ponowny wybór; został wówczas wybrany na radnego Chrzanowa.
Odznaczenia.
W 1980 otrzymał Brązowy, a w 1988 Złoty Krzyż Zasługi.

</doc>
<doc id="1001922" url="https://pl.wikipedia.org/wiki?curid=1001922" title="Karpin (powiat policki)">
Karpin (powiat policki)

Karpin (do 1945 niem. "Karpin") – osada w Polsce położona w województwie zachodniopomorskim, w powiecie polickim, w gminie Police, ok. 13 km na północny zachód od centrum Polic. Miejscowość usytuowana jest na Równinie Polickiej wśród lasów Puszczy Wkrzańskiej.
Historia.
Początki osady sięgają XVIII w. Była tu kolonia osadnicza rolników założona przez radcę wojennego Fryderyka Matthiasa. W wiekach późniejszych wielokrotnie sprzedawana. W poł. XIX w. obszar wsi zdrenowano. Ówcześni osadnicy zaczęli uprawiać zboża, pasze, rośliny oleiste, wydobywano torf, zajmowano się także tkactwem oraz hodowlą bydła i owiec. Wieś zaczęła się zaludniać nowymi kolonistami.
W czasie II wojny światowej wieś nie zniszczona, 27 kwietnia 1945 r. do opustoszałej wsi wkroczyły wojska radzieckie (2 Front Białoruski – 2 Armia Uderzeniowa) a administracja polska przejęła ją 4 października 1945 r. W drugiej połowie XX w. mieszkały tu przeważnie rodziny rolników oraz leśników. W latach 70. XX w. wzniesiono budynki inwentarskie (bukaciarnie) lecz hodowli bydła nie rozwinięto, później założono tam hodowle przynęt wędkarskich. Na przełomie lat 80 i 90. XX w. część domostw Karpina opustoszała, a z czasem popadła w ruinę. Obecnie osada samotnicza, zachowały się trzy gospodarstwa, jednak część budynków jest dzierżawiona (m.in. przez "Koło Łowieckie Kania", "Koło PTTK Laborale"). W jednej z zagród zachował się budynek dworski (obecnie odnowiony) wraz z pobliską aleją dębów i lip o założeniu parkowym.
Przynależność polityczno-administracyjna:
Demografia.
Ogólna liczba mieszkańców:
Ciekawostka.
W trakcie II wojny światowej na pobliskich łąkach k. Karpina zbudowano dużą instalację elektryczną. Zapalano ją w czasie nalotów lotniczych, miała imitować światła miast Polic oraz Szczecina i ściągać na siebie naloty.

</doc>
<doc id="1001923" url="https://pl.wikipedia.org/wiki?curid=1001923" title="Mazańczyce">
Mazańczyce

Mazańczyce (do 1945 niem. "Neu Ziegenort", dawniej "Grabowo") – osada leśna w Polsce położona w województwie zachodniopomorskim, w powiecie polickim, w gminie Police, ok. 1 km na południe od Trzebieży w pobliżu Karwiej Strugi.
Historia.
W latach 20. XX wieku powstała tu leśniczówka z przyległym gospodarstwem.
W czasie II wojny światowej nie zniszczona, osada została zajęta pod koniec kwietnia 1945 r. przez wojska radzieckie (2 Front Białoruski – 2 Armia Uderzeniowa) a we wrześniu 1946 r. została przekazana administracji polskiej po likwidacji tzw. Enklawy Polickiej i oddana zarządowi Lasów Państwowych. Po 1946 r. dalej istniała tu leśniczówka, jest ona objęta strefą B ochrony konserwatorskiej jako zabudowa o lokalnych walorach kulturowych. Pierwsi polscy osadnicy krótko Mazańczyce nazywali Grabowem. W latach 1989 - 1998 miejscowość należała do województwa szczecińskiego. Przynależność polityczno-administracyjna Mazańczyc – patrz Trzebież. 

</doc>
<doc id="1001924" url="https://pl.wikipedia.org/wiki?curid=1001924" title="MCI Capital">
MCI Capital

MCI Capital (wcześniej MCI Management) — notowany na Giełdzie Papierów Wartościowych w Warszawie fundusz inwestycyjny typu private equity utworzony w 1999 roku przez Tomasza Czechowicza.
Działalność.
MCI Capital SA to fundusz Private Equity specjalizujący się w procesach transformacji cyfrowej, inwestując w czyste modele internetowe (tzw. pure players), spółki przenoszące model biznesowy z tradycyjnej do cyfrowej gospodarki oraz spółki działające na rynku rozwoju infrastruktury internetowej. MCI realizuje inwestycje w obszarze early stage, growth stage i expansion/buyout w krajach Europy Środkowo-Wschodniej, a także w wybranych krajach Europy Zachodniej.
Łączna wartość aktywów pod zarządzaniem MCI na 31 sierpnia 2021 r. wynosi ok. 2,7 mld zł. Grupa zrealizowała łącznie 104 projekty inwestycyjne oraz dokonała ponad 68 pełnych wyjść.
W okresie od 1 stycznia 1999 r. do 31 marca 2021 r. MCI osiągnął stopę zwrotu netto na poziomie 27 proc. i uplasował się w czołówce europejskich funduszy private equity.
MCI Capital SA jest członkiem Polskiego Stowarzyszenia Inwestorów Kapitałowych.
Strategia inwestycyjna Grupy Kapitałowej MCI opiera się na trzech filarach wzrostu:
1. Inwestycjach w tzw. digital disruption — inwestycje w czyste modele internetowe (tzw. "pure players"), największe wzrosty prognozuje dla spółek działających w segmentach: media cyfrowe, e-commerce, marketplaces, Fintech, Internet of Things, Software as a Service, cloud computing, mobilny internet oraz rozrywka cyfrowa.
2. Inwestycjach w tzw. digital ecosystem — inwestycje w spółki działające na rynku rozwoju infrastruktury internetowej, takie jak telekomy i centra gromadzenia danych.
3. Inwestycjach w tzw. digital adaptation — wsparcie inwestycyjne w spółki, które po osiągnięciu wiodącej pozycji w tradycyjnej gospodarce, mają ambicje aby wspiąć się na poziom europejski i globalny dzięki wykorzystaniu możliwości Internetu.

</doc>
<doc id="1001926" url="https://pl.wikipedia.org/wiki?curid=1001926" title="Pienice">
Pienice

2 miejscowości w Polsce:

</doc>
<doc id="1001929" url="https://pl.wikipedia.org/wiki?curid=1001929" title="Parafia Wniebowzięcia Najświętszej Maryi Panny w Idzikowie">
Parafia Wniebowzięcia Najświętszej Maryi Panny w Idzikowie

Parafia Wniebowzięcia Najświętszej Maryi Panny w Idzikowie znajduje się w dekanacie bystrzyckim w diecezji świdnickiej. Była erygowana w XV w. Jej proboszczem jest ks. Edward Romuald Czarny.

</doc>
<doc id="1001930" url="https://pl.wikipedia.org/wiki?curid=1001930" title="Pienice (województwo zachodniopomorskie)">
Pienice (województwo zachodniopomorskie)

Pienice (do 1945 niem. "Herzberg") – osada w Polsce położona w województwie zachodniopomorskim, w powiecie polickim, w gminie Police, ok. 1 km na południowy zachód od Trzebieży w pobliżu Leśnogóry.
Miejscowość usytuowana jest w Puszczy Wkrzańskiej w lasach Nadleśnictwa Trzebież. W bliskości osady przebiega droga wojewódzka nr 114 oraz bocznica szlakowa. 
Historia.
Zgodnie z opisem Pomorza Ludwiga Wilhelma Brüggemanna z 1779 r. osada należała do biskupa z Ueckermünde. Od 1863 znana jako "Duefterort", była w niej smolarnia należąca do państwa. Osadę tę zaczęto wkrótce nazywać Górą Serdeczną ("Herzberg"). W latach 20. XX wieku smolarnię rozebrano. 
W czasie II wojny światowej nie zniszczona, osada została zajęta pod koniec kwietnia 1945 r. przez wojska radzieckie (2 Front Białoruski – 2 Armia Uderzeniowa) i latem 1945 r. została oddana po administrację Polskich Lasów Państwowych. Po 1946 powstała tu leśniczówka. W latach 1989 - 1998 miejscowość należała do województwa szczecińskiego. Przynależność polityczno-administracyjna Pienic patrz Trzebież.
Geografia i turystyka.
Obecnie osada samotnicza zachowały się dwa gospodarstwa.
W pobliżu osady biegnie Szlak Ornitologów i Szlak „Puszcza Wkrzańska”.

</doc>
<doc id="1001933" url="https://pl.wikipedia.org/wiki?curid=1001933" title="Podbrzezie (województwo zachodniopomorskie)">
Podbrzezie (województwo zachodniopomorskie)

Podbrzezie (do 1945 niem. "Neuhaus F. bei Falkenwalde") – osada w Polsce położona w województwie zachodniopomorskim, w powiecie polickim, w gminie Police. Miejscowość usytuowana jest na Równinie Polickiej wśród lasów Puszczy Wkrzańskiej.
Historia.
W latach 1989–1998 miejscowość należała do województwa szczecińskiego.
Nazwę "Podbrzezie" wprowadzono urzędowo w 1947 roku.

</doc>
<doc id="1001934" url="https://pl.wikipedia.org/wiki?curid=1001934" title="Dagda (miasto)">
Dagda (miasto)

Dagda – miasto w południowo-wschodniej Łotwie, nad jeziorem Dagda, przy drodze z Krasławia do Lucyna, siedziba administracyjna novadu Dagda. W 2016 roku liczyło 2178 mieszkańców.
Historia.
Miejscowość została założona w XVII wieku i była własnością rodu von Hülsenów. W języku niemieckim funkcjonowała pod nazwą Dageten. W latach 40. XVIII wieku von Hülsenowie ufundowali murowany kościół Świętej Trójcy, który wzniesiony został w stylu barokowym w miejsce dawnego drewnianego kościoła. W 1801 roku Dagdę nabyli Bujniccy. W 1863 roku spłonął majątek Bujnickich. Pożar strawił m.in. wzbogaconą przez Bujnickich bibliotekę i archiwum po von Hülsenach, jednak nie zniszczył okazałego założenia parkowego. W 1950 roku miejscowość otrzymała status osiedla typu miejskiego i została ustanowiona siedzibą administracyjną rejonu Dagda, którą była do 1962 roku, do momentu likwidacji rejonu Dagda i wcieleniu jego obszaru do rejonu Krasław. W 1992 roku Dagda otrzymała prawa miejskie. W 2009 roku miasto zostało siedzibą nowo utworzonego novadu Dagda.

</doc>
<doc id="1001935" url="https://pl.wikipedia.org/wiki?curid=1001935" title="Stare Leśno">
Stare Leśno

Stare Leśno (do 1945 niem. "Alt Leese") – osada w Polsce położona w województwie zachodniopomorskim, w powiecie polickim, w gminie Police.
Historia.
Kolonia "Lese" została założona w latach 1776/1777 w Puszczy Wkrzańskiej dla dziesięciu rodzin tkaczy i jednej rodziny osadniczej. Osada otrzymała początkowo 124 morgi ziemi, a w 1800 r. dodano jeszcze 53 morgi. Później powiększono majątek o 42 morgi tak, że 1864 r. wynosił on 219 mórg, z czego pola uprawne stanowiły 150 mórg, a łąki 63 morgi. W 1862 r. w osadzie mieszkało 38 rodzin liczących 193 osoby, wśród których był jeden szewc, dwóch handlarzy artykułami spożywczymi i 26 drwali. Inwentarz żywy osady w 1864 r. wynosił: 24 konie, 42 krowy, 28 owiec, 41 świń i 15 kóz. Do 1925 r. wieś należała do rodziny Brüssow, potem przeszła do zakładów opiekuńczych "Kuckenmühlen Anstalten" w Szczecinie. W 1925 r. mieszkało tu 112, w 1933 r. 184, a w 1939 r. 181 osób.
Dnia 15.10.1939 wieś została włączona do tworzonego wówczas Wielkiego Szczecina (niem. Stadtkreis Stettin).
W latach 1989 - 1998 miejscowość należała do województwa szczecińskiego.
Turystyka.
Przez wieś przebiegają Szlak Policki i szlak czarny Leśno Górne – Tanowo.

</doc>
<doc id="1001936" url="https://pl.wikipedia.org/wiki?curid=1001936" title="Stary Dębostrów">
Stary Dębostrów

Stary Dębostrów – część wsi Dębostrów w Polsce, położona w województwie zachodniopomorskim, w powiecie polickim, w gminie Police.
W latach 1989 - 1998 Stary Dębostrów należał do województwa szczecińskiego.

</doc>
<doc id="1001937" url="https://pl.wikipedia.org/wiki?curid=1001937" title="Ortopantomograf">
Ortopantomograf

Ortopantomograf, pantomograf - aparat rentgenowski, wykorzystywany głównie w badaniu czaszki, w tym uzębienia. Stosowany w medycynie od lat 50. XX wieku, wynaleziony przez Amerykanina George'a Danoff'a i unowocześniony później przez Polaka Roberta Wiśniewskiego (2003).
W ostatnich latach, ze względu na postęp w technologii badawczej, wykorzystywany jest głównie do diagnozowania wad uzębienia. Dzięki niemu wykonuje się zdjęcia pantomograficzne przydatne w licznych zabiegach, np. wszczepianiu implantów.

</doc>
<doc id="1001938" url="https://pl.wikipedia.org/wiki?curid=1001938" title="Turznica">
Turznica

2 miejscowości w Polsce:

</doc>
<doc id="1001940" url="https://pl.wikipedia.org/wiki?curid=1001940" title="Parafia św. Józefa Oblubieńca w Międzygórzu">
Parafia św. Józefa Oblubieńca w Międzygórzu

Parafia św. Józefa Oblubieńca Najświętszej Maryi Panny w Międzygórzu znajduje się w dekanacie bystrzyckim w diecezji świdnickiej. Była erygowana w XVIII wieku. W dniu 21 czerwca 2018 parafię przejęli ojcowie misjonarze Krwi Chrystusa CPPS.

</doc>
<doc id="1001941" url="https://pl.wikipedia.org/wiki?curid=1001941" title="Memoriał Alfreda Smoczyka 1980">
Memoriał Alfreda Smoczyka 1980

XXX Memoriał Alfreda Smoczyka odbył się 24 sierpnia 1980 r. Wygrał Robert Słaboń z wrocławskiego klubu.

</doc>
<doc id="1001943" url="https://pl.wikipedia.org/wiki?curid=1001943" title="Turznica (województwo zachodniopomorskie)">
Turznica (województwo zachodniopomorskie)

Turznica (do 1945 niem. "Arneburg") – osada leśna w Polsce położona w województwie zachodniopomorskim, w powiecie polickim, w gminie Police. Miejscowość usytuowana jest na Równinie Polickiej wśród lasów Puszczy Wkrzańskiej, przy drodze łączącej Jasienicę z Nową Jasienicą.
Historia.
W 1917 r. została zbudowana tu przez ówczesne władze leśne leśniczówka. Osadę do 1939 roku zamieszkiwało 8 osób.
W czasie II wojny światowej osada niezniszczona, 27 kwietnia 1945 r. do wsi wkroczyły wojska radzieckie (2 Front Białoruski – 2 Armia Uderzeniowa), a administracja polska przejęła ją we wrześniu 1946 r. po likwidacji tzw. Enklawy Polickiej. Po wojnie do 1955 r. osada niezamieszkana, później ponownie stała się leśniczówką Nadleśnictwa Trzebież.
W latach 1989 – 1998 miejscowość należała do województwa szczecińskiego.

</doc>
<doc id="1001953" url="https://pl.wikipedia.org/wiki?curid=1001953" title="Parafia św. Małgorzaty w Starej Łomnicy">
Parafia św. Małgorzaty w Starej Łomnicy

 
Parafia św. Małgorzaty w Starej Łomnicy znajduje się w dekanacie bystrzyckim w diecezji świdnickiej. Prowadzą ją sercanie biali. Była erygowana w XIV w. Jej proboszczem jest o. Józef Kuciński SSCC.

</doc>
<doc id="1001955" url="https://pl.wikipedia.org/wiki?curid=1001955" title="Bright Eyes (singel Blind Guardian)">
Bright Eyes (singel Blind Guardian)

Bright Eyes – singel zespołu Blind Guardian wydany tylko w Japonii. Ma taką samą okładkę jak kolejny singel grupy – Mr. Sandman, ale nieco inną listę utworów.

</doc>
<doc id="1001963" url="https://pl.wikipedia.org/wiki?curid=1001963" title="Podział administracyjny Kuby">
Podział administracyjny Kuby

Kuba dzieli się na gminę specjalną (Isla de la Juventud) i 15 prowincji, które dzielą się na 168 gmin.
Obecny podział.
Od 1 stycznia 2011 wydzielono 2 nowe prowincje (Artemisa i Mayabeque), zlikwidowano jedną (Hawana) i zmieniono granice jednej (Pinar del Río). Prowincje dzielą się na gminy, których łącznie jest 168. Miasto Hawana jest podzielone na 15 dzielnic. 
1. Pinar del Río (11 gmin)
2. Artemisa (11 gmin)
3. Ciudad de la Habana (15 dzielnic)
4. Mayabeque (11 gmin)
5. Matanzas (13 gmin)
6. Cienfuegos (8 gmin)
7. Villa Clara (13 gmin)
8. Sancti Spíritus (8 gmin)
9. Ciego de Avila (10 gmin)
10. Camagüey (13 gmin)
11. Las Tunas (8 gmin)
12. Granma (13 gmin)
13. Holguín (14 gmin)
14. Santiago de Cuba (9 gmin)
15. Guantánamo
16. Gmina specjalna Isla de la Juventud
Lata 1976-2010.
W 1976 przeprowadzono największą reformę administracyjną, dzieląc kraj na 14 prowincji i jedną specjalną gminę (Isla de la Juventud). Prowincję Las Villas podzielono wówczas na Cienfuegos, Villa Clara i Sancti Spíritus, a prowincję Oriente podzielono na Las Tunas, Granma, Holguín, Santiago de Cuba i Guantánamo. Z prowincji Camagüey wydzielono Ciego de Avila, z prowincji Hawana wydzielono samą stolicę jako miasto na prawach prowincji, a z prowincji Pinar del Río wydzielono gminę specjalną Isla de la Juventud.
Lata 1902-1975.
Do 1975 wyspa podzielona była na 6 prowincji:

</doc>
<doc id="1001964" url="https://pl.wikipedia.org/wiki?curid=1001964" title="Parafia św. Wawrzyńca w Starym Waliszowie">
Parafia św. Wawrzyńca w Starym Waliszowie

 
Parafia św. Wawrzyńca Męczennika w Starym Waliszowie - znajduje się w dekanacie bystrzyckim w diecezji świdnickiej. Była erygowana w XIV w. Jej proboszczem jest ks. Krzysztof Krauzowicz.

</doc>
<doc id="1001967" url="https://pl.wikipedia.org/wiki?curid=1001967" title="Sytuacja homoseksualistów w Finlandii">
Sytuacja homoseksualistów w Finlandii



</doc>
<doc id="1001972" url="https://pl.wikipedia.org/wiki?curid=1001972" title="Opona z Bayeaux">
Opona z Bayeaux



</doc>
<doc id="1001976" url="https://pl.wikipedia.org/wiki?curid=1001976" title="Model parametryczny">
Model parametryczny

Modele parametryczne – w identyfikacji procesów, modele o ściśle zdefiniowanej strukturze.
Identyfikacja takich modeli zazwyczaj rozpoczyna się od etapu identyfikacji samej struktury, gdyż od niej bezpośrednio zależy liczba parametrów, których wartości będzie trzeba wyznaczyć na dalszym etapie (dla niektórych zastosowań, na przykład dla syntezy regulatora adaptacyjnego, wystarcza samo określenie struktury). Po wyznaczeniu struktury modelu, sam etap wyznaczania wartości parametrów nazywa się często etapem estymacji parametrów dla podkreślenia, że jest to jedynie jeden z końcowych etapów całego procesu identyfikacji.
Przeciwieństwem modeli parametrycznych są modele nieparametryczne.
Modele sygnałów i obiektów.
Do parametrycznych modeli sygnałów opisanych ciągami czasowymi zalicza się następujące modele:
Do parametrycznych modeli wejściowo-wyjściowych obiektów zalicza się następujące modele:
Metody identyfikacji.
Podstawowymi metodami identyfikacji modeli parametrycznych są:

</doc>
<doc id="1001977" url="https://pl.wikipedia.org/wiki?curid=1001977" title="Esporte Clube Comercial">
Esporte Clube Comercial



</doc>
<doc id="1001983" url="https://pl.wikipedia.org/wiki?curid=1001983" title="Another Stranger Me">
Another Stranger Me

Another Stranger Me – singel grupy muzycznej Blind Guardian pochodzący z albumu A Twist in the Myth.

</doc>
<doc id="1001984" url="https://pl.wikipedia.org/wiki?curid=1001984" title="Parafia św. Jerzego w Wilkanowie">
Parafia św. Jerzego w Wilkanowie

 
Parafia św. Jerzego w Wilkanowie znajduje się w dekanacie bystrzyckim w diecezji świdnickiej. Była erygowana w XVII w. Jej proboszczem jest ks. Marian Prochera.

</doc>
<doc id="1001985" url="https://pl.wikipedia.org/wiki?curid=1001985" title="Memoriał Alfreda Smoczyka 1981">
Memoriał Alfreda Smoczyka 1981

XXXI Memoriał Alfreda Smoczyka odbył się 23 sierpnia 1981 r. Wygrał Leonard Raba z opolskiego klubu. 
Sędzia przerwał zawody po 16 biegu z powodu opadów deszczu.
Bieg po biegu.
O Puchar ZSZZ Solidarność

</doc>
<doc id="1001986" url="https://pl.wikipedia.org/wiki?curid=1001986" title="Model nieparametryczny">
Model nieparametryczny

Modele nieparametryczne – w identyfikacji procesów, modele nie posiadające struktury, którą trzeba by identyfikować. Ponieważ etap identyfikacji struktury modelu parametrycznego jest często bardzo skomplikowany, modele nieparametryczne stosuje się bardzo często na wstępnych etapach identyfikacji, dla uzyskania podstawowej wiedzy o badanym systemie. 
Do modeli nieparametrycznych zaliczane są:

</doc>
<doc id="1001993" url="https://pl.wikipedia.org/wiki?curid=1001993" title="Zork">
Zork

Zork – seria gier komputerowych, będąca jako jedna z pierwszych z gatunku fikcji interaktywnej. Pierwsza wersja "Zorka" została napisana w latach 1977–1979 przez Tima Andersona, Marca Blanka, Bruce'a Danielsa i Dave'a Leblinga, na komputerze DEC PDP-10 w języku programowania MDL. Wszyscy czterej studiowali wówczas na MIT.
Słowo "Zork" wywodzi się z terminologii, stosowanej wówczas w żargonie hackerskim na MIT i oznaczało niedokończony program.
Programiści ukończoną grę planowali nazwać "Dungeon", ale termin "Zork" przylgnął do projektu.
Trzech programistów "Zorka" założyło w 1979 r. firmę Infocom, która wydała potem wiele gier, opartych na serii. Pierwotna trylogia Zork I-III została wydana na większość, popularnych wówczas, komputerów osobistych: Apple II, Commodore 64, ośmiobitowe komputery Atari, TRS-80, CP/M i na IBM PC.
Zork I został wydany na dyskietkach formatu 5¼ cala i 8 cali. Do odtwarzania "Zorka" Joel Berez i Marc Blank napisali wyspecjalizowaną maszynę wirtualną, nazwaną Z-machine.
Trylogia została napisana w Zork Implementation Language, języku podobnym do Lispu.
Pierwszy interpreter kodu źródłowego Zork Implementation Language został napisany przez Scotta Cutlera na komputer TRS-80.
Pierwsza część trylogii została pierwotnie opublikowana przez firmę Personal Software w 1980 r. pod nazwą "Zork". Potem dystrybucją wszystkich swoich gier Infocom zajął się sam. Częścią powodu, dla którego gra została rozbita na trzy części, była mała ilości pamięci, dostępnej wówczas na komputerach domowych.
"Zork" rozgrywa się w podziemnym labiryncie. Gracz wciela się w bezimiennego poszukiwacza przygód, którego celem jest gromadzenie skarbów, ukrytych w pieczarach. W pieczarach napotkać można różne osobliwe istoty i przedmioty, na przykład "grue" – czającego się w mroku stwora o wątpliwej proweniencji, bądź "zorkmidy", miejscową walutę.
Seria "Zork".
Późniejsze kompilacje.
W 1991 roku firma Activision wydała "The Lost Treasures of Infocom", kompilację, zawierającą 20 gier, w tym pierwotną trylogię "Zork I-III", trylogię "Enchanter", "Beyond Zork" i "Zork Zero". W 1992 r. wydano drugą część, na której zamieszczono grę "Wishbringer" i dziesięć innych gier
W 1996 r. wydano następną kompilację – "Classic Text Adventure Masterpieces of Infocom", która zawierała wszystkie tekstowe gry związane z serią "Zork": trylogie "Zork" i "Enchanter" i gry "Wishbringer", "Beyond Zork" i "Zork Zero".
W latach 1989–1991 wydawnictwo Avon Books opublikowało sześć książek, opartych na serii "Zork".
Zork w mediach.
W serialu telewizyjnym produkcji NBC "Chuck", główny bohater - Chuck Bartowski zafascynowany był grą Zork, co doprowadziło to tego, iż on i jego współlokator Bryce Larkin, na uniwersytecie Stanford napisali swoją własną wersję tego tytułu. Jeden z dialogów został potem użyty do zakodowania wiadomości którą Chuck otrzymał od umierającego przyjaciela.
Polecenia.
Analizator składniowy gier "Zork" umożliwia formułowanie nie tylko prostych poleceń, typu "take lamp" (weź lampę), ale i poleceń złożonych, na przykład "put the lamp and sword in the backpack" (włóż lampę i miecz do plecaka), "look under the rug" (zajrzyj pod dywan), albo "drop all except book" (wyrzuć wszystko, oprócz książki). Gra rozumie wiele słów, na przykład "take" (zabierz), "drop" (wyrzuć), "examine" (obejrzyj), "attack" (atakuj), "climb" (wspinaj się), "open" (otwórz), "close" (zamknij), "count" (policz) i wiele innych. Można również używać poleceń typu "save" (zapisz) i "restore" (wczytaj), "script" i "unscript" (włączenie i wyłączenie zapisu lub drukowania przebiegu sesji) i "quit" (zakończ grę).

</doc>
<doc id="1001995" url="https://pl.wikipedia.org/wiki?curid=1001995" title="Ghajini (film 2005)">
Ghajini (film 2005)

Ghajini (inny tytuł: „Gajini”) – indyjski thriller w języku tamilskim wyreżyserowany w 2005 roku przez A.R. Murugadossa. W filmie grają aktorzy z południa Indii z Kollywood i Tollywood – Tamil Surya Sivakumar, mówiąca w malajalam Asin z Kerali i Pradeep Singh Rawat, którego ojczystym językiem jest telugu. Film jest indyjską wersją hollywoodzkiego dramatu Christopher Nolana nagrodzonego Oscarem "Memento" (2000).
Fabuła.
Sanjay Ramasamy (Surya Sivakumar) to bogaty biznesmen, który cierpi na utratę pamięci krótkotrwałej. Uraz pojawił się, gdy Sanjay bezskutecznie broniąc życia ukochanej Kalpany (Asin) został uderzony przez napastnika w głowę. Teraz dysponuje tylko kwadransem pamięci, fotografując i notując zbiera informacje o zbrodni. Wytatuowane na jego ciele wiadomości mają mu umożliwić zemstę. Sanjaya ściga policjant prowadzący śledztwo w sprawie serii morderstw.

</doc>
<doc id="1001997" url="https://pl.wikipedia.org/wiki?curid=1001997" title="Parafia św. Marii Magdaleny w Wójtowicach">
Parafia św. Marii Magdaleny w Wójtowicach

 
Parafia św. Marii Magdaleny w Wójtowicach znajduje się w dekanacie bystrzyckim w diecezji świdnickiej. Była erygowana w XV w.
Linki zewnętrzne.
Parafie w dekanacie Bystrzyca Kłodzka

</doc>
<doc id="1001998" url="https://pl.wikipedia.org/wiki?curid=1001998" title="Zora Neale Hurston">
Zora Neale Hurston

Zora Neale Hurston (ur. 7 stycznia 1891 w Notasulgi, zm. 28 stycznia 1960 w Fort Pierce) – amerykańska powieściopisarka, autorka krótkich opowiadań, folklorystka i antropolożka. Spośród jej czterech powieści i ponad 50 wydanych opowiadań, sztuk i esejów, najbardziej znana jest powieść "Ich oczy oglądały Boga" (1937).
Poza nowymi edycjami jej dzieł wydanymi po ponownym zainteresowaniu autorką w 1975, jej rękopis "Every Tongue Got to Confess" (2001), będący kolekcją bajek ludowych zebranych w latach dwudziestych, został pośmiertnie opublikowany po tym, jak został odkryty w archiwach Instytutu Smithsona.
Życiorys.
Wczesne lata.
Hurston była piątym z ośmiorga dzieci Johna Hurtsona i Lucy Ann Hurtson (z domu Potts). Jej ojciec był kaznodzieją w kościele baptystów, dzierżawcą ziemi i stolarzem, a jej matka nauczycielem w szkole. Urodziła się w Notasulga w Alabamie 7 stycznia 1891, gdzie dorastał jej ojciec, a dziadek był kaznodzieją w kościele baptystów.
Kiedy miała 3 lata, jej rodzina przeprowadziła się do Eatonville na Florydzie; w 1887 było to jedno z pierwszych całkowicie czarnych miast włączonych w Stanach Zjednoczonych. Hurston zawsze czuła, że Eatonville był dla niej domem, ponieważ tam dorastała i czasami twierdziła, że to jej miejsce urodzenia. Jej ojciec został później wybrany na burmistrza miasta w 1897, a w 1902 został kaznodzieją w tamtejszym największym kościele, Macedonia Missionary Baptist. Hurston później używała Eatonville jako tła dla swoich opowieści. Było to miejsce, gdzie Afroamerykanie mogli żyć jak chcieli, niezależnie od białego społeczeństwa. W 1901, pewni nauczyciele z północy odwiedzili Eatonville i dali Hurston kilka książek, które otwarły jej umysł na literaturę; opisała to jako rodzaj „narodzin”. Hurston spędziła resztę dzieciństwa w Eatonville, opisuje doświadczenie dojrzewania tam w eseju "How It Feels to Be Colored Me" (1928).
W 1904 zmarła jej matka. Ojciec ponownie się ożenił z Matte Moge; było to uważane za drobny skandal, ponieważ chodziły słuchy, że miał powiązania z Moge zanim zmarła jego pierwsza żona. Ojciec i macocha Hurston wysłali ją do szkoły z internatem u baptystów w Jacksonville na Florydzie. W końcu przestali płacić za jej czesne i szkoła ją wydaliła. Pracowała później jako pokojówka dla głównej wokalistki podróżującej spółki teatralnej, Gilbert &amp; Sullivan.
W 1917, Hurston zaczęła uczęszczać do Morgan College, oddziału szkoły średniej uniwersytetu Morgan State, historycznie czarnego kolegium w Baltimore w stanie Maryland. W tym czasie, najwidoczniej by kwalifikować się do bezpłatnej edukacji w szkole średniej (być może także by odzwierciedlić jej literackie narodziny), 26-letnia Hurston zaczęła twierdzić, że urodziła się w 1901. Ukończyła szkołę średnią Morgan State University w 1918.
Kolegium.
W 1918, Hurston rozpoczęła studia na Uniwersytecie Howarda, gdzie została jedną z najwcześniejszych nowicjuszek żeńskiego stowarzyszenia Zeta Phi Beta. Była także współzałożycielką „The Hilltop" – uniwersyteckiej gazetki studenckiej. W trakcie studiów odbyła kursy hiszpańskiego, angielskiego, greckiego i wystąpień publicznych za które otrzymała dyplom Associate w 1920. W 1921 napisała krótkie opowiadanie, "John Redding Goes to Sea," które zakwalifikowało ją do zostania członkiem klubu literackiego Alaine Locke – The Stylus. Hurston opuściła Howard w 1924. W 1925 otrzymała stypendium na Barnard College na Uniwersytecie Kolumbia, gdzie była jedyną czarną studentką w kolegium. Hurston otrzymała licencjat z antropologii w 1928, w wieku 37 lat. Studiując w Barnard, przeprowadziła badania etnograficzne przy boku antropologa Franza Boasa z Uniwersytetu Kolumbia. Pracowała też z Ruth Benedict, jak również z koleżanką ze studiów, Margaret Mead. Po ukończeniu Barnard Collage Hurston spędziła 2 lata jako magistrantka antropologii na Uniwersytecie Kolumbia.
Dorosłość.
W 1927 Hurston wyszła za Herberta Sheena – muzyka jazzowego, kolegę z koledżu w Howard, który później został lekarzem. Ich małżeństwo zakończyło się w 1931. W 1939, podczas gdy Hurston pracowała dla Works Progress Administration, wyszła za Alberta Price’a, który był 25 lat młodszy od niej; to małżeństwo zakończyło się po siedmiu miesiącach.
Mieszkała w Eau Gallie na Florydzie w roku 1929 i ponownie w 1951. W latach 30. XX w. Hurston była mieszkanką Westfield w New Jersey. W 1934 założyła szkołę teatralną „opartą na czystej murzyńskiej ekspresji” na Bethune-Cookman University (w tamtym czasie, Bethune-Cookman College), historycznie czarnym kolegium w Daytona Beach na Florydzie.
W późniejszych latach, poza kontynuowaniem kariery literackiej, Hurston pracowała na wydziale North Carolina College for Negroes (obecnie North Carolina Central University) w Durham w Karolinie Północnej.
Dziedzictwo i wyróżnienia.
W 1956 Hurston otrzymała nagrodę Bethune-Cookman College Award for Education and Human Relations w uznaniu za jej osiągnięcia. Wydział filologii angielskiej na Bethune-Cookman College wciąż stara się pielęgnować i chronić jej spuściznę literacką.
Antropologiczne i folklorystyczne prace badawcze.
Hurston dużo podróżowała po Karaibach i Południowej Ameryce, gdzie prowadziła badania nad lokalnymi praktykami kulturowymi. Na podstawie badań, sponsorowanych przez Charlotte Osgood Mason, bogatą filantropkę, Hurston napisała "Mules and Men" w 1935. Prowadziła także badania w tartakach, w których poruszyła kwestię wykorzystywania seksualnego czarnych kobiet w celach prokreacyjnych. Później Hurston określiła to zjawisko jako „paramour rights” w odniesieniu do niewolnictwa seksualnego. Książka zawiera także sporo folkloru. Materiał z badań posłużył jej również do napisania powieści m.in. "Jonah’s Gourd Vine" (1934).
W 1939 i 1937 dzięki wsparciu finansowym Fundacji Guggenheima Hurston wyjechała na badania na Jamajkę i Haiti, gdzie zbierała materiał do książki pt. "Tell My Horse" (1938).
Od października 1947 do lutego 1948, mieszkała w Puerto Cortes na północnym wybrzeżu Hondurasu. Marzyła o odnalezieniu tam ruin budowli Majów albo pozostałości innej jeszcze nieodkrytej cywilizacji. Podczas pobytu w Puerto Cortes, napisała "Seraph on the Suwanee". Hurston wykazywała zainteresowanie polietniczną naturą populacji regionu, m.in. Miskito Zambu czy Garifuna – kreolskimi społecznościami o pochodzeniu afrykańskim.
Późniejsze lata.
W 1948, Hurston została fałszywie oskarżona o molestowanie dziesięcioletniego chłopca. Mimo że sprawa została oddalona po tym jak Hurston zaprezentowała dowody na to, że była w Hondurasie kiedy przestępstwo rzekomo się wydarzyło w Stanach Zjednoczonych, skandal ten negatywnie wpłynął na jej życie osobiste.
Pod koniec życia Hurston pracowała jako freelancer dla różnych amerykańskich magazynów i gazet. Jesienią 1952 Sam Nunn, redaktor Pittsburgh Courier zlecił jej napisanie relacji z procesu o morderstwo Ruby McCollum w Live Oak na Florydzie. Bogata, czarna, zamężna kobieta została oskarżona o zamordowanie wybitnego białego lekarza i polityka, który jak twierdziła zmuszał ją do seksu i potem także urodzenia jego dziecka. Hurston, dostrzegając podobieństwo między sprawą McCollum a swoimi badaniami prowadzonymi w tartakach na Florydzie, podejrzewała, że sytuacja McCollum może dotyczyć „paramour rights”. Razem z Nunn postanowili o tym opowiedzieć.
Po dotarciu do Live Oak okazało się, że sędzia ograniczył swobodę wypowiedzi obrony na czas procesu, mieszkańcy również nie chcieli rozmawiać o sprawie, co bardzo zaskoczyło Hurston. Podejrzewała, że mogło to mieć związek z rzekomą działalnością hazardową w którą wplatany był jej mąż Sam McCollum i doktor Adams. Podczas procesu artykuły Hurston były na bieżąco publikowane w gazecie. Ruby McCollum została uznana za winną i skazana na śmierć. Hurston powierzono zadanie napisania relacji do gazety pt. "The life story of Ruby McCollum", publikowanej w odcinkach przez trzy miesiące w 1953. Hurston zakończyła współpracę z Pittsburgh Courier, kiedy między nią a Nunn doszło do konfliktu.
Ponieważ Hurston nie była w stanie wrócić do Live Oak na apelację i drugi proces skontaktowała się z Williamem Bradford Huie, dziennikarzem z którym pracowała w The American Mercury, aby zyskać jego uwagę w sprawie. Huie zrelacjonował cały proces i opracował dane zebrane podczas dochodzenia. Hurston udostępniła mu swoje materiały z pierwszego procesu, lecz uznał ją tylko pokrótce w swojej bestsellerowej książce "Ruby McCollum: Woman in the Suwannee Jail" (1956). Świadectwo McCollum zaznaczyło pierwszy raz w historii, kiedy to kobiecie pochodzenia afroamerykańskiego pozwolono zeznawać co do ojcostwa dziecka wskazując na białego mężczyznę. Hurston wierzyła, że owym zeznaniem Ruby McCollum udowodniła, że była ofiarą „paramour rights”.
Między innymi stanowiskami, Hurston pracowała w Pan American World Aiways Technical Library w Patrick Air Force Base w 1957.
Po przeprowadzce do Fort Pierce pracowała jako nauczyciel zastępczy i jako pokojówka.
Śmierć.
Ze względu na trudności finansowe i zdrowotne, Hurston znalazła się w domu opieki St. Lucie County na Florydzie, gdzie miała wylew. Zmarła na chorobę serca z nadciśnieniem tętniczym 28 stycznia 1960. Została pochowana w Garden of Heavenly Rest w Fort Pierce na Florydzie. Jej zwłoki znajdowały się w nieoznaczonym grobie do 1973. Za oznaczenie go nazwiskiem i imieniem Hurston są odpowiedzialne powieściopisarka Alice Walker i literaturoznawczyni Charlotte Hunt.
Po śmierci Hurston wszystkie jej dokumenty osobiste oraz dzieła literackie nakazano spalić. Przed całkowitym zniszczeniem uchronił je przyjaciel Hurston – prawnik Patrick DuVal. Dzieła Hurston zostały przekazane bibliotekom Uniwersytetu Florydy w 1961 przez Marjorie Silver – przyjaciółkę i sąsiadkę Hurston. Inne materiały zostały ofiarowane w 1970 i 1971 przez Frances Grover, oraz w 1979 przez Stetsona Kennedy’ego z Federal Writers Project.
Kariera literacka.
Lata 20.
Po przybyciu do Nowego Jorku w 1925, Hurston szybko stała się jedną z głównych pisarek reprezentujących Harlem Renaissance. Na krótko przed wstąpieniem do Barnard College, jej krótkie opowiadanie pt. "Spunk" zostało wybrane do "The New Negro", przełomowej antologii literatury pięknej, poezji i esejów skupiających się na sztuce i literaturze afrykańskiej i afroamerykańskiej W 1926, grupa młodych czarnych pisarzy – Niggerati zaczęła wydawać magazyn literacki "Fire!!," na łamach którego prezentowano wielu młodych artystów i pisarzy z Harlem Renaissance. W 1929, Hurston przeprowadziła się do Eau Gallie na Florydzie, gdzie napisała "Mules and Men", opublikowany w 1935.
Lata 30 i 40.
Do połowy lat 30. Hurston opublikowała kilka krótkich opowiadań uznanych przez krytyków – a także "Mules and Men" (1935), przełomową pracę z antropologii literackiej, dokumentującą folklor afroamerykański z tartaków Północnej Florydy. W 1930 współpracowała z Langston Hughes nad dramatem pt. "Mule Bone: A Comedy of Negro Life In Three Acts". Sztuka ta jednak nigdy nie została wystawiona. Opublikowano ją dopiero w 1991.
Hurston przekładała swoją pracę antropologiczną na sztukę widowiskową. Jej rewia folkowa pt. "The Great Day" z autentyczną afrykańską piosenką i tańcem, miała premierę w teatrze John Golden w Nowym Jorku w 1932. Mimo pozytywnych recenzji rewia została wystawiona jednorazowo.
Zora Neale Hurston jest autorką także dwóch innych rewii musicalowych: "From Sun to Sun" (adaptacja "The Great Day)" oraz "Singing Stee". Hurston uważała, że muzyce folkowej służy udramatyzowanie.
W latach 30. Opublikowała trzy powieści:: "Jonah’s Gourd Vine" (1934), "Ich oczy oglądały Boga" (1937) – książka bazująca na badaniach na Haiti, często uważana za arcydzieło i "Moses, Man of the Mountain" (1939).
W 1937, Hurston została nagrodzona prestiżowym Stypendium Guggenheima, które wykorzystała na rzecz badań etnograficznych na Jamajce i Haiti, które później opublikowała pt. "Tell My Horse" (1938).
W latach 40., Hurston publikowała w takich czasopismach jak "The American Mercury" i "The Saturday Evening Post". W 1948 została wydana jej ostatnia powieść pt. "Seraph on the Suwanee"[A1]. Książka ta opowiada o losach białych kobiet pochodzących ze środowiska tzw. „białej biedoty”.
Niezrozumienie ze strony publiczności.
Wielu czytelników miało problem z odbiorem afroamerykańskiego dialektu, którym posługiwała się Hurston w swoich książkach. Wybory stylistyczne, jakich dokonywała Hurston wynikały z jej doświadczenia naukowego. Jako folklorystka i etnografka Hurston odzwierciedlała w swoich powieściach autentyczną mowę czarnych społeczności wśród których prowadziła badania. Przykładem jest wypowiedź bohaterki "Jonah’s Gourd Vine:" "Dat’s a big ole resurrection lie, Ned. Uh slew-foot, drag-leg lie at dat, and Ah dare yuh tuh hit me too. You know Ahm uh fightin’ dawg and mah hide is worth money. Hit me if you dare! Ah’ll wash yo’ tub uh 'gator guts and dat quick."Wielu literackich rówieśników Hurston krytykowało ją za użycie dialektu jako karykatury kultury afroamerykańskiej zakorzenionej w tradycji rasistowskiej. W szczególności, wielu pisarzy powiązanych z Harlem Renaissance było krytycznych wobec późniejszych dzieł Hurston. Dziś z kolei uważa się, że Hurston w umiejętny sposób posługiwała się mową idiomatyczną.
W latach trzydziestych i czterdziestych, kiedy działa Hurston były publikowane, wybitnym autorem afroamerykańskim był Richard Wright. Zaangażowany w sprawy polityczne, w swojej powieści, "Native Son," wykorzystał motyw walki Afroamerykanów o szacunek i postęp ekonomiczny zarówno jako scenerię i motywację dla swojego dzieła. Powieść "Ich oczy oglądały Boga" Hurston zawiera dużo folkloru, nie dotyka natomiast spraw politycznych, za co skrytykował ją Wright twierdząc, że Hurston pisze, aby przypodobać się białej publice.
Polityka i religia.
John McWhorter nazwał Hurston “ulubioną czarną konserwatystką Ameryki”, podczas gdy David T. Beito i Linda Royster Beito utrzymywali, że lepiej określać ją jako „libertarian”. Była Republikanką, która była generalnie przychylna polityce zagranicznej nie-interwencjonizmu Starego Prawa i fanką polityki samo-pomocy Brookera T. Washingtona. Nie zgadzała się z filozofiami (włączając Komunizm i Nowy Ład) wspieranymi przez wielu jej kolegów z Harlem Renaissance, takich jak Langston Hughes, który w latach trzydziestych był zwolennikiem Związku Radzieckiego i chwalił go w wielu swoich poematach. Pomimo wspólnego porozumienia ze Starym Prawem w polityce wewnętrznej i zagranicznej, Hurston nie była społeczną konserwatystką. Jej pisma pokazywały pokrewieństwo z feministycznym indywidualizmem. Pod tym względem, jej poglądy były podobne do dwóch libertariańskich powieściopisarek które były jej rówieśniczkami: Rose Wilder Lane i Isabel Paterson. Chociaż nie była osobą religijną, Hurston nie negowała spraw duchowych jak potwierdza jej autobiografia z 1942, "Dust Tracks on a Road".
W 1952, Hurston wspierała kampanię prezydencką senatora Roberta A. Tafta. Tak jak Taft, Hurston była przeciwko polityce Nowego Ładu Franklina D. Roosevelta. Dzieliła także jego sprzeciw polityce zagranicznej interwencjonizmu Roosevelta i Trumana. W oryginalnym szkicu swojej autobiografii, "Dust Track on a Road", Hurston porównała rząd Stanów Zjednoczonych do „pasera” kradzionych towarów i do mafijno-podobnej rakiety obronnej. Krytykowała tych którzy szukali „wolności” dla tych zagranicą, ale odmawiali jej ludziom we własnych krajach. Kiedy Truman spuścił bomby atomowe na Japonię, nazwała go „Rzeźnikiem Azji”.
Hurston sprzeciwiała się Sądowi Najwyższemu w sprawie Brown v. Board of Education z 1954. Uważała, że jeśli oddzielne szkoły staną się rzeczywiście równe (a wierzyła, że szybko się takimi stawały), edukacja czarnych uczniów w sąsiedztwie białych uczniów nie będzie skutkowała lepszą edukacją. W dodatku, martwiła się o upadek czarnych szkół i czarnych nauczycieli jako sposobu na przekazanie tradycji kulturowej przyszłym pokoleniom Afroamerykanów. Wyraziła swój sprzeciw w liście "Court Can’t Make the Races Mix", który został opublikowany w "Orlando Sentinel" w sierpniu 1955. Hurston nie zmieniła swojego długotrwałego sprzeciwu wobec segregacji. Raczej, obawiała się, że orzeczenie Sądu mogło stać się precedensem dla wszechpotężnego rządu federacyjnego do podważania wolności osobistej w wielu kwestiach w przyszłości.
Krytyka i plagiat.
Darwin Turner, jeden z biografów Hurston, zarzucał jej rasizm za opozycję wobec integracji i programów gwarantujących czarnym prawo do pracy.
Inni autorzy krytykowali Hurston za jej sensacyjne przedstawienie praktyk voodoo. W "The Crisis", Harold Preece skrytykował Hurston za utrwalanie „Murzyńskiego prymitywizmu” w celu rozwijania własnej kariery literackiej.
Według Jeffrey Andersonona metody badawcze Hurston były podejrzane, uważał, że wymyśliła materiał dla swoich dzieł o voodoo. Hurston przyznała się do zmyślenia dialogu do swojej książki "Mules and Men" w liście do Ruth Benedict. Opisała w swojej późniejszej autobiografii jak jako dziecko wymyśliła historię rywalizacji doktorów voodoo do "Mules and Men""."
Kilku autorów zaobserwowało, że Hurston popełniła plagiat przynajmniej w trzech pracach. Jej artykuł "Cudjo’s own story of the last African slaver" był tylko w 25% oryginałem.

</doc>
<doc id="1001999" url="https://pl.wikipedia.org/wiki?curid=1001999" title="Copa Norte">
Copa Norte

Copa Norte – brazylijskie rozgrywki mistrzowskie regionu północnego (obejmującego stany Acre, Amapá, Amazonas, Pará, Rondônia, Roraima oraz Tocantins).
W latach 1997-1999 zwycięzca w Copa Norte uzyskiwał prawo gry w Copa CONMEBOL.
W latach 2000-2002 zwycięzca w Copa Norte uzyskiwał prawo gry w Copa dos Campeões.

</doc>
<doc id="1002000" url="https://pl.wikipedia.org/wiki?curid=1002000" title="Nyíregyháza Spartacus FC">
Nyíregyháza Spartacus FC

Nyíregyháza Spartacus FC – węgierski klub piłkarski z siedzibą w mieście Nyíregyháza. Obecnie klub uczestniczy w rozgrywkach Nemzeti Bajnokság II.
Historia.
Chronologia nazw.
Nyíregyházi Vasutas Sport Club
Nyíregyházi Spartacus Petőfi
Powstanie klubu.
Protoplasta klubu został założony pod nazwą "Nyíregyházi Vasutas Sport Club" w 1928. W obecnej formie klub istnieje od 1977 roku z połączenia "Nyíregyházi VSC" i "Nyíregyházi Spartacus Petőfi".
Lata 40.-70..
W sezonach 1946/47-1950 oba kluby z Nyíregyháza grały w tej samej grupie Nemzeti Bajnokság II. Później "Nyíregyházi VSC" grał w niższych ligach węgierskich, a "Nyíregyházi Spartacus Petőfi" rywalizował głównie w drugiej i trzeciej lidze.
1980..
W 1977 roku doszło do połączenia klubów "Nyíregyházi VSC" i "Nyíregyházi Spartacus Petőfi" w jeden klub, który zajął miejsce "Nyíregyházi Spartacus Petőfi" w trzeciej lidze. Po połączeniu klub szybko awansował do drugiej ligi. W 1980 roku klub awansował wreszcie do Nemzeti Bajnokság I. Swój pierwszy mecz rozegrał przeciwko Diósgyőri VTK - drużynie, która szybko stała się lokalnym rywalem z pobliskiego miasta Miszkolc. "Szpari" wygrali mecz 2-0. Na koniec sezonu zespół zajął 7 miejsce, najwyższe w dotychczasowej historii. W sezonie 1983/1984 klub spadł do 2 ligi.
1998-2005.
Klub w końcu powrócił do NB I. w sezonie 1998/1999 i ukończył go na 13. miejscu. W następnym sezonie zespół był 9., a zmniejszenie ligi w sezonie 2000/01 z 16 do 12 drużyn spowodowało spadek mimo zajęcia 14. miejsca w sezonie 2000/2001.
W sezonie 2004/05 ligę znów powiększono do 16 drużyn dzięki czemu "Szpari" ponownie awansowali. Sezon 2004/05 zakończyli jednak na 15. miejscu, więc nastąpił ponowny spadek. Po dwóch sezonach Nyíregyházi Spartacus powrócił znów do węgierskiej ekstraklasy, wyprzedzając w tabeli swojej grupy II ligi sam Ferencvárosi TC. Kolejny spadek miał miejsce po sezonie 2009/10, w którym klub zajął 15. miejsce w lidze. Obecnie klub gra w Nemzeti Bajnokság II. 

</doc>
<doc id="1002002" url="https://pl.wikipedia.org/wiki?curid=1002002" title="Aleksander Szychowski">
Aleksander Szychowski

Aleksander Henryk Szychowski (ur. 25 września 1890 w Piotrkowie, zm. 25 maja 1970 w Szczecinie) – inżynier, oficer saperów Armii Imperium Rosyjskiego, generał brygady Wojska Polskiego.
Życiorys.
Urodził się 25 września 1890 w Piotrkowie, stolicy ówczesnej guberni piotrkowskiej, w rodzinie Konstantego (1857–1918), pułkownika lekarza i sekretarza Warszawskiej Izby Skarbowej Grodzkiej, i Aliny Marii Izabeli z Zengtellerów (1861–1937).
Średnią szkołę ukończył w 1909 w Brześciu, po czym wstąpił na Akademię Lekarską w Petersburgu. Podejrzany o działalność niepodległościową, był przesłuchiwany przez policję, a następnie powołany do służby wojskowej. W latach 1910–1912 był słuchaczem Wojskowej Akademii Inżynieryjnej. Od sierpnia 1912 oficer saperów. Początkowo służył w 3 batalionie kolejowym, a następnie do grudnia 1917 w grenadierskim batalionie saperów jako dowódca kompanii i adiutant batalionu. Uczestnik I wojny światowej na froncie niemieckim. Za czyny wojenne otrzymał sześć orderów bojowych. W latach 1917–1918 służył w I Korpusie Polskim w Rosji, w stopniu kapitana, w Legii Oficerskiej płk. Konarzewskiego, a następnie w 3 pułku strzelców jako dowódca kompanii. W składzie tego pułku walczył z bolszewikami, za co był odznaczony Krzyżem Walecznych. W lipcu 1918 razem z pułkiem (25 oficerów i 600 żołnierzy) pierwszym transportem wrócił do kraju i pracował w Zarządzie miasta stołecznego Warszawy.
Od listopada 1918 roku, w Lublinie, w oddziałach Wojska Polskiego organizowanych przez generała podporucznika Edwarda Śmigły-Rydza pod auspicjami Tymczasowego Rządu Ludowego Republiki Polskiej. Z dniem 17 listopada 1918 roku został przydzielony do Sztabu Dowództwa Okręgu Generalnego „Lublin” na stanowisko szefa wyszkolenia. W styczniu 1919 w Naczelnym Dowództwie WP jako szef Sekcji Oddziału Inżynieryjnego. Na tym stanowisku na froncie bolszewickim. 6 lutego 1919 roku został formalnie przyjęty do Wojska Polskiego z zatwierdzeniem posiadanego stopnia porucznika ze starszeństwem z dniem 6 sierpnia 1913 roku.
Po wojnie 1920 szef saperów w Dowództwie Okręgu Generalnego/Dowództwie Okręgu Korpusu w Krakowie. W 1922 w 2 pułku kolejowym, w 1923 w Oddziale IV Sztabu Generalnego.
W okresie od 2 listopada 1923 do 15 października 1924 był słuchaczem Kursu Doszkolenia Wyższej Szkoły Wojennej w Warszawie. Po ukończeniu kursu i uzyskaniu dyplomu naukowego oficera Sztabu Generalnego przydzielony został do Dowództwa Okręgu Korpusu Nr V w Krakowie na stanowisko szefa Oddziału Organizacyjnego. 3 września 1926 objął dowództwo 7 pułku Saperów Wielkopolskich w Poznaniu. Z dniem 4 grudnia 1928 został przeniesiony z korpusu oficerów saperów kolejowych do korpusu oficerów inżynierii i saperów z pozostawieniem na zajmowanym stanowisku.
1 grudnia 1929 został wyznaczony na stanowisko zastępcy szefa Oddziału IV Sztabu Generalnego – szefa Służby Komunikacji Wojskowej. Funkcję tę pełnił do września 1939. 19 marca 1938 awansował do stopnia generała brygady. Po kampanii wrześniowej internowany w Rumunii w Băile Herculane, a od stycznia 1941 w niewoli niemieckiej. Początkowo osadzony w oflagu Dorsten od 8 lutego 1941, a następnie od 18 września 1942 do 1 kwietnia 1945 Dössel (obecnie dzielnica Warburga).
Po uwolnieniu udał się do Francji, skąd w marcu 1946 powrócił do Polski. Formalnie zaliczony do kadry LWP, lecz jeszcze w 1946 został przeniesiony w stan spoczynku. Pracował na Polskich Kolejach Państwowych na Pomorzu Zachodnim jako zastępca dyrektora Dyrekcji Okręgowej PKP w Szczecinie. Po przejściu na emeryturę mieszkał w Szczecinie, gdzie zmarł. Jest pochowany na cmentarzu Powązkowskim w Warszawie (kwatera 205-1-1,2).
Życie prywatne.
Był żonaty z Wierą Ireną z domu Ryżko (zm. 1945). Miał syna Zbigniewa (ur. 1918) i pasierba Mikołaja (ur. 1910).
Opinie.
Bardzo pracowity, zdobywa sobie saperską wiedzę praktyczną. Na piechocie się nie zna. Umysł dość ciasny. Do użycia tak gdzie z techniką ma się do czynienia. 3 grudnia 1928 r. /-/ gen.Rydz-Śmigły.

</doc>
<doc id="1002003" url="https://pl.wikipedia.org/wiki?curid=1002003" title="Kościół Starokatolicki w Portugalii">
Kościół Starokatolicki w Portugalii

Kościół Starokatolicki w Portugalii, dawniej Apostolski Episkopalny Kościół Portugalii ("pt: Igreja Velha Católica") – kościół starokatolicki, będący wiodącym członkiem Światowej Rady Narodowych Kościołów Katolickich w latach 1998 -2017. Zwierzchnikiem kościoła jest arcybiskup António José da Costa Raposo.
Katedrą kościoła jest Sanktuarium Świętego Pana Jezusa w Mafrze (Portugalia).
Nauka Kościoła.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Kościół Starokatolicki w Portugalii całkowicie sprzeciwia się udzielaniu święceń kapłańskim kobiet oraz błogosławieństwu parom homoseksualnym. 
Duchowni.
Duchownym Kościoła starokatolickiego może być mężczyzna, który ukończył odpowiednie wyższe studia teologiczne na uniwersytecie oraz zdał Egzamin Kościelny dopuszczający do święceń. Biskupem w Kościele starokatolickim może być kapłan wybrany przez Synod Ogólnokrajowy, konsekrowany przez przynajmniej trzech biskupów. Kapłanów nie obowiązuje celibat. W Kościele obowiązują stroje liturgiczne podobne jak w Kościele rzymskokatolickim.

</doc>
<doc id="1002004" url="https://pl.wikipedia.org/wiki?curid=1002004" title="Gabriel Grey">
Gabriel Grey



</doc>
<doc id="1002005" url="https://pl.wikipedia.org/wiki?curid=1002005" title="Tom Jenkinson">
Tom Jenkinson



</doc>
<doc id="1002006" url="https://pl.wikipedia.org/wiki?curid=1002006" title="Eric Mabius">
Eric Mabius

Eric Harry Timothy Mabius (ur. 21 kwietnia 1971 w Harrisburg) – amerykański aktor telewizyjny, teatralny i filmowy irlandzkiego, austriackiego i polskiego pochodzenia.
Życiorys.
Wczesne lata.
Urodził się w Harrisburg w stanie Pensylwania w rodzinie rzymskokatolickiej Elizabeth (z domu Dziczek) i Craiga Mabiusów. Ma brata Craiga. Ukończył Amherst Regional High School w Amherst, w stanie Massachusetts. Uczył się tańca i rzeźby w Sarah Lawrence College w Bronxville, w stanie Nowy Jork. 
Kariera.
Występował na scenie Off-Broadwayu, zanim pojawił się na kinowym ekranie w komediodramacie "Witaj w domu dla lalek" ("Welcome to the Dollhouse", 1995) i dramacie "Podróż Augusta Kinga" ("The Journey of August King", 1995) u boku Jasona Patrica. 
Zagrał w dramacie "Szkoła uwodzenia" ("Cruel Intentions", 1999) z Sarah Michelle Gellar, Ryanem Phillippe'em i Reese Witherspoon. 
Pojawił się gościnnie w serialach: CBS "Szpital Dobrej Nadziei" ("Chicago Hope", 1997), "Ich Pięcioro" ("Party of Five", 1999), "Luzik Guzik" ("Get Real", 2000), Fox "Życie na fali" ("The O.C.", 2005).
Sławę zyskał rolą Daniela Meade, lekkomyślnego kobieciarza o dobrym sercu, redaktora naczelnego pisma o modzie i szefa głównej bohaterki w serialu ABC "Brzydula Betty" ("Ugly Betty", 2006-2007).
W 2006 roku poślubił Ivy Sherman. Mają dwóch synów: Maxwella Elliota (ur. 15 czerwca 2006) i Rylana Jaxsona (ur. 7 grudnia 2008).

</doc>
<doc id="1002007" url="https://pl.wikipedia.org/wiki?curid=1002007" title="Aquamanila">
Aquamanila



</doc>
<doc id="1002008" url="https://pl.wikipedia.org/wiki?curid=1002008" title="Fryderyk II Bitny">
Fryderyk II Bitny

Fryderyk II Bitny (ur. 15 czerwca 1211 w Wiener Neustadt, zm. 15 czerwca 1246 w bitwie nad rzeką Litawą) – książę Austrii i Styrii w latach 1230–1246.
Fryderyk był synem księcia Austrii – Leopolda VI oraz księżniczki bizantyńskiej – Teodory Angeliny.
Fryderyk prowadził ciągłe walki ze swoimi sąsiadami Węgrami, Bawarią i Czechami. Najpoważniejszy był konflikt z cesarzem Fryderykiem II, który w 1236 r. skazał go na banicję. Wówczas Wiedeń na kilka lat stał się wolnym miastem Rzeszy. W 1239 r. wrogowie pogodzili się i Fryderyk Bitny został ważnym sojusznikiem cesarza. Rozpoczął z nim rozmowy w sprawie nadania Austrii wraz ze Styrią rangi królestwa. Cesarz zażądał w zamian małżeństwa z bratanicą Fryderyka Bitnego Gertrudą, która jednak nie wyraziła zgody na ślub z dużo starszym władcą Niemiec. Fryderyk Bitny poległ w bitwie nad Litawą walcząc z wojskami króla węgierskiego Beli IV Wielkiego.
Fryderyk był dwukrotnie żonaty. Jego pierwszą żoną była Zofia Laskaris, drugą od 1229 r. Agnieszka Andechs, córka księcia Meranii Ottona I, która wniosła mu Krainę, Marchię Wendyjską i dobra nad Innem. W 1232 r. Fryderyk przyjął tytuł "Dominus Carniolae (Pan Karyntii)". Małżeństwo okazało się bezdzietne i w 1243 r. nastąpił rozwód. Były mąż zachował tylko dobra nad Innem.
Fryderyk II Bitny był ostatnim męskim przedstawicielem Babenbergów. Po jego śmierci rozpoczęła się walka o spadek po wygasłej dynastii. Ważną rolę odgrywały w niej siostra Fryderyka Małgorzata i bratanica Gertruda.

</doc>
<doc id="1002010" url="https://pl.wikipedia.org/wiki?curid=1002010" title="Mirko Kovač">
Mirko Kovač

Mirko Kovač (ur. 26 grudnia 1938 w Petrovići, zm. 19 sierpnia 2013 w Rovinju) – chorwacki pisarz, eseista oraz scenarzysta.
Życiorys.
Ukończył studia na wydziale dramaturgii w Belgradzie. W 1962 debiutował książką "Gubilište". Był autorem powieści, opowiadań, esejów, sztuk teatralnych, a także scenariuszy filmowych, w tym melodramatu "Pasja według Mateusza" ("Muke po Mati", 1975) z Alicją Jachiewicz, melodramatu wojennego "Okupacja w 26 obrazach" ("Okupacija u 26 slika", 1978), prezentowanego na 32. festiwalu w Cannes, i melodramatu historycznego "Upadek Italii" ("Pad Italije", 1981) z Danielem Olbrychskim. Laureat wielu nagród, w tym Nagrody Vilenica. Od 1991 mieszkał w Rovinju w Chorwacji.
W Polsce ukazały się jego powieści: "Drzwi żywota", opowiadająca o Belgradzie lat 60. "Krystaliczna sieć", opowiadające o Dubrowniku "Miasto w lustrze" oraz zbiór korespondencji z Filipem Davidem.

</doc>
<doc id="1002011" url="https://pl.wikipedia.org/wiki?curid=1002011" title="Peloid">
Peloid

Peloidy (gr. "pelos" – „błoto”) – utwory geologiczne, które po rozdrobnieniu i zmieszaniu z wodą są wykorzystywane do celów leczniczych w formie kąpieli lub okładów.
Peloidy są dzielone na naturalne i sztuczne. Peloidami naturalnymi nazywane są te, które używane są w stanie spotykanym w naturze, lub są poddawane przygotowaniu, które nie powoduje istotnych zmian fizyko-chemicznych. Peloidami sztucznymi są te, których przyrządzenie powoduje istotne zmiany chemiczne lub fizyczne w stosunku do stanu naturalnego. Do peloidów naturalnych zaliczane są: borowiny, sapropel (szlamy wodne), fango (muły wulkaniczne), oraz glinki, lessy i kredy (złożone z SiO2, CaCO3 i Al2O3).
1. Peloidy torfowe - borowiny
2. Osady wód słabo zmineralizowanych (muły jeziorne)
3. Osady wód zmineralizowanych
4. Osady źródlane:
5. Inne peloidy nieorganiczne

</doc>
<doc id="1002013" url="https://pl.wikipedia.org/wiki?curid=1002013" title="Mirko Kovac">
Mirko Kovac



</doc>
<doc id="1002019" url="https://pl.wikipedia.org/wiki?curid=1002019" title="10,000 Maniacs">
10,000 Maniacs

10,000 Maniacs (nazwa od tytułu horroru "2,000 Maniacs") – amerykańska grupa grająca rock alternatywny, założona w 1981 w Jamestown (Nowy Jork) przez Dennisa Drewa (klawiszowiec), Steve'a Gustafsona (basista), Cheta Cardinale'a (perkusista), Roberta Bucka (gitarzysta) i Terry'ego Newhouse'a (wokalista). Wkrótce John Lombardo dołączył jako gitarzysta i Natalie Merchant jako wokalistka. 
Początkowo zespół nagrywał dla wytwórni niezależnych. Przełom nadszedł, gdy grupa podpisała kontakt z Elektrą i w 1985 roku wydał longplay "The Wishing Chair". Kolejny album "In My Tribe" (1987) przebojem wdarł się na listy przebojów, gdzie pozostawał przez 77 tygodni. Następne studyjne longplaye formacji to: "Blind Man's Zoo" (1989) – złota płyta; "Our Time in Eden" (1992); "Love Among the Ruins" (1997) i "The Earth Pressed Flat" (1999). Zarówno Merchant jak i Lombardo rozpoczęli kariery solowe. Najbardziej znane przeboje 10,000 Maniacs to: "Trouble Me", "Hey Jack Kerouac" i wykonanie "Because the Night" autorstwa Bruce'a Springsteena i Patti Smith.

</doc>
<doc id="1002028" url="https://pl.wikipedia.org/wiki?curid=1002028" title="Parafia Katedralna św. Stanisława i św. Wacława w Świdnicy">
Parafia Katedralna św. Stanisława i św. Wacława w Świdnicy

 
Parafia Katedralna św. Stanisława i św. Wacława w Świdnicy – parafia rzymskokatolicka znajduje się w dekanacie świdnickim wschodnim w diecezji świdnickiej. Była erygowana w XIII wieku. Jej proboszczem jest ks. prałat Piotr Śliwka.
Katedra.
Od 24 lutego 2004 roku po0 utworzeniu diecezji świdnickiej, parafia stał się katedralną, a kościół katedrą

</doc>
<doc id="1002032" url="https://pl.wikipedia.org/wiki?curid=1002032" title="Kapudan pasza">
Kapudan pasza

Kapudan pasza – w osmańskiej Turcji stanowisko odpowiadające admirałowi, dowódcy i zwierzchnikowi floty.

</doc>
<doc id="1002033" url="https://pl.wikipedia.org/wiki?curid=1002033" title="Kapudan Pasza">
Kapudan Pasza



</doc>
<doc id="1002034" url="https://pl.wikipedia.org/wiki?curid=1002034" title="Mistelgau">
Mistelgau

Mistelgau – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, siedziba wspólnoty administracyjnej Mistelgau. Leży w Szwajcarii Frankońskiej, przy drodze B22. 1 marca 2020 przyłączono do gminy 200,16 ha, pochodzące ze zlikwidowanego obszaru wolnego administracyjnie Langweiler Wald.
Gmina położona jest 9 km na północny zachód od Bayreuth, 39 km na wschód od Bambergu i 55 km na północny wschód od Norymbergi.
Dzielnice.
W skład gminy wchodzą dzielnice: 
Polityka.
Wójtem jest Georg Birner (Związek Wyborczy Plösen-Gollenbach), jego poprzednikiem do 2002 był Johann Feulner (CSU).

</doc>
<doc id="1002037" url="https://pl.wikipedia.org/wiki?curid=1002037" title="Hootie &amp; the Blowfish">
Hootie &amp; the Blowfish

Hootie &amp; the Blowfish – amerykańska grupa popowo-rockowa założona w 1989 w Columbii w stanie Karolina Południowa. 
Grupę tworzą Mark Bryan (gitarzysta), Dean Felber (basista), Darius Rucker (wokalista i gitarzysta) oraz Jim „Soni” Sonefeld (perkusista). Rok 1995 to czas największego sukcesu zespołu - szczyty list przebojów zdobyły przeboje „Hold My Hand”, „Let Her Cry” i „Only Wanna Be With You”; longplay „Cracked Rear View” (1994) zawierający te hity pokrył się kilkakrotnie platyną. „Hootie &amp; The Blowfish” - piąty longplay w dorobku zespołu, a pierwszy wydany po aż 4-letniej przerwie, ukazał się w roku 2003. Spowodowana była ona faktem, iż członkowie formacji postanowili więcej czasu poświęcić rodzinom, pracowali także nad solowymi projektami. W 2002 roku kwartet powrócił jednak do wspólnej pracy. Najnowszy krążek grupy - „Looking for Lucky” - premierę miał jesienią 2005 roku.

</doc>
<doc id="1002038" url="https://pl.wikipedia.org/wiki?curid=1002038" title="François Péron">
François Péron

François Auguste Péron (ur. w 1775 roku w Cerilly – zm. tamże w roku 1810) – francuski przyrodnik i odkrywca.
Urodził się i wychował w środkowej Francji w pobliżu Vichy. W roku 1792 17-letni kleryk porzucił seminarium duchowne, by zaciągnąć się do lokalnego oddziału rewolucyjnej milicji. W jednej z pierwszych potyczek stracił prawe oko i na tym jego kariera militarna uległa zakończeniu. Gdy na dodatek rzuciła go dziewczyna, którą planował poślubić, przeniósł się do Paryża i poświęcił studiom medycznym, ze specjalnością w historii naturalnej.
Jego zainteresowanie naukami przyrodniczymi dostrzegł znany botanik Antoine Laurent de Jussieu i zarekomendował jego kandydaturę do organizowanej przez władze wyprawy do Australii i Oceanii. Wyznaczony jednym z zoologów wyprawy Péron wyruszył w październiku 1800 roku na pokładzie fregaty "Le Géographe" z Hawru do Australii z ekspedycją Nicolas Baudina.
"Le Géographe", której towarzyszył slup "Le Naturaliste", po minięciu Przylądka Dobrej Nadziei i pokonaniu Oceanu Indyjskiego, dotarła w lipcu roku 1801 do zachodnich wybrzeży Australii.
Péron zszedł na brzeg na wyspie Bernier, leżącej u wejścia do Zatoki Rekina, gdzie przeprowadził badania nad czerwonogłowymi wężami morskimi zamieszkującymi przybrzeżne skały. Podczas postoju w Kupang na Timorze zaprzyjaźnił się z miejscowym wodzem. W styczniu 1802 roku zszedł – jako jeden z pierwszych Europejczyków – na brzeg Ziemi Van Diemena. Niedługo po tym wziął udział w ekspedycji mającej zbierać okazy do biologicznej kolekcji wyprawy na King Island. W drodze powrotnej okręt zawinął do Sydney, a Péron miał okazję wypowiedzieć się o kolonii karnej, że jest to znakomity sposób na przekształcanie kryminalistów w wartościowych obywateli.
Po śmierci głównego zoologa wyprawy, René Maugé'a, on i jego asystent Charles Alexandre Lesueur zgromadzili ponad 10 000 eksponatów.
Po powrocie do Paryża w marcu 1804 roku rozpoczął publikować swe odkrycia w "Voyage de découvertes aux Terres Australes". Pierwszy tom ukazał się w roku 1807, a ostatni, już po śmierci Pérona, wydany został przez Louis-Claude de Saulces de Freycineta w roku 1810.

</doc>
<doc id="1002040" url="https://pl.wikipedia.org/wiki?curid=1002040" title="Gyros">
Gyros

Gyros (gr. γύρος (gíros), wym. /giros/) – potrawa kuchni greckiej. Mięso opiekane na wielkim rożnie, z promiennikami elektrycznymi lub gazowymi, obracanym, zwykle elektrycznie, wokół pionowej osi. Po osiągnięciu gotowości konsumpcyjnej, stopniowo odcinane jest długim nożem lub specjalnym nożem elektrycznym, jako kilkucentymetrowej długości plasterki.
Charakterystyka.
Współcześnie jedno z popularnych i najtańszych w Grecji dań typu fast food, podawane zwykle na wynos, z przybraniem tzatziki, kilkoma plastrami pomidorów i domowymi frytkami. Potrawa zawinięta jest w pitę i w impregnowany papier, w formie zawiniętego u dołu rożka, obłożonego także grubymi serwetkami, dla lepszego zabezpieczenia go przed wyciekiem.
W wersji restauracyjnej gyros może być też podany z sałatką wiejską ("„choriatiki salata”"), poza Grecją zwaną także sałatką grecką. Pita (placek) zapiekana jest najpierw oddzielnie, z dodatkiem tłuszczu. W wersji restauracyjnej pita często zapiekana jest silniej, korzystnie jeśli na ruszcie, opalanym węglem drzewnym, zwykle z olejem i oregano, może być chrupiąca, następnie krojona na wiele kawałków. W wersji na wynos pita jest mniej zapieczona, by zachować elastyczność. Wersja restauracyjna ("„sto trapezi” – do stołu") jest zwykle co najmniej dwukrotnie większa, może być nieco bogatsza w składniki i jest też co najmniej trzykrotnie droższa od wersji na wynos ("„gia ekso”"), plus drobna, stała opłata za przygotowanie stolika.
Do wyrobu gyrosa zwykle używa się szynki wieprzowej. Dodatkowo spotykany jest też gyros z kurczaka, gyros barani i cielęcy (tylko cielęcy może być wykonany jako mięso mielone). W Grecji waga całodziennego ładunku mięsa gyros, zakładanego na obrotowy ruszt, zwykle zawiera się w przedziale 70–120 kg, czasami osiągając 150 kg. Produkcję gyrosa ściśle normują greckie przepisy sanitarne.
Historia potrawy.
Zdaniem badaczy brytyjskich, potrawy typu gyros, arabska "szawarma" i podobne dania meksykańskie "tacos al pastor", pochodzą od tureckiej potrawy "doner kebab", wykształconej w XIX wieku w mieście Bursa. Greccy wychodźcy z Turcji spopularyzowali tę potrawę otwierając w Europie tysiące punktów sprzedaży, a także wzbogacając ją o wieprzowinę.
Produkcja w warunkach polskich.
Największą trudność stwarza pozyskanie prawidłowo wykonanego półproduktu – odpowiednio elastycznego placka pita. Pity mogą być importowane, w stanie zamrożenia, np. z Grecji lub z Niemiec. Pozostałe składniki do produkcji wysokiej jakości gyrosa są w Polsce łatwo dostępne.

</doc>
<doc id="1002042" url="https://pl.wikipedia.org/wiki?curid=1002042" title="Glashütten (Bawaria)">
Glashütten (Bawaria)

Glashütten – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Mistelgau. Leży w Szwajcarii Frankońskiej.
Gmina położona jest 10 km na południowy zachód od Bayreuth, 38 km na wschód od Bambergu i 53 km na północny wschód od Norymbergi.
Dzielnice.
W skład gminy wchodzą dzielnice: Glashütten i Glashüttener Forst.
Polityka.
Wójtem jest Werner Kaniewski (SPD). Rada gminy składa się z 11 członków:
Oświata.
W gminie znajduje się 50 miejsc przedszkolnych (z 48 dziećmi) oraz szkoła podstawowa.

</doc>
<doc id="1002046" url="https://pl.wikipedia.org/wiki?curid=1002046" title="Generalny Inspektor Informacji Finansowej">
Generalny Inspektor Informacji Finansowej

Generalny Inspektor Informacji Finansowej, GIIF – jednoosobowy centralny organ administracji państwowej, drugi po Ministrze Finansów organ właściwy w sprawach zapobiegania wprowadzaniu do obrotu finansowego wartości majątkowych pochodzących z nielegalnych lub nieujawnionych źródeł oraz przeciwdziałania finansowaniu terroryzmu.
Działa na podstawie "Ustawy o przeciwdziałaniu praniu pieniędzy oraz finansowaniu terroryzmu" z dnia 1 marca 2018 r.( ze zm.)
Generalnego Inspektora powołuje i odwołuje na wniosek ministra właściwego do spraw instytucji finansowych Prezes Rady Ministrów. Generalny Inspektor jest sekretarzem lub podsekretarzem stanu w Ministerstwie Finansów. Generalny Inspektor wykonuje swoje zadania przy pomocy jednostki organizacyjnej wyodrębnionej w tym celu w strukturze Ministerstwa Finansów.
Generalni Inspektorzy Informacji Finansowej.
Do zadań Generalnego Inspektora należy uzyskiwanie, gromadzenie, przetwarzanie i analizowanie informacji w trybie określonym w "Ustawie o przeciwdziałaniu..." z dnia 1 marca 2018 r. oraz podejmowanie działań w celu przeciwdziałania wprowadzaniu do obrotu finansowego wartości majątkowych pochodzących z nielegalnych lub nieujawnionych źródeł i przeciwdziałania finansowaniu terroryzmu, a w szczególności:
Generalny Inspektor przedstawia Prezesowi Rady Ministrów roczne sprawozdanie ze swojej działalności w ciągu 3 miesięcy od zakończenia roku, za który składane było sprawozdanie.

</doc>
<doc id="1002047" url="https://pl.wikipedia.org/wiki?curid=1002047" title="Dawna synagoga w Poznaniu">
Dawna synagoga w Poznaniu



</doc>
<doc id="1002049" url="https://pl.wikipedia.org/wiki?curid=1002049" title="Mandeville (Jamajka)">
Mandeville (Jamajka)

Mandeville – miasto w południowej Jamajce w hrabstwie Middlesex. Miasto jest stolicą regionu Manchester. W mieście znajduje się port lotniczy Mandeville-Marlboro.

</doc>
<doc id="1002052" url="https://pl.wikipedia.org/wiki?curid=1002052" title="Rockwell (piosenkarz)">
Rockwell (piosenkarz)

Rockwell, właśc. Kennedy William Gordy (ur. 15 marca 1964 w Detroit) – amerykański piosenkarz, wykonawca muzyki R&amp;B, związany z wytwórnią Motown, syn jej założyciela Berry'ego Gordy'ego.
Rockwell swoją karierę rozpoczął w 1983 singlem „Somebody's Watching Me”. W jego nagraniu uczestniczyli koledzy piosenkarza z dzieciństwa: Michael Jackson i Jermaine Jackson (będący jego szwagrem). Utwór ten doszedł na szczyt list przebojów w USA oraz Wielkiej Brytanii i okazał się głównym przebojem artysty. Do 1991 Rockwell wydał łącznie trzy płyty i kilkanaście singli, które nie powtórzyły jednak debiutanckiego sukcesu.

</doc>
<doc id="1002053" url="https://pl.wikipedia.org/wiki?curid=1002053" title="Nowa synagoga w Poznaniu">
Nowa synagoga w Poznaniu



</doc>
<doc id="1002059" url="https://pl.wikipedia.org/wiki?curid=1002059" title="Mistelbach (Niemcy)">
Mistelbach (Niemcy)

Mistelbach – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, siedziba wspólnoty administracyjnej Mistelbach. Leży w Szwajcarii Frankońskiej, przy drodze B22.
Gmina położona jest 6 km na południowy zachód od Bayreuth, 42 km na wschód od Bambergu i 58 km na północny wschód od Norymbergi.
Dzielnice.
W skład gminy wchodzą dzielnice: 
Polityka.
Wójtem jest Bernhard Rümpelein (SPD). Rada gminy składa się z 12 członków:

</doc>
<doc id="1002061" url="https://pl.wikipedia.org/wiki?curid=1002061" title="Władysław Michał Skoraszewski">
Władysław Michał Skoraszewski

Władysław Michał Skoraszewski (lub Skoroszewski) herbu Abdank (Habdank), (zm. 1683) – rotmistrz piechoty łanowej, poseł na Sejm I Rzeczypospolitej.
W 1638 poślubił Jadwigę Łempicką herbu Junosza. Dzięki swojej waleczności i zasługom, także i na polu cywilnym, szybko rósł w zaszczyty, by zostać następnie pułkownikiem Jego Królewskiej Mości, potem również chorążym województwa poznańskiego. Po śmierci pierwszej żony ożenił się po raz kolejny z Katarzyną Gorajską herbu Orla, z którą miał dwóch synów (Mikołaja i Franciszka Skoraszewskich). W 1676 został wybrany posłem na sejm, następnie w 1677 marszałkował w Izbie Poselskiej. Walczył za Ojczyznę w starciach z Tatarami, Kozakami, Moskwie oraz przeciwko Turkom, m.in. pod Chocimiem u boku Jana III Sobieskiego, gdzie wykazał się odwagą, stając "między pierwszymi na wałach". Brał udział w potopie szwedzkim; podczas bitwy pod Ujściem był dowódcą piechoty łanowej. Poseł sejmiku średzkiego województw poznańskiego i kaliskiego na sejm koronacyjny 1676 roku. Poseł sejmiku średzkiego województw poznańskiego i kaliskiego na sejm 1677 roku
Zmarł w 1683.
Postać Władysława Skoraszewskiego pojawiła się w "Potopie" Henryka Sienkiewicza, gdzie został ukazany jako żołnierz niezłomnej postawy podczas bitwy pod Ujściem.

</doc>
<doc id="1002064" url="https://pl.wikipedia.org/wiki?curid=1002064" title="John Wesley Shipp">
John Wesley Shipp

John Wesley Shipp (ur. 22 stycznia 1956 w Norfolk) – amerykański aktor telewizyjny, teatralny i filmowy.
Życiorys.
Wczesne lata.
Urodził się w Norfolk, w stanie Wirginia jako jedyny syn farmera pastora i gospodyni domowej. Dorastał wraz z siostrą w Wirginii i Wake Forest, w stanie Karolina Północna, gdzie jego ojciec prowadził mały kościół baptystyczny. Po ukończeniu Butler High School w Louisville, studiował na Uniwersytecie Indiany w Bloomington, w stanie Indiana. Dorabiał jako kelner.
Kariera.
Pobierał lekcje aktorstwa w Nowym Jorku, zanim pojawił się przed kamery telewizyjne w dwóch operach mydlanych CBS – "Guiding Light" (od 5 lutego 1980 do 6 listopada 1884) jako Dr Kelly Nelson oraz "As the World Turns" (od 17 kwietnia 1985 do 2 czerwca 1986) w uhonorowanej nagrodą Emmy roli obłąkanego Douglasa Cummingsa.
Występował na scenie w przedstawieniach: "Vera, with Kate" (1980) jako Greg w Wonderhorse Theatre, "Sit Down and Eat before Our Love Gets Cold" (1985) jako Josh w West Side Y ArtsCenter, "Safe Sex" (1987) jako Jake w nowojorskim Lyceum Theatre, "Stopping the Desert" (1987) jako Rick w 45th Street Theatre, "Kotka na gorącym blaszanym dachu" (1987) w Walnut Street Theatre w Filadelfii, "Tamara" (1987) jako Mario Pagnutti w Park Avenue Armory oraz "The Killing of Michael Malloy" (1993) w Tiffany Theater w Los Angeles.
W 1981 ukazał się jego album "Images" z nastrojowymi lirycznymi piosenkami, w tym „On the Inside”, z serialu "Więźniarki" - "Prisoner: Cell Block H" (1979). Za postać Martina Ellisa w dwóch operze mydlanej NBC "Santa Barbara" (1987) odebrał po raz drugi nagrodę Emmy. 
Jego debiut na dużym ekranie to rola ojca Bastiana (Jonathan Brandis) w familijnym filmie przygodowym fantasy "" ("The NeverEnding Story II: The Next Chapter", 1990).
Zasłynął w podwójnej roli naukowca Barry'ego Allena i kultowego bohatera komiksu, tytułowego Flasha, który musi stawić czoła złoczyńcom w serialu CBS "Flash" ("The Flash", 1990-1991), a także dwóch wersjach kinowych – "Flash II – zemsta Prestigiditatora" ("The Flash II: Revenge of the Trickster", 1991) i "Flash III – śmiertelny nocny cień" ("Flash III: Deadly Nightshade", 1992).

</doc>
<doc id="1002067" url="https://pl.wikipedia.org/wiki?curid=1002067" title="Gesees">
Gesees

Gesees – gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Mistelbach. Leży w Szwajcarii Frankońskiej, przy autostradzie A9. 1 stycznia 2020 do gminy przyłączono 54 ha, pochodzące ze zlikwidowanego obszaru wolnego administracyjnie Lindenhardter Forst-Nordwest.
Gmina położona jest ok. 5 km na południe od Bayreuth, ok. 45 km na wschód od Bamberga i ok. 59 km na północny wschód od Norymbergi.
Podział administracyjny.
Gmina składa się z następujących części:

</doc>
<doc id="1002069" url="https://pl.wikipedia.org/wiki?curid=1002069" title="Kościół Starokatolicki w Niemczech">
Kościół Starokatolicki w Niemczech

Kościół Starokatolicki w Niemczech ("de: Katholisches Bistum der Alt-Katholiken in Deutschland") – kościół starokatolicki, będący najliczniejszym członkiem Unii Utrechckiej Kościołów Starokatolickich (26 tys. wiernych). Kościół należy również do Światowej Rady Kościołów. Organem prasowym wspólnoty jest „"Christen heute. Zeitung der Alt-Katholiken für Christen heute"”. Zwierzchnikiem kościoła jest bp dr Matthias Ring.
Historia.
Podwaliny pod zorganizowanie Kościoła Starokatolickiego w Niemczech położono już na I Kongresie Starokatolików w Monachium (1871). W dniu 4 czerwca 1873 r. zgromadzenie delegatów kolejnego II Kongresu starokatolików, dokonało wyboru pierwszego biskupa starokatolickiego Niemiec ks. prof. Josepha Reinkensa. Sakrę biskupią otrzymał on w dniu 11 sierpnia 1873 r. w Rotterdamie z rąk biskupa Hermana Heykampa z diecezji Deventer Kościoła Starokatolickiego w Holandii. Pierwszy synod Katolickiego Biskupstwa Starokatolików w Niemczech odbył się w 1874 r. w Bonn. W obradach synodalnych brało udział ponad 100 przedstawicieli. 4 lipca 1875 r. rząd pruski przyznał starokatolikom państwową opiekę prawną.
7 listopada 2009 roku dokonano wyboru nowego zwierzchnika Kościoła w osobie ks. dra Mateusza Ringa, który zastąpił na tym stanowisku bpa Joachima Vobbego. Przyjął on sakrę biskupią 20 marca 2010 roku w ewangelickim kościele miejskim w Karlsruhe.
Nauka Kościoła Starokatolickiego w Niemczech.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży.
Duchowni.
Obecnie Kościół liczy 99 księży w 57 parafiach.
Duchownym Kościoła starokatolickiego może być zarówno mężczyzna jak i kobieta, który(a) ukończył(a) wyższe studia teologiczne na uniwersytecie oraz Starokatolickie Seminarium Duchowne w Bonn i zdał(a) Egzamin Kościelny dopuszczający do święceń. Biskupem (biskupką) w Kościele starokatolickim może być kapłan (kapłanka) wybrany przez Synod Ogólnokrajowy, konsekrowany(a) przez przynajmniej trzech biskupów – członków Międzynarodowej Konferencji Biskupów Starokatolickich Unii Utrechckiej. Kapłanów (Kapłanki) nie obowiązuje celibat. W Niemczech obowiązują stroje liturgiczne podobne jak w Kościele rzymskokatolickim.

</doc>
<doc id="1002076" url="https://pl.wikipedia.org/wiki?curid=1002076" title="Annów (województwo mazowieckie)">
Annów (województwo mazowieckie)

Annów – wieś w Polsce położona w województwie mazowieckim, w powiecie zwoleńskim, w gminie Policzna. 
Miejscowość wchodzi w skład sołectwa Wojciechówka.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Podwyższenia Krzyża Świętego w Zwoleniu.

</doc>
<doc id="1002077" url="https://pl.wikipedia.org/wiki?curid=1002077" title="Fernando Peralta">
Fernando Peralta

Fernando Peralta (ur. 16 grudnia 1979 w Lomas de Zamora) – argentyński szachista, arcymistrz od 2004 roku.
Kariera szachowa.
Jako junior trzykrotnie zdobył tytuł mistrza Argentyny (w klasyfikacji do lat 14, 18 i 20) oraz trzykrotnie mistrza państw panamerykańskich (w latach 1997, 1998 i 1999). W finale indywidualnych mistrzostw kraju zadebiutował w roku 2001, od razu zdobywając medal srebrny (w dogrywce o tytuł mistrza kraju przegrał z Rubénem Felgaerem). W 2006 zdobył drugi medal (złoty), zwyciężając w finale rozegranym w San Luis, natomiast w 2008 – trzeci (srebrny). W latach 2002–2008 trzykrotnie reprezentował swój kraj na szachowych olimpiadach.
Zwyciężył bądź podzielił I miejsca w międzynarodowych turniejach rozegranych m.in. w Guaymallen (2001), Punta del Este (2001), Castellar del Vallès (2003, 2004), Binissalem (2004), Andorze (2005), Las Palmas (2005), Atenach (2006, turniej "Acropolis"), Buenos Aires (2006), Sabadell (2007, wspólnie z Wiktorem Moskalenko), Deizisau (2009, turniej "Neckar-Open ", wspólnie z Arkadijem Naiditschem i Axelem Bachmannem) oraz Sabadell (2010, wspólnie z Antonem Kowalowem).
Najwyższy ranking w dotychczasowej karierze osiągnął 1 lutego 2013, z wynikiem 2632 punktów zajmował wówczas 1. miejsce wśród argentyńskich szachistów.

</doc>
<doc id="1002078" url="https://pl.wikipedia.org/wiki?curid=1002078" title="Barycz (Kraków)">
Barycz (Kraków)

Barycz – obszar Krakowa wchodzący w skład Dzielnicy X Swoszowice.
Barycz to dawna wieś, którą w pierwszej połowie XIX wieku włączono do Kosocic.
Na terenie zapadlisk po eksploatacji soli, którą prowadziła kopalnia soli Wieliczka utworzono w 1974 roku składowisko odpadów komunalnych (wysypisko śmieci) dla Krakowa i Wieliczki.

</doc>
<doc id="1002080" url="https://pl.wikipedia.org/wiki?curid=1002080" title="Hummeltal">
Hummeltal

Hummeltal – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Mistelbach. Leży w Szwajcarii Frankońskiej, przy autostradzie A9. 1 stycznia 2020 do gminy przyłączono 350 ha, pochodzących ze zlikwidowanego obszaru wolnego administracyjnie Lindenhardter Forst-Nordwest.
Gmina położona jest 8 km na południowy zachód od Bayreuth, 42 km na wschód od Bambergu i 55 km na północny wschód od Norymbergi.
Dzielnice.
W skład gminy wchodzą dzielnice: 
Oświata.
W gminie znajduje się 75 miejsc przedszkolnych (z 76 dziećmi) oraz szkoła podstawowa (17 nauczycieli, 260 uczniów).

</doc>
<doc id="1002081" url="https://pl.wikipedia.org/wiki?curid=1002081" title="Leprechaunizm">
Leprechaunizm

Leprechaunizm, zespół Donohue, krasnoludkowatość (ang. Donohue syndrome, leprechaunism) – rzadka, genetycznie uwarunkowana choroba o dziedziczeniu autosomalnym recesywnym. U podłoża tego schorzenia leży mutacja genu dla receptora insulinowego (INSR) na krótkim ramieniu chromosomu 19, co prowadzi do zmiany jego funkcji receptora i najcięższej postaci insulinoooporności.
Po raz pierwszy rozpoznany w 1948 roku przez amerykańskiego lekarza W.L. Donohue.
Objawy choroby.
Cechy somatyczne stwierdzane u dzieci:
Zaburzenia metaboliczne:
Inne charakterystyczne cechy:

</doc>
<doc id="1002082" url="https://pl.wikipedia.org/wiki?curid=1002082" title="The Beloved">
The Beloved

The Beloved – brytyjska grupa grająca muzykę elektroniczną założona w 1985 w Cambridge.
Pierwszy singel „This Means War” ukazał się rok później. Następnie zespół wydał jeszcze dwa single, EPkę oraz longplay „Where It Is”, jednak nie odniosła specjalnego sukcesu.
Po zmianie składu grupa nagrała międzynarodowy przebój „Hello”.
W 1990 roku grupa wydała dwa longplaye „Happiness” i „Blissed Out”, które znalazły uznanie nie tylko wśród miłośników muzyki klubowej.
W 1993 roku Beloved przypomnieli o sobie longplayem „Conscience”, który zawierał największy przebój zespołu, piosenkę „Sweet Harmony”.
Po kolejnych 3 latach ukazał się longplay „X”, następnie „Single File” i w roku 2005 – „The Sun Rising”.
Zespół tworzą Jon Marsh i Steve Waddington.
W ostatnim czasie w składzie grupy jest tylko Jon Marsh

</doc>
<doc id="1002085" url="https://pl.wikipedia.org/wiki?curid=1002085" title="(4099) Wiggins">
(4099) Wiggins

(4099) Wiggins – planetoida z grupy pasa głównego asteroid okrążająca Słońce w ciągu 4 lat i 67 dni w średniej odległości 2,57 j.a. Została odkryta 13 stycznia 1988 roku w Europejskim Obserwatorium Południowym przez Henriego Debehogne. Nazwa planetoidy została nadana na cześć Patricka Wigginsa (ur. 1949), długoletniego pracownika "Hansen Planetarium" (1975-2001) w Salt Lake City. Przed nadaniem nazwy planetoida nosiła oznaczenie tymczasowe (4099) 1988 AB5.

</doc>
<doc id="1002086" url="https://pl.wikipedia.org/wiki?curid=1002086" title="Czarnolas-Kolonia">
Czarnolas-Kolonia

Czarnolas-Kolonia – część wsi Czarnolas w Polsce, położona w województwie mazowieckim, w powiecie zwoleńskim, w gminie Policzna. 
Czarnolas-Kolonia wchodzi w skład sołectwa Czarnolas.
W latach 1975–1998 Czarnolas-Kolonia należała administracyjnie do województwa radomskiego.
Wierni kościoła rzymskokatolickiego należą do parafii Trójcy Świętej w Gródku, lub do parafii Niepokalanego Poczęcia NMP w Wygodzie.

</doc>
<doc id="1002087" url="https://pl.wikipedia.org/wiki?curid=1002087" title="Appiusz Klaudiusz Pulcher (konsul 38 p.n.e.)">
Appiusz Klaudiusz Pulcher (konsul 38 p.n.e.)

Appius Claudius Pulcher (ur. ok. 75 p.n.e.; zm. po 21 p.n.e.) – członek patrycjuszowskiego rodu Klaudiuszów Pulcher, jednego z najbardziej wpływowych w okresie republiki. Syn Gajusza Klaudiusza Pulchra, pretora w 56 p.n.e.
W 58 p.n.e. przygotowywał proces przeciwko Kwintusowi, bratu Cycerona, o zdzierstwa w prowincji Azja. W 52 oskarżał Tytusa Anniusza Milona o zabójstwo swojego stryja Klodiusza. Milon został skazany i musiał iść na wygnanie, mimo że jego obrony podjął się Cyceron. W 50 p.n.e. przyprowadził z Galii dwa legiony, przekazane przez Cezara dla Pompejusza. W 49 w czasie wojny domowej stanął po stronie Pompejusza i udał się z nim do Epiru. Nic nie wiadomo o jego losach w czasie dyktatury Cezara. Po śmierci Cezara w 44 p.n.e. związał się z Markiem Antoniuszem, a po porażce tego ostatniego pod Mutyną, przeszedł na stronę Cycerona. W 38 był już stronnikiem triumwirów i otrzymał stanowisko konsula. W 36 p.n.e. w czasie wojny sycylijskiej dowodził grupą statków stanowiących tylną straż we flocie Augusta. W 34 p.n.e. był prokonsulem Hiszpanii. W roku 33 p.n.e. odbył triumf.
Dzieci:
Zobacz też:

</doc>
<doc id="1002089" url="https://pl.wikipedia.org/wiki?curid=1002089" title="Ahorntal">
Ahorntal

Ahorntal – gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży w Szwajcarii Frankońskiej, przy autostradzie A9. 1 marca 2020 przyłączono do gminy 177,60 ha, pochodzące ze zlikwidowanego obszaru wolnego administracyjnie Langweiler Wald.
Gmina położona jest 15 km na południowy zachód od Bayreuth, 35 km na południowy wschód od Bambergu i 48 km na północny wschód od Norymbergi.
Ahorntal to tylko nazwa gminy, a nie miejscowości, siedziba gminy znajduje się w dzielnicy Kirchahorn.
Dzielnice.
W skład gminy wchodzą dzielnice:
Oświata.
W gminie znajduje się 75 miejsc przedszkolnych oraz szkoła podstawowa (6 nauczycieli, 135 uczniów).

</doc>
<doc id="1002090" url="https://pl.wikipedia.org/wiki?curid=1002090" title="Kultura Ezero">
Kultura Ezero

Kultura Ezero, kultura archeologiczna epoki brązu (3300 – 2700 lat p.n.e.) występująca na obszarze obecnej Bułgarii. Nazwa kultury wywodzi się od eponimicznej osady w wzgórzach Ezero w Bułgarii.
Kultura ta rozwinęła się na podłożu wcześniejszych kultur związanych z eneolitem a mianowicie kultury Koranowo IV, Gumelnita, Kodzadżemen oraz kultury Warna po hiatusie osadniczym jaki nastąpił na północnych obszarach obecnej Bułgarii. Zabytki tej kultury nawiązują również do wcześniejszej kultury Czarnawoda III występującej również na północy Bułgarii a związanej z kulturą badeńską.
Kultura Ezero jest interpretowana przez archeologów jako część szerokiego kompleksu kulturowego występującego na obszarze Bałkanów oraz dorzecza Dunaju we wczesnej epoce brązu. Ten kulturowy horyzont datowany jest na fazę Troja IIc dla Centralnej Europy, i obejmuje współczesną mu kulturę badeńską oraz kulturę Coţofeni występującą na obszarze Rumunii.
Niektórzy naukowcy jak Parzinger twierdzą, że istnieją również typologiczne powiązania tej kultury z występującą na obszarze Grecji kulturą Poliochni IIa-b oraz Sitagroi IV.
Kultura Ezero charakteryzowała się występowaniem osad obronnych, rozwiniętym rolnictwem, uprawą winnej latorośli oraz hodowlą. Ludność tej kultury posiadała również umiejętności związane z metalurgią.
W kontekście etnicznym, niektóre hipotezy sugerują ukształtowanie się tej jednostki archeologicznej na bazie wcześniejszych kultur staroeuropejskich poprzez ich przemieszanie z etnosami zewnętrznymi napływającymi z rejonów Anatolii (Azja Mniejsza) i reprezentującymi tzw. "kultury kurhanowe" tzw. hipoteza anatolijska prof. Colina Renfrew.

</doc>
<doc id="1002092" url="https://pl.wikipedia.org/wiki?curid=1002092" title="Borowina (torf)">
Borowina (torf)

Borowina – peloid, rodzaj torfu o dużym stopniu przetworzenia przez bakterie humifikujące. Stosowana jest w leczeniu chorób reumatycznych, schorzeń ginekologicznych i niektórych chorób narządów wewnętrznych.
Przetworzona laboratoryjnie borowina jest surowcem do produkcji różnego rodzaju lekarstw i kosmetyków. Pozyskiwanie i przetwarzanie borowiny jest źródłem dochodu dla dużej liczby osób związanych z usługami sanatoryjnymi.
Do roku 2012 opublikowano ponad 100 prac naukowych potwierdzających skuteczność borowin i innych kąpieli błotnych w takich dolegliwościach jak choroba zwyrodnieniowa stawów czy spondyloza. Efektem krótkotrwałym jest miejscowe znieczulenie, a długotrwałym – zmniejszenie odczuwania bólu w chorobowo zmienionym miejscu. Wśród 20 z nich, uznanych za najbardziej miarodajne w pracy przeglądowej z roku 2012, zaobserwowano wyłącznie efekty pozytywne. Publikacje te mają jednak mankamenty metodologiczne obniżające ich wartość naukową i dla potwierdzenia skuteczności terapii borowinowych konieczne jest przeprowadzenie bardziej systematycznych badań.
Właściwości fizyczne to duża pojemność cieplna przy małym przewodnictwie cieplnym, co umożliwia efekt silnego, głębokiego i równomiernego podgrzania części ciała poddanych zabiegowi (42–45 °C). Ponadto zawarte w borowinie kwasy organiczne i sole nadają jej właściwości przeciwzapalne, ściągające, bakteriostatyczne i bakteriobójcze.
Produktem z borowiny jest tzw. pasta borowinowa, która powstaje przez rozdrobnienie i uwodnienie borowiny w specjalnych młynach kulowych. Produkt ten ma konsystencję jednolitej pasty. Pastę borowinową stosuje się w niższej temperaturze niż borowinę (tj. 37–38 °C). Obecnie ok. 30 krajowych uzdrowisk stosuje zabiegi zawijania, okłady i kąpiele borowinowe.
Borowiny w Polsce.
Na obszarze Polski użyto borowiny po raz pierwszy do celów leczniczych w 1858 r. Kąpiele borowinowe i inne zabiegi z użyciem borowiny są powszechnie stosowane w polskich uzdrowiskach.

</doc>
<doc id="1002093" url="https://pl.wikipedia.org/wiki?curid=1002093" title="Dąbrowa-Las">
Dąbrowa-Las

Dąbrowa-Las (do 31 grudnia 2002 "Dąbrowa") – wieś (do 31 grudnia 2002 część wsi Patków) w Polsce położona w województwie mazowieckim, w powiecie zwoleńskim, w gminie Policzna.
W latach 1975–1998 miejscowość należała administracyjnie do województwa radomskiego. 1 stycznia 2003 nastąpiła zmiana nazwy z "Dąbrowa" na "Dąbrowa-Las" połączona z uzyskaniem przez tę dotychczasową część wsi Patków statusu wsi.

</doc>
<doc id="1002095" url="https://pl.wikipedia.org/wiki?curid=1002095" title="Plankenfels">
Plankenfels

Plankenfels – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Hollfeld. Leży w Szwajcarii Frankońskiej, nad rzeką Wiesent.
Gmina położona jest ok. 20 km na południowy zachód od Bayreuth, ok. 32 km na wschód od Bamberga i ok. 52 km na północny wschód od Norymbergi.
Dzielnice.
W skład gminy wchodzą następujące dzielnice: 
Polityka.
Wójtem jest Luise Goldfuß. Rada gminy składa się z 9 członków:

</doc>
<doc id="1002096" url="https://pl.wikipedia.org/wiki?curid=1002096" title="Chris Osgood">
Chris Osgood

Chris Osgood (ur. 26 listopada 1972 w Peace River, prowincja Alberta, Kanada) – zawodowy bramkarz hokejowy. Obecnie Osgood jest związany z klubem NHL Detroit Red Wings, gdzie pełni rolę drugiego bramkarza za Jimmym Howardem. W swojej 16-letniej karierze Osgood grał z Red Wings, przez których został wybrany w trzeciej rundzie draftu w 1991 roku, New York Islanders i St. Louis Blues.
Kariera zawodnicza.
Po roku gry w Adirondack Red Wings, ówczesnej afiliacji Red Wings w AHL, w sezonie 1992/93, Osgood zadebiutował w NHL w sezonie 1993/94. Był jednym z kilku bramkarzy, jacy przewinęli się tego roku przez szeregi Skrzydeł. Byli wśród nich Tim Cheveldae, Vincent Riendeau i Peter Ing. Przed końcem okna transferowego Chevaldae, pierwszy bramkarz zespołu, został, razem z Dallasem Drake'iem, oddany do Winnipeg Jets za doświadczonego bramkarza Boba Essensę i Siergieja Bautina. Essensa nie pokazał nic szczególnego w swoich 13 występach pod koniec sezonu zasadniczego i pierwszym bramkarzem na playoffy został wytypowany Osgood. Pierwsi na Zachodzie Wings odpadli jednak po siedmiomeczowej walce z San Jose Sharks a Osgood nie wsławił się w tej rywalizacji niczym szczególnym.
Mimo iż fani zespołu sympatyzowali z Osgoodem i widzieli w nim pierwszego bramkarza Wings, władze klubu postanowiły sięgnąć po bardziej doświadczonego, pewniejszego golkipera, który mógłby poprowadził zespół do zdobycia Pucharu Stanleya. Latem 1994 roku Skrzydła oddały obrońcę Steve'a Chaissona do Calgary Flames w zamian za bramkarza Mike'a Vernona, który pomógł kanadyjskiemu klubowi sięgnąć po Puchar w 1989 roku.
Sezon 1994/95 rozpoczął się z opóźnieniem z powodu lokautu w lidze a po wznowieniu rozgrywek Osgood grał drugie skrzypce przy Vernonie. Red Wings udało się dojść do finału playoff, gdzie zostali jednak nieoczekiwanie rozgromieni 4-0 przez New Jersey Devils. Rok później klub postanowił powierzyć Osgoodowi więcej odpowiedzialności, co przyniosło bardzo dobre rezultaty. W sezonie 1995/96 Chris był jednym z najlepszych bramkarzy w lidze a ze średnią 2.17 bramek wpuszczonych na mecz i 39 zwycięstwami prowadził w NHL. Udało mu się też zakończyć 5 spotkań z czystym kontem i był nominowany do Vezina Trophy, które wygrał jednak Jim Carey. Osgood i Vernon zdobyli za to William M. Jennings Trophy jako bramkarski duet, który stracił najmniej bramek w lidze. Dzięki swojej dobrej grze Osgood został nominowany do gry w Meczu Gwiazd i został wybrany do Drugiej Drużyny Gwiazd NHL. Chris dołożył nawet do swoich statystyk bramkę, strzelając krążek do pustej siatki w meczu z Hartford Whalers. Niestety, Red Wings odpadli w Finale Konferencji z Colorado Avalanche.
Osgood i Vernon musieli czekać do sezonu 1996/97 aby ich nazwiska zostały uwiecznione na Pucharze Stanleya. Pokonując w finale Philadelphia Flyers w czterech meczach pomogli oni Red Wings zdobyć pierwszy Puchar od 42 lat. W tych playoffach Osgood zagrał jednak tylko w dwóch meczach, spędzając w sumie na lodzie 47 minut. Po zakończeniu sezonu Mike Vernon odszedł do San Jose Sharks, dzięki czemu Osgood został starterem w Detroit. Pomagali mu w bramce Kevin Hodson i Norm Maracle. Red Wings po raz kolejny doszli do finału playoff, gdzie znowu w czterech meczach pokonali Washington Capitls, zdobywając Puchar Stanleya drugi rok z rzędu. Przez następne trzy lata, do sezonu 2000/01, Osgood był numerem jeden w Detroit wspomagany przez Kena Wreggeta i Manny'ego Legace. Nie udało mu się jednak powtórzyć sukcesów z poprzednich lat.
Kiedy przed sezonem 2001/02 do Red Wings z Buffalo Sabres został sprowadzony Dominik Hašek, to właśnie Czech został bramkarzem numer jeden w Detroit. Wings próbowali wytransferować Osgooda, lecz nie otrzymali żadnej ciekawej oferty. W końcu, 28 września 2001 roku, Osgood został pozyskany przez New York Islanders w drafcie odrzutków.
Osgood spędził w Nowym Jorku niecałe dwa sezony, broniąc u boku Gartha Snowa i Ricka DiPietro. Następnie, 11 marca 2003 roku został on oddany do St. Louis Blues razem z wyborem w trzeciej rundzie draftu za Justina Papineau i wybór w drugiej rundzie draftu w 2003 roku.
Przez resztę sezonu 2002/03 i cały sezon 2003/04 Osgood był pierwszym bramkarzem Blues, lecz mimo niezłych wyników (31 zwycięstw w sezonie 2003/04) nie był w stanie poprowadził zespołu dalej niż do pierwszej rundy playoff. 27 czerwca 2004 roku Osgood przeżył swoiste déjà vu, kiedy do Blues został sprowadzony Patrick Lalime z Ottawa Senators. Podobnie jak kilka lat wcześniej w przypadku Haska i Detroit Osgood musiał ustąpić miejsca innemu bramkarzowi a Blues nie przedłużyli z nim kontraktu.
8 sierpnia 2005 roku Osgood wrócił do Detroit na jeden sezon. Wstępnie miał konkurować o miejsce numer jeden z Mannym Legace, lecz kontuzja pachwiny spowodowała, że nie był gotowy do gry, gdy rozpoczął się sezon. Po powrocie do zdrowia został odesłany do Grand Rapids Griffins w American Hockey League, gdzie miał ponownie wprowadzić się w formę meczową. Po rozegraniu trzech meczów (bilans 2-1) Osgood wrócił do Detroit, broniąc wymiennie z Legace. Kiedy ten drugi doznał kontuzji kolana pod koniec 2005 roku, Osgood pracował z młodszymi bramkarzami Jimmym Howardem i Joeym MacDonaldem. Podczas playoffów Chris ponownie doznał kontuzji pachwiny, przygotowując się do meczu numer 4 pierwszej rundy przeciwko Edmonton Oilers. 'Ozzie' nie zagrał już do końca rozgrywek, a Wings odpadli z Nafciarzami w sześciu spotkaniach.
1 lipca 2006 roku, Osgood przedłużył na dwa lata kontrakt z Red Wings, podpisując umowę wartą 1.8 milionów dolarów. W sezonie 2006/07 był drugim bramkarzem za Dominikiem Haskiem, który mimo przekroczenie czterdziestki grał wyśmienicie. Czech nie był jednak wystawiany na mecze dzień po dniu, więc w tych przypadkach o grę proszony był Osgood. Chris zamał jednak na początku sezonu rękę, przez co przez pewien czas bramkarzem numer dwa był Joey MacDonald. Osgood wrócił do gry w grudniu. Ozzie zagrał w 32 spotkaniach, notując bardzo dobry wynik bo aż 20 zwycięstw i tylko 6 porażek w regulaminowym czasie gry. Taktyka trenerów Wings uległa zmianie w playoffach, w których grał tylko Hašek, nawet w meczach rozgrywanych dzień po dniu. Wings doszli do Finału Konferencji, gdzie ulegli 2-4 Anaheim Ducks.
Inne informacje.
Chris Osgood znany jest pod dwoma przydomkami - 'Ozzie' i 'The Wizard of Oz' "(ang. 'Czarnoksiężnik z Oz')". Chociaż jest popularnym sportowcem w Detroit ma też sporą bazę fanów w Nowym Jorku. Nawet w 2006 roku, koszuli z nazwiskiem Osgooda dobrze się tam sprzedają, mimo iż Ozzie nie gra w tym mieście już od ponad 3 lat. Chris był również wybrany jednym z najbardziej popularnych sportowców Nowego Jorku lat 90.
Chris ma żonę Jennę, z którą ma dwie córki.
Statystyki NHL.
Sezon Zasadniczy.
"Statystyki po sezonie 2006/07"
Playoffy.
"Statystyki po sezonie 2006/07"

</doc>
<doc id="1002099" url="https://pl.wikipedia.org/wiki?curid=1002099" title="Mathias Schober">
Mathias Schober

Mathias Schober (ur. 8 kwietnia 1976 w Marl) – piłkarz niemiecki grający na pozycji bramkarza.
Życiorys.
Schober rozpoczął swoją piłkarską karierę w klubie Germania Lenkerbeck. Kolejne przystanki w jego karierze to inne amatorskie zespoły takie jak TuS 05 Sinsen i SpVgg Marl. W 1990 roku jako 14-latek trafił do piłkarskiej szkółki FC Schalke 04, a już w 1994 roku został włączony do kadry pierwszego zespołu. Na debiut w Bundeslidze musiał jednak czekać prawie 3 lata, a nastąpiło to 24 maja 1997 roku. W meczu tym Schalke przegrało w Gelsenkirchen 0:2 z SC Freiburg, a Schober w 76. minucie meczu zmienił Jensa Lehmanna. Przez kolejne lata nie miał jednak szans na grę w wyjściowej jedenastce Schalke, gdyż pozycja Lehmanna była niepodważalna. W sezonie 1996/1997 oprócz debiutu nie wystąpił w żadnym spotkaniu, a oba finałowe mecze Pucharu UEFA z Interem Mediolan przesiedział na ławce rezerwowych, toteż nie miał udziału w zdobyciu tego trofeum. Kolejne występy w lidze zaliczył w sezonie 1998/1999, gdy rywalizował o miejsce w składzie z Oliverem Reckiem. Przez 2 lata zaliczył łącznie 24 występy ligowe.
Latem 2000 Schober odszedł do Hamburger SV, w którym spędził jeden sezon, ale pierwszym golkiperem hamburskiego klubu był Hans-Jörg Butt. W 2001 roku Mathias trafił do Hansy Rostock, w której wreszcie zaczął występować w pierwszym składzie. Przez kolejne sezony jego pozycja w zespole ze wschodnich Niemiec była niepodważalna, ale w 2005 roku Hansa opuściła niemiecką ekstraklasę. Schober nie odszedł do żadnego klubu i w kolejnych dwóch sezonach walczył o powrót do elity i sztuka ta udała mu się z Hansą w sezonie 2006/2007. Latem odszedł jednak z klubu i wrócił do Schalke, do którego ściągnął go trener Mirko Slomka. W Schalke pełnił rolę rezerwowego dla Manuela Neuera.

</doc>
<doc id="1002100" url="https://pl.wikipedia.org/wiki?curid=1002100" title="Franków">
Franków

Franków – wieś w Polsce położona w województwie mazowieckim, w powiecie zwoleńskim, w gminie Policzna. 
Miejscowość wchodzi w skład sołectwa Antoniówka.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Stefana w Policznie.

</doc>
<doc id="1002101" url="https://pl.wikipedia.org/wiki?curid=1002101" title="Kaunata">
Kaunata

Kaunata (niem. hist. "Kownat"; pol. hist. "Kownaty", "Kownata") – wieś na Łotwie, w novadzie Rzeżyca, półtora kilometra na wschód od jeziora Raźno, siedziba administracyjna pagastu Kaunata. W 2009 roku liczyła 562 mieszkańców.
Między ~1700 a 1734 były to dobra rodziny Sołtanów (w 1715 erygowali tu kościół parafialny pod wezwaniem Najświętszego Imienia Marii), wcześniej Stabrowskich. W przeszłości w guberni witebskiej w powiecie rzeżyckim ("Rēzekne").

</doc>
<doc id="1002102" url="https://pl.wikipedia.org/wiki?curid=1002102" title="Siedem (zespół muzyczny)">
Siedem (zespół muzyczny)

Siedem – polski zespół muzyczny założony w styczniu 1997 roku w Tarnowie.
Zespół Siedem powstał z inicjatywy Damiana Rękasa, który zaprosił do współpracy laureatkę programu "Zostań gwiazdą" Magdalenę Piwowarczyk. W marcu 1999 roku nakładem wydawnictw muzycznych Zic Zac oraz BMG Poland ukazał się debiutancki album zespołu "Siedem", promowany przez utwór „O smokach”. Singel osiągnął radiowy sukces, docierając m.in. dwukrotnie na pierwsze miejsce najczęściej granych piosenek w polskich rozgłośniach. Utwór został także soundtrackiem filmu "Fuks" Macieja Dutkiewicza. Drugim singlem promującym album został utwór „Zwykła rzecz (przypływ - odpływ)”, do którego nakręcono teledysk w reżyserii Yacha Paszkiewicza. W tym samym roku grupa zwyciężyła w konkursie "Debiuty" na XXXVI Krajowym Festiwalu Piosenki Polskiej w Opolu.
W 2001 roku zespół rozstał się ze swoją dotychczasową wytwórnią muzyczną w związku z nieporozumieniami dotyczącymi nagrywania drugiej płyty. Ostatecznie album "Pomarańcze" ukazał się 20 maja 2003 roku nakładem wrocławskiej wytwórni Luna Music.
W 2006 roku z inicjatywy wokalistki utworzony został zespół Mano. We wrześniu 2012 ukazała się ich pierwsza płyta, "Kamienie".

</doc>
<doc id="1002104" url="https://pl.wikipedia.org/wiki?curid=1002104" title="Badanie pola widzenia">
Badanie pola widzenia

Badanie pola widzenia, zwane także perymetrią (w przypadku rzutowania siatkówki na powierzchnię kulistą) lub kampimetrią (w przypadku rzutowania na powierzchnię płaską) – badanie pozwalające na dokładne określenie ubytków w polu widzenia. Może być również przeprowadzone poprzez proste metody niewymagające użycia specjalistycznego sprzętu jak np. test Amslera. Badanie pozwala ocenić, jaki zakres przestrzeni osoba badana obejmuje wzrokiem. 
Stosuje się je w przypadku wielu chorób, które mogą powodować dysfunkcję w widzeniu, takich jak jaskra, udar mózgu, zaburzenia przysadki, guz mózgu. Badanie pola widzenia odbywa się poprzez utrzymywanie wzroku osoby badanej w jednej pozycji a następnie prezentowanie jej różnych obiektów w polu widzenia. 
Badanie może być przeprowadzone przez wyszkoloną do tego osobę na kilka sposobów. Test może być wykonany bezpośrednio przez badającego, z pomocą urządzenia lub w całości przez zautomatyzowany system badawczy. W testach z użyciem urządzeń często możliwe jest sporządzenie wydruku ukazującego pole widzenia osoby badanej.
Metody badania.
Test Dondersa.
Osoba badająca prosi pacjenta, by ten zakrył jedno oko, a drugim patrzył w kierunku wykonującego badanie. Gdy pacjent zakrywa prawe oko, osoba badająca powinna zakryć swoje lewe oko i vice versa. Następnie osoba wykonująca badanie przesuwa swoją dłoń poza i z powrotem do pola widzenia badanego. Często badający porusza wolno palcem w dłoni używanej do badania. Osoba badana mówi, kiedy zobaczy dłoń znowu w swoim polu widzenia. Test ten często jest wykonywany próbnie przed przystąpieniem do właściwej procedury badawczej.
Perymetria.
Perymetria (podobnie jak kampimetria) jest jedną z metody systematycznego badania pola widzenia. Jest to pomiar różnej wrażliwości na światło w polu widzenia osoby badanej, którego dokonuje się sprawdzając, czy pacjent widzi obiekty na tle jednolitego tła. Perymetria dokładnie mapuje i kwantyfikuje pole widzenia, szczególnie na obrzeżach pola widzenia. Nazwa pochodzi od łacińskiego słowa "perimetros" oznaczającego obwód.
Automatyczne perymetry są szeroko wykorzystywane w diagnostyce, testach zawodowych, ocenianiu zdolności wzrokowych, badaniach przesiewowych itp.
Wyróżnia się kilka typów perymetrii:
Wyróżnia się dwa podstawowe typy badań perymetrycznych. W perymetrii statycznej kilka nieruchomych punktów jest rzutowanych w tym samym czasie na powierzchnię perymetru. Początkowo w każdym punkcie rzucane jest nikłe światło. Jeśli pacjent nie widzi punktu jest on stopniowo rozjaśniany do momentu, w którym badany jest w stanie go zobaczyć. Minimalna jasność umożliwiająca zobaczenie punktu w danym miejscu stanowi lokalny próg czułości. Procedura powtarzana jest następnie w innych miejscach, dopóki całe pole widzenia nie zostanie zmapowane. Ten rodzaj perymtrii jest przeważnie wykonywany w sposób zautomatyzowany. Używa się go szczególnie w badaniach pacjentów skarżących się na mroczki, utratę widzenia peryferycznego i innych delikatnych utratach widzenia. Ten sposób badania jest również wykorzystywany w badaniach przesiewowych, diagnostyce i monitorowaniu chorób oczu, siatkówki, nerwu wzrokowego i mózgu.
Z kolei w perymetrii kinetycznej obiekt (plamka światła) jest przesuwany po powierzchni perymetru. Najpierw używa się pojedynczej plamki światła o określonej wielkości i jasności. Jest ona przesuwana w kierunku centrum pola widzenia, póki pacjent jej nie zobaczy. Badanie to powtarza się przesuwając plamkę z różnych kierunków do środka pola widzenia. Po wielu takich powtórzeniach możliwe jest wytyczenie granic pola widzenia. Następnie całą procedurę powtarza się używając innej wielkości i/lub jasności plamki. W ten sposób można zbadać wrażliwość granic pola widzenia na światło o różnej jasności. Metoda ta jest dobrą alternatywą dla pacjentów mających problem z perymetrią automatyczną, czy to ze względu na niemożność utrzymania spojrzenia nieruchomo w jednym punkcie, czy też ze względu na upośledzenie umysłowe.
Wskazania.
Perymetria ma duże znaczenie przy kwalifikacji do leczenia, ocenie leczenia oraz monitorowaniu wyników u pacjentów z idiopatycznym nadciśnieniem śródczaszkowym.

</doc>
<doc id="1002108" url="https://pl.wikipedia.org/wiki?curid=1002108" title="Michał Roth">
Michał Roth

Michał Roth albo Rott (ur. 1 października 1721 w Iłukszcie na Polskich Inflantach (Łatgalia), zm. 22 listopada 1785 w Dagdzie) – jezuita, misjonarz i pisarz tworzący w języku łatgalskim.
Urodzony w mieszczańskiej rodzinie kurlandzkiej pochodzenia niemieckiego, ukończył retorykę (najprawdopodobniej w jezuickiej szkole w Iłukszcie) i wstąpił 22 lipca 1737 w Wilnie do zakonu. Dwuletni nowicjat odbył przy wileńskim kościele św. Ignacego, potem rok uczęszczał do seminarium nauczycielskiego w Słucku, po czym – pomiędzy 1740 i 1741 – nauczał w Dyneburgu w klasach gramatyki i poetyki.
W latach 1741-1744 studiował w Nieświeżu filozofię, a od 1744 do 1748 – w Akademii Wileńskiej – teologię, przyjmując 16 maja 1747 w katedrze wileńskiej święcenia kapłańskie. Po odbyciu w Wilnie w latach 1748-1749 studium prawa zakonnego złożył 2 lutego 1755 śluby zakonne.
Od 1749 pracował na stacji misyjnej (ufundowanej przez Jana Augusta Hylzena) w Kownacie do roku 1765, a następnie w misji w Dagdzie jako jej przełożony, nawet po kasacie zakonu 1773, aż do śmierci w 1785. Wśród miejscowej ludności zyskał sobie przydomek "Apostoła Łotwy". Wydał po łatgalsku m.in. "Katechizm łotewski" i "Książkę do nabożeństwa".

</doc>
<doc id="1002109" url="https://pl.wikipedia.org/wiki?curid=1002109" title="Społeczne Towarzystwo Oświatowe">
Społeczne Towarzystwo Oświatowe

Społeczne Towarzystwo Oświatowe, STO – ogólnopolska organizacja pozarządowa o statusie pożytku publicznego, działająca od 1987 roku, której statutowym celem jest wyzwalanie i wspieranie inicjatyw społecznych zmierzających do wzbogacania możliwości edukacji i wychowania dzieci, młodzieży i dorosłych. Towarzystwo jest założycielem niepublicznych: przedszkoli, szkół podstawowych, gimnazjów oraz liceów.
Organizacja zrzeszająca wszystkich zainteresowanych kondycją polskiej oświaty i tworzeniem jej nowych lub alternatywnych form. Należą do niego przede wszystkim rodzice i nauczyciele. Naczelnym zadaniem Towarzystwa jest prowadzenie wszechstronnych działań na rzecz poprawy możliwości edukacji dzieci i młodzieży, na rzecz uspołecznienia polskiego systemu oświatowego oraz stworzenia możliwości wyboru różnych dróg kształcenia i wychowywania.
Towarzystwo skupia w ok. 70 kołach terenowych ponad 4000 członków. Prowadzi blisko 100 szkół i placówek oświatowych, w których uczy się ok. 15 tysięcy uczniów i studentów. Obecnym prezesem STO jest Zygmunt Puchalski.
Od 1985 roku STO wydawało miesięcznik Edukacja i Dialog. Pierwszym redaktorem naczelnym był profesor Julian Radziewicz, który pełnił tę funkcję do czerwca 2007 roku. Do 2016 roku pismem kierował Witold Kołodziejczyk.

</doc>
<doc id="1002111" url="https://pl.wikipedia.org/wiki?curid=1002111" title="Perymetria">
Perymetria



</doc>
<doc id="1002114" url="https://pl.wikipedia.org/wiki?curid=1002114" title="Kampimetr">
Kampimetr



</doc>
<doc id="1002116" url="https://pl.wikipedia.org/wiki?curid=1002116" title="Surkonty">
Surkonty

Surkonty (, "Сурконты") – wieś na Białorusi, w rejonie werenowskim obwodu grodzieńskiego, leżąca na skraju Puszczy Ruskiej, 20 km na północny zachód od Lidy.
Historia.
Zaścianek szlachecki (okolica) położony był w końcu XVIII wieku w powiecie lidzkim województwa wileńskiego. W dwudziestoleciu międzywojennym wieś leżała w Polsce, w województwie nowogródzkim, w powiecie lidzkim, w gminie Raduń. Po agresji ZSRR na Polskę w 1939 roku wieś znalazła się w granicach BSRR. W latach 1941-1944 była pod okupacją niemiecką. 
21 sierpnia 1944 roku rozegrała się w tym miejscu pierwsza po 1939 roku regularna bitwa między oddziałami polskimi (Armia Krajowa) i Armii Czerwonej. W jej trakcie zginął m.in. ppłk Maciej Kalenkiewicz. 
Od 1944 r. wieś ponownie leżała w BSRR. Od 1991 roku w Republice Białorusi.
Cmentarz żołnierzy polskich.
We wsi znajduje się cmentarz żołnierzy Armii Krajowej poległych w 1944 w bitwie pod Surkontami, który 25 sierpnia 2022 władze białoruskie zrównały przy użyciu ciężkiego sprzętu.

</doc>
<doc id="1002118" url="https://pl.wikipedia.org/wiki?curid=1002118" title="Unieważnienie małżeństwa">
Unieważnienie małżeństwa

Unieważnienie małżeństwa – instytucja prawa rodzinnego. Według polskiego Kodeksu rodzinnego i opiekuńczego małżeństwo może być unieważnione konstytutywnym wyrokiem sądu. Dopóki nie stanie się on prawomocny, małżeństwo zawarte wbrew zakazowi istnieje i korzysta z pełnej ochrony prawnej. Do skutków unieważnienia małżeństwa w zakresie stosunku małżonków do wspólnych dzieci oraz w zakresie stosunków majątkowych między małżonkami stosuje się odpowiednio przepisy o rozwodzie.
Przyczyny unieważnienia.
Przyczyny unieważnienia małżeństwa można podzielić na trzy grupy:
Niedostatki pełnomocnictwa udzielonego do zawarcia małżeństwa:
Legitymacja czynna w procesie o unieważnienie.
Legitymacja czynna w procesie o unieważnienie małżeństwa, uzależniona jest od przyczyny unieważnienia.
Ponadto powództwo o unieważnienie małżeństwa w każdym przypadku może wytoczyć prokurator, Rzecznik Praw Obywatelskich i Rzecznik Praw Dziecka (odpowiednio: na podstawie art. 22 k.r.o., art. 14 pkt 4 ustawy o RPO i art. 10 ust. 1 pkt 3 ustawy o RPD).
Konwalidacja małżeństwa.
Gdy okoliczność, ze względu na którą małżeństwo było zakazane ustała, występuje konwalidacja małżeństwa. Powoduje to, iż małżeństwo zawarte mimo istnienia przeszkody nie może być unieważnione. Okoliczności prowadzące do konwalidacji można podzielić na cztery grupy:

</doc>
<doc id="1002119" url="https://pl.wikipedia.org/wiki?curid=1002119" title="Helenów (gmina Policzna)">
Helenów (gmina Policzna)

Helenów – wieś w Polsce położona w województwie mazowieckim, w powiecie zwoleńskim, w gminie Policzna. 
Miejscowość wchodzi w skład sołectwa Teodorów.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Niepokalanego Poczęcia NMP w Wygodzie.

</doc>
<doc id="1002121" url="https://pl.wikipedia.org/wiki?curid=1002121" title="Aufseß (gmina)">
Aufseß (gmina)

Aufseß – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Hollfeld. Leży w Szwajcarii Frankońskiej, nad rzeką Aufseß.
Gmina położona jest ok. 25 km na południowy zachód od Bayreuth, ok. 23 km na wschód od Bamberga i ok. 47 km na północ od Norymbergi.
Dzielnice.
W skład gminy wchodzą następujące dzielnice:

</doc>
<doc id="1002123" url="https://pl.wikipedia.org/wiki?curid=1002123" title="ILGA">
ILGA



</doc>
<doc id="1002126" url="https://pl.wikipedia.org/wiki?curid=1002126" title="Bitwa morska pod Prewezą">
Bitwa morska pod Prewezą

Bitwa morska pod Prewezą – starcie zbrojne w dniu 28 września 1538 r., u wybrzeży Prewezy pomiędzy flotą osmańską a siłami antytureckiej Ligi Świętej, w trakcie IV wojny wenecko-tureckiej (1536–1540).
Wprowadzenie.
W roku 1537 Hajreddin zwany Barbarossa, głównodowodzący floty osmańskiej Turcji, wpłynął na Morze Jońskie, oblegając wenecką twierdzę w Korfu i pustosząc wybrzeża południowoitalskiej Kalabrii. W odpowiedzi na zagrożenie ze strony tureckiej, papież Paweł III w lutym 1538 r. zwołał Ligę Świętą, w której skład oprócz wojsk papieskich weszły wojska Hiszpanii, Wenecji i Genui. Flota sprzymierzonych latem tego samego roku liczyła 302 jednostki (162 galery i 140 barek), z czego 55 galer pochodziło z Wenecji, 49 z Hiszpanii, a 27 było własnością państwa kościelnego i zakonu joannitów. Jej naczelnym dowódcą został Andrea Doria, genueński admirał w służbie cesarza Karola V. Znacznie mniejsze siły Barbarossy składały się ze 122 większych i mniejszych galer.
Działania poprzedzające.
Członkowie Ligi Świętej zdecydowali o połączeniu swych sił w okolicy wyspy Korfu. Pierwsze dotarły na miejsce okręty papieskie pod wodzą Marco Grimaniego oraz weneckie dowodzone przez Vittore Capello. 22 września dołączyła do nich flota hiszpańsko-genueńska Andrea Dorii. Na jego polecenie Grimani podjął próbę lądowania w pobliżu twierdzy Preweza na północno-zachodnim wybrzeżu Grecji. Zmuszony był jednak wycofać się potyczce z Turkami zakończonej znacznymi stratami chrześcijan. Tymczasem Barbarossa stacjonował na egejskiej wyspie Kos, skąd później po ataku na Cefalonię popłynął w kierunku Prewezy. Jeden z najstarszych dowódców tureckich – Sinan Reis, nakłaniał go, by wydał nakaz lądowania pod Akcjum w zatoce Arty w pobliżu Prewezy. Przeciwny temu Barbarossa, ostatecznie zgodził się na to pod naciskiem żołnierzy i dowódców. Lądowanie jednak się nie powiodło i wojska Murata Reisa pod silnym ostrzałem floty przeciwnika musiały zawrócić na okręty.
Tymczasem siły tureckie w Akcjum wsparły flotę Barbarossy, co zmusiło Dorię do odpłynięcia na pełne morze. Chcąc zdobyć Akcjum, chrześcijanie musieli wysadzić desant swych żołnierzy na ląd. Doria obawiał się jednak przegranej w walce lądowej, a porażka Grimaniego odpartego przez siły tureckie jedynie potwierdziła jego obawy. Ponadto w czasie, gdy siły chrześcijan próbowały bezskutecznie wylądować na wyspie, zerwały się niekorzystne wiatry sprzyjające stronie tureckiej. Nocą z dnia 27 na 28 września Doria popłynął 30 mil na południe, a po ustaniu wiatru zakotwiczył na głębi koło wyspy Leukas. Nocą wraz ze swymi dowódcami zdecydował się zainscenizować atak na Lepanto, z zamiarem zmuszenia floty Barbarossy do walki.
Przebieg bitwy.
Rankiem zaskoczony Doria zauważył płynących w jego kierunku Turków, na czele z 6 wielkimi galerami Turguta Reisa zbliżającymi się do wybrzeża. Mimo iż chrześcijanie liczebnie przeważali nad przeciwnikiem, stracili ponad trzy godziny na zebranie pozostałych sił.
Słaby wiatr nie sprzyjał manewrom genueńskiego admirała. Największy wenecki okręt flagowy "Galeone di Venezia", wyposażony w ciężką artylerię, stał unieruchomiony w odległości 4 mil od lądu i ok. 10 mil od kotwicowiska. Kiedy pozostałe okręty ruszały z pomocą tej jednostce, zostały okrążone przez okręty tureckie i zaangażowane w gwałtowny parugodzinne starcie. W jego wyniku galery tureckie poniosły znaczne szkody. Dopiero po ponownym nasileniu wiatru okręty Ligi Świętej na rozkaz Dorii rozpoczęły serię manewrów, mających na celu wywabienie Turków na pełne morze. 
Lewe skrzydło floty chrześcijańskiej tworzyły okręty wicekróla Sycylii – Ferrante Gonzagi, prawe skrzydło zajęły galery rycerzy maltańskich. Czterem najszybszym dowodzonym przez swego bratanka Giovanniego Dorię admirał nakazał zajęcie pozycji w centrum. Galery papieskie i weneckie pod wodzą Alessandro Condalmiero oraz statki genueńskie Francisco Dorii rozmieszczono na krańcach szyku.
Szyk turecki miał kształt litery Y, z frontowym półksiężycem, którego centrum dowodził sam Barbarossa, i tylną silną kolumną odwodową pod naczelnym dowództwem Turgut Reisa. Turcy szybko sprowokowali galery weneckie i papieskie do walki. Sam Doria zwlekał z atakiem centrum na przeciwnika, ograniczając się do manewrów taktycznych. Pod koniec dnia Turcy zdobyli pewną liczbę jednostek chrześcijańskich, część zaś zatopili. Następnego ranka korzystając z pomyślnego wiatru, Doria podniósł kotwicę i opuścił miejsce bitwy kierując się na Korfu. Tym samym pozostawił okręty weneckie i papieskie okręty na łasce Turków.
Straty tureckie wyniosły 400 zabitych i 800 rannych, po stronie Osmanów nie było jednak żadnej zatopionej jednostki, mimo że wiele okrętów doznało poważnych uszkodzeń od ostrzału armatniego. Turcy zatopili 2 galery weneckie i jedną papieską, a także 5 okrętów hiszpańskich z żołnierzami (wielu z nich dostało się do niewoli). Ponadto podpalili 5 statków handlowych z Wenecji i Raguzy, zdobyli 36 statków chrześcijańskich i wzięli do niewoli 3000 ludzi.
Następstwa.
Zwycięstwo to umożliwiło Turkom na okres ponad 40 lat (do czasu bitwy pod Lepanto) panowanie na Morzu Śródziemnym. W roku 1539 Barbarossa zdobył prawie wszystkie przyczółki chrześcijan na Morzu Jońskim i Egejskim.
W roku 1540 doszło do podpisania układu pokojowego pomiędzy Wenecją i Turcją, na mocy którego Turcy przejęli kontrolę nad weneckimi posiadłościami w Morei i Dalmacji, a także wyspami na morzach Egejskim, Jońskim i wschodnim akwenem Adriatyku. Dodatkowo Wenecja zmuszona była do zapłaty na rzecz Turcji kontrybucji w wysokości 300 000 złotych dukatów.
Zwycięstwo pod Prewezą oraz bitwa morska pod Dżerbą w roku 1560 wzmocniły Turcję, osłabiając za to pozycję Wenecji i Hiszpanii w basenie śródziemnomorskim. Dopiero w 1571 po klęsce pod Lepanto dominacja turecka w tym akwenie została podważona.

</doc>
<doc id="1002127" url="https://pl.wikipedia.org/wiki?curid=1002127" title="Polomierz">
Polomierz



</doc>
<doc id="1002130" url="https://pl.wikipedia.org/wiki?curid=1002130" title="Izoptera">
Izoptera



</doc>
<doc id="1002132" url="https://pl.wikipedia.org/wiki?curid=1002132" title="Ralf Fährmann">
Ralf Fährmann

Ralf Fährmann (ur. 27 września 1988 w Karl-Marx-Stadt) – niemiecki piłkarz grający na pozycji bramkarza w FC Schalke 04.
Życiorys.
Kariera klubowa.
W czasach juniorskich trenował w klubach ze swojego rodzinnego miasta: VfB Chemnitz oraz Chemnitzer FC. W 2003 roku dołączył do FC Schalke 04. W 2007 roku został członkiem pierwszego zespołu tego klubu, równolegle występując w drużynie rezerw. W rozgrywkach Bundesligi zadebiutował 13 września 2008 w zremisowanym 3:3 meczu z Borussią Dortmund. 16 września 2008 roku rozegrał swój pierwszy międzynarodowy mecz przeciwko Apoelowi w Pucharze UEFA .
Pod koniec sezonu 2008-09 Ralf opuścił Schalke i przeniósł się do Eintracht Frankfurt na zasadzie wolnego transferu, podpisując kontrakt ważny do 30 czerwca 2012 roku. Przez dwa lata spędzone we Frankfurcie rozegrał 18 meczy.
Fährmann wrócił do Schalke latem 2011 roku po tym, jak zespół sprzedał Manuela Neuera do Bayernu Monachium. W 2011 w finale Superpucharu Niemiec Fährmann został mianowany zawodnikiem meczu gdy po 90 minutach wynik wynosił 0:0 nastąpiły bezpośrednie rzuty karne. Fährmann obronił dwa z czterech rzutów karnych, pierwszy obroniony rzut karny wykonywał Kevin Großkreutz, drugi obroniony rzut karny przestrzelił Ivan Perišić, co pozwoliło Schalke po raz pierwszy w historii klubu sięgnąć po Superpuchar.. Na początku sezonu 2013-14 został bramkarzem rezerwowym, wówczas pierwszy wyborem trenera był Timo Hildebrand. Podczas gdy Hildebrand złapał kontuzję, pierwszym wyborem trenera został Fahrmann, którego imponujące występy sprawiły, że utrzymał miejsce numer jeden do końca sezonu. Dnia 4 maja 2014 r. Fährmann przedłużył kontrakt z Schalke do 30 czerwca 2019r. W 2017 roku został mianowany nowym kapitanem zespołu, zastępując Benedikta Höwedesa, który odszedł do Juventusu F.C. 18 Kwietnia 2018r Fahrmann rozegrał swój mecz numer 200 dla zespołu Schalke 04. 5 lipca 2019r Fährmann został wypożyczony do Norwich City F.C. do końca sezonu 2019–20. 10 marca 2020 rozwiązał kontrakt z Norwich i został wypożyczony do norweskiego SK Brann. 23 kwietnia 2020 wrócił do Niemiec w związku z pandemią COVID-19. 9 czerwca zespół Brann potwierdził, że Fährmann nie wróci na mecze towarzyskie. W Norwegii rozegrał 0 spotkań. 9 sierpnia 2021r przedłużył kontrakt z Schalke do końca sezonu 2024/25. W sezonie 2021/22 stracił miejsce w składzie na rzecz Austriaka Martina Fraisla.
Statystyki.
"(aktualne na dzień 2 luty 2023)"
Kariera reprezentacyjna.
W 2007 roku został powołany do reprezentacji na Mistrzostwa Europy do lat 19 rozgrywane w Austrii.

</doc>
<doc id="1002133" url="https://pl.wikipedia.org/wiki?curid=1002133" title="František Langer">
František Langer

František Langer (ur. 3 marca 1888 w Pradze, zm. 2 sierpnia 1965 w Pradze) – czeski i czechosłowacki lekarz, poeta, eseista, dramaturg, krytyk literacki i publicysta.
W 1914 roku ukończył studia medyczne. W 1916 roku wstąpił do czechosłowackich legionów w Rosji.
Po powrocie z I wojny światowej w 1920 roku pracował jako lekarz wojskowy. W latach 1935-1938 stworzył pięć dramatów. Były to: "Železný vlk", "Listy z kroniky legií", "Periférie", "Dvaasedmdesátka" oraz "Jízdní hlídka".
W 1939 roku emigrował do Francji (przez Polskę). W 1945 roku powrócił do Czechosłowacji.
W latach 50. i 60. Langer napisał cztery komedie. Były to: "Velbloud uchem jehly", "Grandhotel Nevada", "Obrácení Ferdyše Pištory" oraz napisana w 1963 roku – "Byli a bylo".

</doc>
<doc id="1002134" url="https://pl.wikipedia.org/wiki?curid=1002134" title="Ralf Fahrmann">
Ralf Fahrmann



</doc>
<doc id="1002136" url="https://pl.wikipedia.org/wiki?curid=1002136" title="Signoria">
Signoria

Signoria (od wł. "signore" – pan) – forma rządów w komunach miast środkowych i północnych Włoch popularna w średniowieczu i w okresie renesansu. Polegała ona na przejmowaniu władzy w miastach przez przedstawicieli bogatych rodów, gdyż często pojawiała się potrzeba silnego rządu, np. w obliczu zagrożenia. Prerogatywy przyznane albo przejęte przez możnowładcę były zazwyczaj dożywotnie, a często przechodziły na jego następców.
Signorie w Italii.
Do najważniejszych signorii związanych z wielkimi rodami we Włoszech zaliczały się:

</doc>
<doc id="1002141" url="https://pl.wikipedia.org/wiki?curid=1002141" title="Kolonia Chechelska">
Kolonia Chechelska

Kolonia Chechelska – część wsi Chechły w Polsce położona w województwie mazowieckim, w powiecie zwoleńskim, w gminie Policzna. 
Miejscowość wchodzi w skład sołectwa Florianów.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Floriana w Łagowie Kozienickim.

</doc>
<doc id="1002145" url="https://pl.wikipedia.org/wiki?curid=1002145" title="Bitwa pod Passchendaele">
Bitwa pod Passchendaele

Bitwa pod Passchendaele (znana także jako trzecia bitwa pod Ypres) – jedna z najkrwawszych bitew I wojny światowej, stoczona pomiędzy połączonymi armiami Wielkiej Brytanii (w tym podległych wówczas imperium brytyjskiemu: Kanady, Związku Południowej Afryki, Australii i Nowej Zelandii) i Francji a armią Cesarstwa Niemieckiego. Celem bitwy było przejęcie kontroli nad wioską Passchendaele (dziś Passendale), w pobliżu Ypres we Flandrii Zachodniej (Belgia). Plan Ententy zakładał uczynienie wyłomu w liniach niemieckich, dostanie się na belgijskie wybrzeże i zajęcie znajdujących się tam baz niemieckich okrętów podwodnych.
Przebieg.
Bitwa toczona była w wyjątkowo ciężkich warunkach terenowych. Obszar ten był z natury bagnisty, dodatkowo od sierpnia nastąpiło załamanie pogody. Ciągłe opady deszczu utworzyły na mocno wcześniej zbombardowanym terenie niemożliwe do przejścia morze błota. Szacuje się, iż w wypełnionych wodą kraterach utonęło co najmniej kilkadziesiąt tysięcy żołnierzy. Bagno uniemożliwiało też użycie czołgów. Niemcy byli dobrze umocnieni w sieci schronów. W końcu, po trzech miesiącach krwawych walk, 6 listopada 1917 Passchendaele zostało zdobyte przez Kanadyjczyków.
Bitwa jest uważana za jedną z najbardziej kontrowersyjnych i bezowocnych kampanii I wojny światowej. Prawie pół miliona żołnierzy alianckich i ćwierć miliona Niemców zginęło lub odniosło rany w walce o kawałek zrujnowanej, bagnistej ziemi. Bitwa przesunęła linię frontu o ok. 10 kilometrów. Nie zmieniło to w znaczący sposób sytuacji żadnej ze stron. Dodatkowo, w kwietniu następnego roku, w bitwie pod Lys Niemcy odzyskali prawie cały obszar utracony pod Passchendaele.
Wśród uczestników bitwy byli m.in. Henry Allingham i Harry Patch (w okresie późniejszym jedni z najdłużej żyjących ludzi), a także Adolf Hitler.

</doc>
<doc id="1002150" url="https://pl.wikipedia.org/wiki?curid=1002150" title="Rabsztyn">
Rabsztyn



</doc>
<doc id="1002152" url="https://pl.wikipedia.org/wiki?curid=1002152" title="Traditio corporalis">
Traditio corporalis

Traditio corporalis (wydanie) – zasadniczy sposób przeniesienia posiadania rzeczy przewidziany w art. 348 zd. 1 kodeksu cywilnego. Wydanie rzeczy, o którym mowa w art. 348 zd. 1 KC, nie musi nastąpić przez jej wręczenie, "z ręki do ręki" ("traditio corporalis"). Możliwe jest także wydanie rzeczy za pomocą aktów symbolicznych, np. umieszczenia odpowiednich oznaczeń na gruncie, obejścia gruntu, wskazania jego granic lub przedstawienia nabywcy gruntu osobom trzecim. Ponadto według art. 348 zd. 2 KC z wydaniem samej rzeczy jednoznaczne jest wydanie dokumentów, które umożliwiają rozporządzenie rzeczą, jak również środków dających faktyczną władzę nad rzeczą ("traditio longa manu"). Zasadnicza rola wydania rzeczy jako sposobu przeniesienia posiadania wiąże się ściśle z funkcją posiadania pełnioną w zakresie ujawnienia stosunków prawa rzeczowego. Unormowane w art. 349-351 KC sposoby przeniesienia posiadania mają zastosowanie w sytuacjach, w których wydanie rzeczy byłoby w istocie zbędne i stanowiło jedynie niepotrzebną komplikację prowadzącą w gruncie rzeczy do stanu takiego, jaki istniał poprzednio. Wydanie nieruchomości nie polega na tradycji w ścisłym tego słowa znaczeniu, lecz na usunięciu się z niej z równoczesnym umożliwieniem objęcia nieruchomości przez nowego posiadacza.

</doc>
<doc id="1002154" url="https://pl.wikipedia.org/wiki?curid=1002154" title="Kuszlów">
Kuszlów

Kuszlów – wieś w Polsce położona w województwie mazowieckim, w powiecie zwoleńskim, w gminie Policzna. Miejscowość wchodzi w skład sołectwa Wygoda.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Niepokalanego Poczęcia NMP w Wygodzie.

</doc>
<doc id="1002155" url="https://pl.wikipedia.org/wiki?curid=1002155" title="Traditio longa manu">
Traditio longa manu

Traditio longa manu - sposób przeniesienia posiadania rzeczy, jednoznaczny z jej wydaniem, polegający na wydaniu dokumentów, które umożliwiają rozporządzanie tą rzeczą (np. konosamentu) lub wydaniu środków (np. kluczy do mieszkania), które dają faktyczną władzę nad tą rzeczą (art. 348 zd. 2 kodeksu cywilnego).

</doc>
<doc id="1002158" url="https://pl.wikipedia.org/wiki?curid=1002158" title="Traditio brevi manu">
Traditio brevi manu

Traditio brevi manu - sposób przeniesienia posiadania mający zastosowanie wtedy, gdy nabywca posiadania danej rzeczy jest już jej dzierżycielem albo bezpośrednim posiadaczem zależnym. Wydanie rzeczy nabywcy byłoby w takim przypadku zbędne. Zgodnie z art. 351 kodeksu cywilnego przeniesienie posiadania samoistnego na posiadacza zależnego albo na dzierżyciela następuje na mocy samej umowy między stronami.

</doc>
<doc id="1002159" url="https://pl.wikipedia.org/wiki?curid=1002159" title="Labradoodle">
Labradoodle

Labradoodle – hybryda, powstała ze skrzyżowania Labradora Retrievera z pudlem.
Rys historyczny.
Historia Labradoodla rozpoczęła się w 1988 roku w Australii. Był on odpowiedzią na pojawiające się zapotrzebowanie na psa przyjaznego alergikom, ale jednocześnie chętnie współpracującego z ludźmi. Na Hawajach mieszkała tracąca wzrok kobieta, która potrzebowała psa przewodnika. Niestety jej mąż był uczulony na sierść psa i nie mogła ona posiadać w domu psa żadnej ze znanych ras „niealergizujących”. Wtedy właśnie Wally Cornen pracujący w Stowarzyszeniu Australijskich Psów Pracujących wpadł na pomysł skrzyżowania pudla i labradora. Urodziły się 3 szczenięta, z których jeden został wysłany na Hawaje i służył niewidomej kobiecie jako pies przewodnik. Ta krzyżówka została nazwana Labradoodle. Pozostałe 2 szczenięta nie mogły znaleźć domu przez dłuższy czas. Później wymyślono nazwę Labradoodle i oficjalnie zapoczątkowano pracę nad nową rasą.
Kontynuowano kojarzenie tych ras w celu uzyskania psów, od których wszystkie szczeniaki nie linieją i są tolerowane przez alergików. W 1989 roku powstało Ruthland Manor Breeding and Research Centre oraz Tegan Park Research and Breeding Centre. W obu centrach prowadzono odpowiednie krzyżowania zwierząt przebadanych genetycznie, tak by wyeliminować zarówno linienie jak i genetyczne choroby, którymi obciążone są zarówno pudle jak i labradory. W ten właśnie sposób, na przestrzeni wielu lat pracy powstały Wielopokoleniowe Australijskie Labradoodle. Od połowy 2004 roku zaprzestano krzyżowania Labradora z Pudlem, uznano, że australijski Labradoodle od tej pory będzie rozmnażany tylko między osobnikami tej nowej rasy.
Wygląd.
U australijskich Labradoodli wzorzec wyglądu jest określony i uzyskiwany przy każdym krzyżowaniu. Mają atletyczne ciało i nieliniejącą sierść. Powinny mieć duże, okrągłe oczy, uszy opadające, nos duży, przypominający kwadrat.
Australijskie Labradoodle mają dwa typy sierści: wełna (z ang. Wool) i runo (z ang. Fleece). U zwykłych labradoodli pojawia się jeszcze trzeci typ – włos (liniejący). Wełna wygląda jak sierść pudla, runo przypomina sierść owcy, jest dłuższe i delikatnie pofalowane. Te dwa typy sierści nie linieją.
Sierść Labradoodli występują w wielu kolorach, od biszkoptowego po czarny.
Zachowanie i charakter.
Labradoodle są to psy przyjacielskie, rodzinne, żywotne oraz posłuszne. Pracują jako psy towarzysze, przewodnicy, co oznacza że sprawdzają się w ścisłej współpracy z człowiekiem. Mają niewielkie tendencje do agresji czy szczekania, są delikatne w podejściu do dzieci i innych zwierząt. Osiągają wysokie wyniki w treningach posłuszeństwa. U australijskich Labradoodli udało się uzyskać powtarzalność charakteru. U zwykłego Labradoodla spotyka się psy charakterem podobne bardziej do Pudla niż Labradora.
Użytkowość.
Labradoodle jest rasą hipoalergiczną, stworzoną z myślą o ludziach uczulonych na psy. Są dobrymi psami przewodnikami.
Zdrowie Labradoodli.
Labradoodle są nową rasą, jednak nie pozbawioną ryzyka chorób genetycznych. Choroby te pochodzą głównie od macierzystych ras czyli od pudla oraz labradora. Są to między innymi: dysplazja stawów biodrowych i łokciowych, choroby oczu (postępujący zanik siatkówki), choroby tarczycy. Hodowcy konsekwentnie pracują nad tym by ich psy były jak najzdrowsze i eliminują z hodowli obciążone chorobami osobniki. Zwraca się uwagę na krzyżowanie ze sobą jak najmniej spokrewnionych zwierząt oraz prowadzi się specjalny program infuzji. U australijskich Labradoodli choroby te są jak dotąd eliminowane dość skutecznie (dysplazja stawów tylko u parunastu psów na parę tysięcy). Wynika to z obowiązkowego i wszechstronnego badania wszystkich psów dopuszczonych do rozrodu pod kątem występowania wyżej wymienionych chorób. Hodowcy australijskich Labradoodli zapewniają również gwarancje zdrowotną dla kupowanego szczeniaka.
Od hodowców Labradoodli wymaga się wczesnej sterylizacji szczeniąt, zanim trafią one do swoich domów. Jest to bardzo popularne zachowanie w przypadku wszystkich ras w Australii i Stanach Zjednoczonych, w Europie w dalszym ciągu budzące wiele kontrowersji. Ma to na celu z jednej strony zapobieganie niekontrolowanego rozmnażania zwierząt (i ich późniejszego trafiania do schronisk) jak i ochronę nowo powstającej rasy (tak, by tylko nieliczni mogli być hodowcami). Wczesna sterylizacja psów ma ponadto dobry wpływ na zdrowie zwierząt jako, że zapobiega powstawaniu wielu nowotworów. W tak wczesnym wieku szczenięta również wracają do zdrowia znacznie szybciej niż starsze psy poddawane temu zabiegowi.
Popularność.
Znane głównie w Australii i USA stają się coraz popularniejsze w Europie. W Polsce pierwsza hodowla została otwarta w 2009 roku. .
Labradoodle jako słowo jest już w Oxford English Dictionary. Labradoodle są również coraz bardziej powszechne w naszej kulturze. Amerykański Prezydent, Barack Obama wybierał psa dla swojej rodziny pomiędzy Australijskim Labradoodlem a Portugalskim Psem Wodnym.
Labradoodle pojawia się w grze online D2N (Die2Nite), osadzonej w realiach postapokaliptycznych, jako pupil jednego z występujących w grze bohaterów. 

</doc>
<doc id="1002161" url="https://pl.wikipedia.org/wiki?curid=1002161" title="Dekanat przemęcki">
Dekanat przemęcki

Dekanat przemęcki – jeden z 43 dekanatów archidiecezji poznańskiej, składa się z ośmiu parafii: 

</doc>
<doc id="1002162" url="https://pl.wikipedia.org/wiki?curid=1002162" title="Flaga Republiki Włoskiej">
Flaga Republiki Włoskiej

Flaga Republiki Włoskiej – flaga państwa istniejącego w latach 1802–1805 w północno-środkowych Włoszech.
Wygląd.
Flaga Republiki Włoskiej jest czerwonym kwadratem, w którym znajduje się biały romb wraz z zielonym kwadratem. Flaga ta jest bardzo podobna do flagi Królestwa Włoch.

</doc>
<doc id="1002164" url="https://pl.wikipedia.org/wiki?curid=1002164" title="Mirko Slomka">
Mirko Slomka

Mirko Slomka (ur. 12 września 1967 w Hildesheimie) – niemiecki trener piłkarski, piłkarz, grający na pozycji pomocnika.
Kariera piłkarska.
Grał w małych klubach takich jak ISG Nord, SC Harsum, TuS Lühnde, Stern Misburg, Fortuna Sachsenroß Hannover oraz Hannover 96. Karierę zakończył wcześnie z powodu kontuzji w wieku 22 lat.
Kariera trenerska.
Po zakończeniu kariery piłkarskiej Slomka został trenerem. Najpierw przez 10 lat szkolił juniorów Hannoveru, gdzie za wychowanków miał takich zawodników jak Gerald Asamoah, Sebastian Kehl, Per Mertesacker oraz Fabian Ernst. Następnie wyjechał do Berlina, gdzie czynił to samo z młodymi zawodnikami TeBe Berlin. W 2000 roku na krótko objął pierwszy zespół, a w 2001 roku powrócił do Hannoveru, w którym przez 3 lata towarzyszył trenerowi Ralfowi Rangnickowi. 1 października 2004 roku Rangnick został zatrudniony na stanowisku pierwszego trenera FC Schalke 04 i Slomka ponownie stał się jego asystentem. W grudniu 2005 Rangnick został zwolniony, następnie przez krótki czas trenerem był Oliver Reck, a 4 stycznia 2006 Slomkę mianowano pierwszym trenerem klubu. W sezonie 2005/2006 zajął z Schalke 4. miejsce w lidze, a w 2006/2007 doprowadził je do wicemistrzostwa Niemiec. Po sezonie przedłużono z nim kontrakt do 2009 roku. 13 kwietnia 2008 roku został zwolniony ze stanowiska pierwszego trenera Schalke 04, po przegranej z Werderem Brema 1:5.
W styczniu 2010 roku został trenerem Hannoveru 96. 27 grudnia 2013 roku został z tego stanowiska zwolniony. Zastąpił go Tayfun Korkut.
Od 16 lutego do 16 września 2014 był trenerem Hamburger SV.

</doc>
<doc id="1002165" url="https://pl.wikipedia.org/wiki?curid=1002165" title="I Still Don’t Know Ya">
I Still Don’t Know Ya

I Still Don’t Know Ya – czwarty singel polskiego zespołu Blog 27, wydany w lipcu 2006 roku. Singel promował reedycję albumu "&lt;LOL&gt;".
Tekst piosenki napisał David Jasmine pod pseudonimem Do-Jo, a muzykę skomponowali Agnieszka Burcan i Paweł Radziszewski z zespołu Plastic, którzy także zajęli się produkcją nagrania. „I Still Don’t Know Ya” zostało zaprezentowane przez zespół podczas Festiwalu Jedynki w 2006 roku, w trakcie którego rywalizowała o tytuł „przeboju lata Jedynki”. Utwór dotarł do drugiego etapu konkursu, przegrywając w finałowym głosowaniu z propozycją „Między nami” grupy Button Hackers. Singel ukazał się tylko w Polsce, gdzie dotarł do 5. miejsca Poplisty na antenie RMF FM. Do utworu powstał teledysk składający się z ujęć koncertowych oraz materiału zza kulis.

</doc>
<doc id="1002168" url="https://pl.wikipedia.org/wiki?curid=1002168" title="Gertruda austriacka">
Gertruda austriacka

Gertruda austriacka (ur. 1226, zm. 24 kwietnia 1288 w Seußlitz koło Miśni) – księżna Mödling, tytularna księżna Austrii i Styrii z dynastii Babenbergów.
Gertruda była córką Henryka Babenberga, wnuczką księcia Austrii – Leopolda VI i księżniczki bizantyńskiej – Teodory Angeliny. Jej stryjem był ostatni z Babenbergów Fryderyk II Bitny.
W lutym 1239 w Pasawie spotkali się król Czech Wacław I Przemyślida z Fryderykiem Bitnym. Postanowiono wówczas zaręczyć Gertrudę z najstarszym synem czeskiego monarchy Władysławem. Umowę potwierdzono w 1241 w Pradze. Cztery lata później Gertrudę zapragnął poślubić cesarz Fryderyk II. Ta jednak odmówiła dopóki na cesarzu będzie ciążyć klątwa. Temu projektowi małżeńskiemu był również niechętny papież, który wówczas udzielił dyspensy na ślub z Władysławem. Fryderyk II Bitny wysłał bratanicę na czeski dwór. Ślub nastąpił w maju 1246 r. Owdowiała już w styczniu 1247 r. Była już wówczas jedną z dwóch spadkobierczyń Fryderyka Bitnego obok jego siostry Małgorzaty.
W 1248 r. papież zaoferował Gertrudzie małżeństwo z Wilhelmem Holenderskim lub jego bratem Florencjuszem. Zamiast niego w połowie tego roku poślubiła margrabiego badeńskiego Hermana (zm. 4 października 1250 r.). W czerwcu 1252 r. Gertruda zawarła w Heimburgu trzecie małżeństwo z księciem halickim Romanem Daniłowiczem. Związek został zawarty za sprawą króla węgierskiego Beli IV. Małżeństwo okazało się krótkotrwałe. Jego zawarciem poczuł się zagrożony król czeski Przemysł Ottokar II od 1251 r. noszący tytuł księcia Austrii. Rozpoczął on działania wojenne i obległ Romana i Gertrudę na zamku niedaleko Wiednia. W drugiej połowie 1253 r. Roman uciekł na Ruś i tym samym rozpadło się jego małżeństwo. Na mocy układu pokojowego Gertruda otrzymała część Styrii, 400 grzywien srebra rocznie. Zamieszkała w Voitsbergu i Judenburgu. Po rozwodzie z Małgorzatą Babenberg król Przemysł Ottokar II stał się przeciwnikiem Gertrudy. W 1267 r. odebrał jej dobra, a dwa lata później wypędził z kraju. Znalazła schronienie w Miśni. Zmarła w klasztorze klarysek w Seußlitz koło Miśni i tam została pochowana.
Potomstwo.
Gertruda miała z małżeństwa z margrabią badeńskim Hermanem dwoje dzieci:
Z małżeństwa z Romanem Daniłowiczem pochodziła jedna córka:

</doc>
<doc id="1002171" url="https://pl.wikipedia.org/wiki?curid=1002171" title="Napójka łąkówka">
Napójka łąkówka

Napójka łąkówka, barczatka napójka ("Euthrix potatoria") – gatunek motyla z rodziny barczatkowatych.
Taksonomia.
Gatunek ten opisany został po raz pierwszy w 1758 roku przez Karola Linneusza na łamach dziesiątego wydania "Systema Naturae" pod nazwą "Phalaena potatoria". Gatunkiem typowym nowego rodzaju "Euthrix" został w 1830 roku za sprawą Johanna Wilhelma Meigena.
W obrębie tego gatunku wyróżnia się trzy podgatunki:
Morfologia.
Motyl krępej budowy ciele, osiągający rozpiętość skrzydeł od 46 do 54 mm w przypadku samca oraz od 56 do 70 mm w przypadku samicy. Głowa jest zaopatrzona w owłosione oczy złożone, dobrze rozwinięte głaszczki i uwstecznioną ssawkę, natomiast pozbawiona jest przyoczek. Zewnętrzny brzeg skrzydeł jest lekko falisty. Użyłkowanie skrzydła przedniego charakteryzuje się drugą żyłką radialną (R2) sięgającą przedniego brzegu skrzydła, trzecią żyłką radialną (R3) sięgającą jego wierzchołka, odcinkiem wspólnym tych żyłek (R2+3) bardzo krótkim, a żyłką postkubitalną dobrze widoczną (Pcu). Ubarwienie przedniego skrzydła wykazuje dymorfizm płciowy. U samicy jego tło jest jasnożółte do żółtobrunatnego, zaś u samca ochrowożółte do brunatnego. We wzorze występuje sięgająca połowy długości skrzydła przepaska wewnętrzna, osiągająca swym zewnętrznym brzegiem wierzchołek skrzydła przepaska środkowa, cienka i zębata przepaska zewnętrzna oraz dwie białe plamki w ciemnej obwódce położone na żyłce poprzecznej. Użyłkowanie skrzydła tylnego cechuje się szeroką komórką nasadową oraz obecnością długiej żyłki poprzecznej łączącej żyłkę radialną ze wspólnym odcinkiem pierwszej jej odnogi i żyłki subkostalnej (Sc+R1). Podstawowa barwa skrzydła tylnego jest taka jak przedniego, jednak w części nasadowej jest ono żółto rozjaśnione a w części zewnętrznej brunatnawo przyciemnione. Kolorystyka strzępiny odpowiada tłu skrzydła. Odnóża tylnej pary mają golenie o stosunkowo długich ostrogach.
Gąsienice są silnie owłosione. Największe pędzelki włosków leżą na grzbietowej stronie drugiego i jedenastego segmentu ich ciała, natomiast krótsze pędzelki rosną po bokach segmentów. Kolorystyka gąsienicy jest brunatna z cieńszymi liniami żółtej barwy wzdłuż grzbietu i grubszymi liniami barwy białej wzdłuż boków.
Biologia i ekologia.
Owad ten zasiedla podmokłe, wilgotne i torfiaste łąki, torfowiska niskie oraz podmokłe lasy liściaste i mieszane w sąsiedztwie jezior, rzek i torfowisk. Gąsienice są polifagicznymi foliofagami, żerującymi od zewnątrz (egzofagicznie) na trawach, w tym na kosmatkach, kupkówkach, pałkach, perzach, stokłosach, śmiałkach, trzcinach, trzcinnikach, turzycach i wyczyńcach. Znane są z tego, że spijają dość duże ilości wody w postaci kropel rosy i deszczu zbierających się na liściach rośliny pokarmowej.
Wydaje jedno pokolenie rocznie. Loty motyli przypadają na okres od końca czerwca do połowy sierpnia. Są aktywne nocą. Samce często przylatują do sztucznych źródeł światła. Samice składają jaja pojedynczo lub w niewielkich skupiskach na trawach i zabezpieczają je włoskami z odwłoka. Gąsienice klują się we wrześniu i przystępują do zimowania, a w roku następnym żerują najdalej do czerwca. Przepoczwarczenie ma miejsce w białożółtym, wrzecionowatym kokonie przyczepionym nisko nad ziemią, pionowo do traw lub pnia drzewa. Poczwarki obserwuje się od maja do początku lipca.
Rozprzestrzenienie.
Gatunek palearktyczny. W Europie znany jest z Portugalii, Hiszpanii, Irlandii, Wielkiej Brytanii, Francji, Belgii, Luksemburgu, Holandii, Niemiec, Szwajcarii, Liechtensteinu, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Słowenii, Chorwacji, Bośni i Hercegowiny, Serbii, Czarnogóry, Grecji oraz europejskiej części Rosji. Dalej na wschód występuje od Uralu przez Syberię i Rosyjski Daleki Wschód po Japonię.
W Polsce gatunek występuje na całym obszarze kraju i nie należy do rzadkości.

</doc>
<doc id="1002174" url="https://pl.wikipedia.org/wiki?curid=1002174" title="Haddaway">
Haddaway

Haddaway, właściwie Alexander Nestor Haddaway (ur. 9 stycznia 1965 w Port-of-Spain) – niemiecki muzyk eurodance i house, którego szczyt kariery przypada na lata 90. XX wieku za sprawą jego największych hitów "„What Is Love”" i "„Life”".
Życiorys.
Dorastał podróżując z ojcem po Europie. Jako 16-latek zamieszkał w Stanach Zjednoczonych, gdzie poznał rockowe formacje, takie jak KISS, The Eagles, Journey i Styx. Zainteresował go także funk (Parliament i Funkadelic) oraz muzyka soulowa, przede wszystkim Aretha Franklin, Bill Withers i James Brown. W USA Haddaway ukończył studia, a w 1989 roku przeniósł się do Niemiec i zamieszkał w Kolonii. Tam też odniósł największy sukces muzyczny. 
W 1993 roku zasłynął wielkim dyskotekowym przebojem – "What Is Love". Piosenka pochodziła z jego przebojowego debiutanckiego longplaya "Haddaway" wydanego w tym samym roku. Jego późniejsze nagrania nie cieszyły się już taką popularnością.

</doc>
<doc id="1002177" url="https://pl.wikipedia.org/wiki?curid=1002177" title="Flaga Republiki Transpadańskiej">
Flaga Republiki Transpadańskiej

Flaga Republiki Transpadańskiej – flaga państwa istniejącego w latach 1796–1797 w północnych Włoszech.
Wygląd.
Flaga Republiki Transpadańskiej jest prostokątem podzielonym na trzy pionowe pasy: zielony, biały, czerwony. Prostokąt ten podzielony jest w proporcjach 2:3.
Jest identyczna z obecną flagą Włoch.

</doc>
<doc id="1002179" url="https://pl.wikipedia.org/wiki?curid=1002179" title="Sokół Aleksandrów Łódzki">
Sokół Aleksandrów Łódzki

Sokół Aleksandrów Łódzki – polski klub piłkarski z siedzibą w Aleksandrowie Łódzkim, założony w 1998 roku, następca Włókniarza Aleksandrów Łódzki.
W latach 2003-2013 barwy Sokoła reprezentował Arkadiusz Świętosławski. Do klubu należał również Piotr Klepczarek.
Do końca sierpnia 2008 r. klub występował pod nazwą sponsora - Sokół Syguła Aleksandrów Łódzki.
W sezonach 2008/2009 oraz 2009/2010 Sokół grał w II lidze, gr. wschodniej.

</doc>
<doc id="1002180" url="https://pl.wikipedia.org/wiki?curid=1002180" title="Maciej Palacz">
Maciej Palacz

Maciej Palacz (M. Palaczyk; ur. 20 lutego 1806 we wsi Górczyn, zm. 11 lipca 1885 tamże) – wielkopolski chłop, powstaniec, polityk, działacz niepodległościowy.
Życiorys.
Urodził się w dość majętnej rodzinie chłopskiej. Jego rodzicami byli Michał i Marianna z Buszków. Po ukończeniu szkoły ludowej w Górczynie rozpoczął naukę w Gimnazjum św. Marii Magdaleny w Poznaniu, gdzie poznał wielu przyszłych działaczy niepodległościowych: Karola Libelta, Ludwika Mierosławskiego, Marcelego Motty, Władysława Niegolewskiego i Hipolita Cegielskiego. Nie ukończył jednak edukacji w gimnazjum, gdyż w 1830 roku udał się do Królestwa Kongresowego, by wziąć udział w powstaniu listopadowym. W Warszawie zaciągnął się do artylerii. W czerwcu 1831 został ranny w trakcie starcia pod Łysobykami. Po wygaśnięciu walk powrócił do Wielkopolski, gdzie został pojmany i skazany przez władze pruskie na pół roku więzienia, po pewnym czasie objęła go jednak amnestia. Po wyjściu na wolność powrócił do Górczyna gdzie zajął się uprawą swojego gospodarstwa o powierzchni około 40 mórg.
W 1836 został wybrany sołtysem Górczyna. Urząd ten sprawował aż do 1846 roku. W 1845 został członkiem Związku Plebejuszy, z ramienia którego organizował powstanie wśród wielkopolskich chłopów. Po aresztowaniu Karola Libelta i Ludwika Mierosławskiego w lutym 1846 stanął na czele górczyńskich chłopów w nocy z 3 na 4 marca w ramach powstania. Oddział oczekiwał rozkazu ataku na Poznań, polecenia jednak nigdy nie wydano, zaś Palacza wraz z innymi powstańcami aresztowano. Po aresztowaniu przez władze pruskie osadzono go w Moabicie, gdzie przez dwa lata oczekiwał na proces. W dniu 2 grudnia 1847 w ramach procesu polskich powstańców skazano go na dwa lata więzienia zaliczając na poczet kary okres spędzony w areszcie.
Po wyjściu na wolność, jeszcze w 1847 roku, Palacz zaangażował się w akcje niepodległościowe będąc między innymi członkiem deputacji, która 3 marca 1848 do króla Prus z ramienia Komitetu Narodowego w Poznaniu. Po wybuchu powstania w maju stanął na czele oddziału walczącego w okolicach Kórnika. Po zakończeniu Wiosny Ludów z tego powodu prześladowany był przez pruską administrację. Nie przeszkodziło mu to jednak w byciu współtwórcą Ligi Polskiej, w której pełnił funkcję członka Dyrekcji Głównej. W latach 1849–1855 był posłem do pruskiego parlamentu, gdzie działał w kole posłów polskich. Wraz z innymi posłami wielkopolskimi na znak protestu przeciwko postanowieniom konstytucji pruskiej nie uwzględniającej praw społeczności polskiej złożył mandat 5 lutego 1850. Do Sejmu został powtórnie wybrany 16 marca 1850.
W 1855 roku wycofał się z polityki i zajął się uprawą ziemi. W nieznanych okolicznościach utracił jednak gospodarstwo, które zostało przejęte prawdopodobnie przez jego krewnych z Górczyna i z czasem przekształcone w folwark Palaczów istniejący jeszcze częściowo do lat 60. XX wieku. Sam Palacz do końca życia zajmował się pośrednictwem w handlu płodami rolnymi.
W 1834 roku ożenił się z Agnieszką Mrówką, z którą miał dzieci: Katarzynę (ur. 1835), Kunegundę (ur. 1838), Wawrzyńca (ur. 1842, poległ w bitwie pod Brdowem podczas powstania styczniowego), Stanisława (ur. 1844), Jana (ur. 1845), Jadwigę (ur. 1848), Józefa (ur. 1852) i Leona.
Upamiętnienie.
W 1920 roku Rada Miasta Poznania podjęła uchwałę o nadaniu imienia Macieja Palacza ulicy wiodącej ówcześnie z Górczyna w kierunku Ławicy. Współcześnie ulica Palacza łączy ulicę Głogowską i Grunwaldzką i stanowi ważny ciąg komunikacyjny osiedla Grunwald Południe.

</doc>
<doc id="1002181" url="https://pl.wikipedia.org/wiki?curid=1002181" title="Raźno">
Raźno

Raźno (łot. "Rāznas ezers") – jezioro we wschodniej Łotwie w okręgu rzeżyckim w Łatgalii, drugie co do wielkości w tym kraju. Powierzchnia – 57,564 km², maksymalna długość 12,1 km, głębokość średnia 7 m, maksymalna – 17 m, objętość 0,405 km³, położenie lustra wody 163,8 m n.p.m. Z jeziora wypływa rzeka Rzeżyca.

</doc>
<doc id="1002182" url="https://pl.wikipedia.org/wiki?curid=1002182" title="Mobilizacja (1939)">
Mobilizacja (1939)

Wysiłek mobilizacyjny Wojska Polskiego we wrześniu 1939 r. – wykaz jednostek WP zmobilizowanych w trakcie mobilizacji niejawnej i powszechnej w 1939 r., w oparciu o plan mobilizacyjny „W” i jego wariant „W2” oraz improwizowanych w toku działań wojennych z uwzględnieniem ilości i rodzajów uzbrojenia.
Jednostki WP zmobilizowane i improwizowane.
Artyleria.
Artyleria lekka:
Artyleria pozycyjna:
Artyleria konna:
Artyleria górska:
Artyleria ciężka:
Artyleria najcięższa:
Artyleria pomiarowa:
Artyleria przeciwlotnicza:
Artyleria przeciwpancerna:
Artyleria piechoty:
Lotnictwo.
Łącznie zmobilizowano ok. 900 tys. żołnierzy, z 1,35 mln planowanych.
Siły Korpusu Ochrony Pogranicza liczyły ok. 26 tys. ludzi, Straży Granicznej – 5,4 tys.
Faktyczna mobilizacja a powszechna.
Ludność Polski w 1938 r. to ok. 34 849 tys.. Jak podano w Jednostki WP zmobilizowane i improwizowane faktycznie zmobilizowano ok. 900 tys. żołnierzy, z 1350 tys. planowanych. Dlatego czasem we wspomnieniach pojawia się stwierdzenie odmowy mobilizacji, ze wzgl. na brak broni. Liczba ludności III Rzeszy w 1939 to ok. 69 314 tys., armia to ok. 1 850 tys., przy kilkukrotnej przewadze w wojskach pancernych oraz lotniczej i artyleryjskiej. Natomiast armia ZSRR wykorzystana w 1939 to ok. 1 500 tys.. Przestarzała armia francuska w tym samym okresie to ~ 5 mln żołnierzy, 6 tys. czołgów, oraz prawie 3 tys. samolotów przy ~42 mln. Odbicie tego faktu jest w obwieszczeniu o mobilizacji, gdzie tylko część potencjalnych sprawnych otrzymuje karty do natychmiastowego otrzymania broni i mobilizacji.

</doc>
<doc id="1002185" url="https://pl.wikipedia.org/wiki?curid=1002185" title="Młynówka (Opole)">
Młynówka (Opole)

Młynówka (niem. "Mühlgraben") – stare koryto Odry w centrum Opola, błędnie uważane za kanał. Rozdziela prawobrzeżną część miasta od Wyspy Pasieki.
Młynówka do czasu wielkiej powodzi w 1600 roku stanowiła główne koryto Odry. Po tym wydarzeniu rzeka przeniosła swój główny nurt na zachód i przez prawie 200 lat obecna Młynówka figurowała na planach miasta jako "Oder Fluss" lub "Oder Strom (prąd Odry)". W 1784 roku pojawia się obecna nazwa – "Mühlgraben", która pochodzi od działających na obydwu brzegach młynów: miejskiego, od strony ul. Szpitalnej, oraz zamkowego, od strony Zamku Piastowskiego.
Ze średniowiecznych dokumentów wiadomo, że już w 1240 r. istniał most między Pasieką a miastem, jednak nie sprecyzowano jego umiejscowienia. Wzmianka z 1421 r. mówi już dokładnie o przeprawie w miejscu obecnego mostu katedralnego. W latach 1860-1913 Młynówka odgrywała rolę portu przeładunkowego, potem tę rolę przejął nowo wybudowany port rzeczny w Zakrzowie. W 1886 r. zbudowano śluzę, niedawno ją wyremontowano i odnowiono wygląd. W planach miasta z 1894 r. Młynówka widnieje jako „Winter Hafen”, czyli „port zimowy”. 10 czerwca 2007 r. uruchomiona została iluminacja tzw. "Opolskiej Wenecji", czyli fragmentu Młynówki od Mostu Katedralnego do Zamkowego. Obecnie w razie zagrożenia powodziowego Młynówkę można całkowicie odseparować od Odry dzięki nowo wybudowanym dwóm śluzom: przy moście katedralnym oraz na południowym krańcu Wyspy Pasieki.

</doc>
<doc id="1002186" url="https://pl.wikipedia.org/wiki?curid=1002186" title="Charles Munger">
Charles Munger

Charlie Munger, właśc. Charles Thomas Munger (ur. 1 stycznia 1924 r. w Omaha, Nebraska, USA) – amerykański inwestor giełdowy, wiceprezes Berkshire Hathaway, korporacji prowadzącej zróżnicowaną działalność inwestycyjną, zarządzanej przez amerykańskiego miliardera Warrena Buffetta.
Życiorys.
Podobnie jak Buffett pochodzi z Omaha. Po studiach na University of Michigan i służbie w U.S. Navy wstąpił na Harvard Law School. Stopień dr. prawa uzyskał w 1948 r. Był współzałożycielem spółki zajmującej się obrotem nieruchomościami "Munger, Tolles &amp; Olson", gdzie też pracował do 1968 r. Zaprzestał wtedy praktyki prawniczej i skoncentrował się na inwestowaniu.
Munger jest również prezesem Wesco Financial Corporation, firmy należącej w ponad 80% (2007) do Berkshire Hathaway. Zaczynała ona jako towarzystwo oszczędnościowo-pożyczkowe ale obecnie kontroluje m.in. Precision Steel Corp., CORT Furniture Leasing oraz Kansas Bankers Surety Company. Wesco Financial posiada portfel inwestycyjny wartości ponad mld dolarów z takimi aktywami jak np. Coca-Cola, American Express, Wells Fargo czy Procter &amp; Gamble. Strategia inwestycyjna jaką się posługuje pozwala na inwestycje w jeden walor maksymalnie do 50% wartości portfela. Charlie Munger, bo tak często nazywany jest w kręgach finansistów, uważa, że takie skoncentrowane inwestowanie, oparte na akcjach firm, które zna bardzo dobrze, przynosi w długim okresie wysokie stopy zwrotu. Wesco z siedzibą w Pasadenie w Kalifornii stało się miastem rodzinnym Mungera i miejscem corocznych spotkań z akcjonariuszami. Zebrania te w świecie zawodowych inwestorów są niemalże owiane legendą, prawie jak te które współorganizował z Warrenem Buffettem w Omaha. Są one często pobieżne, lecz Munger nawiązuje odpowiednio długi kontakt z akcjonariuszami Wesco, czasem spekulując co zrobiłby w danej sytuacji jego idol, Benjamin Franklin.
Buffett często publicznie oświadczał, że uważa Mungera za swojego "partnera". Istotnie, Charles Munger sam posiada wystarczająca liczbę akcji Berkshire Hathaway, by można było go nazwać miliarderem. W 2007 roku jego majątek szacowany był na 1,7 mld dolarów. Jest on przy tym wiernym zaprzeczeniem postaci Buffetta. Munger znany jest jako republikanin, natomiast Buffett generalnie popierał demokratów. Buffett poświęca prawie cały swój czas wyłącznie na swoje interesy, podczas gdy Munger, który nie uczestniczył w operacjach bieżących "Berkshire" od lat, jest generalistą, dla którego inwestowanie to tylko jedno z szerokiego kręgu zajęć biznesowych. Obaj uważają, że różnice pomiędzy nimi raczej zacieśniają niż pogarszają ich relacje.
W 1991 roku bank inwestycyjny "Salomon Brothers" został przyłapany na przedstawianiu fałszywych ofert w stosunku do Ministerstwa Skarbu. Pomiędzy grudniem 1990 a majem 1991 roku manipulował on w ten sposób wyceną obligacji dla własnych korzyści. W tym czasie "Berkshire Hathaway" posiadało 14% udziałów w tej spółce, a Munger był jej prezesem.
Munger wspiera amerykańskie uczelnie: Uniwersytetowi Stanford podarował 500 akcji Berkshire Hathaway serii A, wartych 43,5 mln dolarów, na cele budowy akademików dla Stanford Law School. Nie był studentem tej szkoły, lecz jego absolwentką oraz członkiem Rady Uczelni była pierwsza żona Mungera, Nancy. Jej córka, Wendy Munger (A.B., 1972, Stanford University) obecnie także jest członkiem Rady. W 2007 roku Munger przekazał środki na cele remontowe University of Michigan Law School.

</doc>
<doc id="1002187" url="https://pl.wikipedia.org/wiki?curid=1002187" title="Flaga Republiki Helweckiej">
Flaga Republiki Helweckiej

Flaga Republiki Helweckiej – flaga państwa istniejącego w latach 1798–1803 na terenie dzisiejszej Szwajcarii.
Barwy flagi ustalono 13 lutego 1799.
Wygląd.
Flaga Republiki Helweckiej jest prostokątem podzielonym na trzy poziome pasy: zielony, czerwony i złoty. Prostokąt ten podzielony jest w proporcjach 2:3. Na środku widnieje nazwa kraju napisana złotymi literami w języku francuskim, "Republique Helvetique".

</doc>
<doc id="1002188" url="https://pl.wikipedia.org/wiki?curid=1002188" title="MKS Kluczbork">
MKS Kluczbork

MKS Kluczbork – polski klub piłkarski z siedzibą w Kluczborku, założony w 2003 roku po połączeniu Kluczborskiego Klubu Sportowego Kluczbork (założonego w 1945 roku), LZS-u Kuniów i Międzyszkolnego Ośrodka Sportu w Kluczborku. Zespół występując w roli gospodarza gra na Stadionie Miejskim w Kluczborku. Udział w rozgrywkach piłkarskich klub rozpoczął od IV ligi w sezonie 2003/2004. Do największych sukcesów klubu należy dotarcie do 1/8 finału Pucharu Polski w sezonie 2011/2012, występy w I lidze piłkarskiej w sezonach 2009/2010, 2010/2011, 2015/2016 oraz 2016/2017 i zajęcie 6 miejsca w pierwszym z nich. Od sezonu 2018/2019 zespół seniorów MKS-u gra w III lidze.
Historia klubu.
Wiosną 2003 roku działacze piłkarscy z LZS Kuniów (miejscowości leżącej nieopodal Kluczborka), wyszli z propozycją aby połączyć się z organizacjami piłkarskimi z Kluczborka i stworzyć nowy Miejski Klub Sportowy (MKS) Kluczbork. 30 czerwca 2003 roku odbyło się zebranie założycielskie, na którym uchwalono, że pierwsza drużyna będzie grała w IV lidze początkowo pod nazwą MKS Kluczbork-Kuniów. Pierwszym prezesem klubu został Andrzej Sypko, zastępcą Adam Sokołowski (wielokrotny mistrz Polski kibiców), sekretarzem Wojciech Smolnik (syn byłego zawodnika Metalu Kluczbork), trenerem Ryszard Okaj (były zawodnik Metalu Kluczbork), a kierownikiem drużyny Kazimierz Jakimów.
Sezon 2003-2004.
W sezonie 2003/2004, będąc w IV lidze kadra przedstawiała się następująco:
MKS Kluczbork rozpoczął ligę wygrywając 7 pierwszych meczów. Po wygranej 3:2 w Kędzierzynie-Koźlu został liderem tabeli. Rewelacyjną strzelecką formę prezentował wówczas pomocnik Janusz Luberda, który w pierwszych czterech spotkaniach strzelił 7 bramek. Najbardziej emocjonujące spotkanie MKS rozegrał w 14. kolejce rundy jesiennej na wyjeździe z LZS Starościn, wygrywając 5:4. Jeszcze na pół godziny przed końcem meczu gospodarze wygrywali 3:1, jednak wprowadzeni do gry Łukasz Domino i Sebastian Iyż doprowadzili do zwycięskiego zakończenia meczu.
Przed rundą wiosenną do drużyny dołączyli Paweł Matkowski i Aleksander Matkowski (ze Skalnika Gracze), Adam Mika (z LZS-u Sieraków) oraz juniorzy Robert Zgid, Jacek Babiarz i Grzegorz Kulig. Odeszli natomiast Daniel Kaniak, Marek Miksa, Tomasz Rabanda i Sebastian Iyż (wszyscy przeszli do Burzy Gręboszów). Wyniki w rundzie wiosennej okazały się słabsze niż w rundzie jesiennej. Porażka z OKS-em Olesno oraz remisy z MKS-em Gogolin i KS Kędzierzyn-Koźle spowodowały, że po 22 kolejce MKS spadł na 2. miejsce w tabeli, a po przegranej 0:2 w 29. kolejce na własnym boisku ze Śląskiem Łubniany – na 3. pozycję.
Sezon 2004-2005.
W sezonie 2004/2005 trenerem drużyny został Robert Płaczkowski, a kierownikiem Mirosław Krzemiński.
Rundę jesienną pod wodzą nowego trenera klub rozpoczął fatalnie. Po dwóch przegranych kolejkach (1:3 z Victorią Cisek i 0:5 ze Spartą Paczków) zajmował ostatnie miejsce w tabeli. Do końca rundy okupował środek tabeli IV ligi i ostatecznie zajął 11. miejsce z 6 wygranymi, 4 remisami i 7 porażkami.
Przed rundą wiosenną do zespołu powrócili z Burzy Gręboszów Janusz Luberda, P. Wyrębek i Paweł Matkowski, natomiast nowymi zawodnikami zostali Adrian Czernik (LZS Lasowice Wielkie) i Damian Wojciechowski (LZS Kujakowice). Drużynę opuścili Gacek, Panek, Folarin, Smotrycki, Mostowy, Gumny, Miś, Żymańczyk i Hrywna.
Runda wiosenna była dla MKS-u bardzo udana, w pierwszych dwunastu kolejkach nie zanotował żadnej porażki (9 zwycięstw i 3 remisy), strzelając w nich 25 bramek, a tracąc jedynie 3. Swoją siłę kluczborska drużyna pokazała m.in. w meczu z wiceliderem – Swornicą Czarnowąsy – wygrywając w Czarnowąsach 2:0. W 13. kolejce passę tę przerwał dopiero OKS Olesno, zwyciężając u siebie 1:0. Jednak w następnym meczu rozgrywanym w Kluczborku z Małąpanwią Ozimek, MKS wygrał aż 7:1 awansując na 3. miejsce w IV-ligowej tabeli. W przedostatniej kolejce rundy wiosennej, po wygranej 2:1 z Motorem Praszka, MKS Kluczbork został wiceliderem, lecz w ostatniej przegrał 0:2 na boisku lidera – Skalnika Gracze – i ostatecznie zakończył zmagania w lidze na 4 miejscu, mając tyle samo punktów co drugi i trzeci zespół.
Sezon 2005-2006 i 2006-2007 – IV liga.
Przed rozpoczęciem sezonu 2005/2006 na stanowisko prezesa klubu został wybrany Norbert Wolf, natomiast funkcję trenera objął Ryszard Okaj. Kierownikiem drużyny został Wojciech Smolnik.
Kadrę drużyny stanowili:
Nowy sezon MKS rozpoczął przegranym 3:1 meczem z Rajfelem Krasiejów. W zespole MKS-u Kluczbork zagrał Waldemar Sobota, późniejszy najlepszy i najskuteczniejszy zawodnik drużyny z Kluczborka.
Do rundy wiosennej sezonu 2005/2006 MKS przystąpił z niewielkimi zmianami kadrowymi. Do zespołu dołączyli Grzegorz Włoch (Hetman Byczyna), Łukasz Skowronek oraz wychowankowie: Tomasz Szyc, Łukasz Olejarz i Michał Buła. W tej rundzie klub odniósł najwyższe jak do tej pory zwycięstwo w historii ligowych zmagań. W 23. kolejce wygrał u siebie z Victorią Cisek aż 12:0, a hat-trick’iem popisał się wychowanek klubu, Łukasz Olejarz, który gole te zdobył w ciągu 19 minut.
W połowie maja 2006 roku nastąpiła zmiana na stanowisku trenera. Ryszarda Okaja zastąpił Robert Płaczkowski, który zadebiutował przegranym 0:1 meczem z OKS-em Olesno. Następne spotkania ligowe były już dużo lepsze. W kolejnych siedmiu MKS odniósł 6 zwycięstw (przegrał tylko 0:1 z liderem – TOR-em Dobrzeń Wielki) i w sezonie 2005/2006 zakończył ligę na 5. miejscu.
Sezon 2006/2007 w IV lidze rozpoczął się zmianami w zarządzie klubu. Nowym prezesem został Roman Kamiński.
Kadra sezonu 2006/2007:
Rundę jesienną MKS rozpoczął od zwycięstwa na wyjeździe 5-0 nad Startem Namysłów. Trafiły się też mecze remisowe (na wyjeździe 1-1 z GKS-em Starościn) czy przegrane (na wyjeździe 0:3 ze Swornicą Czarnowąsy). Ostatecznie rundę tę MKS zakończył na pierwszym miejscu w tabeli IV ligi, z najskuteczniejszym atakiem – 56 bramek w 17 meczach.
Zimą 2007 roku MKS wzmocnił się kadrowo. Z OKS-u Olesno przyszedł bramkarz Grzegorz Świtała, który w niedługim czasie stał się podstawowym zawodnikiem na tej pozycji, na obronę trafił Sławomir Poprawa z LZS Siemianice. Doszli również: Tomasz Jasiński z Motoru Praszka oraz Tomasz Kazimierowicz. Odeszli natomiast Rafał Wyrębek (do LZS Gronowice), Paweł Wyrębek (do Gal Gaz Galewice), Roman Widerski (do Centrala Nasienna Proślice) oraz Marcin Śliwiak, Dawid Giebułtowicz, Piotr Iyż, Damian Wojciechowski, Robert Zgid i Aleksander Matkowski, którzy odeszli do rezerw MKS-u.
W pierwszych 9 meczach rundy wiosennej MKS wygrał 8 z nich i w jednym zremisował bezbramkowo z wiceliderem – Swornicą Czarnowąsy. Rozstrzygnięcie sezonu nastąpiło 26 maja 2007 roku, gdzie MKS na wyjeździe wygrał 3:2 ze Startem Bogdanowice, a Swornica Czarnowąsy niespodziewanie przegrała 1:2 z LKS-em Poborszów i na 4 kolejki przed zakończeniem sezonu MKS zapewnił sobie awans do III ligi.
Sezon 2007/2008 – III liga.
W 2007 roku PZPN zadecydował o reformie rozgrywek. Zwycięzca III ligi awansował do nowej I ligi, zespoły z miejsc 2-7 awansowały do nowej II ligi, a zespoły z miejsce 8-16 miały utworzyć nową III ligę.
Jesienią 2007 roku nastąpiła zmiana na stanowisku trenera drużyny MKS-u. Pierwszym trenerem został Ryszard Okaj, a jego asystentem Robert Płaczkowski. Drużynę zasilili natomiast: Wyrębek, Adamczyk (obaj z Gal Gaz Galewice), Drąg i Jagieniak (obaj ze Skalnika Gracze), Grodzki (z Odry Opole), Glanowski (z SMS Łódź), Hober (z OKS Olesno) oraz wychowanek klubu, Wenger. Właśnie na jesień tego roku pozyskany został z Rajfela Krasiejów Waldemar Sobota.
Zespół z Kluczborka zagrał wreszcie w III lidze po 12-letniej przerwie (ostatnio występował tam Metal Kluczbork). Pierwszą bramkę w III lidze zdobył Marcin Adamczyk 27 sierpnia 2007 roku w 25 minucie w meczu z Walką Zabrze, rozgrywanym w Kluczborku i wygranym 2-0. Pozyskanie Adamczyka do drużyny było trafnym posunięciem, bowiem w pierwszych 5 meczach zdobył on 5 bramek, a w całej rundzie jesiennej strzelił ich 7. Po wygranej z Orłem Ząbkowice, MKS awansował na pozycję wicelidera, a po wygranym wynikiem 4-1 meczu u siebie ze Skalnikiem Gracze w 12. kolejce (było to 20 października 2007 roku), został samodzielnym liderem. Ostatecznie MKS zakończył rundę jesienną w III lidze na 3. pozycji.
Przed rundą wiosenną nastąpiły w klubie kolejne zmiany, na czele zarządu stanął Bolesław Bednarczuk, a do kadry dołączyli: Kamil Nitkiewicz (z Chrobrego Głogów), Paweł Gierak (z Motoru Praszka), bramkarz Marcin Mazur (z Pogoni Kostów). Natomiast z gry na Cyprze wrócił Bartosz Szepeta. Z klubu odszedł do Odry Opole Grodzki. Jeszcze przed zakończeniem sezonu zapadła decyzja, że w nowym sezonie zespołu nie poprowadzi duet trenerski – Okaj, Płaczkowski. Funkcję szkoleniowca od dnia 1 lipca 2008 roku przejął Andrzej Polak, który dotychczas był trenerem Victorii Chróścice. W rundzie wiosennej MKS rozegrał 15 spotkań, w tym 8 razy zwyciężał, 3 razy remisował i 4 mecze przegrał. Ostatecznie sezon 2007/2008 MKS zakończył na 4 miejscu i awansował do II ligi.
Sezon 2008/2009 – II liga.
W sezonie 2008/2009 prezesem klubu był Bolesław Bednarczuk, wiceprezesami Wojciech Smolnik, Roman Kamiński i Adam Stecki, trenerem Andrzej Polak, jego asystentem Andrzej Konwiński, trenerem bramkarzy Piotr Gucz, masażystką Małgorzata Derda, a kierownikiem drużyny Wojciech Smolnik. Kadrę zespołu tworzyli:
Runda jesienna w II lidze, była bardzo udana. W pierwszych ośmiu meczach MKS odniósł 6 zwycięstw, 1 remis i 1 porażkę. Na inaugurację II ligi drużyna z Kluczborka zagrała z faworytem rozgrywek, Zawiszą Bydgoszcz. Mecz rozpoczął się trochę niefortunnie, bowiem już w 8 minucie bydgoszczanie strzelili bramkę z rzutu karnego. Później było już tylko lepiej i w efekcie po 2 bramkach Waldemara Soboty, MKS wygrał 2-1. W 3 kolejce po trzech kolejnych wygranych MKS był nawet liderem tabeli II ligi. Do końca rundy jesiennej MKS spisywał się bardzo dobrze, choć trafiły mu się dwie przegrane i to na własnym stadionie (z Jarotą Jarocin 0-1 i z Czarnymi Żagań 2-4).
Przed rozpoczęciem rundy wiosennej prezesem został Andrzej Buła, a do kadry dołączyli Piotr Stawowy i Patryk Tuszyński (obaj z Gawina Królewska Wola), Damian Wolny (z Olimpii Lewin Brzeski) i Łukasz Olejarz (z rezerw MKS-u). Pierwsze mecze nie wypadły pomyślnie. Kolejne dwie przegrane na wyjeździe (0-1 z Pogonią Szczecin i 1-4 z Jarotą Jarocin) spowodowały spadek na 4. miejsce w tabeli. Przełomem był mecz w Kluczborku z Rakowem Częstochowa wygrany 1-0 po strzale Patryka Tuszyńskiego w 89 minucie. Do końca sezonu 2008/2009, MKS przegrał tylko 1 mecz (0-1 z Zagłębiem w Sosnowcu), 3 zremisował, 9 wygrał i zakończył zmagania ligowe na pozycji lidera II ligi. W całym sezonie 2008/2009 zespół z Kluczborka 21 meczów wygrał, 4 zremisował i 9 przegrał. Zaraz po zakończeniu sezonu, dotychczasowemu trenerowi – Andrzejowi Polakowi kończył się kontrakt. Zarząd klubu nie doszedł z nim do porozumienia i 15 czerwca 2009 roku powierzył obowiązki I trenera Grzegorzowi Kowalskiemu. Do pracy w klubie na stanowisko asystenta I trenera, wrócił Ryszard Okaj, który dotychczas był trenerem III-ligowego Ruchu Zdzieszowice&lt;ref name="II liga zachodnia, sezon 2008/2009"&gt;II liga zachodnia, sezon 2008/2009.&lt;/ref&gt;.
Sezon 2009/2010 – I liga.
Skład kierownictwa klubu w latach 2009/2010 przedstawiał się następująco:
Natomiast kadrę zawodników na rundę jesienną stanowili:
Pierwsze mecze na zapleczu ekstraklasy nie zachwyciły kibiców, jak i samych zawodników (na 5 meczów – 1 remis i 4 przegrane). MKS po 5 kolejce zajmował ostatnie miejsce w tabeli I ligi. Po piątej z rzędu porażce w Kluczborku 0-2 z Motorem Lublin, trener Grzegorz Kowalski zachorował i na trenerskiej ławce zastąpił go jego asystent – Ryszard Okaj. Kolejny mecz, również w Kluczborku, choć wygrany 2-0 z Pogonią Szczecin, nie przerwał złej passy, bowiem kolejne 3 mecze MKS przegrał. Zapowiedzią lepszych wyników był mecz w Kluczborku z 14-krotnym mistrzem Polski – Górnikiem Zabrze. Choć przegrany 0-1, to jednak zapowiadał lepsze dni w ligowych potyczkach. Przez następne mecze bywało różnie aż do 10 października 2009 roku, kiedy to do Kluczborka zawitał Widzew Łódź pod wodzą byłego selekcjonera reprezentacji Polski – Pawła Janasa. Łodzianie do meczu z MKS-em mieli na swoim koncie tylko jedną przegraną, a po nim już drugą. Po trwającym 97 minut meczu wygrał MKS wynikiem 2-0. Ta wygrana zapoczątkowała marsz w górę tabeli I ligi. Do końca rundy jesiennej MKS nie przegrał żadnego meczu, rozgrywając jeszcze awansem dwa mecze z wiosny i kończąc jesień na 14. miejscu w tabeli.
Wiosną w zespole doszło do kilku zmian, odeszli: Król, Surowiak, Szczepaniak, Stępień, Zieliński, Wolny, Sobotta i Cieślak. Doszli natomiast: Artur Cybulski (Rajfel Krasiejów), Rafał Wodniok (Odra Opole), Tomasz Copik (GKS Jastrzębie), Roland Emeka John (LZS Piotrówka) i Paweł Żehaluk (wychowanek). Rundę wiosenną MKS rozpoczął bardzo dobrze, w pierwszych 6 meczach, wygrał 3 mecze, 2 zremisował i 1 przegrał. Szczególnie ważnymi były mecze rozegrane na Pomorzu (w dniach 27 marca 2010 roku i 31 marca 2012 roku). Pierwszy z Pogonią Szczecin wygrany 1-0, a drugi z Flotą Świnoujście wygrany aż 4-1. Najważniejszy jednak mecz, decydujący o utrzymaniu w I lidze, MKS rozegrał w przedostatniej kolejce sezonu (dnia 1 czerwca 2010 roku) z Wisłą Płock. Po 90 minutach wynik brzmiał 4-0 dla MKS-u. Ostatnie zawody sezonu odbywały się w Kluczborku, gdzie gościł zespół GKS-u Katowice, i tym razem kluczborczanie okazali się górą wygrywając 3-0. Był to ostatni mecz I ligi sezonu 2009/2010 i był to też ostatni mecz Waldemara Soboty w barwach MKS-u. Popularnym w Kluczborku „Waldim” zainteresowało się kilka ekstraklasowych klubów (m.in. Widzew Łódź, GKS Bełchatów, Górnik Zabrze czy Śląsk Wrocław). Ostatecznie najskuteczniejszy kluczborski zawodnik podpisał kontrakt ze Śląskiem Wrocław i od nowego sezonu rozpoczął grę w tym klubie. Na cześć Waldemara Soboty – najlepszego piłkarza w historii MKS-u, „nr 2” na koszulce jest zarezerwowany dla niego. Ostatecznie MKS zmagania w I lidze zakończył na 6 pozycji, wygrywając 12 meczów, 10 remisując, a 12 przegrywając.
Sezon 2010/2011 – I liga (spadek).
Skład MKS-u w rundzie jesiennej sezonu 2010/2011 przedstawiał się następująco:
MKS rundę tę rozpoczął od dwóch remisów i przegranej 0:2 w Polkowicach z tamtejszym Górnikiem Polkowice. W dalszej części rundy różnie bywało, przegrane u siebie, wygrane mecze na wyjeździe aż do 13. kolejki. W dniu 23 października 2010 roku w obecności 800 widzów MKS gościł Wartę Poznań. Mecz pierwotnie był przez PZPN zaplanowany na godzinę 17:00 na Stadionie Miejskim w Poznaniu, ale w związku z wymianą murawy przeniesiony został na godzinę 14:00 do Kluczborka. Już w 2. minucie meczu po strzale z karnego Piotra Stawowego kluczborczanie prowadzili 1:0. Do końca pierwszej połowy mecz rozgrywany był w środku boiska, chociaż częściej przy piłce byli zawodnicy Warty. W drugiej połowie ostro zaatakowali zawodnicy MKS-u co skutkowało kolejnym golem na 2:0, strzelonym przez Pawła Odrzywolskiego. Po kilku minutach gra się wyrównała i do „głosu” zaczęli dochodzić piłkarze z Poznania. Mając kilka niezłych sytuacji bramkowych nie mogli pokonać jednak bardzo dobrze dysponowanego w kluczborskiej bramce – Krzysztofa Stodoły. Końcówka meczu znów należała do podopiecznych Grzegorza Kowalskiego i w ciągu dwóch minut (w 88 i 90 minucie meczu), najpierw Tomasz Kazimierowicz, a potem Kamil Nitkiewicz, ustalili wynik meczu na 4:0 dla MKS-u. Po tym meczu aresztowano I trenera – Grzegorza Kowalskiego, który został posądzony o korupcję jeszcze w sezonie 2003/2004, gdy był trenerem Śląska Wrocław. Do końca rundy (przez 4 kolejki), z warunkową zgodą PZPN-u, zespół prowadził dotychczasowy asystent trenera, Ryszard Okaj.
Rundę wiosenną sezonu 2010/2011 kluczborski zespół rozpoczął z niewielkimi zmianami kadrowymi, przeprowadzany pod okiem trenera Ryszarda Okaja. Do zespołu przybyli: Grzegorz Wnuk (bramkarz z MKS Gogolin), Krzysztof Ulatowski (pomocnik ze Śląska Wrocław), Krzysztof Kaczmarek (pomocnik z Czarnych Żagań) i Dawid Hanzel (napastnik z Odry Wodzisław Śląski). Z zespołu odeszli natomiast: Artur Cybulski (obrońca do Odry Wodzisław Śląski), Marcin Adamczyk (pomocnik do Warty Działoszyn), Patryk Jędrzejowski (pomocnik do Śląska Wrocław), Dawid Nowacki (pomocnik do Rolnika Wierzbica Górna) i Grzegorz Skwara (pomocnik do Olimpii Elbląg). W rundzie tej MKS-owi wiodło się dużo gorzej niż jesienią. Na 17 spotkań zespół z Kluczborka wygrał tylko 2 mecze (1:0 z Ruchem Radzionków i 2:0 z Górnikiem Polkowice, obydwa w Kluczborku), trzeci natomiast walkowerem z GKP Gorzów Wlkp. Najbardziej dotkliwymi przegranymi meczami były spotkania z Pogonią Szczecin w Szczecinie, przegrany 1:5 oraz mecz w Kluczborku w dniu 4 czerwca 2011 roku zakończony wynikiem 0:4 z Sandecją Nowy Sącz. Ogólnie w sezonie 2010/2011 MKS na rozegrane 34 spotkania, 8 wygrał, 12 zremisował i 14 przegrał, zajmując spadkowe 15. miejsce w tabeli I ligi Od nowego sezonu 2011/2012 MKS zdobywał punkty w II lidze, grupie zachodniej.
Sezon 2011/2012 – II liga, grupa zachodnia.
Podczas letniej przerwy, 1 lipca 2011 roku nastąpiła zmiana na stanowisku trenera drużyny seniorów. Miejsce Ryszarda Okaja zajął nowy trener – Zbigniew Smółka, a jego asystentem został Krzysztof Kapelan. Również w składzie zespołu nastąpiły zmiany i podczas rundy jesiennej przedstawiał się on następująco:
Podobnie jak w poprzednim sezonie MKS rundę jesienną sezonu 2011/2012 rozpoczął złą passą. W pierwszych trzech meczach zanotował 2 remisy i przegraną. Kolejne dwa spotkania to 2 wygrane, lecz następny mecz z Calisią Kalisz rozgrywany w Kluczborku skończył się wygraną gości. Bardzo dobre spotkanie i cenne zwycięstwo MKS odniósł w meczu rozgrywanym w Kluczborku 10 września 2011 roku. W dniu tym kluczborczanie podejmowali zespół Rakowa Częstochowa i zwyciężyli wynikiem 4-2. Już w 10 minucie spotkania Raków Częstochowa prowadził 0:1, po strzale Artura Pląskowskiego. Takim stosunkiem bramek zakończyła się I połowa. Po zmianie stron zawodnicy MKS-u ostro zaatakowali co poskutkowało strzeleniem dwóch bramek w ciągu dwóch minut przez Adriana Plutę (48′ – gol samobójczy) i Rafała Niziołka (50′). Kolejną bramkę podwyższającą wynik meczu strzelił Patryk Tuszyński, a 3 minuty później na 3:2 podwyższył pomocnik częstochowian – Rafał Czerwiński. Wynik meczu na 4-2 w 74 minucie ustalił Rafał Niziołek.
W rundzie wiosennej drużynie wiodło się ze zmiennym szczęściem, podobnie jak w rundzie jesiennej. Zespół potrafił przegrać u siebie 0:1 z Jarotą Jarocin, natomiast wygrać 3:2 w Chojnicach z tamtejszą Chojniczanką i pokonać w Kluczborku w stosunku 2:1 Bytovię Bytów. Na cztery kolejki przed zakończeniem sezonu (10 maja 2012 roku) z funkcji trenera zrezygnował Zbigniew Smółka. Do końca sezonu zespół poprowadził jego asystent Krzysztof Kapelan. Zaraz po zakończeniu sezonu (27 maja 2012 roku) posadę trenera objął Andrzej Konwiński. Cały sezon 2011/2012 MKS zakończył na 10 miejscu. Zdobywając 48 punktów zespół wygrał 13 meczów, zremisował 9 i przegrał 12.
Sezon 2012/2013 – II liga, grupa zachodnia.
Latem 2012 roku nastąpiły zmiany w składzie drużyny. Na rozpoczęciu rundy jesiennej sezonu 2012/2013 skład drużyny przedstawiał się następująco:
Początek rundy jesiennej był dla zespołu bardzo fatalny. W pierwszych 5 meczach drużyna MKS-u doznała 4 przegranych i 1 remis i dopiero rozgrywany w 6. kolejce mecz z Elaną Toruń w Toruniu, wygrany 4-0, przełamał złą passę. Do końca rundy MKS doznał tylko jednej przegranej u siebie 0:1 z MKS-em Oława. W czasie trwania zmagań ligowych z funkcji prezesa klubu zrezygnował Andrzej Buła i do zakończenia rozgrywek jesiennych stanowisko to pozostawało nieobsadzone. W listopadzie 2012 roku walne zgromadzenie wybrało Zdzisława Sarnickiego na stanowisko prezesa klubu. Zespół i trener mogli spokojnie przygotowywać się do rewanżowej rundy wiosennej.
W zimowym okienku transferowym w zespole doszło do niewielkich zmian. Odeszli: Igor Jurga (wrócił z wypożyczenia do Lecha Poznań), Adam Deja (został wypożyczony do Podbeskidzia Bielsko-Biała) i Michał Sudoł, przyszli natomiast: Tomasz Suchecki
(pomocnik z Victorii Chróścice), Bartłomiej Rewucki (obrońca wypożyczony z Odry Opole) oraz Norbert Matuszek (bramkarz – wypożyczony z rezerw Miedzi Legnica). Z zespołem trening rozpoczęli również dwaj juniorzy, wychowankowie MKS-u: Radosław Mikulski i Michał Bienias.
Runda wiosenna sezonu 2012/2013, rozpoczęła się mało optymistycznie. Zespół pod wodzą trenera Andrzeja Konwińskiego przez pierwsze 3 kolejki nie zanotował wygranej. Dopiero pokonanie w 4 kolejce rundy na własnym boisku Elany Toruń (1-0), rozpoczęło pasmo 9 meczów bez porażki, przy strzelonych 10 i straconych tylko 2 bramkach. W tym czasie defensywa MKS-u była najskuteczniejszą w lidze. W przedostatniej kolejce, gdy rozgrywały się losy awansu do I ligi, MKS wygrywając 4-0 z Bytovią Bytów, pozbawił tę drużynę awansu. Sezon 2012/2013 MKS zakończył na 5 miejscu, zdobywając 57 punktów. Zespół wygrał 16 meczów, 9 zremisował i 9 przegrał.
Zakończenie sezonu 2012/2013 zbiegło się z 10. leciem powstania klubu. Obchody jubileuszu odbyły się jednak dopiero 31 sierpnia 2013 roku na Stadionie Miejskim, już w nowym sezonie ligowym 2013/2014.
Sezon 2013/2014 – II liga, grupa zachodnia.
Latem 2013 roku doszło w drużynie do zmian. Odeszli:
Przyszli:
Ponadto do rozgrywek ligowych w pierwszej drużynie zostali zgłoszeni również juniorzy, wychowankowie klubu:
Sezon 2015/2016 – I liga.
15 czerwca 2016 roku z funkcji Prezesa Zarządu klubu zrezygnował Zdzisław Sarnicki. Decyzją Zarządu klubu pełniącym obowiązki Prezesa został Waldemar Sosin, dotychczasowy członek Zarządu.
22 czerwca 2016 roku odbyło się walne zebranie sprawozdawcze członków stowarzyszenia Miejskiego Klubu Sportowego w Kluczborku. Zgromadzenie przyjęło oficjalnie rezygnację z członkostwa w zarządzie oraz pełnienia funkcji prezesa zarządu od Zdzisława Sarnickiego. Wybrano również nowego Prezesa MKS-u Kluczbork, został nim Wojciech Smolnik, a wiceprezesem Jan Kowalik. Pozostali członkowie zarządu MKS-u to: Jan Lityński, Waldemar Sosin, Mieczysław Ścieranka i Wiesław Wątroba.
Sezon 2016/2017 – I liga (spadek).
8 czerwca 2017 roku odbyło się walne zebranie sprawozdawcze członków stowarzyszenia Miejskiego Klubu Sportowego w Kluczborku. Zgromadzenie przyjęło oficjalnie rezygnację z pełnienia funkcji prezesa zarządu od Wojciecha Smolnik. Wybrano przy tym nowego Prezesa Zarządu, został nim Waldemar Sosin, dotychczasowy wiceprezes, jego zastępcami wybrani zostali Wojciech Smolnik oraz Zdzisław Sarnicki. Pozostali członkowie zarządu MKS-u to: Wiesław Wątroba, Jan Kowalik, Marcin Mączka, Marcin Baj. Skarbnikiem został Ireneusz Lityński, sekretarzem Mieczysław Ścieranka a dyrektorem klubu Robert Płaczkowski.
Sezon 2017/2018 – II liga (spadek).
Jeszcze przed rozpoczęciem sezonu ligowego, zespół rozegrał mecze w ramach Pucharu Polski. 15 lipca 2017 roku, w rundzie wstępnej MKS pokonał w Słupsku tamtejszy Gryf, w stosunku 4:2, natomiast 22 lipca 2017 roku przed własną publicznością uległ Chrobremu Głogów 0:3, tym samym żegnając się z edycja Pucharu Polski 2017/2018.
W sezonie 2017/2018, po spadku z I ligi i odejściu lub zakończeniu kariery przez kilku czołowych zawodników, zespół został odmłodzony, a w jego szeregi weszli młodzi zawodnicy, m.in. wychowankowie klubu. Skład drużyny w sezonie 2017/2018 przedstawiał się następująco:
W dniu 25 września 2017 roku Zarząd klubu, w związku z nie osiągnięciem odpowiedniego poziomu sportowego przez drużynę, rozwiązał za porozumieniem stron umowę z trenerem Andrzejem Konwińskim. Do czasu powołania nowego szkoleniowca zajęcia treningowe z zespołem prowadził drugi trener Łukasz Ganowicz.
17 października 2017 roku, Tomasz Kulawik został trenerem MKS-u Kluczbork. Umowę z nowym szkoleniowcem Zarząd klubu podpisał do końca czerwca 2018 roku.
Dwa miesiące trwała trenerska przygoda Tomasza Kulawika w MKS-ie Kluczbork, 6 grudnia 2017 roku Zarząd rozwiązał za porozumieniem stron współpracę z trenerem.
Trzy tygodnie trwały poszukiwania nowego selekcjonera MKS-u, dnia 29 grudnia 2017 roku został nim 61-letni Jan Furlepa, który w sezonie 2016/2017 był trenerem Odry Opole i z którym to drużyna z Opola uzyskała awans na zaplecze ekstraklasy. Kontrakt z nowym trenerem został podpisany do końca 2018 roku.
Runda jesienna sezonu była bardzo słaba w wykonaniu zespołu. Z 19 rozegranych meczów (2 mecze z rundy wiosennej, odbyły się awansem jeszcze jesienią 2017 roku) MKS wygrał tylko dwa zajmując 16 miejsce w tabeli. Runda wiosenna była już dużo lepsza, co jednak nie uchroniło drużyny przed spadkiem do III ligi.
Sezon 2018/2019 – III liga, grupa III.
W trakcie letniej przerwy 2018 roku, została rozwiązana umowa z trenerem Janem Furlepą (na prośbę trenera), która obowiązywała do końca 2018 roku, natomiast od dnia 26 czerwca 2018 roku nowym trenerem został Andrzej Orzeszek, z którym podpisana została umowa do czerwca 2019 roku.
16 października 2018 roku, po 3 zwycięstwach, 3 remisach i 6 porażkach, Zarząd klubu rozwiązał umowę z dotychczasowym trenerem. Jednocześnie powołując na to stanowisko dotychczasowego trenera juniorów starszych MKS-u, Dariusza Surmińskiego.
Umowa z nowym trenerem została podpisana do 30 czerwca 2019 roku.
Sezon 2019/2020 – III liga, grupa III.
Od dnia 23 września 2019 roku rozwiązana została umowa z dotychczasowym trenerem, Dariuszem Surmińskim a podpisany został roczny kontrakt z nowym trenerem Janem Furlepą.
W sezonie 2019/2020 nastąpiła przerwa w rozgrywkach wszystkich seniorskich klas rozgrywkowych, młodzieżowych i kobiecych w tym również rozgrywkach 3 ligi, w których drużyna brała udział. Spowodowane to zostało wprowadzeniem przez Ministerstwo Zdrowia Rzeczypospolitej Polskiej od 12 marca 2020 roku, stanu zagrożenia epidemicznego w związku z epidemią COVID-19. Po dwóch miesiącach Śląski Związek Piłki Nożnej, który w sezonie 2019/2020 był organizacyjnym patronem rozgrywek 3 ligi grupy III, na posiedzeniu Zarządu Związku podjął w porozumieniu i po konsultacjach z klubami m.in. 3 ligi, decyzje o zakończeniu rozgrywek ligowych w 3 lidze w sezonie 2019/2020.
Sezon 2020/2021 – III liga, grupa III.
Dnia 30 kwietnia 2021 roku została rozwiązana za porozumieniem stron, umowa z dotychczasowym trenerem Janem Furlepą. Tymczasowo funkcję trenera pierwszej drużyny pełnił Krzysztof Stodoła, dotychczasowy trener bramkarzy. Pomagali mu grający trenerzy - Szymon Przystalski i Paweł Gierak. Od dnia 7 maja 2021 klub podpisał umowę z nowym trenerem, którym został Tomasz Kazimierowicz. Był on w latach 2007-2011 zawodnikiem MKS-u, grając na pozycji pomocnika.
Sezon 2021/2022 – III liga, grupa III.
Sezon 2021/2022 obfitował w sporą rotację wśród trenerów MKS-u Kluczbork. 11 października 2021 roku z klubu odszedł dotychczasowy trener Tomasz Kazimierowicz. Zastąpił go na ławce trenerskiej Piotr Jacek, który 27 marca 2022 za porozumieniem stron odszedł do I-ligowego Stomilu Olsztyn. Już następnego dnia, 28 marca 2022 kolejnym trenerem w sezonie został Kamil Socha dotychczasowy trener GKS-u Bełchatów.
Po niespełna 25 dniach pracy Kamila Sochy, jako pierwszego trenera drużyny seniorskiej, zrezygnował on z tej funkcji z przyczyn zdrowotnych. Jeszcze tego samego dnia czyli 22 kwietnia 2022 roku, zapada decyzja że trenerem drużyny zostanie Tomasz Chatkiewicz, dotychczasowy II trener oraz były zawodnik MKS-u.
Stadion.
Dane Stadionu Miejskiego w Kluczborku, który jest częścią Wojewódzkiego Kampusu Sportowo-Rekreacyjnego „STOBRAWA” w Kluczborku:
Kadra w sezonie 2021/2022.
Od 2010 roku w klubie nie jest używany numer "2” na koszulce, który został zastrzeżony dla byłego piłkarza MKS-u – Waldemara Soboty (w sezonie 2012/2013 piłkarza Śląska Wrocław, w latach 2013–2016 zawodnik belgijskiego Club Brugge, w latach 2015–2016 wypożyczony do niemieckiego FC St. Pauli, w latach 2016–2020 związany kontraktem z FC St. Pauli a od 1 lipca 2020 ponownie piłkarza Śląska Wrocław).
Trenerzy.
• 

</doc>
<doc id="1002194" url="https://pl.wikipedia.org/wiki?curid=1002194" title="Ewa Petelska">
Ewa Petelska

Ewa Petelska, znana również jako Ewa Poleska oraz Ewa Głowacka (ur. 24 grudnia 1920 w Pyzdrach, zm. 20 sierpnia 2013 w Warszawie) – polska reżyserka i scenarzystka.
W 1955 ukończyła studia na Wydziale Reżyserii PWSF w Łodzi. W 1959 odebrała odznaczenie Złoty Krzyż Zasługi.
W latach 1998–2002 zasiadała w sejmiku województwa mazowieckiego, reprezentując Sojusz Lewicy Demokratycznej. Prowadziła pierwsze obrady sejmiku jako radna-seniorka. Bez powodzenia ubiegała się o reelekcję z listy Platformy Obywatelskiej.
Żona reżysera Czesława Petelskiego i matka reżysera Janusza Petelskiego.
28 sierpnia 2013 została pochowana w Alei Zasłużonych na Wojskowych Powązkach (kwatera A30-tuje-13).

</doc>
<doc id="1002196" url="https://pl.wikipedia.org/wiki?curid=1002196" title="Orzeł Ząbkowice Śląskie">
Orzeł Ząbkowice Śląskie

Orzeł Ząbkowice Śląskie – polski klub piłkarski z siedzibą w Ząbkowicach Śląskich, założony w 1946 roku. Po sezonie 2006/2007 zespół awansował do III ligi, w której występował jeden sezon zajmując 9. miejsce.

</doc>
<doc id="1002197" url="https://pl.wikipedia.org/wiki?curid=1002197" title="Kościół św. Katarzyny w Lubece">
Kościół św. Katarzyny w Lubece

Kościół św. Katarzyny w Lubece (niem. "St. Katharinen zu Lübeck") – była świątynia klasztoru franciszkanów, a zarazem jedyny do tej pory zachowany kościół klasztorny w Lubece.
Klasztor św. Katarzyny służył braciom mniejszym od 1225 aż do reformacji w 1531. Dziś kompleks średniowiecznych budynków klasztornych obejmuje były kościół klasztorny (obecnie muzeum), gimnazjum "Katharineum" oraz bibliotekę miejską. 
Zespół budowli klasztornych jest jednym z wielu zabytków lubeckiego hanzeatyckiego Starego Miasta, które w 1987 zostało wpisane na listę dziedzictwa kulturowego UNESCO.
Historia.
Jeszcze za życia św. Franciszka z Asyżu, w 1225 r., bracia mniejsi otrzymali ziemię pod budowę klasztoru i kościoła przy obecnej ulicy "Königstraße", na rogu "Glockengießerstraße".
O pierwszym kościele niewiele wiadomo. Na początku XIV w. zbudowano na nowo część wschodnią wraz z prezbiterium oraz nawą główną w stylu gotyku ceglanego. Wcześniej uważano, że nawa powstała ok. 1350. Późniejsze badania dendrochronologiczne wykazały, że dach pochodzi już z 1303. 
Kościół jest dziewięcio-przęsłową bazyliką, z asymetrycznymi nawami bocznymi, wielokątnym zamknięciem prezbiterium oraz dwunawowym transeptem. Asymetryczna budowa kościoła została wymuszona przebiegiem ulicy "Glockengießerstraße". Jako kościół klasztorny, świątynia nie posiadała wieży, a jedynie sygnaturkę. W sygnaturce kołysał się dzwon z 1399, odlany przez mistrza Johanna Reborcha. Dzwon ten jest bogato zdobiony symbolami pielgrzymów oraz wizerunkami świętych, m.in. św. Katarzyny z Aleksandrii. Obecnie można go podziwiać wewnątrz kościoła. 
Architektura kościoła jest wyjątkowo bogata jak na budowlę franciszkanów. Świątynia posiada dekoracyjną fasadę zachodnią oraz unikatową konstrukcję prezbiterium, złożonego z prezbiterium dolnego dochodzącego aż do skrzyżowania transeptu z nawą główną oraz rozciągającego się nad nim prezbiterium górnego. 
W czasach reformacji, decyzją Jana Bugenhagena klasztor św. Katarzyny służył jako szkoła łacińska, przekształcona później w "Katharineum" (niem. "Katharineum zu Lübeck"). Na początku XVII w. część pomieszczeń poklasztornych otrzymała biblioteka miejska. Kościół św. Katarzyny stał się kościołem filialnym Kościoła Mariackiego. Odprawiono tu msze szkolne oraz żałobne. W bocznej sali chóru zbierał się trzy razy do roku konsystorz, by orzekać w sprawach rodzinnych i małżeńskich. W 1829 również i to pomieszczenie oddano bibliotece.
Podczas francuskiej okupacji Lubeki (1806-1813) wojska napoleońskie urządziły w kościele stajnię a następnie lazaret.
W 1841, z inicjatywy Carla Juliusa Milde, w prezbiterium górnym powstała pierwsza kolekcja sztuki średniowiecznej. Milde zatroszczył się o przechowanie i bezpieczeństwo klasztornych dzieł sztuki. Kolekcja ta dała w 1915 początek zbiorom średniowiecznej sztuki sakralnej w muzeum w klasztorze św. Anny (niem. "St.-Annen-Museum").
W XIX w. i na początku wieku XX, kościół służył naprzemiennie celom liturgicznym i muzealnym. Carl Georg Heise, dyrektor lubeckiego muzeum sztuki, planował tu nawet wystawę zbiorów odlewów gipsowych dzieł pochodzących z Lubeki. Po dziś dzień zachował się monumentalny odlew rzeźby św. Jerzego, wykonanej na zlecenie szwedzkiego regenta Stena Sture Starszego przez Bernta Notkego by upamiętnić bitwę pod Brunkebergiem. Oryginał rzeźby znajduje się w kościele św. Mikołaja w Sztokholmie.
Po tym jak większość kościołów w centrum miasta została zburzona w czasie bombardowań alianckich w 1942, kościół św. Katarzyny ponownie służył celom liturgicznym. 
Jedną z kaplic bocznych oddano rosyjskiemu kościołowi prawosławnemu, który użytkuje ją po dziś dzień jako kościół św. Prokopa. Grecki kościół prawosławny odprawiał msze w prezbiterium dolnym. Od początku lat 80. kościół udziela pomieszczeń Bractwu Świętego Piusa X, które celebruje msze w rycie trydenckim.
Na początku lat 60. udostępniono połączenie kościoła z krużgankami klasztoru, obecnie szkoły. Odtąd, aż do lat 90., kościół służył "Katharineum" do cotygodniowych mszy porannych. Obecnie szkoła organizuje tu wiele uroczystości oraz koncertów muzycznych. W 1980 r. kościół został przekształcony w muzeum historii kultury i sztuki hanzeatyckiego miasta Lubeki. Od 01.01.2006 muzeum zarządza Fundacja Kultury Hanzeatyckiego Miasta Lubeka (niem. "Kulturstiftung Hansestadt Lübeck").
Wystrój wnętrz.
Z gotyckiego wystroju zachowały się freski, krzyż tryumfalny (ok. 1450) oraz stalle na podwyższeniu prezbiterium, zdobione wizerunkami franciszkańskich świętych. Wejście na chór zdobi fresk przedstawiający św. Franciszka otrzymującego stygmaty (ok. 1500).
W nawie środkowej znajduje się pochodząca z 1699 ambona. Kazalnica ta służyła wcześniej w kościele św. Wawrzyńca, który zawalił się w 1899. Wtedy też oryginalna ambona z kościoła św. Katarzyny została przeniesiona do kościoła św. Piotra, gdzie spłonęła w czasie bombardowań w 1942.
Oryginalny ołtarz z kościoła św. Katarzyny- ołtarz św. Łukasza (niem. "Lukasaltar") autorstwa Hermena Rode znajduje się w zbiorach Muzeum Historii Sztuki i Kultury w klasztorze św. Anny. W muzeum tym zobaczyć można również inne dzieła sztuki z kościoła św. Katarzyny: ołtarz pasyjny z kaplicy stowarzyszenia "Zirkelgesellschaf"t oraz potrety rodziny Crispin.
Epitafia i nagrobki.
Kościół św. Katarzyny często wybierano jako miejsce pochówku. W 1277 toczył się nawet spór o prawo pochówku w kościele pomiędzy miastem a biskupem Burkhardem von Serkem, który wystarał się u papieża o interdykt i rozpoczął proces przed kurią rzymską. Proces zakończył się w 1281 ugodą, która gwarantowała franciszkanom prawo do chowania zmarłych na terenie kościoła. 
Podłoga w kościele usłana jest płytami nagrobnymi, pochodzącymi z okresu od średniowiecza do XVIII w. W prezbiterium dolnym znajduje się najcenniejszy nagrobek: flamandzka mosiężna płyta nagrobna burmistrza Johanna Lüneburga (zm. 1461).
Najcenniejsze epitafium znajduje się nieco z boku, na zachodnim krańcu południowej nawy bocznej. Jest to majstersztyk sztuki włoskiej autorstwa Jacopo Tintoretto "Powstanie z martwych Łazarza" (1576) oprawiony w bogate manierystyczne ramy.
W nawie południowej wisi także epitafium malarza i werkmistrza kościoła św. Katarzyny Zachariasa Knillera (1611-1675), wykonane przez jego synów Godfreya Knellera (1646-1723) i Johanna Zachariasa Knillera (1644-1702).
W północnej nawie bocznej znajduje się grób i epitafium hamburskiego organisty i kompozytora Johanna Adama Reinckena. 
Figury fasady zachodniej.
W 1929, z inicjatywy dyrektora muzeum Carla Georga Heise, Ernst Barlach rozpoczął prace nad zaprojektowaniem serii posągów pod tytułem “Wspólnota Świętych”, które miały stanąć w niszach fasady zachodniej. Do 1933 gotowe były trzy posągi klinkierowe wykonane przez Ilse Bergbau AG: Kobieta na wietrze (niem. "Frau im Wind"), Żebrak (niem. "Bettler") oraz Śpiewający uczniowie szkoły klasztornej (niem. "Singende Klosterschüler"). Heise, który został zwolniony z posady dyrektora muzeum w 1933, kazał ukryć figury przed nazistami. Po zakończeniu wojny fryz został ukończony w 1949 przez Gerharda Marcksa, który dodał następujące rzeźby: Chrystusa cierpiącego (niem. "Christus als Schmerzensmann"), Podpalacza (niem. "Brandstifter"), Dziewicę (niem. "Jungfrau"), Matkę i dziecko (niem. "Mutter und Kind"), Kassandrę oraz Proroka.
Zobacz też.
Europejski Szlak Gotyku Ceglanego

</doc>
<doc id="1002198" url="https://pl.wikipedia.org/wiki?curid=1002198" title="Artful Dodger">
Artful Dodger

Artful Dodger - brytyjska grupa R&amp;B i UK garage założona w 1999 w Southampton. Zespół tworzył duet Mark Hill i Pete Devereux. W krótkim czasie wynieśli UK garage na szczyty światowych list przebojów. Sławę zyskali dzięki remiksom zrealizowanym dla Gabrielle, The Brand New Heavies lub Lydon David Hall oraz własnym utworom, takim jak "Re-Rewind" (z udziałem przyszłej gwiazdy - Craiga Davida), czy "Movin’ Too Fast" z Rominą Johnson. Ich sukcesami szybko zainteresował się właściciel i dyrektor wytwórni FFRR. Debiutancki longplay Artful Dodger, "It's All About the Stragglers" (2001), nagrany z udziałem Craiga Davida, Lynn Eden, Nicole czy MC Alistaira, został bardzo wysoko oceniony zarówno przez krytyków jak i przez publiczność. Po odejściu Marka Hilla w 2001 roku, grupa Artful Dodger kontynuuje działalność pod przewodnictwem Pete'a Devereux.

</doc>
<doc id="1002201" url="https://pl.wikipedia.org/wiki?curid=1002201" title="Grandaddy">
Grandaddy

Grandaddy – grupa założona w 1995 roku w Kalifornii przez pięciu mieszkańców Modesto grająca muzykę indie rock, określaną często jako "Space rock". Skład początkowy: Jason Lytle, Kevin the Woof i Aaron Burtch. Po pewnym czasie do zespołu dołączyli Jimmy Fairchild i Tim Dryden. Swoją muzykę inspirowali takimi wykonawcami jak Pink Floyd, Alan Parsons czy The Beatles. Tworzą utwory łagodne, nie unikają jednak elektroniki. W tle specyficznie zgranych gitar często słychać odgłosy natury.

</doc>
<doc id="1002203" url="https://pl.wikipedia.org/wiki?curid=1002203" title="Nacional Asuncion">
Nacional Asuncion



</doc>
<doc id="1002204" url="https://pl.wikipedia.org/wiki?curid=1002204" title="Carex pendula">
Carex pendula



</doc>
<doc id="1002208" url="https://pl.wikipedia.org/wiki?curid=1002208" title="Obserwatorium kosmiczne">
Obserwatorium kosmiczne



</doc>
<doc id="1002209" url="https://pl.wikipedia.org/wiki?curid=1002209" title="Markus Heppke">
Markus Heppke

Markus Heppke (ur. 11 kwietnia 1986 w Essen) piłkarz niemiecki grający na pozycji prawego obrońcy.
Kariera klubowa.
Heppke jest wychowankiem klubu Blau-Gelb Überruhr, do którego zaczął uczęszczać już w wieku 6 lat. Następnie w 1999 roku trafił do młodzieżowej drużyny FC Schalke 04. W 2005 roku przeszedł do kadry amatorskiej walczącej w rozgrywkach Oberligi, a w sezonie 2006/2007 roku został włączony do kadry pierwszego zespołu. W Bundeslidze zadebiutował 18 listopada 2006 w wygranym 4:2 wyjazdowym spotkaniu z Energie Cottbus, gdy w 90. minucie zmienił Petera Løvenkrandsa. Więcej w tamtym sezonie nie zagrał, toteż miał niewielki udział w wywalczeniu przez Schalke wicemistrzostwa Niemiec.
Po grze w rezerwach Schalke Heppke odszedł w 2009 roku do drugoligowego Rot-Weiß Oberhausen. Z kolei w 2010 roku został piłkarzem Wuppertaler SV.
Kariera reprezentacyjna.
W 2005 roku Heppke wziął udział wraz z reprezentacją Niemiec U-19 w Mistrzostwach Europy U-19 w Irlandii Północnej. Z Niemcami dotarł do półfinału tego turnieju.

</doc>
<doc id="1002210" url="https://pl.wikipedia.org/wiki?curid=1002210" title="Szlachcin-Huby">
Szlachcin-Huby

Szlachcin-Huby – część wsi Szlachcin w Polsce, położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 Szlachcin-Huby administracyjnie należały do województwa poznańskiego.

</doc>
<doc id="1002212" url="https://pl.wikipedia.org/wiki?curid=1002212" title="EMF">
EMF

EMF – brytyjska grupa muzyczna grająca rock alternatywny założona w 1989 roku w Cinderford. Nazwa zespołu to skrót do "Epsom Mad Funkers" bądź "Ecstasy Mother Fuckers".
Historia.
Grupa powstała w 1989 w miejscowości Cinderford w Anglii. Po dwóch miesiącach od powstania formacja zagrała pierwszy koncert. Kiedy instrumentarium zespołu wzbogaciło się o syntezator, do rockowego brzmienia EMF doszły elementy lekkiego techno. W 1991 roku debiutancki singel grupy – "Unbelievable" znalazł się na szczytach brytyjskich i amerykańskich list przebojów. W Polsce utwór ten został użyty w reklamie browaru Lech i firmy odzieżowej Cubus. Wydany w tym samym roku longplay "Schubert Dip", również odniósł sukces. Na nim znalazł się kolejny przebój zespołu pod tytułem "Lies". Na płycie znalazły się jeszcze single I Believe oraz Children. W Stanach Zjednoczonych album promowała dodatkowo kaseta VHS z teledyskami i nagraniami na żywo, pod tytułem Smoke the Banger.
W 1992 roku EMF zaprezentował EP "Unexplained" i longplay "Stigma" – oba wydawnictwa miały mieszane opinie na rynku. EP-ka zawierała między innymi cover utworu "Search and Destroy" Iggy'ego Popa i The Stooges. Na obydwu wydawnictwach znalazł się utwór "Getting Through". Stigmę promowały jeszcze utwory It's You oraz They're Here.
W roku 1995 ukazał się longplay "Cha Cha Cha", który spotkał się z niezbyt pochlebnymi opiniami wielu krytyków. Album promował singel Perfect Day. Jeszcze w tym samym roku wydany został samotny singel Afro King oraz cover utworu I’m a Believer grupy The Monkees, nagrany razem z satyrycznym duetem Reeves and Mortimer.
W 1998 roku w Japonii ukazała się składanka The Very Best of EMF.
W 2001 roku pojawiła się kompilacja z , zawierająca dwa nowe utwory. Zespół rozpadł się w 2002 roku w związku ze śmiercią Zaca Foleya.
EMF reaktywował się w 2007 roku, by zagrać kilka koncertów. Na basie grał wówczas Richard March. Z gry w zespole zrezygnował Ian Dench, który zaczął pisać teksty dla Beyoncé i Shakiry. Nowym gitarzystą został Tim Stephens. Ponowne rozwiązanie grupy nastąpiło rok później.
Ponownie reaktywowano go z okazji dwudziestolecia płyty "Schubert Dip" w 2012 roku. Tym razem basistą został Stevey Marsh, kolega Tima Stephensa. Do składu powrócił Dench. Po zagraniu kilku koncertów wydano DVD Long Live the New Flesh (na tym koncercie zagrali, po raz pierwszy od ponad 10 lat, nowy materiał).
W kolejnych latach zespół kontynuował aktywność koncertową.
Dnia 14 marca 2017 roku Mark DeCloedt poinformował, iż w Wigilię Bożego Narodzenia 2016 roku doznał poważnego uszkodzenia lewego nadgarstka, po tym jak spadł z drabiny, w związku z czym musiał przerwać karierę. Na swoje miejsce nominował Jacka Stephensa.
DeCloedt powrócił do zespołu w styczniu 2020 po przebytej rekonwalescencji. Tym samym jego zastępca rozstał się z grupą.

</doc>
<doc id="1002217" url="https://pl.wikipedia.org/wiki?curid=1002217" title="Zellig Sabbetai Harris">
Zellig Sabbetai Harris

Zellig Sabbetai Harris (ur. 23 października 1909 w Bałcie na Ukrainie, zm. 22 maja 1992 w Nowym Jorku) – amerykański językoznawca, z wykształcenia semitolog, profesor językoznawstwa na uniwersytecie Pennsylvania w Filadelfii. Uczeń Leonarda Bloomfielda, jeden z najwybitniejszych przedstawicieli amerykańskiej szkoły strukturalistycznej. Początkowo był zwolennikiem teorii dystrybucjonizmu, od około 1952 roku przedstawicielem teorii transformacjonizmu.
Najważniejsze prace Harrisa:

</doc>
<doc id="1002218" url="https://pl.wikipedia.org/wiki?curid=1002218" title="Marne-la-Vallée – Chessy">
Marne-la-Vallée – Chessy

Marne-la-Vallée – Chessy – dworzec kolejowy położony w gminie Chessy na wschodnich przedmieściach Paryża. Dworzec składa się z dwóch części:
Dworzec otwarto w roku 1992 w celu zapewnienia dojazdu do parku rozrywki Eurodisneyland. Nazwa pochodzi od pobliskiego miasta Marne-la-Vallée oraz gminy Chessy, na terenie której znajduje się stacja. W roku 1994 otwarto część dworca przeznaczoną dla pociągów TGV.

</doc>
<doc id="1002219" url="https://pl.wikipedia.org/wiki?curid=1002219" title="Črni Kal (wiadukt)">
Črni Kal (wiadukt)

Črni Kal – najdłuższy i najwyższy wiadukt drogowy Słowenii. 
Wiadukt Črni Kal leży w ciągu słoweńskiej autostrady A1. Stanowi przejście nad doliną Ospy koło wsi Gabrovica, około 20 km na wschód od miasta Koper. Długość wiaduktu wynosi 1065 m, maksymalna wysokość – 95 m, szerokość jezdni – 26,5 m, maksymalny rozstaw filarów – 140 m. Wiadukt opiera się na jedenastu filarach, z których najwyższy ma 87,5 m. 
Budowę wiaduktu rozpoczęto we wrześniu 2001, zakończono otwarciem dla ruchu 23 września 2004. Jeszcze przed ukończeniem, w maju 2004, przez wiadukt Črni Kal przebiegała trasa wyścigu kolarskiego Giro d'Italia. Budowa kosztowała 4,5 mld tolarów. 
Wiadukt Črni Kal jest również drugim co do wysokości obiektem budowlanym w Słowenii, po wysokim na 360 m kominie elektrociepłowni w Trbovlje.

</doc>
<doc id="1002222" url="https://pl.wikipedia.org/wiki?curid=1002222" title="Bolesław Popielski">
Bolesław Popielski

Bolesław Popielski (ur. 3 maja 1907 we Lwowie, zm. 21 sierpnia 1997 we Wrocławiu) – polski lekarz, specjalista medycyny sądowej, profesor Uniwersytetu Wrocławskiego i Akademii Medycznej we Wrocławiu.
Życiorys.
Był synem Leona (profesora farmakologii Uniwersytetu Lwowskiego) i Heleny z domu Iwanow. W 1931 na Wydziale Lekarskim Uniwersytetu Jana Kazimierza we Lwowie uzyskał dyplom doktora wszech nauk lekarskich, w 1939 został docentem medycyny sądowej na tejże uczelni po przedstawieniu rozprawy "Identyfikacja śladów krwi ludzkiej w medycynie sądowej". W okresie lwowskim zajmował się m.in. problematyką przetaczania krwi, jego prace zaowocowały sukcesem, jakim była pierwsza w Polsce udana transfuzja krwi ze zwłok (1936). W tym samym roku zorganizował na Uniwersytecie Jana Kazimierza pracownię serologiczną grup krwi i pierwszą w Polsce stację krwiodawstwa (organizacja krwiodawstwa zaproponowana przez polskich uczonych we Lwowie, w zasadniczej części obowiązuje w Polsce do dnia dzisiejszego). Następnie Popielski został powołany ma organizatora i kierownika Działu Biologicznego Instytutu Ekspertyz Sądowych w Warszawie.
Po II wojnie światowej w wyniku przymusowych wysiedleń Polaków ze Lwowa znalazł się we Wrocławiu, gdzie w 1946 został profesorem nadzwyczajnym Uniwersytetu. Od 1956 był profesorem zwyczajnym medycyny sądowej na wrocławskiej Akademii Medycznej. W 1951 powołany na członka korespondenta Towarzystwa Naukowego Warszawskiego, w 1981 został członkiem zwyczajnym reaktywowanego Towarzystwa. Zawarł związek małżeński z Zofią Ramert.
Był autorem pozycji książkowych z medycyny sądowej, m.in. "Sądowo-lekarska sekcja zwłok" (1950), "Zagadnienia lekarskie w ustawodawstwie polskim" (1952, z Cz. Słomskim), "Orzecznictwo lekarskie i zagadnienia prawne w wenerologii" (1956), "Zagadnienia prawne w medycynie" (1956), "Zaburzenia płciowe wieku dojrzewania" (1957), "O uświadamianiu młodzieży" (1961), "Medycyna i prawo" (1963), "Orzecznictwo lekarskie" (1981).

</doc>
<doc id="1002229" url="https://pl.wikipedia.org/wiki?curid=1002229" title="Leśne Domki">
Leśne Domki

Leśne Domki (niem. "Waldhaeuser") – przysiółek wsi Nowy Dwór w Polsce, położonej w województwie wielkopolskim, w powiecie nowotomyskim, w gminie Zbąszyń, przy trasie linii kolejowej Zbąszyń–Wolsztyn–Leszno.
Pod koniec XIX wieku Leśne Domki, wtedy pod nazwą "Waldhaeuser" wchodziły w skład powiatu międzyrzeckiego i liczyły 7 domostw i 73 mieszkańców. W latach 1975–1998 miejscowość administracyjnie należała do województwa zielonogórskiego.
Przysiółek znajduje się w odległości 3 km od miasta gminnego – Zbąszynia.

</doc>
<doc id="1002230" url="https://pl.wikipedia.org/wiki?curid=1002230" title="Valencia Club de Fútbol">
Valencia Club de Fútbol



</doc>
<doc id="1002232" url="https://pl.wikipedia.org/wiki?curid=1002232" title="Krutla">
Krutla

Krutla – osada w Polsce położona w województwie wielkopolskim, w powiecie wolsztyńskim, w gminie Wolsztyn, przy trasie drogi wojewódzkiej nr 315.
Krutla, położona w Prusach Południowych nadana została w latach 1796-1797 majorowi von Hünerbeinowi. W okresie Wielkiego Księstwa Poznańskiego (1815-1848) miejscowość wzmiankowana jako folwark Kruta należała do wsi mniejszych w ówczesnym powiecie babimojskim rejencji poznańskiej. Folwark Kruta należał do wolsztyńskiego okręgu policyjnego tego powiatu i stanowiły część majątku Obra, który należał do Dziembowskiego. Według spisu urzędowego z 1837 roku folwark Kruta liczył 37 mieszkańców, którzy zamieszkiwali 6 dymów (domostw).
W latach 1975–1998 miejscowość administracyjnie należała do województwa zielonogórskiego.

</doc>
<doc id="1002234" url="https://pl.wikipedia.org/wiki?curid=1002234" title="Hrvatski Nogometni Klub Hajduk Split">
Hrvatski Nogometni Klub Hajduk Split



</doc>
<doc id="1002236" url="https://pl.wikipedia.org/wiki?curid=1002236" title="Nogometni Klub Hajduk Split">
Nogometni Klub Hajduk Split



</doc>
<doc id="1002238" url="https://pl.wikipedia.org/wiki?curid=1002238" title="Borki (powiat wolsztyński)">
Borki (powiat wolsztyński)

Borki – wieś w Polsce położona w województwie wielkopolskim, w powiecie wolsztyńskim, w gminie Wolsztyn. Do końca 2017 roku był to przysiółek wsi Wroniawy.
Miejscowość położona jest w pobliżu trasy linii kolejowej Leszno-Wolsztyn-Zbąszyń.
W latach 1975–1998 miejscowość administracyjnie należała do województwa zielonogórskiego.

</doc>
<doc id="1002249" url="https://pl.wikipedia.org/wiki?curid=1002249" title="Bernard Diomede">
Bernard Diomede



</doc>
<doc id="1002254" url="https://pl.wikipedia.org/wiki?curid=1002254" title="MNI">
MNI

MNI S.A. – fundusz inwestycyjny notowany na Giełdzie Papierów Wartościowych w Warszawie, skupiający przedsiębiorstwa działające w branży medialnej i telekomunikacyjnej.
Grupa MNI.
W skład grupy kapitałowej MNI S.A. wchodzą:
Historia spółki.
Spółka powstała w 1992 roku i do 2004 r. funkcjonowała pod marką Szeptel SA. Początkowo podstawową działalnością spółki było świadczenie usług telekomunikacyjnych na terenie dzisiejszego województwa podlaskiego.
W 2004 r. nastąpiło przejęcie przez Szeptel SA całości aktywów przedsiębiorstwa spółki Media-Net Interactive Sp. z o.o. (obecnie com. Investment Sp. z o.o.) działającego na rynku telekomunikacyjnych usług dodanych – w zamian za wydane tej spółce akcje własne. Konsekwencją przejęcia od Media-Net Interactive Sp. z o.o. prowadzonej przez nią działalności gospodarczej była także zmiana nazwy spółki z Szeptel SA na MNI SA.
W 2005 r. w skład grupy kapitałowej MNI weszły: Pilicka Telefonia (obecnie MNI Telecom SA) oraz Legion Polska (obecnie MNI Premium SA).

</doc>
<doc id="1002258" url="https://pl.wikipedia.org/wiki?curid=1002258" title="Vratislav Blažek">
Vratislav Blažek

Vratislav Blažek (ur. 31 sierpnia 1925 w Náchod, zm. 28 kwietnia 1973 w Monachium) – czeski poeta, dramaturg i scenarzysta filmowy.

</doc>
<doc id="1002260" url="https://pl.wikipedia.org/wiki?curid=1002260" title="Kasper Grzomba">
Kasper Grzomba



</doc>
<doc id="1002261" url="https://pl.wikipedia.org/wiki?curid=1002261" title="Strømsgodset Idrettsforening">
Strømsgodset Idrettsforening



</doc>
<doc id="1002262" url="https://pl.wikipedia.org/wiki?curid=1002262" title="Iwan Jan Chodkiewicz">
Iwan Jan Chodkiewicz



</doc>
<doc id="1002265" url="https://pl.wikipedia.org/wiki?curid=1002265" title="Cyrkumcyzja">
Cyrkumcyzja



</doc>
<doc id="1002266" url="https://pl.wikipedia.org/wiki?curid=1002266" title="Stefan Sarnowski (filozof)">
Stefan Sarnowski (filozof)

Stefan Sarnowski (ur. 20 lipca 1939 w Zembrzu, zm. 12 marca 2014) – polski filozof, profesor na Uniwersytecie Kazimierza Wielkiego w Bydgoszczy.
Życiorys.
Studia filozoficzne odbył w Warszawie na Uniwersytecie Warszawskim, uzyskując w 1964 roku tytuł magistra nauk filozoficznych dzięki pracy napisanej pod opieką Marka Fritzhanda - "Marksizm i darwinizm w etyce Kautskiego". Po uzyskaniu stopnia doktora pracował na tejże uczelni na Wydziale Filozofii i Socjologii na stanowisku adiunkta. Był członkiem PZPR.

</doc>
<doc id="1002267" url="https://pl.wikipedia.org/wiki?curid=1002267" title="Barskie">
Barskie

Barskie – osiedle w Nowym Sączu. Graniczy z osiedlami Kochanowskiego, Westerplatte i Gołąbkowice. Obejmuje teren pomiędzy ulicami Barską, Lwowską, Batalionów Chłopskich i potokiem Łubinka. Pozostałe główne ulice osiedla to Broniewskiego i Sucharskiego.
Przeważającą część zabudowy osiedla stanowią bloki mieszkalne. Funkcjonuje tutaj Szkoła Podstawowa nr 18 oraz Specjalny Ośrodek Szkolno-Wychowawczy im. Marii Grzegorzewskiej.

</doc>
<doc id="1002269" url="https://pl.wikipedia.org/wiki?curid=1002269" title="Gozdowo-Młyn">
Gozdowo-Młyn

Gozdowo-Młyn – osada w Polsce położona w województwie wielkopolskim, w powiecie wrzesińskim, w gminie Września. Miejscowość wchodzi w skład sołectwa Gozdowo.
W latach 1975–1998 miejscowość administracyjnie należała do województwa poznańskiego.

</doc>
<doc id="1002275" url="https://pl.wikipedia.org/wiki?curid=1002275" title="Restauracja Stylowa w Krakowie">
Restauracja Stylowa w Krakowie

Restauracja „Stylowa” – najstarsza restauracja w Nowej Hucie, działająca od 1956 roku w lokalu na os. Centrum C 3, w alei Róż, początkowo jako kawiarnia. Określana jako „kultowa”.
Budynki osiedla C-31 (obecnie Centrum C) powstały w latach 1953–1955, a głównym projektantem budynku nr 3, w którym się znajduje restauracja, był Adam Fołtyn. Kawiarnię „Stylową” otwarto 22 lipca 1956 roku i był to obok nieistniejącej już restauracji „Arkadia” najelegantszy lokal w Nowej Hucie. Wystrój, w sposób typowy dla wnętrz publicznych z epoki socrealizmu, cechuje się dużą dekoracyjnością, ze sztukateriami na ścianach, marmurowymi posadzkami, żyrandolami i charakterystycznymi kolumnami, kawiarnia miała też indywidualnie projektowane meble.
W 1957 roku kawiarnia podlegała Nowohuckim Zakładom Gastronomicznym. Przewodnik "Huta im. Lenina i Nowa Huta" z tegoż roku opisuje ją jako lokal kategorii pierwszej, z pełnym asortymentem dań kawiarnianych, doborową kuchnią i dancingiem. W niej uczono mieszkańców Nowej Huty delektować się kawą. W drzwiach witał gości portier, nie serwowano mocnych alkoholi, a jedynie bułgarskie wina i koniaki. Wewnątrz znajdowało się pianino, na którym grywano popołudniami. W latach 50. XX wieku „Stylową” odwiedzała nowohucka elita: inżynierowie, lekarze, nauczyciele. W późniejszym okresie lokal zyskał famę restauracji dla cinkciarzy.
W latach 1973–1989 w bliskim sąsiedztwie „Stylowej” stał pomnik Włodzimierza Lenina projektu Mariana Koniecznego, skierowany twarzą w stronę Placu Centralnego. O Leninie z alei Róż miejscowi mawiali, że wyszedł ze „Stylowej” i idzie do „Arkadii”, restauracji zlokalizowanej po drugiej stronie skweru na al. Róż, na os. Centrum B 1 (obecnie mieści się tam bank BPH). Zdarzało się też, że cinkciarze rezydujący w „Stylowej” zamawiali dla żartu „schabowego dla Lenina” i wysyłali za dodatkową opłatą kogoś z obsługi, aby zaniósł kotlet pod pomnik. W nocy z 17 na 18 kwietnia 1979 roku pod pomnik podłożono ładunek wybuchowy, wskutek eksplozji którego uszkodzeniu uległa jedynie pięta postaci Lenina – od owego zdarzenia restaurację zaczęto żartobliwie nazywać „Barem pod Kuternogą”. Z restauracją wiąże się też skandal sportowy. W początkach swojej kariery piłkarskiej w Wiśle Kraków i reprezentacji kraju Andrzej Iwan za pobicie jednej z kelnerek „Stylowej” trafił do aresztu i został ukarany roczną dyskwalifikacją.
Po przemianach ustrojowych lokal został przejęty przez część pracowników. Po remoncie otwarto go ponownie w październiku 2003 roku, na uroczystości gościła m.in. Krystyna Zachwatowicz. Obecnie „Stylowa” ze względu na zachowany „koloryt peerelowski” jest częstym przystankiem dla turystów zagranicznych zwiedzających Nową Hutę na fali zainteresowania czasami komunizmu.

</doc>
<doc id="1002277" url="https://pl.wikipedia.org/wiki?curid=1002277" title="Puchar Europy Mistrzów Klubowych (1971/1972)">
Puchar Europy Mistrzów Klubowych (1971/1972)

XVII Puchar Europy Mistrzów Klubowych 1971/1972

</doc>
<doc id="1002280" url="https://pl.wikipedia.org/wiki?curid=1002280" title="MetaStock">
MetaStock

Metastock - program służący do analizy technicznej, stworzony przez Equis International, firmę należącą do Reutersa. Metastock posiada możliwość odbioru notowań rzeczywistych i notowań typu end-of-day.

</doc>
<doc id="1002282" url="https://pl.wikipedia.org/wiki?curid=1002282" title="Sokołówko">
Sokołówko

Sokołówko – zniesiona nazwa części wsi Sokołowo w Polsce położona w województwie wielkopolskim, w powiecie wrzesińskim, w gminie Września.
Nazwa istniała do 2006 r. i została zniesiona. Nazwa z nadanym identyfikatorem SIMC występuje w zestawieniach archiwalnych TERYT z 1999 roku.
Miejscowość leży przy drodze krajowej nr 15.
W latach 1975–1998 miejscowość należała administracyjnie do województwa poznańskiego.

</doc>
<doc id="1002284" url="https://pl.wikipedia.org/wiki?curid=1002284" title="Caligo memnon">
Caligo memnon

Caligo memnon – motyl występujący w Środkowej i Południowej Ameryce. Nazywany sową ze względu na charakterystyczny wzór skrzydeł przypominający sowie oczy. Wzór ten jest prawdopodobnie przykładem mimikry, gdyż może przypominać oczy niektórych drapieżników posiadających dużą źrenicę i jasną tęczówkę.
Rozpiętość skrzydeł wynosi zwykle od 115 mm do 130 mm, ale może osiągnąć 150mm.
Dorosłe żywią się sokami gnijących owoców.

</doc>
<doc id="1002288" url="https://pl.wikipedia.org/wiki?curid=1002288" title="Dębina (powiat wrzesiński)">
Dębina (powiat wrzesiński)

Dębina – osada leśna w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość administracyjnie należała do województwa poznańskiego.

</doc>
<doc id="1002296" url="https://pl.wikipedia.org/wiki?curid=1002296" title="Zamość (powiat wrzesiński)">
Zamość (powiat wrzesiński)

Zamość – wieś w Polsce położona w województwie wielkopolskim, w powiecie wrzesińskim, w gminie Pyzdry.
W latach 1975–1998 miejscowość administracyjnie należała do województwa konińskiego.

</doc>
<doc id="1002303" url="https://pl.wikipedia.org/wiki?curid=1002303" title="Mechowo (Wierzenica)">
Mechowo (Wierzenica)

Mechowo – część wsi Wierzenica w Polsce, położona w województwie wielkopolskim, w powiecie poznańskim, w gminie Swarzędz, nad rzeką Główną.
W latach 1975–1998 miejscowość administracyjnie należała do województwa poznańskiego.
Wieś duchowna Michowo, własność kapituły poznańskiej, położona była w 1580 roku w powiecie poznańskim województwa poznańskiego. 

</doc>
<doc id="1002304" url="https://pl.wikipedia.org/wiki?curid=1002304" title="16V">
16V

16V – w motoryzacji oznaczenie silnika spalinowego 4-cylindrowego, posiadającego po 4 zawory na cylinder. Ogólniejszym pojęciem jest angielskie "Multi-valve", mówiące, że silnik posiada więcej niż 2 zawory na cylinder.
Konwencjonalne rozwiązanie to 2 zawory na cylinder – ssący (dolotowy) i wydechowy (wylotowy). Od późnych lat 80. zaczęto stosować rozwiązanie z czterema zaworami, aby zmniejszyć opory ssania i wydechu, a co za tym idzie, zwiększyć moc silnika i osiągi. Obecnie wiele produkowanych silników do aut osobowych wykorzystuje technologię czterech zaworów na cylinder.
Silniki o 4 zaworach na cylinder mają nieco bardziej wysokoobrotową charakterystykę, niż silniki o 2 zaworach na cylinder, co niekorzystnie wpływa na ekonomikę jazdy przy niskich obrotach.
Istnieją też silniki z trzema, a nawet sześcioma zaworami na cylinder - przykładem jest Maserati 2.0L turbo-V6, czy też motocykl Honda NR750, która posiada 8 zaworów na każdy cylinder, a w sumie jest ich aż 32.

</doc>
<doc id="1002305" url="https://pl.wikipedia.org/wiki?curid=1002305" title="Ji-Paraná">
Ji-Paraná

Ji-Paraná – miasto w Brazylii leżące w stanie Rondônia.
Na obszarze miasta liczącym 6897 km² mieszkało w 2006 roku 113 453 ludzi.

</doc>
<doc id="1002307" url="https://pl.wikipedia.org/wiki?curid=1002307" title="Światowy rezerwat biosfery">
Światowy rezerwat biosfery



</doc>
<doc id="1002308" url="https://pl.wikipedia.org/wiki?curid=1002308" title="Światowy Rezerwat Biosfery">
Światowy Rezerwat Biosfery



</doc>
<doc id="1002309" url="https://pl.wikipedia.org/wiki?curid=1002309" title="Zamek w Orawie">
Zamek w Orawie



</doc>
<doc id="1002311" url="https://pl.wikipedia.org/wiki?curid=1002311" title="Gortartowo-Huby">
Gortartowo-Huby



</doc>
<doc id="1002312" url="https://pl.wikipedia.org/wiki?curid=1002312" title="Newfoundland and Labrador">
Newfoundland and Labrador



</doc>
<doc id="1002314" url="https://pl.wikipedia.org/wiki?curid=1002314" title="Nova Scotia">
Nova Scotia



</doc>
<doc id="1002315" url="https://pl.wikipedia.org/wiki?curid=1002315" title="Prince Edward Island">
Prince Edward Island



</doc>
<doc id="1002316" url="https://pl.wikipedia.org/wiki?curid=1002316" title="Ji-Paraná FC">
Ji-Paraná FC

Ji-Paraná Futebol Clube – brazylijski klub piłkarski z siedzibą w mieście Ji-Paraná, leżącym w stanie Rondônia.
Historia.
Klub Ji-Paraná założony został 22 kwietnia 1991 roku. Pierwszy oficjalny mecz klub rozegrał w ramach Campeonato Rondoniense z klubem Operário. Mecz rozegrany w Pimenta Bueno zakończył się remisem 1:1.
Swoje pierwsze zwycięstwo klub odniósł 18 września 1991 roku, kiedy to na stadionie w Cerejeiras pokonał 3:1 klub Colorado.
Swój pierwszy tytuł mistrza stanu Rondônia (Campeonato Rondoniense) Ji-Paraná zdobył 15 grudnia 1991 roku pokonując klub Ferroviário. Jednocześnie piłkarz Ji-Paraná, Itamar, został królem strzelców ligi stanowej.
W 1992 roku klub zadebiutował w trzeciej lidze brazylijskiej (Campeonato Brasileiro Série C), gdzie zajął ostatnie miejsce w grupie i odpadł już w pierwszym etapie. W tym samym roku klub zadebiutował w Copa do Brasil, gdzie także odpadł w pierwszej rundzie (wyeliminowany przez Grêmio).
W 1995 roku Ji-Paraná znów zagrał w trzeciej lidze brazylijskiej, docierając do ćwierćfinału, gdzie wyeliminowany został przez klub Atlético Goianiense.
W 1996 roku Ji-Paraná dotarł do trzeciej rundy w trzeciej lidze brazylijskiej, gdzie wyeliminowany został przez klub Nacional ze stanu Amazonas.
W 1997 roku klub dotarł do czwartej rundy trzeciej ligi brazylijskiej, gdzie wyeliminowany został przez Juventus z miasta São Paulo.
Później w trzeciej lidze Ji-Paraná występował jeszcze w latach 1999, 2002, 2004 i 2005, jednak za każdym razem odpadał w pierwszej rundzie. W roku 2000 klub wystąpił w Copa do Brasil, i chociaż w końcu wyeliminowany został przez klub Bahia, był to najlepszy występ klubu w turnieju ogólnobrazylijskim.

</doc>
<doc id="1002317" url="https://pl.wikipedia.org/wiki?curid=1002317" title="Northwest Territories">
Northwest Territories



</doc>
<doc id="1002318" url="https://pl.wikipedia.org/wiki?curid=1002318" title="Ji-Parana FC">
Ji-Parana FC



</doc>
<doc id="1002319" url="https://pl.wikipedia.org/wiki?curid=1002319" title="Ji-Parana">
Ji-Parana



</doc>
<doc id="1002322" url="https://pl.wikipedia.org/wiki?curid=1002322" title="Medal Za zdobycie Wiednia">
Medal Za zdobycie Wiednia



</doc>
<doc id="1002323" url="https://pl.wikipedia.org/wiki?curid=1002323" title="Wojciech Kasperski">
Wojciech Kasperski

Wojciech Kasperski (ur. 25 kwietnia 1981 w Kartuzach) – polski reżyser, scenarzysta oraz producent filmów dokumentalnych i fabularnych.
Życiorys.
Absolwent Wydziału Reżyserii PWSFTviT w Łodzi. Studiował filozofię na Uniwersytecie Gdańskim. Twórca ambitnych artystycznie filmów, pracuje również jako producent zaangażowany głównie w twórczość swojego pokolenia filmowców. W latach 2009-2010 Wiceprezes Stowarzyszenia Film 1,2, skupiającego młodych twórców. Ekspert Polskiego Instytutu Sztuki Filmowej, członek Koła Scenarzystów SFP. Jego filmy zostały nagrodzone ponad 40 różnym nagrodami w Polsce i na świecie, oraz brały udział w pokazach i konkursach w Cannes, Los Angeles, Tribeca, Pekinie, Moskwie i wielu innych.
Debiut reżyserski Kasperskiego, dokumentalny film „Nasiona”, zrealizowany w ramach projektu „Rosja – Polska. Nowe spojrzenie” przyniósł mu wiele nagród na festiwalach filmowych. Jest to portret biednej, wyklętej przez otoczenie rosyjskiej rodziny, mieszkającej u podnóża Ałtaju. Film został uznany za jeden z 25 najlepszych polskich dokumentów wszech czasów oraz przyniósł reżyserowi nagrodę Rosyjskiej Akademii Filmowej.
Kolejny film "Miasto Ucieczki", opowiadający o łódzkich kibicach zdobył kilkanaście nagród i był pokazywany m.in. na Tribeca Film Festival, San Fransisco Shorts, Next Reel w Singapurze, oraz na festiwalu Rhode Island. Film został zrealizowany jako drugoroczna etiuda w łódzkiej filmówce pod opieką Roberta Glińskiego oraz Mariusza Grzegorzka. Film opowiada o prawdziwych wydarzeniach, do których doszło w 2004 roku podczas juwenaliów w Łodzi. Tragiczne wydarzenia są tłem dla losów filmowych bohaterów.
Za filmowego mistrza w polskim kinie Kasperski uważa Wojciecha Jerzego Hasa. Chce robić kino "„piękne i prawdziwe”," a jego filmowe credo to: "„zrób to lepiej i po swojemu”". Tygodnik Przekrój w artykule "20 nadziei polskiego kina" wymienił Kasperskiego wśród najbardziej obiecujących młodych polskich reżyserów.
Nagrody (wybór).
Miasto Ucieczki
Nasiona
Ikona

</doc>
<doc id="1002325" url="https://pl.wikipedia.org/wiki?curid=1002325" title="Medal Za zdobycie Berlina">
Medal Za zdobycie Berlina



</doc>
<doc id="1002326" url="https://pl.wikipedia.org/wiki?curid=1002326" title="Medal Za obronę Sewastopola">
Medal Za obronę Sewastopola



</doc>
<doc id="1002327" url="https://pl.wikipedia.org/wiki?curid=1002327" title="La Paz FC">
La Paz FC

La Paz Fútbol Club - boliwijski klub piłkarski z siedzibą w mieście La Paz, stolicy państwa.
Historia.
Klub La Paz założony 30 maja 1989 roku (dawniej znany jako Atlético González) do pierwszej ligi boliwijskiej awansował w 2003 roku.

</doc>
<doc id="1002329" url="https://pl.wikipedia.org/wiki?curid=1002329" title="Medal Za obronę Kaukazu">
Medal Za obronę Kaukazu



</doc>
<doc id="1002330" url="https://pl.wikipedia.org/wiki?curid=1002330" title="Helenki">
Helenki

Helenki – osiedle bloków wielorodzinnych w południowo-zachodnim Śremie zbudowane według planu realizacyjnego poznańskiego Miastoprojektu, projektu architekt Barbary Namysł oraz domków jednorodzinnych w zachodnim, położone w otulinie Parku Krajobrazowego im. gen. Dezyderego Chłapowskiego.
Nazwa.
Nazwa wywodzi się od imienia "Helena", ustaliła się po I wojnie światowej i pochodzić może, według różnych podań, od:
Komunikacja.
Połączenie z centrum miasta umożliwiają autobusy komunikacji miejskiej (linie: 1, 2, 5, 7, 8, 9, 10, 11).
Park 750-lecia lokacji miasta.
W centrum osiedla znajduje się Park 750-lecia lokacji miasta, zlokalizowany między ulicami Aleje Solidarności i Kopernika oraz Szkołą Podstawową nr 6. Oddziela osiedle Helenki Wysokie od osiedla Słoneczne Wzgórze. Jest najmłodszym parkiem w Śremie utworzonym w 2003 roku. Centralną aleją w parku jest Aleja Jana Pawła II, otoczona 14 dębami (liczba encyklik Papieża Jana Pawła II).

</doc>
<doc id="1002334" url="https://pl.wikipedia.org/wiki?curid=1002334" title="Will Schaefer">
Will Schaefer

Will H. Schaefer (ur. 23 listopada 1928 w Kenoshy w stanie Wisconsin, zm. 30 czerwca 2007) – amerykański kompozytor muzyki do seriali i filmów telewizyjnych.
Życiorys.
Był autorem muzyki między innymi do takich produkcji jak: "Flintstonowie", "Hogan’s Heroes", "I Dream of Jeannie", "Scooby-Doo, Where Are You!", "The AristoCats", "The Flying Nun" oraz "The SpongeBob SquarePants Movie". Współpracował z The Walt Disney Company, Johnnym Carsonem, Radiem Wolna Europa i Głosem Ameryki. Skomponował podkład dźwiękowy do blisko 700 reklam.
Kompozytor był trzykrotnym laureatem nagrody Clio, otrzymał także nominacje do statuetki Emmy za podkład muzyczny do filmu "The Skytrap".
Był żonaty przez 20 lat, rozwiódł się w 1984 r. Chorował na raka. Zmarł w domu opieki w Kalifornii.

</doc>
<doc id="1002339" url="https://pl.wikipedia.org/wiki?curid=1002339" title="Belzebubiak">
Belzebubiak



</doc>
<doc id="1002341" url="https://pl.wikipedia.org/wiki?curid=1002341" title="Cerro Porteño Asunción">
Cerro Porteño Asunción



</doc>
<doc id="1002345" url="https://pl.wikipedia.org/wiki?curid=1002345" title="Krążowniki lekkie typu Atlanta">
Krążowniki lekkie typu Atlanta

Krążowniki typu Atlanta - amerykańskie krążowniki przeciwlotcze z czasów II wojny światowej, intensywnie wykorzystywane zespołach okrętów nawodnych, zwłaszcza do obrony przeciwlotniczej lotniskowców.
Krążowniki tego typu dysponowały największą salwą burtową artylerii przeciwlotniczej z okrętów wszystkich flot początku wojny, o połowę większą od współczesnych im – pięciokrotnie od nich większych – amerykańskich pancerników. Podstawowym uzbrojeniem artyleryjskim jednostek o wyporności około 6000 ton standardowych było 16 dział uniwersalnych 127 mm L/38 do zwalczania samolotów i lekkich okrętów na dużych dystansach. Artyleria główna wsparta była lekkim uzbrojeniem artyleryjskim w postaci 16 działek 1.1" /75 w czterech podstawach poczwórnych oraz 20 działek Oerlikon 20 mm do zwalczania celów powietrznych na średnich i krókich dystanach.
Trzy okręty tego typu, USS „Juneau” (CL-52), „San Diego” (CL-53) oraz „San Juan” (CL-54), szczególnie wyróżniły się podczas wielkiej powietrzno-morskiej bitwy pod Santa Cruz, w czasie której zestrzeliły większość utraconych przez Kidō-butai samolotów.

</doc>
<doc id="1002347" url="https://pl.wikipedia.org/wiki?curid=1002347" title="Kubango">
Kubango



</doc>
<doc id="1002349" url="https://pl.wikipedia.org/wiki?curid=1002349" title="Okavango">
Okavango



</doc>
<doc id="1002350" url="https://pl.wikipedia.org/wiki?curid=1002350" title="Krążowniki typu Oakland">
Krążowniki typu Oakland



</doc>
<doc id="1002351" url="https://pl.wikipedia.org/wiki?curid=1002351" title="Krążowniki typu Juneau">
Krążowniki typu Juneau



</doc>
<doc id="1002354" url="https://pl.wikipedia.org/wiki?curid=1002354" title="Mueru">
Mueru



</doc>
<doc id="1002355" url="https://pl.wikipedia.org/wiki?curid=1002355" title="Hashemi Shahroudi">
Hashemi Shahroudi



</doc>
<doc id="1002356" url="https://pl.wikipedia.org/wiki?curid=1002356" title="Jezioro Mweru">
Jezioro Mweru



</doc>
<doc id="1002361" url="https://pl.wikipedia.org/wiki?curid=1002361" title="Jezioro Bangueulu">
Jezioro Bangueulu



</doc>
<doc id="1002363" url="https://pl.wikipedia.org/wiki?curid=1002363" title="Bangueulu">
Bangueulu



</doc>
<doc id="1002364" url="https://pl.wikipedia.org/wiki?curid=1002364" title="Denakil">
Denakil



</doc>
<doc id="1002365" url="https://pl.wikipedia.org/wiki?curid=1002365" title="Danakil">
Danakil



</doc>
<doc id="1002366" url="https://pl.wikipedia.org/wiki?curid=1002366" title="Język danakil">
Język danakil



</doc>
<doc id="1002367" url="https://pl.wikipedia.org/wiki?curid=1002367" title="Język danakilski">
Język danakilski



</doc>
<doc id="1002368" url="https://pl.wikipedia.org/wiki?curid=1002368" title="John M. Spratt Jr.">
John M. Spratt Jr.

John McKee Spratt Jr. (ur. 1 listopada 1942) – amerykański polityk, członek Partii Demokratycznej. W latach 1983-2011 przez czternaście kolejnych dwuletnich kadencji Kongresu Stanów Zjednoczonych był przedstawicielem piątego okręgu wyborczego w stanie Karolina Południowa w Izbie Reprezentantów Stanów Zjednoczonych.

</doc>
<doc id="1002369" url="https://pl.wikipedia.org/wiki?curid=1002369" title="Oazy marokańskiego południa">
Oazy marokańskiego południa



</doc>
<doc id="1002373" url="https://pl.wikipedia.org/wiki?curid=1002373" title="Lampa Nernsta">
Lampa Nernsta

Lampa Nernsta – jedna z pierwszych żarówek. Jej żarnikiem był ceramiczny pręcik, nieulegający utlenianiu na powietrzu, tak więc szklana osłona tej lampy nie musiała być wcale szczelna.
Wynaleziona przez niemieckiego fizyka i chemika Walthera Nernsta w 1897, była mniej więcej dwa razy wydajniejsza niż wcześniejsza żarówka z żarnikiem węglowym i wytwarzała światło o widmie zbliżonym do światła dziennego. Konstrukcję lampy komplikowała konieczność użycia dodatkowego elementu rozgrzewającego ceramiczny żarnik, który w temperaturze pokojowej nie przewodził prądu. Początkowo dość popularne, lampy Nernsta zostały wyparte przez tańsze i znacznie wydajniejsze żarówki z żarnikiem wolframowym.
Obecnie lampę te wykorzystuje się powszechnie jako źródło promieniowania podczerwonego.

</doc>
<doc id="1002375" url="https://pl.wikipedia.org/wiki?curid=1002375" title="Pudel">
Pudel



</doc>
<doc id="1002378" url="https://pl.wikipedia.org/wiki?curid=1002378" title="Wojciech Wierzewski">
Wojciech Wierzewski

Wojciech A. Wierzewski (ur. 19 czerwca 1941 w Krakowie, zm. 4 grudnia 2008 w Chicago) – literaturoznawca, krytyk filmowy, nauczyciel akademicki, publicysta.
Życiorys.
Absolwent Wydziału Polonistyki Uniwersytetu Warszawskiego (1963) i wieloletni pracownik naukowy UW. Doktorat w 1974.
W roku 1979 wyjechał – jako profesor wizytujący – do Indiana University w Bloomington w Stanach Zjednoczonych, gdzie przez trzy lata prowadził zajęcia dydaktyczne. W roku 1982 przeniósł się do Chicago, gdzie prowadził kursy polonistyczne i filmowe na Governors State University, Loyola University, Illinois State University i DePaul University.
W latach 1985-2008 redaktor "Zgody" – organu oficjalnego Związku Narodowego Polskiego, polonijny dziennikarz, organizator i współtwórca (wraz z Piotrem Domaradzkim) nowatorskiego panelu dyskusyjnego Konwersatorium "Dialog 96". Autor wielu publikacji, w tym książek: "Pegaz za Oceanem", "Polskie Chicago, lata osiemdziesiąte, lata dziewięćdziesiąte" (Wydawnictwo Adam Marszałek 2002) oraz "Polskie tropy w Ameryce" (Oficyna Wydawnicza Kucharski 2008).

</doc>
<doc id="1002384" url="https://pl.wikipedia.org/wiki?curid=1002384" title="Vratislav Blazek">
Vratislav Blazek



</doc>
<doc id="1002392" url="https://pl.wikipedia.org/wiki?curid=1002392" title="Złoty Orfeusz">
Złoty Orfeusz

Złoty Orfeusz (, ) – międzynarodowy festiwal muzyczny muzyki pop, który był organizowany w Bułgarii w latach 1965–1999 w nadmorskim kurorcie Słoneczny Brzeg.
Odbywał się na początku czerwca w latach 1965–1999; w latach 1965–1966 w „Bar-Variete”, od 1967 w Teatrze Letnim. Organizatorem i pierwszym dyrektorem był Genko Genow (w 1974–1992 oskarżony o szpiegostwo, skazany, odbywał karę pozbawienia wolności; po jej odbyciu był powtórnie dyrektorem festiwalu), w latach 1974–1992 dyrektorem był Georgi Ganew, Iwan Zafirow i Decho Tarależkow.
Wszyscy uczestnicy festiwalu śpiewali bez ścieżki dźwiękowej (playbacku), z towarzyszeniem Estradowej Orkiestry Symfonicznej Komitetu Telewizji i Radia pod dyrekcją Wili Kazasjana. Przeprowadzano dwa konkursy, zdobywane nagrody w różnych latach miały różne nazwy: 
Festiwale Złotego Orfeusza.
1 sierpnia 1965, I Festiwal.
Międzynarodowego konkursu nie organizowano.
1966, II Festiwal.
Międzynarodowego konkursu nie organizowano.
1967, III Festiwal.
Od tej edycji nazywany oficjalnie Festiwalem Złoty Orfeusz (poprzednio – Konkurs Międzynarodowy) 
1994, XXV Festiwal.
Międzynarodowego konkursu nie przeprowadzano.
1998, XIX Festiwal.
Konkursu międzynarodowego nie było.
Gwiazdą festiwalu był Filip Kirkorow.
1999, XXX Festiwal.
W kolejnym roku festiwalu nie organizowano. W 2015 rozpoczęto jego reaktywację.

</doc>
<doc id="1002393" url="https://pl.wikipedia.org/wiki?curid=1002393" title="Le Faisceau">
Le Faisceau

Le Faisceau – pierwsze francuskie ugrupowanie faszystowskie istniejące w latach 20. XX wieku
Dzieje ugrupowania.
Powstało 11 listopada 1925 r. z inicjatywy Jacques'a Arthuysa i Georges'a Valois, b. członków Action Française, którzy od 26 lutego wydawali pismo "Le Nouveau Siècle". Wśród czołowych działaczy byli m.in. Philippe Barrès, Serge André (przemysłowiec), płk André d'Humières (kierujący bojówkami paramilitarnymi), Marcel Bucard (przyszły przywódca faszystowskiej Parti Franciste), Hubert Bourgin (intelektualista, b. członek Ligue des Patriotes), dr Thierry de Martel. Nazwa pochodziła od włoskiego fasci. Ugrupowanie wzorowało się na Narodowej Partii Faszystowskiej Benito Mussoliniego, przejmując jej paramilitarny styl – mundury, wojskowe ceremonie i parady. Utworzono też bojówki pod nazwą Légions, ale ich akcje ograniczały się jedynie do obrony przed atakami Camelots du Roi. Faisceau szybko stało się obiektem krytyki ze strony Action Française, która postrzegała je jako potencjalną konkurencję. Finansowali je tacy przemysłowcy francuscy, jak Eugène Mathon i François Coty. Faisceau głosiło radykalne hasła, ale jej działalność miała ograniczony charakter. Głównymi formami działania były mityngi partyjne (największy 27 czerwca 1926 r. w Reims) i demonstracje uliczne. Pod koniec 1926 r. liczebność ugrupowania, mającego w szczytowym okresie ok. 25 tys. członków, zaczęła mocno spadać. Ostatecznie doszło do jego rozwiązania w 1928 r. Georges Valois założył wkrótce nowe ugrupowanie pod nazwą Parti Républicain Syndicaliste.
Program.
Le Faisceau opowiadało się za państwem "narodowym", które będzie zaspokajało potrzeby wszystkich klas społecznych. Na jego czele powinien stać silny, autorytarny przywódca. Jednakże nie było wyznaczonego kandydata; Georges Valois nie zamierzał obejmować tej funkcji (część działaczy zgłaszała osobę Maxime’a Weyganda). Zamierzano tego dokonać poprzez zamach stanu i wprowadzenie dyktatury. Podstawą państwa miał być system korporacyjny, ale było to różnie rozumiane wśród głównych działaczy Le Faisceau. Georges Valois opowiadał się za formą produceryzmu, gdzie gospodarka opiera się na producentach. Natomiast np. E. Mathon chciał wprowadzenia kapitalizmu leseferystycznego, bez interwencjonizmu państwowego. Przywódca Le Faisceau rozumiał faszyzm jako rewoltę przeciwko "rządom burżuazji". Nie kwestionował istnienia prywatnej własności. 

</doc>
<doc id="1002394" url="https://pl.wikipedia.org/wiki?curid=1002394" title="European Petroleum Survey Group">
European Petroleum Survey Group

European Petroleum Survey Group lub EPSG (1986 – 2005) – była organizacja naukowa związana z europejskim przemysłem paliwowym, składająca się ze specjalistów z dziedzin: geodezji, miernictwa oraz kartografii w odniesieniu do poszukiwań ropy naftowej.
EPSG opracowało "EPSG Geodetic Parameter Set" – bazę danych, w której zawarte są informacje o parametrach definiujących kształt Ziemi, elispoidach odniesienia, systemach współrzędnych geograficznych, odwzorowaniach kartograficznych, jednostkach miary, etc.
Zadania EPSG zostały przejęte w 2005 roku przez nowo utworzoną organizację "International Association of Oil and Gas Producers (OGP)".

</doc>
<doc id="1002399" url="https://pl.wikipedia.org/wiki?curid=1002399" title="Zołocziw">
Zołocziw



</doc>
<doc id="1002403" url="https://pl.wikipedia.org/wiki?curid=1002403" title="Arvid Lindau">
Arvid Lindau

Arvid Vilhelm Lindau (ur. 23 lipca 1892 w Malmö, zm. 7 września 1958 w Lund) – szwedzki lekarz, patolog i bakteriolog; jeden z odkrywców choroby nazwanej chorobą von Hippla-Lindaua. 
Arvid Lindau był synem lekarza wojskowego. Też zdecydował się być lekarzem i studiował medycynę w Lund, dyplom ukończenia studiów otrzymał w 1923 roku, a doktorat obronił w 1926. Specjalizował się w patologii i bakteriologii na Instytucie Karolinska w Sztokholmie i na Uniwersytecie w Lund. Pracował w wielu ośrodkach europejskich, a także w Stanach Zjednoczonych na Uniwersytecie Harvardzkim w latach 1931-32 dzięki stypendium fundacji Rockefellera. Jako patolog pracował w Lund od 1918 do 1933 roku, od 1924 do 1934 roku miał posadę lekarza wojskowego. W 1933 roku objął profesurę na Wydziale Patologii Ogólnej, Bakteriologii i Nauk o Zdrowiu w Lund, zastępując Johna Forssmana. W 1944 został dyrektorem Instytutu Bakteriologii i Anatomii Patologicznej w Lund. Opublikował ponad 40 prac z dziedziny bakteriologi, neurologii i patologii. Jego praca doktorska "Studien über Kleinhirncysten. Bau, Pathogenese und Beziehungen zur Angiomatosae retinae" dotyczyła związku między naczyniakami siatkówki a naczyniakami zarodkowymi ośrodkowego układu nerwowego, zwłaszcza móżdżku; opisana przez niego i Eugena von Hippla jednostka chorobowa znana jest dzisiaj jako choroba von Hippla-Lindaua. Lindau zmarł w wieku 67 lat z powodu zatorowości płucnej.

</doc>
<doc id="1002405" url="https://pl.wikipedia.org/wiki?curid=1002405" title="Radzionków (stacja kolejowa)">
Radzionków (stacja kolejowa)

Radzionków – stacja kolejowa w Radzionkowie, w województwie śląskim, w Polsce. W latach 1975-1998 stacja nazywała się Bytom Radzionków.
W roku 2017 stacja obsługiwała 20–49 pasażerów na dobę.
W budynkach stacji funkcjonuje obecnie Centrum Dokumentacji Deportacji Górnoślązaków do ZSRR w 1945 roku, które pełni różne funkcje w obszarze edukacji i kultury. 

</doc>
<doc id="1002406" url="https://pl.wikipedia.org/wiki?curid=1002406" title="Melioryzm">
Melioryzm

Melioryzm (z łac. "melior" – lepszy) – przekonanie o naturalnym dążeniu człowieka ku dobru, ku temu co lepsze, doskonalsze. Może być także postrzegany jako szeroko pojęte doskonalenie społeczeństwa. Wiąże się ono z przekonaniem, że wszelkie dążenia do celów złych biorą się z niewiedzy lub błędu.
Przekonania meliorystyczne były charakterystyczne np. dla Witolda Rubczyńskiego, Elzenberga i Kotarbińskiego.

</doc>
<doc id="1002412" url="https://pl.wikipedia.org/wiki?curid=1002412" title="Patrol">
Patrol



</doc>
<doc id="1002417" url="https://pl.wikipedia.org/wiki?curid=1002417" title="Huby (Krzyżanowo)">
Huby (Krzyżanowo)

Huby – część wsi Krzyżanowo w Polsce, położona w województwie wielkopolskim, w powiecie śremskim, w gminie Śrem.
W latach 1975–1998 Huby administracyjnie należały do województwa poznańskiego.

</doc>
<doc id="1002418" url="https://pl.wikipedia.org/wiki?curid=1002418" title="Port lotniczy Faro">
Port lotniczy Faro

Port lotniczy Faro – międzynarodowe lotnisko, zlokalizowane 3 km na zachód od Faro, niedaleko wybrzeża Oceanu Atlantyckiego. Otwarte 11 lipca 1965, jest jedynym portem lotniczym w Algarve. W 2019 obsłużyło 9 009 000 pasażerów, co plasowało je na trzecim miejscu wśród wszystkich portów lotniczych w Portugalii (po Lizbonie i Porto).

</doc>
<doc id="1002420" url="https://pl.wikipedia.org/wiki?curid=1002420" title="Tesiny">
Tesiny

Tesiny – osada w Polsce położona w województwie wielkopolskim, w powiecie śremskim, w gminie Śrem. W latach 1975–1998 miejscowość administracyjnie należała do województwa poznańskiego.
Osada przez wieki należała do majątków klucza mechlińskiego. Zabytkiem znajdującym się w gminnej ewidencji zabytków jest zespół folwarczny z końca XIX wieku. We wsi znajduje się kapliczka Matki Boskiej z II wojny światowej.

</doc>
<doc id="1002421" url="https://pl.wikipedia.org/wiki?curid=1002421" title="Grobelka (osada leśna)">
Grobelka (osada leśna)

Grobelka – osada leśna w Polsce położona w województwie wielkopolskim, w powiecie śremskim, w gminie Śrem. W latach 1975–1998 miejscowość administracyjnie należała do województwa poznańskiego.
Miejscowość przez wieki należała do gminy Kaleje i wchodziła w skład majątków klucza mechlińskiego.

</doc>
<doc id="1002429" url="https://pl.wikipedia.org/wiki?curid=1002429" title="Kotowo (gmina Śrem)">
Kotowo (gmina Śrem)

Kotowo – osada w Polsce położona w województwie wielkopolskim, w powiecie śremskim, w gminie Śrem, nad Wartą. W latach 1975–1998 miejscowość administracyjnie należała do województwa poznańskiego.
Na łęgach nadwarciańskich przy wsi znajdują się 4 dęby szypułkowe o obwodach 750, 620, 540 i 430 cm będące pomnikami przyrody. Niedaleko osady znajduje się też pole biwakowe i ruina „Białego Gościńca” – starej karczmy przy dawnej przeprawie promowej przez Wartę. W pobliżu leśniczówki położona jest Łysa Góra (106 m n.p.m.) z wieżą przeciwpożarową. Kilkadziesiąt metrów od pola biwakowego znajduje się krzyż przydrożny.

</doc>
<doc id="1002430" url="https://pl.wikipedia.org/wiki?curid=1002430" title="Wiener SC">
Wiener SC

Wiener Sport-Club (zwykle znany jako WSC lub Wiener SC) – austriacki klub piłkarski z siedzibą w Wiedniu w dzielnicy Dornbach.
Historia.
Chronologia nazw:
Klub powstał 24 lutego 1883 roku pod nazwą Wiener Cyclisten Club. Sekcja piłkarska klubu istnieje od roku 1907, kiedy to nastąpiła fuzja z Wiener Sportvereinigung i w konsekwencji przyjęcie obecnej nazwy Wiener Sport-Club. W toku całej swej historii klub posiadał sekcje fechtunku, boksu, zapasów, kolarstwa, piłki ręcznej, lekkiej atletyki, hokeja, tenisa, piłki nożnej i waterpolo. Najdłużej działają sekcje fechtunku i piłki nożnej, a w 2005 roku doszła jeszcze sekcja waterpolo.
Drużyna piłkarska zdobyła mistrzostwo Austrii w 1922 roku oraz dwukrotnie w "złotym okresie" klubu, czyli w latach 50. W 1958 roku w Pucharze Mistrzów WSC rozgromił 7:0 Juventus F.C. - do dziś jest to najwyższa porażka, jaką poniósł włoski klub w europejskich pucharach. Dwa bankructwa klubu w latach 90. strąciły drużynę do poziomu rozgrywek regionalnych.
Legendą klubu jest piłkarz, a później trener Erich Hof.

</doc>
<doc id="1002432" url="https://pl.wikipedia.org/wiki?curid=1002432" title="Ukraine International Airlines">
Ukraine International Airlines

Ukraine International Airlines – największa ukraińska krajowa linia lotnicza z siedzibą w Kijowie. Obsługują połączenia krajowe, europejskie (czarterowe do Czarnogóry, na Majorkę i na Teneryfę i sezonowe do Bułgarii, niektórych miast Turcji, Winnicy, Bolonii, na Kretę, na Maderę), do Afryki, do Ameryki Północnej, na Bliski Wschód oraz do niektórych krajów azjatyckich (sezonowe: do Iranu, Cypru, Indii, Kirgistanu).
Historia.
 
Linia lotnicza została założona 1 października 1992, a działalność rozpoczęła 25 listopada tego samego roku. Została założona przez Ukraińską Organizację Lotnictwa Cywilnego oraz Guinness Peat Aviation - irlandzką firmę leasingową. W 1999 roku do akcjonariuszy linii dołączyły Austrian Airlines i Swissair, inwestując w nie 9 milionów dolarów. W 2000 roku Europejski Bank Odbudowy i Rozwoju dołączył do akcjonariuszy inwestując 5,4 miliona dolarów. Obecnie akcjonariuszami linii są: Fundusz własności Ukrainy (61,58%), UIA Beteiligunsgesellschaft mbH (Austria) (22,52%), Europejski Bank Odbudowy i Rozwoju (9,93%) oraz Program Ramowy na Rzecz Konkurencyjności i Innowacji (CIP) (5,97%). Linia przejęła wiele połączeń (m.in. do Warszawy) po bankructwie swojego konkurenta Aerosvit.
Flota.
Stan aktualny na 8 stycznia 2020.
Wypadki.
8 stycznia 2020 samolot Ukraine International Airlines typu Boeing 737-8KV UR-PSR został omyłkowo zestrzelony zaraz po starcie z lotniska w Teheranie, w wyniku czego zginęło 176 osób.

</doc>
<doc id="1002434" url="https://pl.wikipedia.org/wiki?curid=1002434" title="Wiener Sport-Club">
Wiener Sport-Club



</doc>
<doc id="1002438" url="https://pl.wikipedia.org/wiki?curid=1002438" title="Swornica Czarnowąsy">
Swornica Czarnowąsy

Swornica Czarnowąsy - polski klub piłkarski z siedzibą w Czarnowąsach, założony w 1946 roku. Obecnie nie prowadzi sekcji seniorskiej (wycofana po rundzie jesiennej sezonu 2020/2021).

</doc>
<doc id="1002440" url="https://pl.wikipedia.org/wiki?curid=1002440" title="Wymysłów (gmina Połaniec)">
Wymysłów (gmina Połaniec)

Wymysłów – wieś w Polsce położona w województwie świętokrzyskim, w powiecie staszowskim, w gminie Połaniec.
W latach 1975–1998 miejscowość należała administracyjnie do województwa tarnobrzeskiego.
W latach 1867–1954 w granicach administracyjnych gminy Tursko; a w granicach obecnej gminy Połaniec dopiero od 1 stycznia 1973 roku po reaktywacji gmin w miejsce gromad.
Historia.
Wieś wymieniana w Słowniku geograficznym Królestwa Polskiego i innych krajów słowiańskich pod koniec XIX wieku. Wymysłów w 1867 roku wchodził w skład gminy Tursko, z urzędem gminy w Strużkach.
W 1895 roku ówczesna parafia Połaniec należała do ówczesnego dekanatu sandomierskiego i liczyła wówczas 5 514 dusz.
Demografia.
Struktura demograficzna wioski Wymysłów po reaktywacji państwa polskiego (tj. po I wojnie światowej) – była jednolita narodowościowo. Bowiem Wymysłów – wioskę, zamieszkiwały 84 osoby, w tym: 39 mężczyzn i 45 kobiet, z których 84 osoby było wyznania rzymskokatolickiego; jako narodowość polską podało również 84 osoby. Niniejsze dane oparto na podstawie pierwszego spisu powszechnego ludności z 30 września 1921 roku.
Współczesna struktura demograficzna na podstawie roczników GUS z danymi z lat 1995-2009, z prezentacją danych z 2002 roku zawarta jest w sąsiedniej wiosce-sołectwie Rudniki; gdyż nie tworzy się spisu dla samej wioski Wymysłów w gminie Połaniec.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla wsi Rudniki, z których to wyodrębniła się i usamodzielniła jako osobna jednostka administracyjna wieś Wymysłów zawarty w tabeli 1.

</doc>
<doc id="1002441" url="https://pl.wikipedia.org/wiki?curid=1002441" title="Motor Praszka">
Motor Praszka

Motor Praszka - polski klub piłkarski z siedzibą w Praszce, założony w 1958 roku. Aktualnie występuje w klasie A, gr. Opole I.

</doc>
<doc id="1002442" url="https://pl.wikipedia.org/wiki?curid=1002442" title="Ariel Sorín">
Ariel Sorín

Ariel Sorín (ur. 26 kwietnia 1967) – argentyński szachista, arcymistrz od 1995 roku.
Kariera szachowa.
W roku 1987 zdobył tytuł mistrza Argentyny juniorów. W dotychczasowej karierze zdobył 4 medale w indywidualnych mistrzostwach kraju: 2 złote (2000, 2004), srebrny (1995, po przegranej dogrywce z Pablem Ricardi) oraz brązowy (1987). W latach 1994, 1996 i 2004 trzykrotnie reprezentował Argentynę na szachowych olimpiadach, natomiast w 1987 i 1995 w drużynowych mistrzostwach państw panamerykańskich, zdobywając 3 medale: złoty za indywidualny wynik na IV szachownicy (1987) oraz wraz z drużyną srebrny (1995) i brązowy (1987).
W roku 1989 podzielił I miejsce w Buenos Aires oraz zwyciężył w Mar del Placie. W 1993 zdobył tytuł mistrza Buenos Aires, w 1994 podzielił I miejsce w Groningen, w 1998 zajął II miejsce (za Maksimem Sorokinem) w otwartym turnieju "Boca Juniors" w Buenos Aires, natomiast w 2006 w tym mieście podzielił II miejsce (za Fernando Peraltą).
Najwyższy ranking w karierze osiągnął 1 lipca 2002, z wynikiem 2519 punktów zajmował wówczas 4. miejsce wśród argentyńskich szachistów.

</doc>
<doc id="1002446" url="https://pl.wikipedia.org/wiki?curid=1002446" title="Zawada (powiat staszowski)">
Zawada (powiat staszowski)

Zawada – wieś w Polsce położona w województwie świętokrzyskim, w powiecie staszowskim, w gminie Połaniec. Miejscowość wchodzi w skład sołectwa Łęg-Zawada.
W latach 1975–1998 miejscowość należała administracyjnie do województwa tarnobrzeskiego.
W latach 1867–1954 w granicach administracyjnych gminy Tursko (natenczas dzieliła się na: wioskę, kolonię, magazyn soli i folwark); a w granicach obecnej gminy Połaniec dopiero od 1 stycznia 1973 roku po reaktywacji gmin w miejsce gromad.
W granicach administracyjnych wsi zlokalizowana jest Elektrownia Połaniec.
Historia.
Wieś wymieniana w Słowniku geograficznym Królestwa Polskiego i innych krajów słowiańskich pod koniec XIX wieku.
Zawada w 1867 roku wchodził w skład gminy Tursko, z urzędem gminy w Strużkach.
W 1895 roku ówczesna parafia Połaniec należała do ówczesnego dekanatu sandomierskiego i liczyła wówczas 5 514 dusz.
Demografia.
Struktura demograficzna wioski Zawada po reaktywacji państwa polskiego (tj. po I wojnie światowej) – była jednolita narodowościowo. Bowiem Zawadę – wioskę, zamieszkiwało 117 osób, w tym: 63 mężczyzn i 64 kobiety, z których 117 osób było wyznania rzymskokatolickiego; jako narodowość polską podało również 117 osób. Z kolei Zawadę – kolonię, zamieszkiwało 6 osób, w tym: 4 mężczyzn i 2 kobiety, z których 6 osób było wyznania rzymskokatolickiego; jako narodowość polską podało również 6 osób. Niniejsze dane oparto na podstawie pierwszego spisu powszechnego ludności z 30 września 1921 roku.
Współczesna struktura demograficzna na podstawie roczników GUS z danymi z lat 1995–2009, z prezentacją danych z 2002 roku zawarta jest w wiosce-sołectwie Łęg; gdyż nie tworzy się spisu dla samej wioski Zawada w gminie Połaniec.
Dawne części wsi – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Zawady zawarty w tabeli 1.

</doc>
<doc id="1002447" url="https://pl.wikipedia.org/wiki?curid=1002447" title="Ariel Sorin">
Ariel Sorin



</doc>
<doc id="1002456" url="https://pl.wikipedia.org/wiki?curid=1002456" title="Start Namysłów">
Start Namysłów

Start Namysłów – polski klub piłkarski z siedzibą w Namysłowie, założony w 1952 roku. Aktualnie występuje w IV lidze opolskiej.
Historia.
Start Namysłów powstał 20 grudnia 1952 roku. Początkowo występował w rozgrywkach piłkarskiej klasy B. W 1972 roku (pod wodzą trenera Zbigniewa Konwanta). W 1977 roku awansował do klasy okręgowej. Po jednym sezonie spędzonym w „okręgówce” czerwono-czarni spadli do klasy A. Kolejny awans do „okręgówki” piłkarze wywalczyli w 1982 roku. Sukcesy nadeszły na początku lat 90. W sezonie 1991/1992 popularny w Namysłowie NKS wywalczył (z trenerem Zbigniewem Bilińskim) pierwszy w historii awans do klasy Międzywojewódzkiej (klasa nr 4). Rozgrywki 1992/1993 zakończyły się kolejnym sukcesem, tj. mistrzostwem i awansem do III ligi śląskiej (klasa nr 3). Zespół prowadził wtedy szkoleniowiec Andrzej Krupa. Debiut w III lidze 1993/1994 namysłowianie (pod nazwą Raczkowski/Start) zakończyli na wysokim, 4. miejscu. Następny sezon – 1994/1995 – przyniósł już jednak III-ligowe mistrzostwo i awans do II ligi polskiej (klasa nr 2). Klub występował już wtedy pod nazwą Varta/Start.
Debiut w II lidze przypadł 29 lipca 1995 roku w Gdańsku, w którym Start przegrał 0:2 z innym beniaminkiem, gdańską Polonią. Premierowy sezon (1995/1996) na zapleczu ekstraklasy NKS zakończył na 8. pozycji. Latem 1998 roku klub dokonał kolejnej zmiany nazwy, tym razem na Varta/Alkaline. Kolejne 2 sezony drużyna z Namysłowa również kończyła na 8. pozycji. Łącznie namysłowski zespół spędził w II lidze 3,5 sezonu, ostatni ligowy mecz rozgrywając 31 października 1998 roku z Polonią Bytom (mecz odbył się w Namysłowie i zakończył się wynikiem 0:0). 6 stycznia 1999 roku klub – za sprawą Ryszarda Raczkowskiego, ówczesnego prezesa i właściciela – został przeniesiony do Opola, aby od rundy wiosennej sezonu 1998/1999 występować w II lidze pod nazwą Odra/Varta Opole. I to był koniec potęgi Startu Namysłów. Tym samym seniorski zespół Startu Namysłów zniknął z piłkarskiej mapy Polski. W międzyczasie namysłowianie dwukrotnie docierali też do 1/16 finału Pucharu Polski na szczeblu centralnym. W sezonie 1993/1994 ulegli w Namysłowie 0:1 Legii Warszawa, natomiast w edycji 1998/1999 nie sprostali (też w Namysłowie) Odrze Wodzisław Śl. (1:1 po 120 minutach, karne 2-4).
Reaktywacja czerwono-czarnych nastąpiła w 2000 roku, gdy zespół przystąpił do rozgrywek w klasie A (klasa nr 6). W sezonie 2000/2001 z kompletem 20 zwycięstw wywalczył promocję do klasy okręgowej (klasa nr 5), gdzie (w rozgrywkach 2001/2002) zdobył kolejne mistrzostwo i awans, tym razem do IV ligi opolskiej (klasa nr 4). Na tym szczeblu rozgrywek występował przez 6 kolejnych sezonów 2002/2003–2007/2008, gdzie z wyjątkiem pierwszego z wymienionych, plasował się w dolnej części tabeli. Po sezonie 2007/2008 nastąpiła reorganizacja rozgrywek piłkarskich w Polsce, w wyniku której Start, choć utrzymał się w IV lidze opolskiej, de facto znalazł się w piątej – hierarchicznie – klasie rozgrywkowej. Już w premierowym sezonie 2008/2009 zespół wywalczył wicemistrzostwo ligi, równoznaczne z awansem do III ligi śląsko-opolskiej (klasa nr 4). W III-ligowym towarzystwie (sezon 2009/2010) namysłowianie spędzili tylko rok. W rozgrywkach tych zajęli 15. miejsce (ostatnie), oznaczające degradację do IV ligi opolskiej (klasa nr 5). W niej (sezon 2010/2011) Start zajął drugie miejsce, ustępując jedynie TOR Dobrzeń Wielki i wracając do III ligi. Po kolejnych trzech sezonach w III lidze opolsko-śląskiej zespół spadł do IV ligi opolskiej (na koniec sezonu 2013/14). 
W zakończonym 18 czerwca 2022 sezonie 2021/22 Start Namysłów rywalizował w rozgrywkach ligi okręgowej województwa opolskiego, zajmując w nich 3. miejsce.

</doc>
<doc id="1002457" url="https://pl.wikipedia.org/wiki?curid=1002457" title="Glinki (Śrem)">
Glinki (Śrem)

Glinki - osiedle domków jednorodzinnych w południowo-wschodnim Śremie, położone w pobliżu Odlewni Żeliwa. 
Niedaleko osiedla znajduje się Szkoła Podstawowa nr 1 im. Mikołaja Kopernika przy ul. Kochanowskiego. Połączenie z centrum miasta umożliwiają autobusy śremskiej komunikacji miejskiej (linie nr 1, 2, 3, 4, 7, 9, 10, 11).

</doc>
<doc id="1002462" url="https://pl.wikipedia.org/wiki?curid=1002462" title="FK Vėtra">
FK Vėtra

FK Vėtra (lit. Futbolo Klubas Vėtra) – nieistniejący litewski klub piłkarski z siedzibą w Wilnie. Założony w 1996 roku w Rudziszkach, a w 2003 roku przeniesiony do Wilna.
Vėtra rozegrała 12 spotkań w Pucharze Intertoto z czego 4 wygrała, 2 zremisowała i 6 przegrała. Zdobyła w tych spotkaniach 16 bramek, a straciła 24.
Największym sukcesem klubu jest wyeliminowanie w 2004 roku w II rundzie Pucharu Intertoto szkockiego Hibernian F.C. (1:1 i 1:0).
W 2010 roku klub wycofał się w trakcie sezonu z rozgrywek A Lyga ze względu na problemy finansowe.

</doc>
<doc id="1002463" url="https://pl.wikipedia.org/wiki?curid=1002463" title="The Waterboys">
The Waterboys

The Waterboys – szkocko-irlandzki zespół rockowy założony w 1981 r. w Edynburgu roku przez Mike’a Scotta, Anthony’ego Thistlethwaita i Kevina Wilkinsona. Później do zespołu dołączyli Karl Wallinger i Roddy Lorimer.
Historia.
Ich debiutancka płyta pt. "Waterboys" ukazała się w roku 1983, jednak szczyt sławy zdobyli w roku 1985 po wydaniu płyty "This Is the Sea", zawierającej przebój "The Whole of the Moon". Następnie ukazały się jeszcze płyty "Fisherman’s Blues" (1988) i "Room To Roam" (1990). Zespół rozpadł się w 1993 roku, a w 1999 Kevin Wilkinson popełnił samobójstwo.
W 2000 roku grupa się reaktywowała i wydała nowe albumy: "A Rock in the Weary Land" (2000), "Too Close to Heaven" (2001), "Universal Hall" (2003), "Karma to Burn" (2005) i "Book Of Lightning" (2007).

</doc>
<doc id="1002464" url="https://pl.wikipedia.org/wiki?curid=1002464" title="Miłość turecka">
Miłość turecka

Miłość turecka – zachowanie seksualne, polegające na jednoczesnym masturbowaniu się obojga partnerów seksualnych, połączonym z obserwowaniem swoich reakcji seksualnych. Zachowanie to jest wykorzystywane w terapii zaburzeń seksualnych, np. trudności w osiągnięciu orgazmu. W ten sposób partnerzy pokazują sobie optymalne sposoby stymulacji, pozwalające na osiągnięcie pełnej satysfakcji seksualnej.

</doc>
<doc id="1002466" url="https://pl.wikipedia.org/wiki?curid=1002466" title="Model ARMAX">
Model ARMAX

Model ARMAX (, model autoregresywny ze średnią ruchomą i zewnętrznym wejściem) – w automatyce, dyskretny model wejściowo-wyjściowy dla procesów stochastycznych. Model ten jest wyrażony wzorem:
Znaczenie poszczególnych symboli w powyższym wzorze jest następujące:
Wielomiany różnicowe występujące w modelu ARMAX dane są wzorami:
Wartości formula_19 i formula_20 zwane są parametrami wielomianów, a wartości formula_21 i formula_22 stopniami wielomianów. O wielomianie formula_23 mówi się, że jest on "wielomianem monicznym", co oznacza, że parametr formula_24 tego wielomianu zawsze ma wartość równą 1.
Strukturę modelu ARMAX określają cztery parametry:
Inne rodzaje modeli wykorzystywanych w identyfikacji:

</doc>
<doc id="1002468" url="https://pl.wikipedia.org/wiki?curid=1002468" title="Model ARX">
Model ARX

Model ARX ( – model autoregresywny z zewnętrznym wejściem) – dyskretny model wejściowo-wyjściowy dla procesów stochastycznych. Model ten jest wyrażony wzorem:
Znaczenie poszczególnych symboli użytych w powyższym wzorze jest następujące
Wielomiany różnicowe występujące w modelu ARX dane są wzorami:
Wartości formula_17 i formula_18 zwane są parametrami wielomianów, a wartości formula_19 i formula_20 stopniami wielomianów. O wielomianie formula_11 mówi się, że jest on "wielomianem monicznym", co oznacza, że parametr formula_22 tego wielomanu zawsze ma wartość równą 1.
Strukturę modelu ARX określa trójka parametrów:
Inne rodzaje modeli wykorzystywanych w identyfikacji:

</doc>
<doc id="1002471" url="https://pl.wikipedia.org/wiki?curid=1002471" title="Clazziquai">
Clazziquai

Clazziquai (Hangul: 클래지콰이; Classic + Jazz + Groove) – koreański, k-popowy zespół muzyczny założony w 2001 r. Składa się z trzech członków: dwóch mężczyzn (DJ Clazzi i Alex Chu) oraz kobiety (Choi Horan). Ich pierwszy nieoficjalny album ukazał się w 2001 r., natomiast pierwszy oficjalny w 2004 r. – Instant Pig.

</doc>
<doc id="1002473" url="https://pl.wikipedia.org/wiki?curid=1002473" title="Afera Stavisky’ego">
Afera Stavisky’ego

Afera Stavisky'ego – jedna z największych afer związana z francuskimi kręgami rządowymi w styczniu 1934 r.
Afera.
Afera związana była z osobą Serge’a Alexandre’a Stavisky’ego (ur. 20 listopada 1886, zm. 8 stycznia 1934), żydowskiego imigranta z rosyjskiej Ukrainy. W paryskim świecie przestępczym był drobnym oszustem i hochsztaplerem, znanym pod pseudonimem „le beau Sasha” („piękny Sasza”). W latach 1918-1928 często przebywał we francuskich więzieniach. Wkrótce w niejasnych okolicznościach założył firmę jubilerską „Alex” w Orleanie, a następnie stanął na czele Towarzystwa Gruntów i Robót Publicznych, cieszącego się oficjalnym poparciem władz. Pod zastaw fałszywej biżuterii zaciągnął ogromne kredyty w banku Crédit municipal w Bayonne, przez co wielu akcjonariuszy straciło pieniądze. Prasa zaczęła pisać, że takich operacji finansowych nie można było zrobić bez poparcia możnych protektorów w parlamencie, rządzie i mediach. Faktycznie S. A. Stavisky miał wiele znajomości w kręgach rządzących i świecie finansjery. Pozostawał w zażyłych stosunkach z samym premierem Camille'm Chautempsem i ministrami jego rządu.
W pierwszych dniach stycznia 1934 r. wyszła na jaw prawda o finansowych machinacjach S. A. Stavisky’ego. Władze wydały nakaz aresztowania go, ale po wejściu policjantów do jego domu w Chamonix 8 stycznia, popełnił samobójstwo wystrzałem z rewolweru w głowę. Prasa opozycyjna oskarżała rządzących, że w rzeczywistości S. A. Stavisky został zastrzelony, co było na rękę wielu wpływowym ludziom. Następnie rozpoczęła kampanię polityczną przeciwko korupcji rządu, podczas której dochodziło raz po raz do ulicznych demonstracji skrajnej prawicy.
Konsekwencje.
Kryzys doprowadził do dymisji gabinetu premiera C. Chautempsa, zastąpionego 27 stycznia przez jego partyjnego kolegę Edouarda Daladiera. Jednym z jego pierwszych decyzji było usunięcie prefekta paryskiej policji Jeana Chiappe’a, który otwarcie wyznawał prawicowe sympatie. Było to bezpośrednim powodem wybuchu 4 lutego w Paryżu wielkich demonstracji organizacji i ugrupowań skrajnie prawicowych (tzw. lig antyparlamentarnych) nazwanych Kryzysem 6 lutego 1934.
Epilog.
W 1935 r. rozpoczął się proces przeciwko 20 osobom zamieszanym w aferę Stavisky’ego, w tym dwóm deputowanym i jednemu generałowi. Wydano 11 wyroków uniewinniających i 9 skazujących. 
W 1974 r. francuski reżyser Alain Resnais nakręcił film fabularny pt. "Stavisky" z Jeanem-Paulem Belmondo w roli głównej.

</doc>
<doc id="1002474" url="https://pl.wikipedia.org/wiki?curid=1002474" title="Michal Silorád Patrčka">
Michal Silorád Patrčka

Michal Silorád Patrčka (ur. 21 lipca 1787 w Solnicach, zm. 25 kwietnia 1838 w Jaroměřu) – czeski poeta, baśniopisarz, prozaik, dramaturg i satyryk.

</doc>
<doc id="1002475" url="https://pl.wikipedia.org/wiki?curid=1002475" title="Wójtostwo (Śrem)">
Wójtostwo (Śrem)

Wójtostwo - osiedle domków jednorodzinnych i kilku bloków wielorodzinnych w południowo-wschodnim Śremie położone w pobliżu Warty. 
Dawniej znajdowało się tutaj gospodarstwo PGR. Na osiedlu znajduje się szpital reumatologiczny. Na peryferiach osiedla wybudowana jest obwodnica Śremu dla drogi wojewódzkiej nr 434. Połączenie z centrum miasta umożliwiają autobusy komunikacji miejskiej (linie nr 1, 2, 3, 4, 7, 9, 10, 11).

</doc>
<doc id="1002481" url="https://pl.wikipedia.org/wiki?curid=1002481" title="Gerbilling">
Gerbilling

Gerbilling – miejska legenda, rzekome zachowanie seksualne, mające polegać na wprowadzaniu do odbytnicy lub pochwy małych zwierząt futerkowych, głównie myszoskoczków (ang. "gerbil"), a także myszy i chomików, w celu stymulacji seksualnej.
Pojęcie to pojawiło się między innymi w serialu "South Park" (od 1997), piosence Eminema, w filmie "Szczury z supermarketu" (1995).
Powtórzył ją też w 2019 roku prof. Marek Chodakiewicz na IPN-owskim „Przystanku Historia”, twierdząc, że z tym zachowaniem 30 lat wcześniej miała spotkać się jego dziewczyna, pielęgniarka.

</doc>
<doc id="1002482" url="https://pl.wikipedia.org/wiki?curid=1002482" title="Ucieczka z Sobiboru">
Ucieczka z Sobiboru

Ucieczka z Sobiboru – film telewizyjny stacji CBS produkcji brytyjsko-jugosłowiańskiej z 1987. Opowiada on o powstaniu więźniów w obozie zagłady w Sobiborze. Film otrzymał m.in. dwa Złote Globy i kilka nominacji do Nagrody Emmy.

</doc>
<doc id="1002483" url="https://pl.wikipedia.org/wiki?curid=1002483" title="Teresin-Karczma">
Teresin-Karczma

Teresin-Karczma – osada śródleśna w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka, na obszarze leśnym pomiędzy Teresinem i trasą drogi wojewódzkiej nr 178. Znajdują się tu leśniczówka "Teresa" i gajówka "Karczma".
W latach 1975–1998 miejscowość należała administracyjnie do województwa pilskiego.
Zobacz też: Teresin

</doc>
<doc id="1002491" url="https://pl.wikipedia.org/wiki?curid=1002491" title="Lee Soo-young">
Lee Soo-young

Lee Soo-young (, ur. 12 kwietnia 1979 w Seulu, Korea Południowa) – koreańska piosenkarka, gwiazda K-pop. W Korei zadebiutowała w 1999 r. utworem "I Believe". 21 stycznia 2006 wydała swój siódmy album – "Grace".

</doc>
<doc id="1002492" url="https://pl.wikipedia.org/wiki?curid=1002492" title="Krąplewo">
Krąplewo

Krąplewo – wieś w Polsce położona w województwie wielkopolskim, w powiecie poznańskim, w gminie Stęszew. 
Miejscowość wchodzi w skład sołectwa Wielka Wieś.
Krąplewo leży na Pojezierzu Poznańskim, na zachodnim brzegu jeziora Dębno, na północ od Stęszewa. 
Pod koniec XIX wieku Krąplewo liczyło 12 domostw i 94 mieszkańców wyznania katolickiego. Folwark Krąplewo, o powierzchni 442 mórg, był wtedy własnością Rzyskiego.
W latach 1975–1998 miejscowość należała administracyjnie do województwa poznańskiego.
Przez Krąplewo przebiega niebieski znakowany szlak pieszy Iłowiec - Otusz. Na północ od Krąplewa znajduje się obszar ochrony ścisłej Trzcielińskie Bagno.
Z Krąplewa pochodził Józef Łukaszewicz, historyk, bibliotekarz i wydawca.

</doc>
<doc id="1002495" url="https://pl.wikipedia.org/wiki?curid=1002495" title="Liceum Ogólnokształcące im. Józefa Wybickiego w Śremie">
Liceum Ogólnokształcące im. Józefa Wybickiego w Śremie



</doc>
<doc id="1002496" url="https://pl.wikipedia.org/wiki?curid=1002496" title="Henry Home">
Henry Home

Henry Home, Lord Kames (ur. 1696 w Kames House, hrabstwo Berwickshire, zm. 27 grudnia 1782) – szkocki filozof. Jego dzieło "Elements of Criticism" (1762) wpłynęło na teorie estetyczne Lessinga, Schillera i Kanta. Poza tym napisał "Essays on the Principles of Morality and Natural Religion" (1751).
Jego poglądy wywarły pewien wpływ na Davida Hume’a, którego był krewnym i przez pewien czas mentorem. Z korespondencji między tymi dwoma filozofami można wywnioskować, że za radą Home’a David Hume usunął pewne „ateistyczne” fragmenty z "Traktatu o naturze ludzkiej".

</doc>
<doc id="1002497" url="https://pl.wikipedia.org/wiki?curid=1002497" title="Biłohirja">
Biłohirja

Biłohirja (ukr. Білогір'я), dawniej Lachowce (Ляхівці) – osiedle typu miejskiego na Ukrainie, w obwodzie chmielnickim, w rejonie szepetowskim, nad Horyniem. W 2001 liczyło 5709 mieszkańców.
Znajduje tu się stacja kolejowa Suchowola oraz przystanek kolejowy Biłohirja, położone na linii Szepetówka – Tarnopol.
Historia.
Miejscowość powstała w 1441, na prawie magdeburskim od 1583.
Aleksander Jarmoliński herbu Korczak zaślubił Bohdannę, czyli Deodatę, córkę podobno Daszka Kalenikowicza, dziedzica Lachowiec. Jej siostra była żoną Jaśka Sieniuty, stąd między ich potomkami ciągłe procesy o dobra lachowieckie. 
W 1960 miejscowość uzyskała status osiedla typu miejskiego. Do 2020 siedziba rejonu biłohirskiego.
Religia.
Historia parafii rzymskokatolickiej.
Parafia pw. św. Wincentego Pallottiego w Biłohirii, liczy ok. 40 osób. Biłohiria jest miasteczkiem ok. 6-tysięcznym. Ludzie żyją tu przeważnie z pracy na roli i ze swych niewielkich gospodarstw. Miasteczko długie lata nosiła nazwę Lachowce, i było położone nad jeziorem, dziś osuszonym, nad którym wznosił się kościół wraz z klasztorem, kiedyś jeden z bardziej okazalszych. Budowę klasztoru i kościoła rozpoczęto w 1612 roku, a po różnych perypetiach ukończono w 1660 r. W klasztorem i parafią opiekowali się dominikanie, a sam kościół był pw. Trójcy Przenajświętszej, Wniebowzięcia Matki Bożej oraz św. Piotra i Pawła. Konsekrowany został w niedzielę 21 lipca 1789 r. przez bp. Chryzostoma Kaczkowskiego, sufragana Łuckiego. Był wspaniale wykończony, duży, posiadał dziewięć murowanych ołtarzy i jeden drewniany. W 1859 roku w Lachowcach już nie było dominikanów, a klasztor był zabrany. Kościół jeszcze funkcjonował, a parafia liczyła ponad 2 tys. osób. W 1868 r. rząd zamknął kościół biorąc go na swój użytek i zniósł parafię. W 1869 r. urządzono w kościele cerkiew, chociaż tych w Lachowcach było już kilka. Władza radziecka zamieniła cerkiew potem na więzienie. Bezpośrednio przed oddaniem kościoła wiernym, na początku 90. lat minionego wieku, mieściły się w nim i przyległym klasztorze: dom kultury, biblioteka, posterunek milicji, straż pożarna, wojskowa komisja uzupełnień, redakcja miejscowej gazety i drukarnia. W głównej nawie kościoła zachowały się jedynie niewielkie fragmenty malowideł ściennych. Poza tym wszystko zostało zniszczone. Zastały jedynie obdarte ściany. W 1991 roku kościół został zwrócony wspólnocie katolickiej, a ksiądz dojeżdżał z oddalonych parafii. Pallotyni pracują tu od 1993 roku. Od momentu oddania klasztoru (całkowicie oddano go dopiero w 2003 r. a do tego czasu oddawano częściowo) i kościoła prowadzone są intensywne prace remontowe. Skala zniszczeń jest tak ogromna, że prace te trwać będą jeszcze długie lata. Duży wkład w odbudowę wniósł ks. Paweł Pruszyński, który w latach 1995–2002 był tam proboszczem. Po nim prace remontowe kontynuował księża Wiktor Cyran i Paweł Goraj.
Obecnie odremontowana jest jedna z bocznych części kościoła, w której odprawiana jest liturgia, ciągle postępują prace remontowe w klasztorze. Większość młodzieży z Biłohorii wyjeżdża do dużych ośrodków. Na katechezę uczęszcza kilka osób. Są to dzieci i młodzież przed wiekiem akademickim. Udało się również zebrać grupę studentów, którzy przyjeżdżają do rodzin na weekendy i w niedzielę przychodzą na katechezę. Parafia jest wzbogacona również o postulat, który tutaj przeżywają kandydaci do Stowarzyszenia. Pierwszy postulat odbył się w Biłohirii w 1999/2000 roku. Od tego czasu ponad 30 kandydatów do Stowarzyszenia odbywało tu pierwszy rok formacji. Postulat jest niemal naturalną częścią parafii, bo chłopcy są zaangażowani w zwyczajne jej życie. Niemal codziennie mszę św. przeżywają razem z parafianami i angażują się w pomoc przy katechizacji. Duży nacisk w pracy duszpasterski jest kładziony na dzieci, dlatego oprócz całorocznego zwyczajnego duszpasterstwa, każdego roku dla dzieci organizowane są różne wyjazdy wakacyjne. Księża pallotyni duszpasterską pracą obejmują również trzy inne parafie: w Małym Łazuczynie (w odległości ok. 40 km), Teofipolu (25 km) i Jampolu (20 km). Parafia administracyjnie należy do dekanatu Płonne.

</doc>
<doc id="1002499" url="https://pl.wikipedia.org/wiki?curid=1002499" title="Lietuvos futbolo federacija">
Lietuvos futbolo federacija

Lietuvos futbolo federacija – ogólnokrajowy związek sportowy działający na terenie Litwy, posiadający osobowość prawną, będący jedynym prawnym reprezentantem litewskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w stolicy kraju Wilnie. Związek powstał w 1922, a od 1923 jest członkiem FIFA. Podczas okupacji radzieckiej Litwy został rozwiązany. Ponownie założony po odzyskaniu niepodległości w 1992.
Litewską I ligą zarządza NFKA (lit.: Nacionalinė futbolo klubų asociacija, pol.: Krajowy Związek Klubów Piłkarskich).

</doc>
<doc id="1002501" url="https://pl.wikipedia.org/wiki?curid=1002501" title="Kowala Pierwsza">
Kowala Pierwsza

Kowala Pierwsza – wieś w Polsce położona w województwie lubelskim, w powiecie opolskim, w gminie Poniatowa.
W latach 1975–1998 miejscowość administracyjnie należała do ówczesnego województwa lubelskiego.
Historia.
Wypis ze słownika geograficznego str. 503 tom IV z 1883 r.: "Kowala al. Kowale wś , pow. nowo-aleksandryjski, gm. Karczmiska, par. Wąwolnica; ma 80 dm., 706 mk. W XV w. wś ta była dziedzictwem Jana Łukasza ze Słupcy h. Rawa i Jana Drzewieckiego h. Ciołek (Dług. III., 253). Następnie stanowiła część obszernych dóbr opolskich, będących w ostatnich czasach własnością ks. Lubomirskich. Łomy opoki i wapniaka; 2 młyny wodne; obszerny park przy dworze ze starą opuszczoną murowaną kaplicą. Była tu gmina ale przeniesiona do wsi Karczmiska. Dobra K. składają się dziś z folwarków: Kowala i Nowy; wsi: Kowala, Niezabitów i Borek . Rozległość wynosi mr. 1220: folw. K. grunta orne i ogr. mr. 577, łąk mr. 23, lasu mr. 300, nieużytki i place mr. 19, razem mr. 919; bud. murow. 7, z drzewa 10, płodozmian 8 polowy. Folw. Nowy grunta orne i ogrody mr. 274, łąk mr. 4, pastwisk mr. 9, nieużytki i place mr. 14, razem mr. 301; bud. z drzewa 2. Wś. K. os. 93, z grun.: mr. 1119; wś. Niezabitów os. 10, z grun. mr. 139; wś. Borek os. 4, z grun. mr. 106."
W 1850 roku właścicielem wsi został Poraziński. Obszary stopniowo przeszły do rąk chłopów i w 1900 roku znikł dwór i folwark, a w ich miejsce powstała kolonia Kowala nr 1 i nr 2. Kolonistami byli przeważnie przybysze znad Wisły i okolic. Stara wieś, kolonia nr 1 i nr 2 stanowią osiedle "Kowala". Ludność była dość zamożna, na starej wsi przeważały gospodarze 40-morgowi, na koloniach od 20- 30-morgowi. Wskutek przyrostu ludności wieś biedniała. W roku 1938 było już tylko 15 gospodarzy ponad 20 morgowych, a przeważały gospodarstwa karłowate, od 3-7 morgów.
Za Królestwa Polskiego istniała gmina Kowala.
Kultura.
Kowalanki – jeden z najdłużej działających na Lubelszczyźnie amatorskich zespołów śpiewaczych. Swoją społeczną działalność rozpoczął w Kowali 9 lutego 1977 r. Początkowo „Kowalanki” stanowiły 14-osobową grupę wyłonioną z Koła Gospodyń Wiejskich.
„Kowalanki” uczestniczyły we wszystkich imprezach lokalnych, a także wojewódzkich i krajowych, jak choćby Ogólnopolski Festiwal Kapel i Śpiewaków Ludowych w Kazimierzu nad Wisłą. Do udziału w konkursach i przeglądach przygotowywali je Franciszek Kowalski, Włodzimierz Dębski, Marian Chyżyński, Jan Koziński.
Zespół zaprezentował się w około 200 występach na uroczystościach gminnych, powiatowych, wojewódzkich i ogólnopolskich. Najbardziej znaczące to:
W ciągu 30 lat zespół zdobył wiele nagród, dyplomów, i wyróżnień za osiągnięcia w rozwoju i kultywowaniu amatorskiej działalności artystycznej oraz popularyzację i twórcze kontynuowanie folkloru.
Kaplica dworska pw. NMP Królowej Świata w Kowali.
Znajduje się w granicach parceli z XVII w. Murowana z wapienia i cegły. Założona na rzucie prostokąta zamkniętego na wschodzie półkoliście. Wewnątrz sklepienia kolebkowo-krzyżowe z otworami okiennymi. Dach jest dwuspadowy pobity gontem. Wewnątrz znajduje się rzeźba Matki Boskiej kamienna typowa dla XVII-wiecznej Polski. Kaplica była remontowana w 1952 roku.

</doc>
<doc id="1002502" url="https://pl.wikipedia.org/wiki?curid=1002502" title="Undercover Slut">
Undercover Slut

Undercover Slut – grupa muzyczna założona w październiku 1995 roku w Paryżu. Styl grupy jest najczęściej określany jako industrial, jednak w muzyce grupy obecne są również wpływy takich gatunków jak punk rock, glam rock oraz deathrock.

</doc>
<doc id="1002503" url="https://pl.wikipedia.org/wiki?curid=1002503" title="Monika Sołubianka">
Monika Sołubianka

Monika Sołubianka (ur. 15 czerwca 1949 w Warszawie) – polska aktorka.
Życiorys.
Absolwentka Państwowej Wyższej Szkoły Teatralnej w Warszawie (1971).
Młodsza siostra aktora Lecha Sołuby. W 1981 wyszła za mąż za Władysława Kowalskiego.

</doc>
<doc id="1002505" url="https://pl.wikipedia.org/wiki?curid=1002505" title="Helenki Wysokie">
Helenki Wysokie



</doc>
<doc id="1002506" url="https://pl.wikipedia.org/wiki?curid=1002506" title="Marzena Godecki">
Marzena Godecki

Marzena Godecki (ur. jako Marzena Godecka), obecnie Marzena D'Odorico (ur. 28 września 1978 roku w Bytomiu) – polska aktorka mieszkająca w Australii.
Życiorys.
Marzena Godecki urodziła się w Bytomiu w Polsce, jednak w wieku czterech lat wyemigrowała z rodzicami do Australii. Tu uczyła się w szkole baletowej w Melbourne. W Australii jest znana głównie z roli Neri w serialu "Dziewczyna z oceanu", do którego wygrała casting w wieku 16 lat.
W 2008 r. wyszła za mąż i ma syna Nico. Prowadzi obecnie sklep z odzieżą dziecięcą w Melbourne.

</doc>
<doc id="1002508" url="https://pl.wikipedia.org/wiki?curid=1002508" title="Jeziorany (Śrem)">
Jeziorany (Śrem)

Jeziorany - południowe osiedle bloków wielorodzinnych w Śremie nad Jeziorem Grzymisławskim.
Historia.
Osiedle powstałe w latach sześćdziesiątych XX wieku, według projektu Zdzisława Podoskiego, równocześnie z wybudowaniem w Śremie Odlewni Żeliwa z 1966.
Nazwa.
Nazwa pochodzi od popularnej w latach budowy odlewni i osiedla radiowej audycji "W Jezioranach", a nawiązuje do położenia terenu nad jeziorem Grzymisławskim. Wcześniej nazwa tych terenów i okolicznych pól brzmiała "Graefling" i wzięła się od nazwiska ich właściciela.

</doc>
<doc id="1002513" url="https://pl.wikipedia.org/wiki?curid=1002513" title="Jeziorany (ujednoznacznienie)">
Jeziorany (ujednoznacznienie)



</doc>
<doc id="1002514" url="https://pl.wikipedia.org/wiki?curid=1002514" title="Josef Žemlička">
Josef Žemlička

Josef Žemlička (ur. 1 grudnia 1946 w Slaným) – czeski historyk.
Życiorys.
Josef Žemlička ukończył archiwistykę na Uniwersytecie Karola w Pradze. Doktorat obronił w 1971 r., habilitował się w 1998 r., a tytuł profesora otrzymał w 2002 r. Od 1970 r. pracował w Instytucie Historii Akademii Nauk Czechosłowacji, gdzie jest kierownikiem działu badań średniowiecza. Od 1991 r. pracuje także na Uniwersytecie Karola, a od 2003 r. w Centrum Studiów Średniowiecznych.
Josef Žemlička na początku swojej działalności badawczej zajmował się dziejami średniowiecznego osadnictwa i kolonizacji. Od końca lat 70. XX w. rozszerzył zainteresowania na inną problematykę XIII w., głównie na powstawanie miast, tworzenie się szlachty, polityczną i społeczną strukturę państwa czeskiego za ostatnich Przemyślidów. Jest członkiem zarządu "Commission internationale pour l'histoire des villes" i członkiem Komisji ds. Geografii Historycznej przy Instytucie Historii Akademii Nauk Republiki Czeskiej.

</doc>
<doc id="1002515" url="https://pl.wikipedia.org/wiki?curid=1002515" title="Piotr Krzesichleb">
Piotr Krzesichleb



</doc>
<doc id="1002516" url="https://pl.wikipedia.org/wiki?curid=1002516" title="Miejska Biblioteka Publiczna w Bytomiu">
Miejska Biblioteka Publiczna w Bytomiu

Miejska Biblioteka Publiczna im. prof. Władysława Studenckiego w Bytomiu – samorządowa, gminna biblioteka publiczna działająca na terenie Bytomia, założona w 1946 roku. 
PHB.
Pracownia historii Bytomia i informacji regionalnej posiada bogaty zbiór materiałów dotyczących historii Bytomia i Górnego Śląska, m.in. wydawnictwa „Katolika”. gromadzi, udostępnia i na bieżąco aktualizuje dokumenty życia społecznego, tj.: mapy, pocztówki, fotografie, plakaty, afisze, katalogi wystaw i imprez organizowanych na terenie Bytomia. Organizuje zajęcia dydaktyczne.
Akcje.
MBP organizuje wiele akcji i imprez mających na celu aktywizację kulturalną społeczności Bytomia. W ofercie dla najmłodszych znaleźć można „lekcje biblioteczne” ukazujące działanie biblioteki, zachęcające do jej odwiedzania oraz pomagające zrozumieć literaturę. W Galerii „Rotunda” przeprowadzane są spotkania autorskie, wystawy artystyczne oraz cieszące się zainteresowaniem dyskusje na temat książek.
Filie (dział sieci terytorialnej).
Biblioteka posiada, poza gmachem głównym, 7 filii (stan na 2021 rok):
Rewitalizacja i odbudowa Gmachu głównego.
Od 2 lipca 2007 prowadzona była rewitalizacja gmachu głównego MBP, który zmienił swój wygląd. Przebudowano fasadę, zdemontowane szkło i aluminium zastąpiono przez czerwony klinkier. Gmach został dostosowany architekturą do wyglądu sąsiadujących z biblioteką Muzeum Górnośląskiego i Zespołu Szkół Mechaniczno-Samochodowych. Przebudowie uległo także wnętrze budynku, które dostosowano do potrzeb osób niepełnosprawnych i wymogów UE. Plany obejmowały również wymianę wszystkich instalacji. Zmieniono estetykę wnętrz, wyposażono je w nowoczesne meble. Stworzono także stanowiska komputerowe dla czytelników z pełnym dostępem do Internetu i rozpoczęto proces informatyzacji usług bibliotecznych. Rewitalizacja zakończyła się w 2008 roku. Projekt kosztował ponad 5 mln 458 tys. zł (2 mln zł z środków miejskich + środki unijne).

</doc>
<doc id="1002517" url="https://pl.wikipedia.org/wiki?curid=1002517" title="Opcyjne strategie inwestycyjne">
Opcyjne strategie inwestycyjne



</doc>
<doc id="1002518" url="https://pl.wikipedia.org/wiki?curid=1002518" title="Umer Achmołła Atamanow">
Umer Achmołła Atamanow

Umer Achmołła Adamow (wg innych źródeł Michaił Atamanow, Ufa Mogomoły Adamow, Umer Achmołła Atamanow) ps. „Miszka Tatar” (ur. 1912 lub 1916, zm. 1 czerwca 1943 w Józefowie) – zamojski partyzant, były oficer Armii Czerwonej.
Życiorys.
Walczył w stopniu młodszego lejtnanta w 97 pułku piechoty (18 Dywizja Piechoty) na Białorusi. W 1941 roku został ranny w bitwie pod Orszą i wzięty do niewoli. Trafił do obozu jenieckiego w Częstochowie. Uciekł z niego w 1942 roku i przedostał się na Roztocze, w okolice Józefowa. Tam stworzył ze zbiegłych jeńców oddział partyzancki, który stał się częścią Grupy Opozycyjnej Gwardii Ludowej im. Tadeusza Kościuszki. Oddział „Miszki Tatara” przeprowadził wiele zakończonych sukcesem akcji dywersyjnych i bojowych. M.in. 1 kwietnia 1943 w rejonie Maziarzy pow. tomaszowski stoczył dwugodzinną walkę z hitlerowską obławą. 5 kwietnia 1943 ostrzelał i uszkodził niemiecki samolot rozpoznawczy. 24 kwietnia oddział im. Kotowskiego wraz z innymi oddziałami śmiałym uderzeniem przerwał pierścień okrążenia i wyszedł na tyły przeciwnika, zadając mu duże straty. 25 kwietnia rozbił we wsi Głuchy (powiat biłgorajski) oddział hitlerowski znęcający się nad ludnością cywilną. 1 maja zlikwidował ochronę tartaku w Tereszpolu, zdobywając sporo amunicji, a sam tartak paląc. 16 maja rozgromił niemiecką obronę tartaków w Długim Kącie i Krasnobrodzie. Trzy dni później zaminował tor kolejowy w rejonie stacji kolejowej Zwierzyniec na linii Rejowiec-Rawa Ruska, wykolejając niemiecki transport wojskowy. Atamanow zginął w czasie obrony wsi Józefów przed niemiecką pacyfikacją. 25 grudnia 1943 został pośmiertnie odznaczony Orderem Krzyża Grunwaldu III klasy.
Z oddziałem Miszki Tatara w obronie Zamojszczyzny współpracowały wielokrotnie inne oddziały partyzanckie, m.in. oddział Armii Krajowej Hieronima Miąca "Korsarza". Oficerowie AK cenili go i szanowali, uważając za świetnego strzelca i jeźdźca i nieustraszonego partyzanta.
Mieszkańcy Józefowa postawili w miejscu jego śmierci pomnik upamiętniający jego odwagę. 
W 2018 roku na wniosek IPN wojewoda lubelski, przy sprzeciwie radnych, burmistrza i społeczeństwa Józefowa, nakazał zmianę nazwy ulicy Miszki Tatara i usunięcie pomnika, który upamiętniał śmierć Miszki Tatara i partyzanta AK Józefa Kudełki ps. „Czarny”.

</doc>
<doc id="1002522" url="https://pl.wikipedia.org/wiki?curid=1002522" title="Teatr Hybrydy Uniwersytetu Warszawskiego">
Teatr Hybrydy Uniwersytetu Warszawskiego

Teatr Hybrydy Uniwersytetu Warszawskiego – teatr dramatyczno-muzyczny ściśle związany z Uniwersytetem Warszawskim. 
Historia.
Jeden z najstarszych teatrów studenckich i nieinstytucjonalnych w Polsce. Z przerwami działa od końca lat 50. XX w. Działa jako ogólnouczelniany teatr Uniwersytetu Warszawskiego skupiający głównie studentów i absolwentów UW i warszawskich uczelni wyższych (oprócz UW głównie uczelni artystycznych) oraz sporadycznie jako profesjonalna scena skupiająca zawodowych aktorów młodego pokolenia. 
Formalnie został reaktywowany we wrześniu 2005 r. przez ówczesnych studentów Uniwersytetu Warszawskiego – Macieja Dzięciołowskiego (prezes Teatru od grudnia 2005 r., od 2010 r. dyrektor Teatru) i Wojciecha Figurę jako ogólnouczelniana jednostka artystyczna UW. Faktycznie Teatr reaktywował swoją działalność w marcu 2005 r. jako grupa teatralna kontynuująca działalność artystyczną - muzyczną, dramatyczną, kabaretową legendarnych Hybryd, założonych w lutym 1957 r. Reaktywacja była wspólną inicjatywą Katarzyny M. Piekarskiej, Beaty Postnikoff, Dominiki Świątek, Leszka Czajkowskiego i Macieja Dzięciołowskiego.
Teatr Hybrydy kontynuuje kilkudziesięcioletnią tradycję artystyczno-kulturalną "Hybryd", które wywarły duży wpływ na kształtowanie się kultury studenckiej w okresie PRL.
W strukturach Teatru działają głównie studenci i absolwenci Uniwersytetu Warszawskiego, akademii muzycznych i uczelni teatralnych.
Patronem Teatru Hybrydy, jako jednostki ogólnouczelnianej UW, jest rektor Uniwersytetu Warszawskiego.
Działalność teatru.
Głównym celem Teatru Hybrydy jest rozpowszechnianie idei związanych z teatrem, kulturą i sztuką, wspieranie młodzieży akademickiej i młodych artystów w rozwijaniu swoich talentów oraz zdobywaniu doświadczeń scenicznych, działania na rzecz rozwoju kulturalnego i promocji Uniwersytetu Warszawskiego w kraju i za granicą.
Swoje cele Teatr Hybrydy realizuje m.in. poprzez przygotowywanie i wystawianie ogólnodostępnych form artystycznych związanych ze sztuką sceniczną, m.in. przedstawień teatralnych, koncertów, kabaretów, musicali, recitali, udział w imprezach przygotowywanych przez instytucje kulturalne i edukacyjne oraz prezentowanie swoich osiągnięć na przeglądach i festiwalach, a także na innych imprezach organizowanych w kraju i za granicą.
Repertuar.
Od 2005 r. Teatr Hybrydy przygotował kilkadziesiąt premier, głównie spektakli dramatycznych i muzycznych, m.in.:

</doc>
<doc id="1002523" url="https://pl.wikipedia.org/wiki?curid=1002523" title="Jonathan Ericsson">
Jonathan Ericsson

Jonathan Ericsson (ur. 2 marca 1984 w Karlskronie) – szwedzki hokeista, reprezentant Szwecji, olimpijczyk.
Rodzina.
Jego ojciec Sven był (ur. 1958), bracia Jimmie (ur. 1980) i Jesper (ur. 1989) oraz kuzyn Henrik (ur. 1985) także są hokeistami.
Jego żoną jest Evelina, z którą ma córkę Liv urodzoną w październiku 2013 (jej imię zostało nadane dla upamiętnienia innego hokeisty i przyjaciela Jonathana Ericssona, Stefana Liva, który zginął w katastrofie lotniczej w 2011.
Kariera.
Wychowanek klubu HC Vita Hästen. W drafcie NHL z 2002 został wybrany przez Detroit Red Wings. Od 2008 roku zawodnik tego klubu. W październiku 2012 roku na okres lokautu w sezonie NHL (2012/2013) związany kontraktem z Vita Hästen. Następnie w listopadzie na tej samej zasadzie grał w klubie Södertälje SK.
Uczestniczył w turniejach mistrzostw świata w 2010, 2012 oraz zimowych igrzysk olimpijskich 2014.

</doc>
<doc id="1002525" url="https://pl.wikipedia.org/wiki?curid=1002525" title="Wieża Bismarcka w Działdowie">
Wieża Bismarcka w Działdowie

Wieża Bismarcka w Działdowie – wieża Bismarcka znajdująca się w lesie niedaleko Malinowa w okolicach Działdowa. Obecnie w ruinie.
Historia.
Wieża powstała w 1915 roku według projektu Philippa Kähma, w miejscu mogiły żołnierzy niemieckich. Wieża miała zostać przekształcona na obelisk w hołdzie żołnierzom poległym w czasie I wojny światowej. W latach międzywojennych władze polskie zmieniły jej nazwę na "Wieżę Wolności".
W listopadzie 2020 roku wieża została poddana inwentaryzacji i digitalizacji poprzez wykonanie modelu 3D obiektu.

</doc>
<doc id="1002534" url="https://pl.wikipedia.org/wiki?curid=1002534" title="Miszka Tatar">
Miszka Tatar



</doc>
<doc id="1002535" url="https://pl.wikipedia.org/wiki?curid=1002535" title="Corona 56">
Corona 56

Corona 56 – amerykański satelita rozpoznawczy. Był piętnastym statkiem serii Keyhole-4 "ARGON" tajnego programu CORONA. Jego zadaniem było wykonanie wywiadowczych zdjęć Ziemi. Część materiału filmowego była prześwietlona.
Udane misje serii KH-4 wykonały łącznie 101 743 zdjęcia na prawie 72 917 metrach taśmy filmowej.

</doc>
<doc id="1002536" url="https://pl.wikipedia.org/wiki?curid=1002536" title="Jason Earles">
Jason Earles

Jason Daniel Earles (ur. 26 kwietnia 1977 w San Diego, w stanie Kalifornia) – amerykański aktor filmowy i telewizyjny, znany z roli Jacksona Stewarta, starszego brata Miley Stewart, w serialu "Hannah Montana", nadawanym przez telewizję Disney Channel.
Życiorys.
W 1995 ukończył Glencoe High School w Hillsboro.
Zagrał w kontynuacji "American Pie" pt. ', a także wystąpił w roli Merva w filmie Tatastrofa, Jacksona Stewarta w filmie ' i Rudy’ego w serialu "Z kopyta" oraz pojawił się gościnnie w serialu "Filip z przyszłości" i "Aaron Stone".
Brał udział w Igrzyskach Disney Channel, w których był w drużynie niebieskich razem z Cole Sprouse, Corbinem Bleu, Monique Coleman, Vanessą Anne Hudgens i Brendą Song.

</doc>
<doc id="1002549" url="https://pl.wikipedia.org/wiki?curid=1002549" title="Klub Pickwicka">
Klub Pickwicka

Klub Pickwicka (ang. "The Posthumous Papers of the Pickwick Club", znane również jako:"The Pickwick Papers") – pierwsza powieść Karola Dickensa, publikowana w odcinkach w latach 1836–1837. Utwór opowiada o przygodach i podróżach członków tytułowego klubu i ich przywódcy – Samuela Pickwicka. 
Okoliczności powstania.
Inicjatorem powstania utworu był popularny rysownik Robert Seymour, który zaproponował wydawnictwu „Chapman and Hall” stworzenie serii humorystycznych obrazków, przedstawiających wydarzenia z życia amatorskiego klubu sportowego. Stworzenie tekstu, który łączyłby ilustracje, zaproponowano Dickensowi. Pomimo wątpliwości (wynikających m.in. z nieznajomości realiów wsi i sportu), pisarz zgodził się, pod warunkiem jednak, że to teksty będą stanowić właściwą treść publikacji, ilustracje natomiast powstaną na ich podstawie. Wydawcy przystali na tę propozycję i rozpoczęli publikację, zaplanowaną na 24 zeszyty. Współpraca pomiędzy Seymourem a Dickensem od początku układała się źle – rysownik niedobrze znosił dominację pisarza oraz przymus ilustrowania nie tylko humorystycznych, ale i ponurych fragmentów utworu. W 1836 roku chorujący na rozstrój nerwowy ilustrator zastrzelił się, a współpracownikiem Dickensa został karykaturzysta Hablot Browne, podpisujący się pseudonimem Phiz.
Publikacja i odbiór powieści.
Początkowo zeszyty z "Klubem Pickwicka" nie cieszyły się popularnością i wydawane były w liczbie 500 egzemplarzy. Ta sytuacja zmieniła się po wprowadzeniu do powieści humorystycznej postaci Sama Wellera, służącego głównego bohatera. Od tego momentu utwór zyskał wielką popularność, czytelnicy domagali się wznowień poprzednich odcinków, a od dziesiątego zeszytu nakład sięgnął 40 tysięcy. Popularność utworu zwiększyła się jeszcze, kiedy pisarz włączył do niego fragmenty dotyczące społecznej niesprawiedliwości i krzywdy, związane z pobytem bohatera w więzieniu dla dłużników. Książka była na tyle popularna, że pojawiło się wiele związanych z nią gadżetów – pickwickowskie kapelusze, cygara, materiały obiciowe, płaszcze i zbiory dowcipów.

</doc>
<doc id="1002553" url="https://pl.wikipedia.org/wiki?curid=1002553" title="Covered call">
Covered call

Covered call – strategia opcyjna, która polega na sprzedaży opcji kupna (call) na posiadany instrument bazowy (np. akcje lub inne papiery wartościowe). Należy ona do podstawowych i najczęściej wykorzystywanych strategii na rynku opcji (w szczególności gdy kurs instrumentu bazowego jest w tzw. trendzie bocznym). 
Z jednej strony wystawienie opcji generuje dla posiadacza instrumentu bazowego dodatkowy dochód w postaci premii, pozwalający np. na ograniczenie straty (w przypadku spadku ceny instrumentu bazowego). Z drugiej strony ogranicza jego dochód (w przypadku wzrostu ceny instrumentu bazowego).
Strategia covered call jest zatem równoważna ekonomicznie ze sprzedażą opcji sprzedaży (put).
Przykład.
Inwestor posiada 500 akcji firmy XYZ o wartości 10 000 $ (20 $ za akcję). Sprzedaje po cenie 500 $ 1 opcję kupna 500 akcji z ceną wykonania 25 $. Poniższa tabela prezentuje jak zastosowanie strategii covered call wpłynie na wynik z inwestycji w zależności od poziomu akcji firmy XYZ w dniu wykonania opcji:
W przypadku spadku ceny akcji spółki XYZ do poziomu 15 $ nabywca opcji jej nie zrealizuje. W konsekwencji, inwestor poniesie stratę na akcjach w wysokości 2500 $, jednak w części zostanie ona skompensowana premią (500 $), którą inwestor uzyskał w wyniku wcześniejszej sprzedaży opcji.
W przypadku braku zmian ceny akcji spółki XYZ nabywca opcji jej nie zrealizuje. W takiej sytuacji inwestor zyska wyłącznie na premii wynikającej ze sprzedaży opcji (tj. 500 $,).
W przypadku wzrostu ceny akcji spółki XYZ do poziomu wykupu inwestor zyska na wzroście ceny akcji do poziomu 25 $ oraz na premii wynikającej ze sprzedaży opcji. W konsekwencji inwestor zyska w sumie 3000 $.
Jeżeli cena akcji spółki XYZ wzrośnie powyżej poziomu wykupu, to zysk inwestora będzie taki sam jak w przypadku wzrostu kursu akcji do poziomu wykupu (tj. 3000 $). Wynika to z faktu, że inwestor z tytułu wystawienia opcji będzie zobowiązany do sprzedaży akcji po 25 $.

</doc>
<doc id="1002554" url="https://pl.wikipedia.org/wiki?curid=1002554" title="Mars Surveyor">
Mars Surveyor



</doc>
<doc id="1002555" url="https://pl.wikipedia.org/wiki?curid=1002555" title="Małgorzata Wilczek">
Małgorzata Wilczek



</doc>
<doc id="1002561" url="https://pl.wikipedia.org/wiki?curid=1002561" title="Wieża Bismarcka w Elblągu">
Wieża Bismarcka w Elblągu

Wieża Bismarcka w Elblągu – już nieistniejąca, jedna z 13 drewnianych wież Bismarcka znajdująca się w elbląskim parku Bażantarnia.
Historia.
Wieża powstała z inicjatywy Hermanna Schrötera, właściciela mleczarni w Winnicy koło Stagniewa. Na miejsce budowy wybrano wzgórze o wysokości 141 m n.p.m. Około 1904 roku odbyło się uroczyste otwarcie, w przyszłości miała tam stanąć murowana wieża. Wieżę zburzono w latach 1943-1946.

</doc>
<doc id="1002563" url="https://pl.wikipedia.org/wiki?curid=1002563" title="Ewa Kamińska">
Ewa Kamińska



</doc>
<doc id="1002564" url="https://pl.wikipedia.org/wiki?curid=1002564" title="Baszarri">
Baszarri

Baszarri ("Bsharri", "Becharre", "Bcharre", "Bsharre"; arab. بشري) – libańskie miasto położone 1400 m n.p.m. nad "Świętą Doliną" ("Wadi Kadisza") w dystrykcie Kada Baszarri w muhafazie Dystrykt Północny. Miasto jest położone u podnóży lasu cedrowego. Miejsce urodzenia słynnego libańskiego pisarza, poety, malarza i rzeźbiarza - Chalila Dżubrana.
Historia.
Historia miasta sięga czasów starożytnych. Wówczas Baszarri było osadą fenicką. W VII wieku chrześcijanie maroniccy uciekając przed prześladowaniami osiedlili się na górzystym terenie miasta. Znajdująca się na Liście Światowego Dziedzictwa UNESCO Święta Dolina ("Wadi Kadisza") stała się duchowym centrum kościoła maronickiego. W czasie wypraw krzyżowych miasto było znane pod nazwą Buissera.
Turystyka.
Miasto jest położone w regionie bardzo atrakcyjnym turystycznie. W jego pobliżu znajdują się dwa obiekty z Listy Światowego Dziedzictwa UNESCO (na liście od 1998):
W mieście i jego okolicach warto również zobaczyć takie obiekty jak np. grób i muzeum Khalila Gibrana, ośrodek narciarski oraz Beka Kafra (miejsce urodzenia św. Charbela Makhloufa).

</doc>
<doc id="1002565" url="https://pl.wikipedia.org/wiki?curid=1002565" title="Borowo-Młyn">
Borowo-Młyn

Borowo-Młyn – niewielka wieś (sołectwo Borowo-Młyn) w Polsce położona w dolinie rzeki Głównej w województwie wielkopolskim, w powiecie poznańskim, w gminie Pobiedziska. W miejscowości niegdyś istniał młyn wodny, rozebrany pod koniec lat 40 dwudziestego wieku przez okoliczną ludność. 
Wieś leży w niezwykle malowniczym miejscu pośród lasów oraz od 1984 r. nad zalewem Kowalskim (powierzchnia 203 ha), pomiędzy Parkiem Krajobrazowym Promno a Parkiem Krajobrazowym Puszcza Zielonka.
Obszar o bardzo urozmaiconej, polodowcowej rzeźbie środkowopoznańskiej moreny czołowej oraz moreny dennej.
W latach 1975–1998 miejscowość administracyjnie należała do województwa poznańskiego.
Wskazówka – występuje również wariant nazewniczy Borowo

</doc>
<doc id="1002566" url="https://pl.wikipedia.org/wiki?curid=1002566" title="Becharre">
Becharre



</doc>
<doc id="1002567" url="https://pl.wikipedia.org/wiki?curid=1002567" title="Bcharre">
Bcharre



</doc>
<doc id="1002568" url="https://pl.wikipedia.org/wiki?curid=1002568" title="Bsharre">
Bsharre



</doc>
<doc id="1002569" url="https://pl.wikipedia.org/wiki?curid=1002569" title="Therese Neumann">
Therese Neumann

Therese Neumann, Teresa z Konnersreuth (ur. 9 kwietnia 1898 w Konnersreuth; zm. 18 września 1962, tamże) – niemiecka mistyczka i stygmatyczka. Była członkiem Franciszkańskiego Zakonu Świeckich, Służebnica Boża.
Dzieciństwo i młodość.
Therese urodziła się w katolickiej rodzinie krawca w Bawarii. 10 marca 1918 ratując bydło z płonącej stajni wuja, uległa wypadkowi, którego skutkami był paraliż i ślepota.
29 kwietnia 1923, w dzień beatyfikacji Teresy z Lisieux odzyskała wzrok, a 17 maja 1925, w dzień kanonizacji karmelitanki wróciła jej władza w nogach. 13 listopada 1925 wykryto u Therese zapalenie wyrostka robaczkowego. Poprosiła swoją rodzinę, aby zabrała ją do kościoła na wspólną modlitwę w intencji powrotu do zdrowia. Następnie zdiagnozowano, że została uzdrowiona ze wszelkich śladów choroby.
Mistyczne przeżycia.
5 marca 1926 Therese miała zostać obdarzona stygmatami. Na jej rękach, nogach, głowie i boku widoczne były krwawe rany. Co tydzień, od północy w czwartek do godziny trzynastej w piątek jej rany otwierały się i krwawiły. Traciła dziesięć kilogramów wagi ciała, która naturalnie wynosiła około pięćdziesiąt pięć kilogramów. Podczas ekstaz, miała obserwować mękę Jezusa, przepowiadać przyszłe wydarzenia i mówić obcymi językami (między innymi językiem aramejskim), których nigdy wcześniej nie poznała. Pomimo cierpień, w pozostałych dniach tygodnia była aktywna i pełna energii.
Świadkowie twierdzą, że dzięki modlitwie Therese upraszała u Boga uzdrowienie chorych ludzi, przyjmując na siebie ich dolegliwości. W ten sposób chciała pomagać cierpiącym chorym bliźnim.
Do jej domu w Konnersreuth pielgrzymowało setki ludzi, prosząc o łaski i wstawiennictwo u Boga.
Niejedzenie i stygmaty.
Od 1922 aż do swojej śmierci w 1962 Therese miała nie spożywać żadnych pokarmów oprócz codziennej Eucharystii i nie nawadniać się od 1927. Dietę tę miała stosować od odprawienia modlitwy, w której prosiła, aby choroba mężczyzny z jej parafii, przygotowującego się do święceń kapłańskich, została przeniesiona na jej gardło. W lipcu 1927 przez 15 dni (14-28) Neumann była poddawana obserwacji i badana w swoim domu przez lekarza Otto Seidla i cztery franciszkańskie zakonnice. Nie udało się zaobserwować by cokolwiek spożywała. Jednak poważne wątpliwości wzbudził fakt, że jej waga w czasie badania spadła ze 121 do 112.5 funta. Do ostatniego dnia jej waga powróciła do normy. Na spożywanie przez nią pokarmów podczas 15-dniowej obserwacji zdawały się wskazywać także badania moczu. Rodzina odmówiła dalszych badań i obserwacji, więc miały miejsce tylko raz. Jej postać opisał Paramahansa Jogananda w swojej "Autobiografii Jogina", wydanej w 1946.
W dniach 22-23 marca 1928 również jej stygmaty zostały poddane obserwacji przez grupę osób wliczając w to biskupów i lekarzy. Obecny tam profesor Martini z Uniwersyteckiego Szpitala w Bonn napisał na ten temat raport. Uznał jej zachowanie za podejrzane ze względu na fakt, że wylewy świeżej krwi ze stygmatów następowały akurat po tym jak obserwatorzy byli proszeni o opuszczenie pokoju.
Za czasów III Rzeszy, Therese była ośmieszana i zniesławiana przez władzę. Naziści wiedzieli o jej poglądach i obawiali się jej osoby oraz rosnącej popularności. Była obserwowana przez Gestapo. Za zezwoleniem władz kościelnych, kilkakrotnie pozostawała pod obserwacją Fritza Gerlicha. Zachęcała, aby kontynuował swój sprzeciw wobec Adolfa Hitlera i jego narodowo-socjalistycznej partii. W 1929 opublikował wyniki swych prac w dwóch tomach, a dwa lata później wydał publikację pt.: „Walka o wiarygodność Therese Neumann”. Gerlich nawrócił się na katolicyzm i 29 września 1931 wziął z żoną ślub kościelny w kościele kapucynów w Eichstatt.
Śmierć i kult.
Therese zmarła wskutek nagłego zatrzymania krążenia i została pochowana na cmentarzu w Konnersreuth. Wokół pomnika umieszczane są tabliczki wotywne z wygrawerowanymi prośbami, podziękowaniami i nazwiskami darczyńców. Jej grób nawiedzany jest przez pielgrzymów z różnych krajów świata.
W 2004 blisko 40 000 osób podpisało prośbę o jej beatyfikację. W 2005 biskup Gerhard Ludwig Müller rozpoczął proces beatyfikacyjny Therese na szczeblu diecezjalnym.

</doc>
<doc id="1002571" url="https://pl.wikipedia.org/wiki?curid=1002571" title="Władimir Kappel">
Władimir Kappel

Władimir Oskarowicz Kappel (ros. Владимир Оскарович Каппель, ur. w Carskim Siole, zm. 26 stycznia 1920 w Utaj k. Niżnieudinska) – rosyjski generał, monarchista, dowódca Armii Rosyjskiej adm. Aleksandra Kołczaka w schyłkowej fazie rosyjskiej wojny domowej, podczas odwrotu białych przez Syberię na Zabajkale, w grudniu 1919 r.-styczniu 1920 r. Jeden z najbardziej utalentowanych dowódców wojsk Kołczaka.
Życiorys.
Służba w armii Imperium Rosyjskiego.
Pochodził z rodziny szlacheckiej, był synem wojskowego, Szweda z pochodzenia. Ukończył petersburski korpus kadetów, następnie Mikołajowską szkołę kawalerii w 1903 r., po czym jako kornet został skierowany do służby w 54 Nowomirgorodzkim pułku dragonów. W 1913 r. ukończył Akademię Sztabu Generalnego. Jego pułk stacjonował początkowo w Królestwie Polskim, następnie w Permie. 
W 1914 r. posiadał stopień kapitana. Podczas I wojny światowej, w 1915 r. jako adiutant sztabu 5 dywizji kozackiej uczestniczył w walkach odwrotowych na terenie Królestwa Polskiego. Następnie służył w 14 dywizji kawalerii i od zimy 1916 r. w sztabie frontu Południowo-Zachodniego. W 1917 r. otrzymał awans na podpułkownika. W październiku 1917 r. wyjechał na urlop do Permu, pod koniec 1917 r. znajdował się w Samarze.
Udział w rosyjskiej wojnie domowej.
Dowódca Ludowej Armii Komucza.
Wiosną 1918 r. po buncie Korpusu Czechosłowackiego główne ośrodki miejskie na syberyjskiej linii kolejowej znalazły się poza kontrolą bolszewickiego rządu. W tej sytuacji 8 czerwca tego roku grupa deputowanych do rozpędzonej w styczniu Konstytuanty utworzyła alternatywny ośrodek rządowy - Komitet Członków Zgromadzenia Konstytucyjnego (Komucz). Komucz sformował swoje siły zbrojne - Armię Ludową. Dowodzenie nią jeszcze na etapie formowania, gdy liczyła ona jedynie 350 ochotników, zaproponowano Kappelowi. Jako przekonany monarchista Kappel zgodził się uznać zwierzchnictwo rządu tworzonego przez eserowców, byle tylko brać aktywny udział w walce z bolszewikami.
Kappel okazał się utalentowanym strategiem i dowódcą. W czerwcu, lipcu i na początku sierpnia 1918 r. odniósł szereg sukcesów nad przeważającymi, ale słabo wyszkolonymi i zdemoralizowanymi oddziałami czerwonych, m.in. pod Syzraniem, w Stawropolu i Symbirsku, który zdobył 22 czerwca. Razem z jednostkami Korpusu Czechosłowackiego zajął 7 sierpnia 1918 Kazań, zdobywając pokaźną część rezerw złota Banku Państwowego Imperium Rosyjskiego. 
W końcu sierpnia stoczył w rejonie Swijażska bitwę z oddziałami Armii Czerwonej szykującymi się do odbicia Kazania. Po zaciętej walce musiał się wycofać, by pójść na odsiecz zagrożonemu Symbirskowi. 10 września Kazań został ponownie opanowany przez czerwonych. Wcześniej, w sierpniu 1918 r., Kappel skutecznie poprowadził odwrót Ludowej Armii Komucza, odchodząc przed wzmocnionymi siłami Armii Czerwonej. 12 września czerwoni weszli również do Symbirska. W dniach 18-24 września Kappel usiłował odbić miasto, jednak zagrożony okrążeniem przez nadchodzącą czerwoną 5 Armię musiał się wycofać. 
W Armii Rosyjskiej Kołczaka.
23 września 1918 Komucz wraz z Syberyjskim Rządem Tymczasowym utworzył Ogólnorosyjski Rząd Tymczasowy, tzw. Dyrektoriat w Ufie, któremu się podporządkował. Został wówczas przemianowany na Zjazd Członków Zgromadzenia Ustawodawczego. 17/18 listopada 1918 członkowie Komucza zostali aresztowani podczas przewrotu wojskowego adm. Aleksandra Kołczaka, a część z nich została następnie rozstrzelana. 
Kołczak początkowo nie ufał Kappelowi, gdyż ten był wcześniej związany z tworzonym przez eserowców Komuczem. Stosunek admirała do Kappela zmienił się na początku 1919 r., wtedy też Kappelowi powierzono dowodzenie 1 Korpusem Wołżańskim, częścią Armii Zachodniej dowodzonej przez gen. Michaiła Chanżyna. W tym charakterze Kappel brał udział we wiosennej ofensywie wojsk Kołczaka, której był przeciwny, argumentując, że jego siły powinny ruszyć do generalnej ofensywy dopiero po przeprowadzeniu pełnej mobilizacji i w koordynacji sił z innymi formacjami białych (Siłami Zbrojnymi Południa Rosji gen. Antona Denikina i oddziałami gen. Nikołaja Judenicza). Podczas ofensywy, w walkach pod Ufą w pierwszej połowie marca, wykazał się osobistą odwagą. Ofensywa wiosenna do końca kwietnia odniosła znaczne sukcesy, następnie jednak została odparta, a biali zmuszeni do wycofania się na Ural. Podczas kontrofensywy czerwonego Frontu Wschodniego korpus Kappela został skierowany na pomoc głównym siłom Zachodniej Armii pod Belebejem, zanim został w pełni sformowany i wyszkolony. Został tam zaatakowany przez przeważające siły Armii Turkiestańskiej oraz część jednostek czerwonej 1 Armii pod dowództwem Gai Gaja i poniósł klęskę. Znaczna część żołnierzy Kappela, wziętych do niewoli czerwonoarmistów zmuszonych do walki po stronie białych, zdezerterowała i wróciła na stronę czerwonych. Po serii sukcesów czerwonych na Uralu w 1919 r. (operacje złatoustowska, permska i jekaterynburska) i nieudanej kontrofensywie pod Czelabińskiem armia Kołczaka nigdy już nie odzyskała inicjatywy. 
We wrześniu 1919 r., po ostatniej nieudanej próbie kontrofensywy nad Tobołem siły białych były zdemoralizowane, szerzyły się wśród nich dezercje, a próby przeprowadzania mobilizacji i pozyskania nowych żołnierzy podejmowane przez Kołczaka kończyły się jedynie częściowym powodzeniem. W końcu października 1919 r. Kołczak był mimo to zdecydowany bronić swojej stolicy - Omska. Przeprowadził również szereg zmian personalnych na najwyższych stanowiskach dowódczych. Kappel został dowódcą 3 Armii. W nocy z 10 na 11 listopada dowodzący Frontem Wschodnim Armii Rosyjskiej gen. Konstantin Sacharow doszedł do przekonania, że skuteczna obrona Omska była niemożliwa i przekonał Kołczaka do opuszczenia miasta. W nocy z 13 na 14 listopada Kappel ze sztabem, podobnie jak adm. Kołczak, odjechał koleją z Omska, który kilka godzin później został opanowany przez Armię Czerwoną. Zgrupowanie złożone z 2 i 3 Armii (łącznie 18 tys. żołnierzy), pod ogólnym dowództwem Sacharowa, wycofało się do Nowonikołajewska z zamiarem obrony miasta, co jednak również okazało się niewykonalne. Zgromadzeni w Nowonikołajewsku żołnierze armii Kołczaka byli całkowicie niezdyscyplinowani, zmobilizowani do wojsk białych syberyjscy chłopi masowo porzucali broń i dezerterowali. 12 grudnia gen. Sacharow zrzekł się dowództwa na 2 i 3 Armią. Kołczak potwierdził jego dymisję, przekazując tym samym Kappelowi dowodzenie całą istniejącą jeszcze białą Armią Rosyjską. 
Kappel zamierzał poprowadzić swoich żołnierzy do Krasnojarska, gdzie znajdował się pociąg adm. Kołczaka, i tam podjąć ostatnią, desperacką próbę obrony. Takie też rozkazy wydał 12 grudnia, natychmiast po przejęciu dowództwa. Zanim jednak jego oddziały tam dotarły, miasto został opanowane przez miejscowych eserowców. 27 grudnia 1919 r. Kołczak wydał Kappelowi rozkaz ominięcia Krasnojarska i kontynuowania z ocalałymi żołnierzami marszu na Daleki Wschód, przez tajgę i stepy, z ominięciem miast. Siły Kappela faktycznie nie miały już wtedy zdolności bojowej - dziesiątkowały je choroby i głód, żołnierze ginęli podczas zamieci śnieżnych. 
Za Krasnojarskiem wycofujące się siły białych rozdzieliły się, zmierzając dwiema drogami nad Bajkał. Gen. Kappel, na czele batalionów iżewsko-wotkińskich i dywizji ufijskiej 2 Armii, wybrał drogę na północ od miasta, poruszając się wzdłuż Jeniseju, docierając do ujścia Kanu do Jeniseju i później zwracając się znowu na południe w kierunku Kańska. Miał w ten sposób nadzieję pozbyć się pościgu czerwonych, przyspieszyć tempo marszu dzięki poruszaniu się po lodzie i skorzystać z pomocy nieco zamożniejszych chłopów, których osady musiałby mijać. Jednak mimo temperatur sięgających -50 stopni marsz po lodzie okazał się skrajnie trudny. Kappel podczas marszu wpadł w nurt Kanu, wskutek czego doznał odmrożeń obu nóg. Podczas postoju we wsi Orłowka musiał poddać się amputacji niemal całej lewej stopy i części palców prawej. Zapadł również na zapalenie płuc. 
15 stycznia oddziały Kappela dotarły do Kańska, zaś 20 stycznia połączyły się w Niżnieudinsku z drugim zgrupowaniem białych, dowodzonym przez gen. Siergieja Wojciechowskiego, który omijał Krasnojarsk od południa. Dowódcy białych zdecydowali o podjęciu próby uwolnienia adm. Kołczaka, wziętego do niewoli przez Korpus Czechosłowacki i wydanego mienszewicko-eserowskiemu Centrum Politycznemu. Kappel, poruszający się razem ze swoimi wojskami na saniach, nie przyjął propozycji ewakuacji w pociągu Korpusu Czechosłowackiego. Dwa dni później przekazał dowództwo nad całością wojsk Wojciechowskiemu, zaś 26 stycznia zmarł. Żołnierze Korpusu Czechosłowackiego zgodzili się przewieźć jego ciało do Czyty i tam pochować.
Rodzina.
Władimir Kappel był żonaty z Olgą zd. Strolman, którą poznał, gdy jego 54 pułk dragonów stacjonował w Permie. Małżeństwo zostało zawarte bez zgody rodziców narzeczonej, którzy sprzeciwiali się jej związkowi z oficerem. Dopiero gdy Kappel podjął studia w Akademii Sztabu Generalnego, jego stosunki z teściem poprawiły się. W małżeństwie urodzili się syn Kiriłł i córka Tatjana. Podczas wojny domowej w Rosji żona Kappela została aresztowana przez bolszewickie władze jako zakładniczka. By ratować dzieci, wyrzekła się męża. Po klęsce białych pozostała w ZSRR, posługując się nazwiskiem panieńskim. W 1937 r. została skazana na pięć lat łagru jako "element społecznie niebezpieczny", następnie wyrok przedłużono jeszcze o dwa lata. Po zwolnieniu zamieszkała w Permie i pracowała jako pielęgniarka. Zmarła w 1960.
Upamiętnienie.
Ciało Kappela zostało przewiezione do Czyty, gdzie pochowano je przy soborze św. Aleksandra Newskiego, a następnie przeniesiono na cmentarz monasteru Kazańskiej Ikony Matki Bożej. Gdy i te tereny zostały opanowane przez czerwonych, biali emigranci zabrali szczątki Kappela do Harbinu w Chinach. Został pochowany przy cerkwi Iwerskiej Ikony Matki Bożej w Harbinie. W 1955 r. na żądanie radzieckich dyplomatów nagrobek Kappela został zniszczony, gdyż na jego grób przychodzili nawet oficerowie Armii Czerwonej, by okazać mu szacunek. W 2007 r. szczątki białego oficera zostały ekshumowane i pochowane powtórnie na Starym Cmentarzu Dońskim w Moskwie.
25 lipca 2001 w miejscu jego śmierci w obwodzie irkuckim wzniesiono 4-metrowy krzyż pamiątkowy. W 2008 w Bielowie w obwodzie tulskim wzniesiono tablicę pamiątkową na domu, w którym mieszkała rodzina Kappelów. W 2018 r. w Uljanowsku odsłonięto kolejną tablicę pamiątkową poświęconą pamięci generała. W uroczystości wziął udział metropolita symbirski Anastazy. W 2019 władze miejskie zadecydowały jednak o zdemontowaniu jej, co spotkało się z krytyką ze strony organizacji monarchistycznych i antykomunistycznych.
W kinematografii.
W filmie "Admirał" w rolę Kappela wcielił się Siergiej Biezrukow.
W filmie "Czapajew" tytułowy bohater, dowódca czerwonej 25 dywizji strzeleckiej Wasilij Czapajew, stacza bitwę z oddziałem "kappelowców", którzy stosują taktykę "ataku psychologicznego" - w szyku defiladowym maszerują wprost na karabiny maszynowe. W rzeczywistości oddziały Kappela i Czapajewa nigdy nie walczyły przeciwko sobie.

</doc>
<doc id="1002573" url="https://pl.wikipedia.org/wiki?curid=1002573" title="Mikael Samuelsson">
Mikael Samuelsson

Mikael Samuelsson (ur. 23 grudnia 1976 w Mariefred w Szwecji) – szwedzki hokeista, reprezentant Szwecji, olimpijczyk.
Kariera.
Wychowanek klubu IFK Mariefred. W drafcie NHL z 1998 został wybrany przez San Jose Sharks. Od lipca 2012 roku po raz drugi w karierze zawodnik Detroit Red Wings, związany dwuletnim kontraktem. Od lipca 2014 zawodnik Djurgårdens IF.
Uczestniczył w turniejach mistrzostw świata 2005, 2006 oraz zimowych igrzysk olimpijskich 2006.
Od 2017 był trenerem rozwojowym w Chicago Blackhawks, a w sezonie 2019/2020 został menedżerem generalnym w Södertälje SK.

</doc>
<doc id="1002574" url="https://pl.wikipedia.org/wiki?curid=1002574" title="Tarcze kontynentalne">
Tarcze kontynentalne



</doc>
<doc id="1002578" url="https://pl.wikipedia.org/wiki?curid=1002578" title="Pawłówko (gmina Swarzędz)">
Pawłówko (gmina Swarzędz)

Pawłówko – osada leśna w Polsce położona w województwie wielkopolskim, w powiecie poznańskim, w gminie Swarzędz.
W latach 1975–1998 miejscowość administracyjnie należała do województwa poznańskiego.

</doc>
<doc id="1002583" url="https://pl.wikipedia.org/wiki?curid=1002583" title="Wimbledon 2007 (gra pojedyncza chłopców)">
Wimbledon 2007 (gra pojedyncza chłopców)



</doc>
<doc id="1002587" url="https://pl.wikipedia.org/wiki?curid=1002587" title="Ligowiec">
Ligowiec

Ligowiec – część wsi Bogucin w Polsce, położona w województwie wielkopolskim, w powiecie poznańskim, w gminie Swarzędz, przy trasie linii kolejowej Poznań-Gniezno-Inowrocław (przystanek osobowy PKP Ligowiec).
W latach 1975–1998 Ligowiec administracyjnie należał do województwa poznańskiego.

</doc>
<doc id="1002588" url="https://pl.wikipedia.org/wiki?curid=1002588" title="Maria Wardasówna">
Maria Wardasówna

Maria Wardasówna (ur. 5 lipca 1907 w Roztropicach, zm. 7 kwietnia 1986 w Warszawie) – polska powieściopisarka i pilotka.
Życiorys.
Chodziła do szkoły w Skoczowie, gdzie jej nauczycielem był Gustaw Morcinek. Była propagatorką lotnictwa, jedną z pierwszych polskich kobiet-pilotów. Ukończyła Harcerską Szkołę Szybowcową w Goleszowie i kurs pilotażu samolotowego w Katowicach. W czasie okupacji była na Lubelszczyźnie partyzantem Organizacji Wojskowej „Wilki”. Po II wojnie światowej pracowała w PLL LOT i Aeroklubie PRL. Przeszła przeszkolenie lotnicze w Cywilnej Szkole Pilotów i Mechaników.
Wydała pamiętniki "Próba skrzydeł". Napisała powieść biograficzną o Franciszku Żwirce i Stanisławie Wigurze pt. "Zew przestworzy".
W cyklu powieściowym „Wyłom” przedstawiła wieś na Śląsku Cieszyńskim na przełomie XIX i XX wieku. Została członkiem honorowym Macierzy Ziemi Cieszyńskiej.

</doc>
<doc id="1002590" url="https://pl.wikipedia.org/wiki?curid=1002590" title="Nowy Dwór (powiat poznański)">
Nowy Dwór (powiat poznański)



</doc>
<doc id="1002594" url="https://pl.wikipedia.org/wiki?curid=1002594" title="Bykowe">
Bykowe

Bykowe – określenie należności lub podatku, mające w różnych okresach historycznych odmienne znaczenie.
W XVI wieku bykowym nazywano opłatę wnoszoną właścicielowi byka za krycie krów. W ten sposób w XVI i XVII wieku określano także karę za spłodzenie nieślubnego dziecka. Na początku XX wieku słowniki odnotowują także bykowe w znaczeniu „datek pasterzowi za odchowanie krowy” oraz „opłata muzykantom na weselu, uiszczana przez tego, kto chce tańczyć z panną młodą”.
W Polsce w okresie po 1945 roku potocznie nazywano w ten sposób podatek (a właściwie podwyższoną kwotę podatku dochodowego) płacony przez osoby bezdzietne, nieżonate i niezamężne powyżej 21. roku życia (od 1 stycznia 1946 do 29 listopada 1956), a później powyżej 25. roku życia (do 1 stycznia 1973). 

</doc>
<doc id="1002604" url="https://pl.wikipedia.org/wiki?curid=1002604" title="Joan Armatrading">
Joan Armatrading

Joan Anita Barbara Armatrading (ur. 9 grudnia 1950 w Basseterre) – brytyjska wokalistka, autorka tekstów, gitarzystka, producentka muzyczna. Jej muzyka łączy elementy muzyki folkowej, reggae, popu, jazzu i bluesa
Życiorys.
Urodziła się w Saint Kitts i Nevis, gdy miała trzy lata, przeprowadziła się z rodziną do Birmingham w Anglii. Profesjonalną karierę rozpoczęła w 1972 od udziału w brytyjskiej wersji musicalu "Hair". Pierwszy album "Whatever’s for Us" (1973), wyprodukowany przez Gusa Dodgeona, który pracował wówczas także z Eltonem Johnem, został zauważony przez krytykę, jednak nie przyniósł komercyjnego sukcesu, podobnie jak druga płyta "Back to the Night" (1975). Popularność zyskała dzięki albumowi "Joan Armatrading" (1976), zawierającemu m.in. utwór „Love and Affection”. Jej kolejne albumy, "Show Some Emotion" (1977) i "To the Limit" (1978), dotarły do wysokich miejsc na listach muzycznych.
Kolejne albumy, produkowane przez Richarda Gottehrera i Steve’a Lillywhite’a, zawierały artystycznie dobrze przyjmowaną muzykę (szczególnie "Me Myself I" z 1980). Płyta "The Key" (1983) zawierała utwór „Drop the Pilot”, który uplasował się na wysokich miejscach list przebojów w Wielkiej Brytanii oraz w Stanach Zjednoczonych. Jeden z jej utworów, „Weakness in Me”, został wykorzystany w filmie "Zakochana złośnica".

</doc>
<doc id="1002606" url="https://pl.wikipedia.org/wiki?curid=1002606" title="Erytroza">
Erytroza

Erytroza – organiczny związek chemiczny, cukier prosty z grupy aldoz o czterech atomach węgla (aldotetroza). Występuje w dwóch stereoizomerycznych formach i . Formą występującą w naturze jest -erytroza. Epimerem erytrozy jest treoza.

</doc>
<doc id="1002613" url="https://pl.wikipedia.org/wiki?curid=1002613" title="Furcifer pardalis">
Furcifer pardalis



</doc>
<doc id="1002616" url="https://pl.wikipedia.org/wiki?curid=1002616" title="Mikołaj z Jaroszowa">
Mikołaj z Jaroszowa



</doc>
<doc id="1002621" url="https://pl.wikipedia.org/wiki?curid=1002621" title="Karim Ziani">
Karim Ziani

Karim Ziani (arab. كريم زياني, ur. 17 sierpnia 1982 w Sèvres) – piłkarz algierski grający na pozycji ofensywnego pomocnika. Posiada także obywatelstwo francuskie.
Kariera klubowa.
Ojciec Zianiego pochodzi z Kabylii w Algierii, a matka jest Francuzką. Karim natomiast urodził się już we Francji, w mieście Sèvres. Piłkarską karierę rozpoczął w klubie RCF Paris, ale dość szybko został zauważony przez skautów Troyes AC. W Ligue 1 zadebiutował 8 grudnia 2001 roku w przegranym 0:2 spotkaniu z Bastią. W wyjściowym składzie Troyes zaczął grać w sezonie 2002/2003, ale drużyna z Szampanii spadła z ligi. Sezon 2003/2004 spędził grając w Ligue 2. Na początku sezonu 2004/2005 przeszedł do innego drugoligowca, FC Lorient. Tam stał się jednym z najlepszych zawodników klubu, a w 2006 roku świętował awans do Ligue 1.
Latem 2006 Ziani przeszedł za 2 miliony euro do FC Sochaux-Montbéliard. W barwach tego klubu zadebiutował 5 sierpnia w wygranym 2:1 wyjazdowym meczu z AS Saint-Étienne i w debiucie zdobył zwycięskiego gola. Dobrze zagrał też w meczu 4. kolejki, gdy uzyskał 2 bramki w spotkaniu przeciw Paris Saint-Germain (3:2). Ogółem w całym sezonie aż 8 razy pokonywał bramkarzy rywali i był wraz z Brazylijczykiem Álvaro Santosem najlepszym strzelcem zespołu. Z Sochaux zajął 7. miejsce w lidze, a także wywalczył Puchar Francji, dzięki zwycięstwu po serii rzutów karnych z Olympique Marsylia.
Latem 2007 roku Zianim interesowały się silniejsze francuskie kluby. Ostatecznie podpisał on kontrakt z Olympique Marsylia, które zapłaciło za niego 8 milionów euro. W zespole z Lazurowego Wybrzeża miał zastąpić Francka Ribéry. W Olympique zadebiutował 4 sierpnia 2007 w zremisowanym 0:0 wyjazdowym spotkaniu z RC Strasbourg. W Olympique grał przez 2 sezony.
W 2009 roku Ziani zmienił klub na VfL Wolfsburg. W Bundeslidze zadebiutował 7 sierpnia 2009 w wygranym 2:0 domowym meczu z VfB Stuttgart.
W 2011 roku Ziani został wypożyczony do Kayserisporu, w którym po raz pierwszy wystąpił 24 stycznia 2011 w meczu z İstanbul Büyükşehir Belediyespor (3:2).
Latem 2011 Ziani przeszedł do katarskiego El Jaish SC. Następnie grał w Al-Arabi SC, Ajman Club, Al-Fujairah SC i Petrolul Ploeszti. W 2016 przeszedł do US Orléans.
Kariera reprezentacyjna.
W reprezentacji Algierii Ziani zadebiutował 12 lutego 2003 roku w przegranym 1:3 towarzyskim meczu z Belgią. W 2004 roku był członkiem kadry na Puchar Narodów Afryki 2004. Był tam podstawowym zawodnikiem Algierii, zajął z nią drugie miejsce w grupie, ale odpadł w 1/8 finału po porażce 1:3 z Marokiem. Został uznany najlepszym ofensywnym pomocnikiem tego turnieju. W 2010 roku wystąpił w Pucharze Narodów Afryki 2010 oraz na Mistrzostwach Świata w RPA.

</doc>
<doc id="1002624" url="https://pl.wikipedia.org/wiki?curid=1002624" title="The Avalanches">
The Avalanches

The Avalanches - australijska grupa muzyczna grająca muzykę elektroniczną założona w 1997 w Melbourne. Debiutancki album grupy "Since I Left You" został wydany w 2000 roku. Album został wyprodukowany w całości z sampli; było ich około 900. Płyta zadebiutowała na 8. miejscu brytyjskiej TOP 75. W skład zespołu wchodzą Robbie Chater i Tony Di Blasi. Jego fanami są Fatboy Slim i The Chemical Brothers. 

</doc>
<doc id="1002625" url="https://pl.wikipedia.org/wiki?curid=1002625" title="Cinderella">
Cinderella

Cinderella – amerykański zespół, grający hair metal i hard rock. Powstał w 1983 roku w Filadelfii w Pensylwanii. Zespół sprzedał 15 milionów płyt na całym świecie.
Historia.
Cinderella powstała w Filadelfii z inicjatywy wokalisty, gitarzysty i klawiszowca Toma Keifera oraz basisty Erica Brittinghama. Później do zespołu dołączyli gitarzysta Michael Smerick i perkusista Tony Destra, którzy wkrótce odeszli do Britny Fox. W 1985 roku Jon Bon Jovi zobaczył ich grających w jednych z klubów rockowych w Filadelfii, dzięki czemu podpisali kontrakt z wytwórnią Mercury Records. Wkrótce do zespołu dołączyli gitarzysta Jeff LaBar i perkusista Jim Drnec.
W 1986 roku wydali debiutancki album zatytułowany Night Songs. Po jego wydaniu Cinderella wyruszyła w trasę koncertową z zespołem Poison. Później grali także z Van Halen i Bon Jovi. Ich drugi album zatytułowany Long Cold Winter został wydany w 1988 roku. Zawierał on hit Don't Know What You Got (Till It's Gone), który dotarł do 12. miejsca amerykańskiego Billboardu. W 1990 roku zespół wydał swój trzeci studyjny album, Heartbreak Station. Wkrótce Fred Coury opuścił zespół i razem z wokalistą Ratt Stephenem Pearcym założył zespół Arcade. 

</doc>
<doc id="1002626" url="https://pl.wikipedia.org/wiki?curid=1002626" title="Corona 57">
Corona 57

Corona 57 – amerykański satelita rozpoznawczy. Był szesnastym statkiem serii Keyhole-4 "ARGON" tajnego programu CORONA. Jego zadaniem było wykonanie wywiadowczych zdjęć Ziemi. Misja skończyła się niepowodzeniem. Nie udało się przechwycić kapsuły powrotnej, która zatonęła w oceanie.

</doc>
<doc id="1002627" url="https://pl.wikipedia.org/wiki?curid=1002627" title="Nikt nie woła (film)">
Nikt nie woła (film)

Nikt nie woła – polski czarno-biały film fabularny z 1960 w reżyserii Kazimierza Kutza, luźna ekranizacja powieści Józefa Hena pod tym samym tytułem. Film przedstawia powojenną historię dezertera z podziemia niepodległościowego (Henryk Boukołowski), który próbuje się usadowić w poniemieckim mieście i przeżywa zauroczenie jedną z tamtejszych mieszkanek (Zofia Marcinkowska).
Dokonując poważnych zmian w powieści Hena, Kutz wraz z operatorem Jerzym Wójcikiem eksperymentował zarazem z formą, nadając filmowi malarskiej plastyczności. "Nikt nie woła" został początkowo odrzucony przez krytyków, lecz z czasem doczekał się miana jednego z najważniejszych dzieł reżysera oraz twórczej polemiki z filmem "Popiół i diament" (1958) Andrzeja Wajdy. Niekiedy "Nikt nie woła" porównywano do filmów Michelangela Antonioniego, wykazując prekursorski charakter utworu Kutza wobec filmów włoskiego reżysera.
Fabuła.
Tuż po II wojnie światowej do miasteczka na Ziemiach Odzyskanych przyjeżdżają repatrianci i ludzie, którzy chcą uciec przed swoją przeszłością. Młody Bożek należy do tej drugiej grupy; ciąży na nim tajemnica. Niedawny bojownik już nie chce zabijać. Szuka dla siebie miejsca w nowej, powojennej rzeczywistości, jednocześnie starając się zatrzeć za sobą ślady. Nie wykonał rozkazu organizacji podziemnej, tym samym wydając wyrok śmierci na siebie, bo rozkaz był sprzeczny z jego poczuciem sprawiedliwości – jak sam mówi: „Nie zabiłem czerwonego” – i uciekł z Warszawy do poniemieckiego miasta, teraz Zielna. Przyjechał na dachu przepełnionego pociągu. Ma tylko garnitur, płaszcz i plecak. Zajmuje stary dom nad rzeką, a urządziwszy sobie pokój, rozpoczyna pracę w wytwórni win. Ze wschodu przyjeżdża również młoda Lucyna, którą Bożek jest zauroczony. Jednak w międzyczasie próbuje nawiązać bliższą znajomość z Olgą, kierowniczką zakładu, w którym pracuje, oraz sentymentalną repatriantką zza Buga, Niurą. Przypadkowo okazuje się, że do miasteczka przyjechał również inny członek organizacji, Zygmunt. Bożek w końcu wraca do Lucyny i dochodzi między nimi do zbliżenia fizycznego. Bożek – wiedząc już, że organizacja podziemna jest na jego tropie – opuszcza pociągiem miasteczko. Przedtem jednak obiecuje Lucynie, że wróci, gdy będzie już bezpieczny.
Obsada.
"Źródło: filmpolski.pl"
Produkcja.
Kazimierz Kutz, przystępując do pracy nad realizacją "Nikt nie woła", oparł się na niewydanej powieści Józefa Hena pod tytułem "Nikt nie woła za oknem", której akcja toczyła się w wojennym Uzbekistanie. Ze względów cenzuralnych Hen przeniósł akcję scenariusza do powojennego miasteczka na Ziemiach Odzyskanych. Jako plener do kręcenia filmu wybrano Bystrzycę Kłodzką, nieodnawiane przez wieki miasteczko husyckie pełne zrujnowanych budowli o odrapanych ścianach. Wybór pleneru przesądził o estetyce filmu. Jak pisał Stanisław Ozimek, również „we wnętrzach Kutz stosuje, w odróżnieniu od Wajdy, Hasa lub Lenartowicza, ascetyczną niemal oszczędność, nieliczne rekwizyty używane są zawsze z określonym celem”. Odpowiedzialny za zdjęcia do "Nikt nie woła" Jerzy Wójcik uzasadniał przyjętą estetykę filmu następująco:
Wójcik podczas kręcenia zdjęć zdecydował się zastosować konwencję bliską malarstwu. Przykładowo, filmując pastwisko w deszczu, zbliżał kamerę do łąki, co tłumaczył następująco: „Zrobiłem tak, bo zauważyłem, że rozpylona w powietrzu woda, osiadając na listkach trawy, formuje krople i one pod swoim ciężarem spływają w dół, poruszając listki. To było poza myśleniem”. Kutz po latach twierdził, że nawiązywał pod względem swego stylu reżyserskiego do „filozofii literackiej Stendhala o krystalizacji uczuć i czasie miłości”. Reżyser poczytywał swoje dzieło jako „film o prawiczkach, o inicjacji w strasznych warunkach”, silnie polemizując przy tym z „hurrapatriotyczną” twórczością Andrzeja Wajdy.
W roli Lucyny wystąpiła Zofia Marcinkowska, która została przedtem usunięta z krakowskiej szkoły teatralnej za występ w filmie "Lunatycy" (1959) Bohdana Poręby. Marcinkowska wygrała konkurs na główną aktorkę z takimi osobami, jak Beata Tyszkiewicz i Elżbieta Czyżewska. Charakteryzatorka Halina Turant subtelnie dostosowywała twarz Marcinkowskiej do nastroju scen, uzyskując potrzebne efekty przez „podkreślanie albo tuszowanie pewnych nieregularności rysów, przez nakładanie na różne części twarzy odmiennych rodzajów szminki”, czego efektem w miarę akcji filmu stawała się przemiana niepozornej Lucyny w piękną dziewczynę. Marcinkowskiej jako odtwórca głównej roli partnerował młody wówczas aktor Henryk Boukołowski.
Jako plenery posłużyły następujące lokalizacje w Bystrzycy Kłodzkiej: most drogowy w ciągu ul. Kolejowej, ul. Sienna 11, ul. Podmiejska, Plac Wolności, Mały Rynek, ul. Floriańska 1, stacja kolejowa Bystrzyca Kłodzka Przedmieście.
Kutz próbował spuentować swój utwór pierwszą w dziejach polskiego kina sceną erotyczną, ukazującą nagie ciała bohaterów. Jednak cenzura ową scenę bezpowrotnie wycięła z filmu, co Kutz komentował następująco: „Pozbawione pointy, "Nikt nie woła" przypomina nagiego człowieka z zakrytymi lub wykastrowanymi genitaliami”.
Odbiór.
Recepcja krytyczna w chwili premiery.
W chwili premiery "Nikt nie woła" został bardzo negatywnie przyjęty przez recenzentów, skutecznie ograniczono też jego rozpowszechnianie; był dystrybuowany jedynie w dwóch kopiach i stopniowo zdejmowany z ekranów kin z powodu małej frekwencji. Biuro Polityczne KC PZPR zakazało również dystrybucji filmu Kutza za granicą.
Stanisław Janicki uznał film Kutza i Hena za „nieporozumienie”, a Czesław Michalski dostrzegał w nim przejaw „antyfilmu”, rozumianego jako „coś absolutnie przeciwnego wszelkim dotychczasowym konwencjom i regułom sztuki, którym film zawdzięcza swoją dzisiejszą rangę i bez których nigdy by nie wyszedł z jarmarcznej budy”. Zdaniem Stanisława Grzeleckiego "Nikt nie woła" to jest film, którego „odczytywanie w kategoriach dnia dzisiejszego [...] byłoby nieporozumieniem”. Aleksander Jackiewicz z rozczarowaniem przyjął film Kutza i Hena, twierdząc, że ten „nie skorzystał z wielkiej szansy stania się drugim "Popiołem i diamentem" [1958]”. Krzysztof Teodor Toeplitz poszedł nawet dalej, uznając "Nikt nie woła" za film „zatruty przez artyzm”.
Ocena po latach.
Dopiero po latach dzieło Kutza i Hena doczekało się przychylniejszych opinii, zyskując status filmu kultowego. Powszechnie odczytywano "Nikt nie woła" jako twórczą polemikę z "Popiołem i diamentem" Andrzeja Wajdy (Maciek Chełmicki, w przeciwieństwie do Bożka, wykonał rozkaz). Jan F. Lewandowski stwierdził, iż "Nikt nie woła" jest „studium młodzieńczej miłości, a raczej niedojrzałości uczuciowej”, określając je mianem „dzieła poetyckiej wrażliwości”. Tadeusz Lubelski ocenił "Nikt nie woła" jako „najoryginalniejszy film Kutza z tego okresu [szkoły polskiej]”. Zdaniem Adama Garbicza dzieło Kutza i Hena jest „świetnym operatorsko i montażowo wizerunkiem duchowym młodych ludzi [...], nie ustępującym formalnie pionierskim przedsięwzięciom Antonioniego”. Jan F. Lewandowski, chwaląc nastrojową muzykę Wojciecha Kilara oraz pracę operatorską Jerzego Wójcika, pisał: „Niezwykła sceneria wymarłego świata tworzy prawdę tego filmu o miłości niemożliwej, a niektóre ujęcia zachwycają swoim pięknem i wyrafinowaniem”.
Zdaniem Janusza Gazdy walory artystyczne filmu Kutza wynikają ze świadomego dystansu wobec głównego nurtu polskiej szkoły filmowej. Jak zauważał Gazda, reżyser "Nikt nie woła" „nie zajmował się mechanizmami politycznymi, układem sił, problemami świadomości politycznej, tropił wewnętrzne konflikty młodego chłopaka i młodej dziewczyny, żyjących jakby na marginesie wielkich wydarzeń”. Gazda uznawał "Nikt nie woła „"za najdonioślejszy film w biografii Kazimierza Kutza, a w dorobku polskiej kinematografii jeden z najbardziej znaczących, chociaż swego czasu niedoceniony”. Justyna Żelasko zaliczyła film Kutza w poczet inauguracyjnych dzieł polskiego modernizmu filmowego, odczytywanego jako opowieści „o jednostce, która […] straciła kontakt z otaczającym światem, o rozdźwięku między człowiekiem a jego zapleczem społecznym, historycznym, otaczającymi go ludźmi”. W tym sensie "Nikt nie woła" wykazuje znaczące podobieństwa do "Przygody" (1960) Michelangela Antonioniego. Kiedy film w końcu doczekał się rozpowszechniania podczas retrospektywy kina polskiego w Turynie w 1989, krytycy zagraniczni zgodnie porównywali utwór Kutza z Antonionim, co obrazuje cytowana przez Stanisława Zawiślińskiego wypowiedź recenzentów: „Kutz go [Antonioniego] wyprzedził, ale o tym nie wiedzieliśmy”.

</doc>
<doc id="1002638" url="https://pl.wikipedia.org/wiki?curid=1002638" title="Centrum Rojalistyczne Akcji Francuskiej">
Centrum Rojalistyczne Akcji Francuskiej

Centrum Rojalistyczne Akcji Francuskiej (fr. Centre royaliste d'Action Française, CRAF) – francuski ruch monarchistyczny działający od 1993 r.
Centrum powstało w 1993 r. Wywodzi się z powojennego ugrupowania politycznego Restauration Nationale. Grupa rozłamowa z RN pod przywództwem Hilaire'a de Crémiersa zdobyła sądownie prawo do używania nazwy Restauration Nationale, w związku z czym dotychczasowi działacze musieli przyjąć nową. Na czele Centrum stał do swojej śmierci w listopadzie 2007 r. Pierre Pujo, syn Maurice’a Pujo, jednego z głównych działaczy Action Française. 
Organizacja bazuje na jej tradycji, a zwłaszcza na doktrynie integralnego nacjonalizmu, stworzonej przez Charlesa Maurassa. Opowiada się za restauracją monarchii we Francji i występuje przeciwko Unii Europejskiej, zajmując pozycje suwerenistyczne. Z tego powodu aktywnie uczestniczy w takich organizacjach, jak l'Alliance pour la Souveraineté de la France, czy l'Entente souverainiste. 
Wydaje magazyn "Action Française 2000", kwartalnik studencki "Insurrection" pod redakcją Jérôme`a Besnarda i "Cahiers royalistes".

</doc>
<doc id="1002642" url="https://pl.wikipedia.org/wiki?curid=1002642" title="Zespół septyczny">
Zespół septyczny



</doc>
<doc id="1002644" url="https://pl.wikipedia.org/wiki?curid=1002644" title="Półśpiączka">
Półśpiączka



</doc>
<doc id="1002645" url="https://pl.wikipedia.org/wiki?curid=1002645" title="Księstwo Poznańskie">
Księstwo Poznańskie



</doc>
<doc id="1002648" url="https://pl.wikipedia.org/wiki?curid=1002648" title="Alessandro Serenelli">
Alessandro Serenelli

Alessandro Serenelli (ur. 2 czerwca 1882 w Paterno, zm. 6 maja 1970 w Maceracie) – włoski morderca, zabójca Marii Goretti. Po odbyciu kary więzienia został tercjarzem, a następnie zamieszkał w klasztorze kapucynów w Maceracie.
Życiorys.
Serenelli miał ośmioro rodzeństwa. W 1902 rodzina przeprowadziła się z Marchii do Lacjum, gdzie Alessandro poznał Marię Goretti. Zaczął on nagabywać dziewczynę, ale ta zawsze odmawiała. 5 lipca 1902, po ponownej odmowie, pchnął ją 14 razy nożem. Ofiara zmarła dzień później.
Sąd skazał Serenellego za zabójstwo na 30 lat więzienia. Uniknął on dożywocia, ponieważ według ówczesnego prawa włoskiego był młodociany.
Karę odbywał w latach 1903–1918. Był więźniem w Notto, gdzie pracował jako ogrodnik. W związku z amnestią po zwycięstwie Włoch w I wojnie światowej i jako nagrodę za dobre sprawowanie wyszedł trzy lata przed ustalonym terminem końca odbywania kary. 
Po opuszczeniu więzienia, gdzie doświadczył głębokiego żalu za swój czyn, w wigilię roku 1934 odwiedził matkę Marii, prosząc ją o przebaczenie. Następnie wstąpił do kapucynów w Maceracie. Przez resztę życia pracował w klasztorze. Zmarł 6 maja 1970.
Duchowej przemianie Alessandro Serenellego po zabójstwie Marii Goretti poświęcona jest powieść flamandzkiego pisarza Willema Putmana (posługującego się pseudonimem Jean du Parc) pt. "De hemel boven het moeras". Powieść została przełożona na język polski przez Zygmunta Bruskiego jako "Niebo nad moczarami", Warszawa 2002. W filmie dramatycznym "Maria Goretti" (reż. Giulio Base, 2003) w rolę Serenellego wcielił się Fabrizio Bucci.

</doc>
<doc id="1002650" url="https://pl.wikipedia.org/wiki?curid=1002650" title="POPPY 1">
POPPY 1

POPPY 1 – pierwszy zespół amerykańskich wojskowych satelitów wywiadowczych i technologicznych, wchodzących w skład odtajnionego w 2005 programu Poppy. Satelity zostały zbudowane przez Naval Research Laboratory, a odtajnienia dokonało amerykańskie Narodowe Biuro Rozpoznania, NRO.
W ramach pierwszego startu, 13 grudnia 1962 o 04:07 GMT z kosmodromu Vandenberg wystrzelono na orbitę statki:

</doc>
<doc id="1002658" url="https://pl.wikipedia.org/wiki?curid=1002658" title="Płyta wołyńsko-podolska">
Płyta wołyńsko-podolska

Płyta wołyńsko-podolska - geologiczna jednostka strukturalna, wydzielona w zachodniej części Ukrainy.
Jej fundament stanowią magmowe i metamorficzne skały archaiku i wczesnego proterozoiku, podzielone uskokami na niezależne bloki.
Strukturalnie wydziela się w niej monoklinalny skłon tarczy ukraińskiej i paleozoiczne obniżenie - syneklizę halicko-wołyńską, z podłożem krystalicznym na głębokości 7000 m.
Geomorfologicznie w granicach Płyty wydziela się Wyżynę Wołyńską, Wyżynę Podolską, Nizinę Poleską i pasmo wzgórz - Roztocze.

</doc>
<doc id="1002665" url="https://pl.wikipedia.org/wiki?curid=1002665" title="Lewon Paczadżjan">
Lewon Paczadżjan

Lewon Paczadżjan (orm. Լեւոն Պաչաջյան, ur. 20 września 1983 roku, w Erywaniu, Armenia) – piłkarz ormiański, występujący na pozycji pomocnika.
Reprezentacja.
Piłkarz w reprezentacji Armenii gra od 2004 roku. Wystąpił między innymi w meczach z Polską w eliminacjach do ME 2008.

</doc>
<doc id="1002666" url="https://pl.wikipedia.org/wiki?curid=1002666" title="FC Pjunik">
FC Pjunik



</doc>
<doc id="1002674" url="https://pl.wikipedia.org/wiki?curid=1002674" title="Roth">
Roth

Niemcy:
Osoby:
Inne:
Zobacz też:

</doc>
<doc id="1002675" url="https://pl.wikipedia.org/wiki?curid=1002675" title="Nizina Poleska">
Nizina Poleska



</doc>
<doc id="1002677" url="https://pl.wikipedia.org/wiki?curid=1002677" title="Sojusz Rojalistyczny">
Sojusz Rojalistyczny

Sojusz Rojalistyczny (fr. Alliance Royale) – francuskie monarchistyczne ugrupowanie polityczne istniejące od 2001.
Historia.
Sojusz został założony w 2001 przez Yves'a-Marie Adeline'a, który stał na jego czele do 2009. Obecnym prezesem AR jest Pierre Bernard. Funkcję sekretarza generalnego pełni Robert de Prévoisin. Zadaniem sojuszu jest wprowadzenie do francuskiej debaty publicznej tematu restauracji monarchii i przedstawienie Francuzom korzyści płynących z ustroju monarchicznego państwa. Ugrupowanie opowiada się przeciwko Unii Europejskiej, a za integracją państw narodowych. Sojusz ma przedstawicielstwa we wszystkich departamentach Francji. Wydaje pismo "Bulletin officiel de l'Alliance royale", redagowane przez Y. M. Adeline.
Sojusz jest członkiem Międzynarodowej Konferencji Monarchistycznej. Młodzieżówką partii są Młodzi Rojaliści (Jeunes Royalistes).
Wybory do Parlamentu Europejskiego 2004.
W 2004 AR zdobyła 5248 głosów, które stanowiły 0,031% ogólnej liczby oddanych głosów.
Wybory do Parlamentu Europejskiego 2009.
W 2009 rojaliści zdobyli 4244 głosów, to jest 0,025%. Najlepszy wynik indywidualny, czyli 1353 głosy, osiągnął Patrick Cosseron de Villenoisy, który kandydował na eurodeputowanego w okręgu stołecznym.
Linki zewnętrzne.
Oficjalna strona Sojuszu Rojalistycznego

</doc>
<doc id="1002681" url="https://pl.wikipedia.org/wiki?curid=1002681" title="Geologia regionalna">
Geologia regionalna

Geologia regionalna – dział geologii zajmujący się wiedzą o ogólnych rysach budowy geologicznej znacznych regionów Ziemi przedstawiana na tle ich ogólnej historii geologicznej.

</doc>
<doc id="1002682" url="https://pl.wikipedia.org/wiki?curid=1002682" title="Federata Shqiptare e Futbollit">
Federata Shqiptare e Futbollit

Federata Shqiptare e Futbollit – ogólnokrajowy związek sportowy działający na terenie Albanii, posiadający osobowość prawną, będący jedynym prawnym reprezentantem albańskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w stolicy kraju Tiranie. Związek powstał w 1930 roku, a od roku 1932 jest członkiem FIFA. Członkiem UEFA stał się w 1954 roku. Prezesem jest Armand Duka.

</doc>
<doc id="1002683" url="https://pl.wikipedia.org/wiki?curid=1002683" title="Górczyn (Śrem)">
Górczyn (Śrem)

Górczyn – osiedle domków jednorodzinnych w północno-wschodnim Śremie położone w pobliżu Warty. Na osiedlu znajduje się cmentarz staromiejski. Połączenie z centrum miasta umożliwiają autobusy komunikacji miejskiej (linie nr 5, 7, 11).

</doc>
<doc id="1002684" url="https://pl.wikipedia.org/wiki?curid=1002684" title="Barczatka koniczynówka">
Barczatka koniczynówka

Barczatka koniczynówka, kosmatka koniczynówka ("Lasiocampa trifolii") – gatunek motyla z rodziny barczatkowatych. Występuje w zachodniej i środkowej części Eurazji oraz w Afryce Północnej. Wahania liczebności, czasem pospolita.
Taksonomia.
Gatunek ten opisany został po raz pierwszy w 1775 roku przez Johanna N.C.M. Denisa i Ignaza Schiffermüllera pod nazwą "Bombyx trifolii". Jako miejsce typowe wskazano okolice Wiednia. W 1820 roku Jacob Hübner umieścił ten gatunek jako typowy nowego rodzaju "Pachygastria", współcześnie klasyfikowanego jako podrodzaj w obrębie rodzaju "Lasiocampa" lub traktowanego jako synonim tegoż.
W obrębie tego gatunku wyróżnia się trzy podgatunki:
Morfologia.
Motyl ten osiąga rozpiętość skrzydeł od 42 do 55 mm w przypadku samca oraz od 50 do 75 mm w przypadku samicy. Głowa ma stożkowate czoło. Ubarwienie skrzydeł wykazuje się zmiennością. Tło ich może być od szarobrunatnego do czerwonobrunatnego, a strzępina ma taką samą barwę jak ono. Na żyłce poprzecznej przedniego skrzydła widnieje biała plamka w ciemnej obwódce. Poza tym przednie skrzydło ma zwykle w części zewnętrznej białawą przepaskę, może ona być jednak słabo widoczna, a nawet całkiem zanikać. Tylne skrzydło jest jednobarwne. Odnóża przedniej pary mają kolec na wierzchołku goleni, a te tylnej pary mają na goleniach ostrogi.
Gąsienica charakteryzuje się silnym owłosieniem, którego brak jednak na łączeniach segmentów. Ubarwienie ma żółtobrunatne z ukośnymi paskami barwy żółtej po bokach segmentów od piątego wzwyż oraz czarnymi przepaskami poprzecznymi na łączeniach segmentów, zaopatrzonymi w żółtawe kropki, układające się w podłużne szeregi.
Biologia i ekologia.
Owad preferujący miejsca suche, jak suche łąki, przytorza, ugory, jasne zagajniki, wyrobiska, nasłonecznione i suche zbocza czy wrzosowiska. Gąsienice są polifagami. Wśród ich roślin żywicielskich wymienia się: bylice, dęby, jabłonie, janowce, karagany, komonice, koniczyny, kostrzewy (w tym kostrzewę owczą i kostrzewę poleską), lucerny, pieprzyce, siekiernice, sparcety, wilżyny, wrzos zwyczajny, wydmuchrzyce (w tym wydmuchrzycę piaskową), wyki (w tym wykę ptasią) oraz żarnowce i szczodrzeńce. Owady dorosłe nie pobierają pokarmu.
Wydaje jedno pokolenie rocznie. Loty motyli przypadają na okres od połowy lipca do końca października. Czas lotu samca przypada na godziny popołudniowe i wieczorne. Samice składają jaja wieczorem, rozrzucając je między rośliny. Motyle chętnie przylatują do sztucznych źródeł światła.
Zimują małe gąsienice lub jaja z wykształconymi wewnątrz gąsieniczkami. Gąsienice żerują w okresie od marca do czerwca. Gdy są już wyrośnięte konstruują na powierzchni gleby niewielkie kokony o jajowatym kształcie i jasnożółtej lub jasnobrązowej barwie. Poczwarki obserwuje się w lipcu i sierpniu.
Rozprzestrzenienie.
Gatunek palearktyczny. W Europie znany jest z Portugalii, Hiszpanii, Gibraltaru, Andory, Wielkiej Brytanii, Francji, Belgii, Luksemburgu, Holandii, Niemiec, Szwajcarii, Liechtensteinu, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej oraz europejskich części Rosji i Turcji. Występuje na licznych wyspach Morza Śródziemnego, w tym Balearach, Korsyce, Sardynii, Sycylii, Malcie, Cykladach i Krecie. W Afryce Północnej znany jest m.in. z Algierii. Z terenu Azji podawany jest z azjatyckiej części Turcji, Kazachstanu, Turkmenistanu oraz Iranu.

</doc>
<doc id="1002685" url="https://pl.wikipedia.org/wiki?curid=1002685" title="Geologia strukturalna">
Geologia strukturalna

Geologia strukturalna – dział tektoniki zajmujący się drobnymi i średnimi strukturami tektonicznymi, ich rozpoznawaniem, opisem, klasyfikacją, mechanizmami i bezpośrednimi przyczynami ich powstawania.

</doc>
<doc id="1002693" url="https://pl.wikipedia.org/wiki?curid=1002693" title="Formuła 1 Sezon 1972">
Formuła 1 Sezon 1972

Sezon 1972 Formuły 1 był 23. sezonem organizowanych przez FIA wyścigów Formuły 1. Rozpoczął się 23 stycznia 1972 i zakończył 8 października po dwunastu wyścigach.
Podsumowanie sezonu.
W 1972 roku Lotus ponownie skoncentrował się na podwoziu typu 72. Dzięki 25-letniemu brazylijskiemu kierowcy Émersonowi Fittipaldiemu Lotus zdobył mistrzostwo konstruktorów.

</doc>
<doc id="1002695" url="https://pl.wikipedia.org/wiki?curid=1002695" title="Legat papieski">
Legat papieski

Legat papieski – przedstawiciel Stolicy Apostolskiej, delegowany przez papieża w celu prowadzenia, kształtowania i kontroli polityki kościelnej w danym kraju. 
W średniowieczu legat papieski oprócz reprezentowania Stolicy Apostolskiej zajmował się przeciwdziałaniem herezji. Legatów nie ograniczała lokalna władza sądownicza - odpowiadali bezpośrednio przed papieżem. Każdy z nich posiadał wykształcenie pod względem teologii oraz zarówno prawa kanonicznego jak i cywilnego, dlatego stanowili silną linię obronną przeciwko zyskującej popularność w Europie herezji katarskiej.
W Polsce legaci papiescy oprócz prowadzonej działalności, wpływali na politykę państwową, niekoniecznie z korzyścią dla Polski. Po rozmowie z legatem Jan Długosz powiedział, że poprzedni legat, cyt. "sam zapalił wojnę, dla której stłumienia był przysłany" i Stolica Apostolska, cyt. " z jego działania więcej ohydy niż zaszczytu odniosła".
Na południu Francji początkowo, tj. w drugiej połowie XII w. działalność inkwizycyjna legatów powierzona została cystersom, którzy wędrowali głosząc naukę Kościoła i tocząc publiczne dysputy z heretykami. Ponieważ legaci cysterscy nie byli w stanie skutecznie przeciwdziałać rozprzestrzenianiu się ruchu katarskiego – często też padali ofiarami zamachów ze strony katarów – papieże zaczęli wyznaczać na legatów członków świeżo powstałego zakonu dominikanów.
Pierwszy legat papieski w Niemczech pojawił się w 1231 roku, dla wspomagania miejscowych biskupów w zwalczaniu heretyków.
Rodzaje legatów papieskich:
Współcześnie legaci pełnią papieskie poselstwo albo przy lokalnych Kościołach albo przy kościołach, państwach i rządach cywilnych. Gdy pełnią poselstwo tylko przy lokalnych Kościołach nazywają się "delegatami apostolskimi". Gdy do poselstwa o charakterze kościelnym i religijnym dochodzi funkcja utrzymywania kontaktów dyplomatycznych z państwami i rządami, wtedy legaci – zgodnie z protokołem dyplomatycznym – otrzymują nazwę nuncjuszy, pronuncjuszy lub internuncjuszy.

</doc>
<doc id="1002699" url="https://pl.wikipedia.org/wiki?curid=1002699" title="Operacja Burza">
Operacja Burza



</doc>
<doc id="1002702" url="https://pl.wikipedia.org/wiki?curid=1002702" title="Gnossiennes">
Gnossiennes

Gnossiennes – sześć utworów skomponowanych przez Erika Satie między 1890 a 1897 rokiem.
Opis utworów.
"Gnossiennes" są jednym z wielu przykładów tworzenia przez kompozytora słów, które miały oznaczać nowy rodzaj kompozycji. Satie często używał dla nazwania swoich utworów słów nieużywanych wcześniej do nazywania kompozycji muzycznych: np. słowo „ogive” (ostrołuk) oznaczające element architektoniczny zostało użyte przez Satiego do nazwania kompozycji "Ogives". Podobnie w przypadku "Vexations" czy "Croquis et agaceries". Autor, tworząc słowo „gnossienne”, prawdopodobnie zainspirował się słowem „gnoza” (podczas tworzenia "Gnossiennes" Satie był członkiem sekty gnostyckiej). Istnieją także teorie jakoby słowo „gnossienne” było związane z kreteńskim Knossos i z mitem o nici Ariadny.
Powstanie "Gnossiennes" zostało poprzedzone skomponowaniem "Trois Sarabandes" (1887) i "Trois Gymnopédies" (1888).

</doc>
<doc id="1002705" url="https://pl.wikipedia.org/wiki?curid=1002705" title="Flavio Roma">
Flavio Roma

Flavio Roma (ur. 21 czerwca 1974 roku w Rzymie) – były włoski piłkarz i reprezentant Włoch występujący na pozycji bramkarza.
Kariera klubowa.
Do czerwca 2012 roku zawodnik AC Milan. Od 24 Lipca Zawodnik AS Monaco.

</doc>
<doc id="1002707" url="https://pl.wikipedia.org/wiki?curid=1002707" title="Justus Roth">
Justus Roth

Justus Adolf Ludwig Roth (ur. 15 września 1818 w Hamburgu, zm. 1 kwietnia 1892) – geolog niemiecki.
Życiorys.
W mieście rodzinnym był aptekarzem (był tam właścicielem apteki w latach 1844-1848), następnie oddał się geologii i w 1867 został profesorem geologii w Uniwersytecie Berlińskim. 
Specjalizował się w krystalografii i wulkanologii, opracowywał mapy geologiczne Śląska. 
Ogłosił: 

</doc>
<doc id="1002709" url="https://pl.wikipedia.org/wiki?curid=1002709" title="EPSG">
EPSG



</doc>
<doc id="1002710" url="https://pl.wikipedia.org/wiki?curid=1002710" title="Charbel">
Charbel



</doc>
<doc id="1002711" url="https://pl.wikipedia.org/wiki?curid=1002711" title="Glikol dietylenowy">
Glikol dietylenowy

Glikol dietylenowy, DEG – organiczny związek chemiczny z grupy dioli. Jest drugim w szeregu homologicznym glikoli polietylenowych.
Otrzymywanie.
Glikol dietylenowy wytwarzany jest w wyniku reakcji hydratacji tlenku etylenu jako produkt uboczny (&lt;10%) podczas syntezy glikolu etylenowego (MEG): 
Po wydzieleniu go i oczyszczeniu w procesie rektyfikacji oferowany jest jako produkt handlowy o czystości przekraczającej 99%.
Zastosowania.
Związek ten jest stosowany do produkcji płynów zapobiegających zamarzaniu, jako surowiec do produkcji żywic poliestrowych, jako rozpuszczalnik w przemyśle, czynnik do osuszania gazów i stabilizacji wilgotności.
Właściwości.
Jest szkodliwy, może powodować uszkodzenie ośrodkowego układu nerwowego, płuc, oczu i skóry. Ma również działanie narkotyczne.

</doc>
<doc id="1002712" url="https://pl.wikipedia.org/wiki?curid=1002712" title="MPL Kraków Balice">
MPL Kraków Balice



</doc>
<doc id="1002713" url="https://pl.wikipedia.org/wiki?curid=1002713" title="Live After Death (album Homo Twist)">
Live After Death (album Homo Twist)

Live after death – dwupłytowy album zespołu Homo Twist, wydany w 2002 roku, będący zapisem utworów wykonanych podczas trasy koncertowej w 2000 roku.
Lista utworów.
Źródło.

</doc>
<doc id="1002714" url="https://pl.wikipedia.org/wiki?curid=1002714" title="Święty Charbel">
Święty Charbel



</doc>
<doc id="1002716" url="https://pl.wikipedia.org/wiki?curid=1002716" title="Formuła 1 Sezon 1973">
Formuła 1 Sezon 1973

Sezon 1973 Formuły 1 był 24. sezonem organizowanych przez FIA Wyścigów. Rozpoczął się 28 stycznia 1973 i zakończył 7 października po piętnastu wyścigach.

</doc>
<doc id="1002718" url="https://pl.wikipedia.org/wiki?curid=1002718" title="Bractwo Świętego Jana">
Bractwo Świętego Jana

Bractwo Świętego Jana ("ang. The Society of St. John") – nieistniejąca wspólnota księży i braci, założona przez członków Bractwa św. Piusa X w 1997 r. Celem działalności Bractwa św. Jana było pielęgnowanie klasycznego rytu mszy rzymskiej i odnowa formacji kapłańskiej.
Historia.
W 1997 roku ordynariusz diecezji Scranton, biskup James Timlin, zezwolił na założenie Bractwa św. Jana. Niedługo po tym pojawiły się pierwsze oskarżenia pod adresem czołowych przedstawicieli Bractwa św. Jana, jakoby w społeczności bractwa dochodziło do molestowania młodych chłopców. Biskup zadecydował o usunięciu z organizacji ks. Carlosa Urrutigoity, który oskarżany był o czyny lubieżne jeszcze podczas swojej działalności w FSSPX w Argentynie.
W listopadzie 2004 roku ówczesny ordynariusz diecezji, biskup Joseph F. Martino, zadecydował o rozwiązaniu Bractwa św. Jana.

</doc>
<doc id="1002721" url="https://pl.wikipedia.org/wiki?curid=1002721" title="Park Sielanka w Łodzi">
Park Sielanka w Łodzi

Park Sielanka - teren zielony w Łodzi znajdujący się na obszarze Nowego Rokicia, pomiędzy Kurakiem i Rokiciem (pomiędzy ulicą Pabianicką, Cieszkowskiego i Al. Jana Pawła II).
Opis.
Jest to niewielki park, ale znacznie bardziej uczęszczany niż leżący nieopodal Park Słowackiego. Autorzy książki "Parki Łodzi" (red. Jakub Mowszowicz, Łódź 1962) piszą iż park powstał jeszcze w XIX wieku i obejmuje dawny park przypałacowy Ferdynanda Königa oraz ogród wypoczynkowy "Sielanka". Znajdujący się tu pałac (ul. Pabianicka 49) jest przeznaczony na cele mieszkaniowe, zaś drugi pałac Königów (ul. Pabianicka 55) jest dawną siedzibą Hufca ZHP Łódź-Górna (obecnie ul. Kruczkowskiego 1b).
W parku znajdują się dwa płytkie zarybiane przez wędkarzy stawy. Stawy, zasilane wodą z wodociągów miejskich, zostały modernizowane w 1999 roku, kiedy to umocniono ich brzegi oraz oczyszczono dno. Ponadto w parku od strony Ronda Lotników Lwowskich, znajduje się wybudowany pod koniec lat 90. XX wieku plac zabaw, a także stoły do ping-ponga. W środkowej części usypana jest górka saneczkowa, a w południowo-zachodniej części usytuowane jest boisko do piłki nożnej. W parku żyją kaczki.

</doc>
<doc id="1002723" url="https://pl.wikipedia.org/wiki?curid=1002723" title="The Best of Both Worlds (singel)">
The Best of Both Worlds (singel)

Best of Both Worlds – pierwszy singiel Hannah Montany wydany w 2006 roku.
Utwór zajmował 1 miejsce na liście TOP 30 Radia Disney i wykorzystany został w czołówce serialu "Hannah Montana".

</doc>
<doc id="1002725" url="https://pl.wikipedia.org/wiki?curid=1002725" title="Margareta a României">
Margareta a României

Margareta a României (ur. 26 marca 1949 w Lozannie) – rumuńska politolożka, najstarsza córka byłego władcy Rumunii Michała I i jego żony, Anny Burbon-Parmeńskiej. W 2007 roku otrzymała od ojca tytuły „Księżniczki Korony Rumunii” i „Kustosza Korony Rumuńskiej”. W 2017 roku, po śmierci ojca, przejęła zwierzchnictwo nad Domem Królewskim Rumunii i jest pretendentką do zniesionego tronu Rumunii.
Życiorys.
Po swojej abdykacji Michał I osiedlił się na stałe w Lozannie, gdzie 26 marca 1949 roku urodziła się Małgorzata, jego najstarsza córka. Także tam na świat przyszły młodsze siostry księżniczki — Helena (ur. 1950) i Irena (ur. 1953). Ponieważ władze Szwajcarii nie zgodziły się, aby nosiły one tytuł „księżniczek Rumunii”, dwie najmłodsze córki władcy — Zofia (ur. 1957) i Maria (ur. 1964) — przyszły na świat poza granicami tego kraju.
Małgorzata została ochrzczona w wierze prawosławnej, a jej ojcem chrzestnym był książę Edynburga, Filip, natomiast matką chrzestną babka ze strony matki, księżna Danii Małgorzata.
Spędziła dzieciństwo w domach rodzinnych w Lozannie oraz w Ayot House, St Lawrence, w Hertfordshire w Anglii. Podczas wakacji ona i jej siostry znajdowały się pod opieką Heleny, królowej matki - w Villa Sparta we Włoszech oraz księżnej Małgorzaty i jej męża, księcia René Bourbona-Parmeńskiego w Kopenhadze. Wielokrotnie opowiadano im „fascynujące opowieści o ojczyźnie, której nie mogły odwiedzić”. 
W 1964 roku, wraz z pięcioma innymi księżniczkami, Margareta była druhną na ślubie księżniczki Anny-Marii z Danii z królem Konstantynem II w Grecji. 
Dopiero w 1990 roku Margareta miała okazję zobaczyć Rumunię, której tradycje były dotąd jej tylko przekazywane. Margareta opowiadała: „Gdy w roku 1990 wysiadłam z samolotu i po raz pierwszy w życiu postawiłam nogę na ojczystej ziemi, by towarzyszyć konwojowi humanitarnemu, przeżyłam nie lada wstrząs: znałam ulice, ale ich nie rozpoznawałam, rozumiałam sposób myślenia ludzi, ale pierwszy raz słyszałam, jak mówią”.
21 września 1996 roku księżniczka Margareta poślubiła (młodszego od niej o 11 lat), który od 31 grudnia 2007 roku nosi tytuł księcia Rumunii.
Następczyni tronu.
30 grudnia 2007 roku ojciec Margarety, były król Rumunii Michał I, ogłosił akt o nazwie „Fundamentalne prawa Rodziny Królewskiej Rumunii”, w którym uznał za spadkobierczynię praw do korony rumuńskiej swoją najstarszą córkę Małgorzatę. Nadał jej prawo do posługiwania się tytułem „Strażniczki Korony Rumuńskiej”. Dotychczasowe rumuńskie prawo sukcesyjne nie dopuszczało do dziedziczenia tronu przez kobiety, w razie restauracji monarchii konieczne więc będzie zniesienie prawa salickiego w zakresie dziedziczenia tronu. 
Natomiast zgodnie z ostatnim prawem sukcesyjnym obowiązującym przed zniesieniem monarchii rumuńskiej, następcą pretensji do tronu rumuńskiego, jest Karol Fryderyk, książę Hohenzollern, głowa rodu Hohenzollern-Sigmarinen (ur. 20 kwietnia 1952).

</doc>
<doc id="1002729" url="https://pl.wikipedia.org/wiki?curid=1002729" title="Szawanezi">
Szawanezi



</doc>
<doc id="1002732" url="https://pl.wikipedia.org/wiki?curid=1002732" title="Formuła 1 Sezon 1974">
Formuła 1 Sezon 1974

Sezon 1974 Formuły 1 był 25. sezonem organizowanych przez FIA wyścigów. Rozpoczął się 13 stycznia 1974 i zakończył 6 października po piętnastu wyścigach.

</doc>
<doc id="1002733" url="https://pl.wikipedia.org/wiki?curid=1002733" title="The Singles">
The Singles

Albumy muzyczne:
Albumy Depeche Mode:
Inne albumy muzyczne:
Zobacz też:

</doc>
<doc id="1002735" url="https://pl.wikipedia.org/wiki?curid=1002735" title="Rezerwat przyrody Zaskalskie-Bodnarówka">
Rezerwat przyrody Zaskalskie-Bodnarówka

Rezerwat przyrody Zaskalskie-Bodnarówka – krajobrazowy rezerwat przyrody w Małych Pieninach, na terenie gminy Szczawnica, w powiecie nowotarskim (województwo małopolskie). Ma powierzchnię 19,02 ha i utworzony został w 1961 w celu ochrony krajobrazu, lasu i cennych naskalnych i ciepłolubnych zespołów roślinności porastających wapienne skały i strome zbocza. Leży na gruntach Skarbu Państwa w zarządzie Nadleśnictwa Krościenko (leśnictwo Małe Pieniny).
Rezerwat znajduje się w dolinie Skalskiego Potoku uchodzącego do Grajcarka w Jaworkach, oraz na zboczach zalesionej góry Skalskie (789 m n.p.m.). Potok tworzy w niektórych miejscach głęboki wąwóz z odsłonięciami fliszu karpackiego. W lesie gniazduje rzadki ptak puchacz. W centrum Jaworek znajduje się drogowskaz kierujący do tego rezerwatu. Prowadzi do niego droga, nie jest to jednak szlak turystyczny i przejście przez rezerwat wymaga uzgodnienia z nadleśnictwem. Droga prowadzi przez pola uprawne Skalskie – nieistniejące już osiedle łemkowskiej wsi, obok wyciągu narciarskiego. Na skraju lasu wkraczamy w oryginalną bramę skalną utworzoną przez dwie duże skały; po prawej stronie jest to Dziurawa Skała, po lewej Czerwona Skała. W lesie powyżej Dziurawej Skały znajduje się jeszcze jedna, niewidoczna z drogi skała „Podyrgałyłska”. Dalej ścieżka prowadzi korytem potoku, jest rozjeżdżona przez pojazdy ściągające drzewo, zawalona wielkimi głazami i ciężka do przejścia. Z rzadkich w Polsce gatunków roślin stwierdzono występowanie dwulistnika muszego.
Rezerwat leży w granicach Południowomałopolskiego Obszaru Chronionego Krajobrazu, który stanowi w tym miejscu otulinę Popradzkiego Parku Krajobrazowego. Ponadto jest położony na terenie obszaru siedliskowego sieci Natura 2000 „Małe Pieniny” PLH120025.
Według obowiązującego planu ochrony ustanowionego w 2016 roku, obszar rezerwatu objęty jest ochroną czynną.

</doc>
<doc id="1002736" url="https://pl.wikipedia.org/wiki?curid=1002736" title="USS Hornet (CV-12)">
USS Hornet (CV-12)

USS Hornet (CV-12) - amerykański lotniskowiec, którego budowę rozpoczęto 9 września 1940 roku w Newport News Shipbuilding. Miał pierwotnie nosić nazwę USS Kearsarge. Swoją nazwę USS "Hornet" (CV-12) dostał po zatonięciu w czasie bitwy pod Santa Cruz okrętu "Hornet" (CV-8). Matką chrzestną została Annie Reid Knox, żona Sekretarza Marynarki USA, Franka Knoxa. Pierwszym dowódcą okrętu był Miles Rutherford Browning.
Wziął udział w 59 bitwach morskich, w tym w Bitwa w Zatoce Leyte, i operacji zatopienia pancernika "Yamato". Miał opinię szczęśliwego okrętu, nigdy nie został trafiony bombą ani w ataku kamikaze. Po wojnie brał między innymi udział w wojnie w Wietnamie oraz wyłowił z oceanu załogi statków kosmicznych Apollo 11 oraz Apollo 12. Został wycofany ze służby 26 czerwca 1970 roku.

</doc>
<doc id="1002737" url="https://pl.wikipedia.org/wiki?curid=1002737" title="Formuła 1 sezon 1971">
Formuła 1 sezon 1971



</doc>
<doc id="1002744" url="https://pl.wikipedia.org/wiki?curid=1002744" title="Trójkąt Reuleaux">
Trójkąt Reuleaux

Trójkąt Reuleaux – figura składająca się z łuków okręgów o środkach i końcach w wierzchołkach trójkąta równobocznego.
Jest to figura o stałej szerokości, czyli taka, w której odległość pomiędzy równoległymi prostymi podpierającymi (stycznymi) nie zależy od kierunku tych prostych. Pole powierzchni trójkąta wynosi formula_1
i jest najmniejsze spośród wszystkich figur o stałej szerokości równej formula_2

</doc>
<doc id="1002760" url="https://pl.wikipedia.org/wiki?curid=1002760" title="Nadsiarczan amonu">
Nadsiarczan amonu

Nadsiarczan amonu, (NH4)2S2O8 ("APS" – ang. "ammonium persulfate") – nieorganiczny związek chemiczny, sól amonowa kwasu nadsiarkowego.
Właściwości.
Nadsiarczan amonu jest białym, krystalicznym ciałem stałym. W temperaturze powyżej 120 °C rozkłada się, wydzielając ozon, amoniak oraz tlenki azotu i siarki. Jest dobrze rozpuszczalny w wodzie (620 g/l w 20 °C). Jego wodne roztwory mają odczyn kwasowy (pH roztworu 100 g APS/l wynosi 3,2). Ma silne właściwości utleniające. Jest inicjatorem wolnych rodników.
Zastosowanie.
Wraz z TEMED-em inicjuje reakcję polimeryzacji akrylamidu, wykorzystywaną m.in. w celu wytworzenia żelu poliakrylamidowego do elektroforezy (tzw. "PAGE"). Stosowany także w procesie wytrawiania płytek PCB. Jest też używany w przemyśle kosmetycznym oraz jako odczynnik laboratoryjny.

</doc>
<doc id="1002763" url="https://pl.wikipedia.org/wiki?curid=1002763" title="Strefa Teisseyre’a-Tornquista">
Strefa Teisseyre’a-Tornquista

Strefa Teisseyre’a-Tornquista (t. strefa T-T, strefa Tornquista-Teisseyre’a) – ciąg uskoków tektonicznych stanowiący wschodnią granicę strefy szwu transeuropejskiego oddzielającego platformę wschodnioeuropejską od struktur geologicznych Europy Zachodniej.
Charakterystyka.
Strefa Teisseyre’a-Tornquista ma szerokość ok. 100 km, jest przykryta osadami o miąższości od 8000 do 12000 m. Nie zostały one przewiercone żadnym otworem wiertniczym, a znamy ją tylko dzięki metodom geofizycznym. Wykazały one istnienie w tej strefie rozłamów o głębokości kilkudziesięciu, a nawet 100 km.
W strefie T-T następuje skokowa zmiana właściwości skał skorupy ziemskiej. Strefa T-T składa się z serii równoległych głębokich uskoków i rozłamów. Niektóre z nich sięgają powierzchni nieciągłości Mohorovičicia. Uskoki są głównie pionowe, niekiedy lekko nachylone na północny wschód.
Do niedawna strefą Teisseyre’a-Tornquista zwano cały szew transeuropejski, jednak badania ostatnich kilku lat doprowadziły do rozróżnienia między strefą T-T jako strukturą liniową – zachodnią krawędzią platformy wschodnioeuropejskiej a strefą szwu transeuropejskiego jako strukturą o charakterze pasmowym – połączeniem tej platformy z mniejszymi strukturami przyrosłymi do niej od zachodu.
Istnienie strefy odkrył polski geolog Wawrzyniec Teisseyre, a jego badania potwierdził Niemiec Alexander Tornquist. Od ich nazwisk pochodzi nazwa. Mimo nieporównywalnego wkładu w odkrycie i zbadanie strefy w zachodnich publikacjach nazwisko Polaka stawia się na drugim miejscu lub pomija.

</doc>
<doc id="1002772" url="https://pl.wikipedia.org/wiki?curid=1002772" title="Formuła 1 Sezon 1975">
Formuła 1 Sezon 1975

Sezon 1975 Formuły 1 był 26. sezonem organizowanych przez FIA wyścigów. Rozpoczął się 12 stycznia 1975 i zakończył się 3 października po czternastu wyścigach.

</doc>
<doc id="1002774" url="https://pl.wikipedia.org/wiki?curid=1002774" title="Podobieństwo częściowe">
Podobieństwo częściowe

Podobieństwo częściowe (ang. "partial similarity") jest szczególnym rodzajem podobieństwa, które jest spełnione jedynie częściowo. Zjawisko takie występuje np. kiedy zachowanie wartości wszystkich liczb podobieństwa, przy zmianie skali przeprowadzanego procesu, jest niemożliwe.
Przykład.
Problem podobieństwa częściowego występuje powszechnie przy projektowaniu statków. Aby modele (laboratoryjny i rzeczywisty) były sobie podobne, wartości wszystkich liczb podobieństwa muszą zostać zachowane. Liczbami kryterialnymi opisującymi zjawiska hydrodynamiczne, stosowanymi m.in. przy projektowaniu statków, są liczby Frouda:
oraz liczba Reynoldsa:
Jedynym parametrem, który można regulować przy zmianie skali w liczbie Frouda jest prędkość (nie da się regulować wartości przyspieszenia ziemskiego, a wymiar charakterystyczny jest narzucony przez skalę). W takiej sytuacji oznacza to, że żeby zachować wartość liczby Reynoldsa należy zmienić lepkość płynu (w tym wypadku wody). Jeżeli skala zostanie zwiększona dziesięciokrotnie, lepkość płynu musi wynosić około 3% lepkości wody. Spełnienie takiego warunku jest niemożliwe, ponieważ nie istnieje ciecz o tak niskiej lepkości.

</doc>
<doc id="1002775" url="https://pl.wikipedia.org/wiki?curid=1002775" title="Furcifer oustaleti">
Furcifer oustaleti



</doc>
<doc id="1002776" url="https://pl.wikipedia.org/wiki?curid=1002776" title="Brookesia minima">
Brookesia minima



</doc>
<doc id="1002778" url="https://pl.wikipedia.org/wiki?curid=1002778" title="Chamaeleo jacksonii">
Chamaeleo jacksonii



</doc>
<doc id="1002780" url="https://pl.wikipedia.org/wiki?curid=1002780" title="Potawatomi">
Potawatomi

Potawatomi (także "Pottawatomi" lub "Pottawatomie") – plemię północnoamerykańskich Indian zamieszkujące w przeszłości okolice górnej Missouri. Mówili językiem "potawatomi" należącym do rodziny języków algonkiańskich. Sami siebie nazywają czasem "Bodéwadmi" (Strażnicy Ognia) – określeniem nadanym im przez spokrewnione grupy Anishinabe. Pierwotnie nazywali się "Neshnabé" – wariantem słowa "Anishinabe".
Potawatomi byli częścią trwałego sojuszu z plemionami Odżibwejów i Ottawów, zwanego Radą Trzech Ognisk (ang. "Council of Three Fires"). W sojuszu tym – mającym stanowić przeciwwagę dla Ligi Irokezów – uważani byli za „najmłodszego brata”.
Znani Europejczykom od początków XVII wieku, uczestniczyli m.in. w wojnie o kolonie amerykańskie, powstaniu Tecumseha i brytyjsko-amerykańskiej wojnie 1812 roku.
Obecnie ich rozproszone grupy, uznawane przez władze federalne USA, zamieszkują m.in. stany Michigan, Indiana, Oklahoma, Wisconsin, Kansas, a także kanadyjską prowincję Ontario i przygraniczną wyspę Walpole na jeziorze St. Clair.

</doc>
<doc id="1002784" url="https://pl.wikipedia.org/wiki?curid=1002784" title="Dariusz Opolski">
Dariusz Opolski

Dariusz Opolski (ur. 23 września 1961 w Lublinie) – polski piłkarz, bramkarz, reprezentant kraju juniorów i młodzieżówki.
Wychowanek Motoru Lublin. Mając 19 lat zadebiutował w 1980 w Motorze, w którym bronił z dwuletnią przerwą na służbę wojskową, kiedy był zawodnikiem Legii Warszawa. W Motorze 292 mecze – drugi na liście klubowych rekordzistów, występował do 1996 roku. Pod koniec kariery występował jeszcze w Kamionce i w Lewarcie Lubartów.
W 1992 laureat organizowanego przez redakcję Sportu plebiscytu Złotych Butów.

</doc>
<doc id="1002785" url="https://pl.wikipedia.org/wiki?curid=1002785" title="Mistrzostwa Polski Programów Szachowych">
Mistrzostwa Polski Programów Szachowych

Mistrzostwa Polski Programów Szachowych – cykliczna impreza odbywająca się na Politechnice Łódzkiej od 2002 roku. Ma na celu skonfrontowanie polskich programów szachowych i wymianę doświadczeń między ich autorami.
Zwycięskie programy.
W latach 2007 i 2008 turnieje odbyły się w formule otwartej, dopuszczającej udział programów zagranicznych. W roku 2010 po raz pierwszy rozegrano dodatkowo mistrzostwa w blitzu.

</doc>
<doc id="1002786" url="https://pl.wikipedia.org/wiki?curid=1002786" title="Godfrey Kneller">
Godfrey Kneller

Sir Godfrey Kneller (ur. 8 sierpnia 1646 w Lubece, zm. 19 października 1723 w Londynie) – angielski malarz pochodzenia niemieckiego.
Przyszedł na świat jako Gottfried Kniller w Lubece. Jego ojciec, Zacharias Kniller (1611-1675) był lubeckim malarzem, a jego młodszy brat, Andreas Kneller, został potem kompozytorem. Gottfried i drugi brat, Johann Zacharias Kneller (1644-1702) poszli w ślady ojca.
Od 1674 Godfrey żył i tworzył w Anglii. Był nadwornym malarzem Karola II, Jakuba II, Wilhelma III i Jerzego I.
Pośród jego prac znajdują się serie "Piękności Dworu Hampton" i 48 portretów członków Partii Wigów (1702-1717, obecnie w Narodowej Galerii Portretu w Londynie).

</doc>
<doc id="1002787" url="https://pl.wikipedia.org/wiki?curid=1002787" title="Money flow">
Money flow

Money flow jest wskaźnikiem stosowanym w analizie technicznej. Tworzony jest poprzez pomnożenie ceny typowej i wolumenu.
Money flow index (MFI) jest oscylatorem liczonym na okresie N-dni, przyjmuje wartości od 0 do 100.
Jest liczony w następujący sposób. „Cena typowa” dla danego dnia jest średnią arytmetyczną z ceny maksymalnej, minimalnej i zamknięcia.
"Money flow" jest iloczynem „ceny typowej” i wolumenu.
Tworzone są następnie współczynniki money flow dla poszczególnych dni z okresu N-dni. „Pozytywny money flow” jest sumą "money flow" z dni, w których "cena typowa" była wyższa niż w dniu poprzednim, „negatywny” sumą z dni kiedy "cena typowa" była niższa.
Następnie tworzony jest MFI, który przyjmuje wartości od 0 do 100.
Może być policzony także tak:
Dla wartości MFI powyżej 80 rynek jest wykupiony, a dla wartości MFI poniżej 20 rynek jest wyprzedany.
Inne wskaźniki oparte na iloczynie ceny i wolumenu:

</doc>
<doc id="1002788" url="https://pl.wikipedia.org/wiki?curid=1002788" title="Exocyst">
Exocyst

Exocyst (egzocyst) - białkowy kompleks zbudowany z ośmiu heteromonomerów, zlokalizowany na błonie komórkowej i pełniący rolę w wiązaniu i wspomaganiu fuzji pęcherzyków sekrecyjnych z błoną.
Białka składowe exocystu, u ssaków i w drożdżach "Saccharomyces cerevisiae", to: Sec3p, Sec5p, Sec6p, Sec8p, Sec10p, Sec15p, Exo70p, i Exo84p (u ssaków białka te są znane pod nazwami, kolejno: EXOC1-8). Sam kompleks lokalizuje się na wewnętrznej stronie błony, w miejscach szczególnie intensywnego wzrostu komórki (w drożdżach szczyty pączków) i wzmożonej egzocytozy. Z podjednostek białkowych, Exo70p i Sec3p wyznaczają miejsca wiązania egzocystu na błonie (a więc przyszłe miejsca egzocytozy), gdy pozostałe składniki dostarczane są do tych miejsc już z pęcherzykami sekrecyjnymi, po czym wszystkie asocjują w gotowy kompleks. 
Osiem podjednostek egzocystu pełni różne funkcje. Te zlokalizowane przy błonie, bezpośrednio mocują do niej cały kompleks i lokalizują go w odpowiednim miejscu, najprawdopodobniej przez interakcję z GTPazami Rho, odpowiedzialnymi za kontrolę polaryzacji komórki i aktywności cytoszkieletu. Podjednostki zlokalizowane w środku kompleksu pełnią funkcję rdzenia kompleksu oraz pośredniczą w wiązaniu pęcherzyków i ich fuzji z błoną.

</doc>
<doc id="1002789" url="https://pl.wikipedia.org/wiki?curid=1002789" title="Warzyniec Maria Franciszek Rostworowski">
Warzyniec Maria Franciszek Rostworowski



</doc>
<doc id="1002790" url="https://pl.wikipedia.org/wiki?curid=1002790" title="Władcy Bar">
Władcy Bar



</doc>
<doc id="1002791" url="https://pl.wikipedia.org/wiki?curid=1002791" title="Formuła 1 Sezon 1976">
Formuła 1 Sezon 1976

Sezon 1976 Formuły 1 – 27. sezon wyścigów organizowanych przez FIA. Rozpoczął się 25 stycznia 1976, a zakończył 24 października po szesnastu wyścigach.

</doc>
<doc id="1002792" url="https://pl.wikipedia.org/wiki?curid=1002792" title="Egzocyst">
Egzocyst



</doc>
<doc id="1002793" url="https://pl.wikipedia.org/wiki?curid=1002793" title="Pottawatomi">
Pottawatomi



</doc>
<doc id="1002796" url="https://pl.wikipedia.org/wiki?curid=1002796" title="Czerwona Skałka">
Czerwona Skałka



</doc>
<doc id="1002799" url="https://pl.wikipedia.org/wiki?curid=1002799" title="Włodzimierz Romanow (1917–1992)">
Włodzimierz Romanow (1917–1992)

Włodzimierz Kiriłłowicz Romanow (ur. 17 sierpnia 1917 w Porvoo; zm. 8 kwietnia 1992 w Miami, Floryda) – wielki książę Rosji, głowa rosyjskiej rodziny carskiej i tytularny imperator Wszechrosji od 1938 roku do swojej śmierci.
Włodzimierz urodził się w Finlandii (ówczesnej części Imperium Rosyjskiego), jako jedyny syn wielkiego księcia Cyryla i Wiktorii Fiodorownej (z domu Wiktorii Melity Koburg). Był potomkiem m.in. cara Aleksandra II i królowej Wiktorii. Razem z rodzicami i rodzeństwem osiedlił się w Bretanii. W 1935 zmarła jego matka i został sam z ojcem. Obaj czuli się bardzo samotni, zwłaszcza po wyjeździe siostry Włodzimierza - Kiry, która wyszła za mąż za księcia Ludwika Ferdynanda Pruskiego, wnuka Wilhelma II.
Włodzimierz prowadził u boku ojca życie bezbarwne. Ojciec dogorywał na skutek gangreny i rozpaczliwie potrzebował obecności, aż zmarł w 1938. Po wielu miesiącach spędzonych w zupełnej samotności, po wybuchu II wojny światowej, Włodzimierz odmówił współpracy z narodowosocjalistycznym rządem i został przez to w 1944 zmuszony przez Niemców do opuszczenia Francji i wysłany do Niemiec. Pod koniec wojny, przewidując rychłe nadejście wojsk sowieckich, opuścił Niemcy i udał się do Hiszpanii na zaproszenie ciotki ze strony matki, księżniczki Beatrycze.
W Hiszpanii spotkał po raz drugi księżniczkę Leonidę de Bagration Muchranski, z gruzińskiego rodu królewskiego. Po raz pierwszy poznali się wcześniej w Paryżu. Każde z nich odczuwało tęsknotę za utraconą ojczyzną, oboje przeżyli dramat wygnania, a silną osobowością, przywiązaniem do wartości i poczuciem obowiązku Leonida przypominała wielkiemu księciu matkę. W roku 1948 postanowili się pobrać, a pięć lat później na świat przyszła ich córka:
Po upadku komunizmu, Włodzimierz i Leonida od razu wrócili do Rosji, kraju, który wielki książę znał jedynie z opowiadań rodziców. Dla siedemdziesięcioletniego wówczas człowieka, było to zbyt silne przeżycie i Włodzimierz umarł 21 kwietnia 1992, zaledwie kilka tygodni po wizycie w Petersburgu.

</doc>
<doc id="1002802" url="https://pl.wikipedia.org/wiki?curid=1002802" title="Kornajowska Skała">
Kornajowska Skała



</doc>
<doc id="1002811" url="https://pl.wikipedia.org/wiki?curid=1002811" title="Czeski Związek Wojskowy">
Czeski Związek Wojskowy

Czeski Związek Wojskowy (czes. Český svaz válečníků, ČSV) – czeska kolaboracyjna organizacja paramilitarna w Protektoracie Czech i Moraw podczas II wojny światowej.
Związek powstał w 1941 r. z inicjatywy płk żandarmerii Oto Bláhy (wkrótce awansowanego do stopnia generała). Posiadał on kontakty z Gestapo i innymi niemieckimi służbami bezpieczeństwa. Już 4 kwietnia 1941 r. zgłosił protektorowi chęć udziału swojej organizacji w walce o nową Europę. Członkowie Związku rekrutowali się głównie z byłych żołnierzy Korpusu Czechosłowackiego, walczącego w latach 1918-1920 na Syberii z bolszewikami. Organizacja liczyła ponad 7,7 tys. członków. W rzeczywistości nie przejawiali oni ochoty walki wraz z Niemcami na froncie wschodnim. Wielu z nich miało poglądy demokratyczne i antyniemieckie. W 1943 r. do ČSB przyłączył się były gen. dyw. Robert Rychtrmoc, który opowiadał się za utworzeniem czeskiej armii w ramach niemieckich sił zbrojnych. Jednym z głównych ideologów ČSB był mjr Gustav Mohapl. Związek współpracował z Narodowym Zjednoczeniem.
Po wojnie O. Bláha i R. Rychtrmoc zostali aresztowani i skazani w 1946 r. na karę śmierci za kolaborację z Niemcami, a G. Mohapl na 25 lata więzienia.

</doc>
<doc id="1002817" url="https://pl.wikipedia.org/wiki?curid=1002817" title="Formuła 1 Sezon 1977">
Formuła 1 Sezon 1977

Sezon 1977 Formuły 1 był 28. sezonem organizowanych przez FIA wyścigów. Rozpoczął się 9 stycznia 1977 i zakończył się 23 października po siedemnastu wyścigach.

</doc>
<doc id="1002819" url="https://pl.wikipedia.org/wiki?curid=1002819" title="With His Hot and Blue Guitar">
With His Hot and Blue Guitar

With His Hot and Blue Guitar – pierwszy album muzyka country Johnny’ego Casha, wydany 10 października 1957. Album zawiera cztery z jego najpopularniejszych singli: "I Walk the Line", "Cry Cry Cry", "So Doggone Lonesome" i "Folsom Prison Blues". Płyta została ponownie wydana 23 lipca 2002 przez wytwórnię Varese Vintage jako rozszerzone wydanie zawierające pięć dodatkowych piosenek (trzy będące alternatywnymi wersjami piosenek już obecnych na oryginalnej płycie).
Notowania na listach muzycznych.
Single – Billboard (Ameryka Północna)

</doc>
<doc id="1002822" url="https://pl.wikipedia.org/wiki?curid=1002822" title="Frank Rost">
Frank Rost

Frank Rost (ur. 30 czerwca 1973 w Karl-Marx-Stadt) – niemiecki piłkarz, występował na pozycji bramkarza.
Kariera klubowa.
Rost pochodzi z miasta Karl-Marx-Stadt, obecnie zwanym Chemnitz. Karierę piłkarską rozpoczął jednak w Lipsku w tamtejszym klubie Lokomotive, ale mając 9 lat podjął treningi w Chemie Böhlen. Jako 13-latek powrócił do Lokomotywy, a następnie przez krótki okres był zawodnikiem amatorskiej drużyny 1. FC Markkleeberg.
W 1992 roku, po zjednoczeniu Niemiec, Rost przeniósł się na zachód i został piłkarzem Werderu Brema. W kolejnych latach pozostawał w cieniu Olivera Recka. W 1993 roku nie rozgrywając żadnego meczu został mistrzem Niemiec, a rok później będąc w podobnej sytuacji zdobywcą Pucharu Niemiec. W Bundeslidze zadebiutował dopiero w sezonie 1995/1996, a fakt ten miał miejsce 11 sierpnia 1995 w zremisowanym 1:1 spotkaniu z Fortuną Düsseldorf. Wystąpił wówczas w 14 ligowych spotkaniach na skutek kontuzji Recka. W kolejnych dwóch sezonach tylko 2 razy pojawiał się na boiskach Bundesligi, a Werder plasował się w środku tabeli. Latem 1998 Reck odszedł do FC Schalke 04 i Frank stał się pierwszym bramkarzem klubu z Weserstadion. Wywalczył wówczas swój drugi w karierze puchar kraju. W 2000 roku awansował do jego finału, ale Werder uległ Bayernowi Monachium 0:3. Natomiast w sezonie 2001/2002 w spotkaniu z Hansą Rostock (4:3) zdobył w 90. minucie zwycięskiego gola dla swojego klubu stając się tym samym drugim bramkarzem po Jensie Lehmannie, który strzelił w Bundeslidze bramkę z gry. Przez 10 lat pobytu w Werderze rozegrał 147 ligowych meczów.
Latem 2002 Rost odszedł z Werderu i podpisał kontrakt z FC Schalke 04. Kosztował 6,5 miliona euro. Tam spotkał swojego dawnego kolegę z Bremy, Olivera Recka. Tym razem to jednak Frank został pierwszym bramkarzem klubu. Swój pierwszy ligowy mecz w barwach Schalke rozegrał 10 sierpnia, a klub z Gelsenkirchen pokonał VfL Wolfsburg 1:0. W pierwszych 2 sezonach nie odnosił z Schalke większych sukcesów, ale w sezonie 2004/2005 najpierw wywalczył wicemistrzostwo Niemiec, a następnie wystąpił w finale krajowego pucharu (Schalke przegrało 1:2 z Bayernem). W sezonie 2005/2006 zagrał w fazie grupowej Ligi Mistrzów oraz zajął 4. miejsce w Bundeslidze. Zdobył też Puchar Ligi Niemieckiej. W Schalke spędził także rundę jesienną sezonu 2006/2007, jednak po dobrym początku przegrał rywalizację z młodym golkiperem drużyny, Manuelem Neuerem.
Zimą 2007 Rost zdecydował się odejść z klubu i za milion euro trafił do walczącego o utrzymanie Hamburger SV. Wygrał rywalizację ze Stefanem Wächterem oraz Saschą Kirschsteinem i stał się pierwszym bramkarzem. Pomógł HSV w utrzymaniu i na koniec sezonu zajął z tym zespołem 7. pozycję.
Kariera reprezentacyjna.
W reprezentacji Niemiec Rost zadebiutował 27 marca 2002 roku w wygranym 4:2 towarzyskim meczu z USA. W 2003 roku zaliczył jeszcze trzy występy w kadrze, w tym jeden w eliminacjach do Euro 2004, gdy w 46. minucie meczu z Wyspami Owczymi (2:0) zmienił Olivera Kahna.

</doc>
<doc id="1002823" url="https://pl.wikipedia.org/wiki?curid=1002823" title="Concerts Spirituels">
Concerts Spirituels



</doc>
<doc id="1002829" url="https://pl.wikipedia.org/wiki?curid=1002829" title="Formuła 1 Sezon 1978">
Formuła 1 Sezon 1978

Sezon 1978 Formuły 1 był 29. sezonem organizowanych przez FIA wyścigów. Rozpoczął się 15 stycznia 1978 i zakończył się 8 października po szesnastu wyścigach.

</doc>
<doc id="1002831" url="https://pl.wikipedia.org/wiki?curid=1002831" title="Stanislav Šesták">
Stanislav Šesták

Stanislav Šesták (ur. 16 grudnia 1982 w Demjacie) – słowacki piłkarz występujący na pozycji napastnika.
Życiorys.
Swoją profesjonalną karierę piłkarską zaczynał w Tatranie Preszów. W przerwie zimowej sezonu 2001/2002 po utalentowanego napastnika zgłosił się Slovan Bratislava i z Šestákiem w składzie wywalczył wicemistrzostwo Słowacji. Piłkarz grał na tyle dobrze, że zapracował na transfer do MŠK Žiliny. Już w pierwszym sezonie gry w Žilinie Šesták sięgnął po tytuł mistrza kraju. Sezon później nie udało się obronić tytułu mistrzowskiego, a piłkarzy MŠK wyprzedziła tylko Artmedia Petržalka. Na krajowy tron udało się powrócić dopiero w sezonie 2006/2007, a Šesták z 15 trafieniami został wicekrólem strzelców. O jedną bramkę więcej strzelił snajper Artmedii, Tomáš Oravec. Na sezon 2007/2008 Šesták został sprowadzony do niemieckiego VfL Bochum, z zadaniem zastąpienia króla strzelców Teofanisa Gekasa. Suma odstępnego wynosiła 750.000 €. W sezonie 2010/2011 był z Bochum wypożyczony do tureckiego MKE Ankaragücü, a w 2011 roku został sprzedany do Bursasporu. W czerwcu 2014 roku powrócił do VfL Bochum. W sezonie 2015/2016 grał w Ferencvárosi, z którym został mistrzem Węgier. W 2017 przeszedł do FK Poprad.
Šesták jest byłym reprezentantem Słowacji. W kadrze narodowej debiutował 18 kwietnia 2004, podczas wygranego 3:1 meczu z Luksemburgiem. 15 października 2008 strzelił 2 bramki w meczu Słowacja – Polska rozgrywanym w ramach el. MŚ 2010 w Bratysławie. W 2010 roku zagrał na Mistrzostwach Świata w RPA, a w 2016 na Euro 2016.

</doc>
<doc id="1002835" url="https://pl.wikipedia.org/wiki?curid=1002835" title="Elendili">
Elendili



</doc>
<doc id="1002837" url="https://pl.wikipedia.org/wiki?curid=1002837" title="Wierni">
Wierni



</doc>
<doc id="1002839" url="https://pl.wikipedia.org/wiki?curid=1002839" title="Chamaeleo chamaeleon">
Chamaeleo chamaeleon



</doc>
<doc id="1002841" url="https://pl.wikipedia.org/wiki?curid=1002841" title="Chamaeleo montium">
Chamaeleo montium



</doc>
<doc id="1002844" url="https://pl.wikipedia.org/wiki?curid=1002844" title="Chamaeleo calyptratus">
Chamaeleo calyptratus



</doc>
<doc id="1002849" url="https://pl.wikipedia.org/wiki?curid=1002849" title="Szczecinek Chyże">
Szczecinek Chyże

Szczecinek Chyże – przystanek osobowy w Szczecinku. Położony jest w północnej części miasta, w pobliżu rzeki Niezdobnej. Przebiega przez niego jednotorowa, zelektryfikowana linia kolejowa Kołobrzeg – Szczecinek. Na stacji zatrzymują się wyłącznie pociągi osobowe.
W roku 2017 stacja obsługiwała 100–149 pasażerów na dobę.

</doc>
<doc id="1002852" url="https://pl.wikipedia.org/wiki?curid=1002852" title="Fundacja Kultury i Dziedzictwa Ormian Polskich">
Fundacja Kultury i Dziedzictwa Ormian Polskich

Fundacja Kultury i Dziedzictwa Ormian Polskich została powołana 7 kwietnia 2006 roku dekretem ordynariusza Kościoła katolickiego obrządku ormiańskiego w Polsce, kardynała Józefa Glempa. Siedzibą Fundacji jest Warszawa.
Myślą przewodnią Fundacji jest to, że "Ormianie zawsze byli i są ważną częścią historii i kultury Polski". Fundacji przekazano pod opiekę między innymi księgozbiór starodruków, ornaty, obrazy i naczynia liturgiczne uratowane z kościołów ormiańskich na dawnych Kresach Rzeczypospolitej. Zbiory te Fundacja kataloguje, digitalizuje i konserwuje, gromadzi również inne armenika polskie. 
Fundacja zajmuje się też szerzeniem wiedzy o Ormianach polskich, promocją ormiańskiej historii i kultury. Działania te wspierane są ze środków Ministerstwa Administracji i Cyfryzacji oraz Ministerstwa Kultury i Dziedzictwa Narodowego.
Archiwum Polskich Ormian.
W skład Archiwum Polskich Ormian wchodzi ponad 3600 obiektów, w większości pochodzących z terenów Kresów Wschodnich. Na zasób składają się: księgi rękopiśmienne 87 w tym 52 w języku ormiańskim, starodruki, książki wydane po 1800 roku, materiały rękopiśmienne, księgi metrykalne (45 poz.), czasopisma, stare fotografie (ponad 1500), dokumenty, szaty i naczynia liturgiczne, obrazy, pamiątki. Zbiór starodruków obejmuje łącznie: 380 woluminów, w tym druki z XVI wieku,  z XVII wieku, 39 uszkodzonych woluminów. Zbiór dokumentów obejmuje 465 teczek i dotyczy różnych aspektów życia społecznego Ormian na Kresach Wschodnich.  
Na stronie internetowej Wirtualnego Archiwum Polskich Ormian zaprezentowane są zdigitalizowane materiały. Udostępniona jest tu spuścizna arcybiskupa Józefa Teodorowicza (w tym m.in. korespondencja, notatki), akta urzędów parafialnych parafii Stanisławów i Tyśmienica, księgi metrykalne m.in. z Kut, rękopisy (w tym skan strony z Ewangeliarza ze Skwery z końca XII wieku), fragmenty starodruków, czasopisma (w tym głównie „Posłaniec św. Grzegorza” z dwudziestolecia międzywojennego), archiwalne fotografie (m.in. spuścizna księdza D. Kajetanowicza i S. Donigiewicza).

</doc>
<doc id="1002854" url="https://pl.wikipedia.org/wiki?curid=1002854" title="Czarnobór (przystanek kolejowy)">
Czarnobór (przystanek kolejowy)

Czarnobór(Szczecinek- Las Miejski) – przystanek osobowy w Szczecinku. Położona jest na wschodnich peryferiach miasta, w pobliżu Jeziora Leśnego. Przebiega przez nią jednotorowa (dawniej był drugi tor, lecz w roku 1991 został rozebrany), linia kolejowa Runowo Pomorskie – Chojnice. Na stacji zatrzymują się wyłącznie pociągi osobowe.
W roku 2017 przystanek obsługiwał 0–9 pasażerów na dobę.

</doc>
<doc id="1002864" url="https://pl.wikipedia.org/wiki?curid=1002864" title="Styx">
Styx

Styx – amerykańska grupa rockowa popularna w latach 70 i 80. Wylansowała takie przeboje jak: „Boat On The River”, „Come Sail Away,” „Babe,” „Lady,” „Mr. Roboto,” i „Renegade”. W swojej kolekcji posiada trzy potrójnie platynowe albumy, jeden podwójnie platynowy, dwa platynowe i siedem złotych. Założona w 1970 w Chicago. Obecnie zespół tworzą: Tommy Shaw (wokalista i gitarzysta), James „J.Y.” Young (wokalista i gitarzysta), Todd Sucherman (perkusista), Lawrence Gowan (wokalista i klawiszowiec), Ricky Phillips (basista i wokalista) i Chuck Panozzo (basista). Grupa wydała 15 albumów studyjnych.

</doc>
<doc id="1002867" url="https://pl.wikipedia.org/wiki?curid=1002867" title="Marius Tresor">
Marius Tresor



</doc>
<doc id="1002868" url="https://pl.wikipedia.org/wiki?curid=1002868" title="Ashley Jensen">
Ashley Jensen

Ashley Samantha Jensen (ur. 11 sierpnia 1969 w Annan) – szkocka aktorka. Występowała w serialach w "Brzydula Betty" oraz "Statyści".
W styczniu 2007 roku wyszła za Terence’a Beesleya. Jest właścicielką posiadłości w Umbrii we Włoszech.

</doc>
<doc id="1002876" url="https://pl.wikipedia.org/wiki?curid=1002876" title="Zadole (województwo łódzkie)">
Zadole (województwo łódzkie)

Zadole – wieś w Polsce położona w województwie łódzkim, w powiecie wieluńskim, w gminie Skomlin. Miejscowość wchodzi w skład sołectwa Bojanów.
W latach 1975–1998 miejscowość administracyjnie należała do województwa sieradzkiego.

</doc>
<doc id="1002877" url="https://pl.wikipedia.org/wiki?curid=1002877" title="Zadole">
Zadole



</doc>
<doc id="1002891" url="https://pl.wikipedia.org/wiki?curid=1002891" title="André Sá">
André Sá

André Rezende Sá (ur. 6 maja 1977 w Belo Horizonte) – brazylijski tenisista, reprezentant w Pucharze Davisa, olimpijczyk.
Kariera tenisowa.
Karierę tenisową rozpoczął w 1996 roku, a zakończył w marcu 2018.
W grze pojedynczej pierwsze sukcesy zaczął odnosić w 1997 roku dochodząc do finału zawodów kategorii ATP Challenger Tour w rodzinnym Belo Horizonte. Debiutował również w głównym cyklu rozgrywek ATP World Tour, dochodząc do ćwierćfinału turnieju w Meksyku. W 1998 roku wygrał trzy imprezy ATP Challenger Tour – w lutym w Ho Chi Minh, w marcu w Salinas i na początku czerwca w Gramado. Również trzy turnieje w turniejach tej rangi wygrał w 1999 roku – we wrześniu w Austin oraz na początku października w Tulsii i Dallas. W 2001 roku Brazylijczyk triumfował w dwóch challengerach – w kwietniu w Calabasas, a w maju w Salvadorze. Kolejne dwa zwycięstwa odniósł w roku 2004 – w lipcu zwyciężył w São Paulo, a pod koniec września w College Station. Ostatni triumf ATP Challenger Tour odniósł w lipcu roku 2005 roku w Campos do Jordão. Najwyżej sklasyfikowany w rankingu singlistów Sá był na 55. miejscu w sierpniu 2002 roku.
W grze podwójnej pierwsze zwycięstwo w turniejach rangi ATP World Tour Sá osiągnął w sezonie 2001 w Hongkongu, grając w parze z Niemcem Karstenem Braaschem, a pokonując w finale czeski debel Petr Luxa-Radek Štěpánek. Łącznie w rozgrywkach z cyklu ATP World Tour Brazylijczyk zwyciężał w jedenastu turniejach z trzydziestu rozegranych finałów. Najwyższą pozycję w zestawieniu deblistów osiągnął w lutym 2009 roku – nr 17.
Jako reprezentant Brazylii debiutował w Pucharze Davisa w 1997 roku, mając udział w zwycięstwie nad Nową Zelandią. Rok później był razem z reprezentacją w półfinale Pucharu Davisa. W singlu jego bilans wynosi 4 zwycięstwa i 4 porażki, w deblu, 10 zwycięstw i 6 porażek.
W 2004, 2008, 2012 i 2016 roku grał w konkurencji gry podwójnej na igrzyskach olimpijskich. Najdalej awansował do 2 rundy, podczas turnieju w Atenach (2004), Pekinie (2008) i Rio de Janeiro (2016).
W 1999 roku Sá zdobył mistrzostwo igrzysk panamerykańskich w Winnipeg w deblu, mając za partnera Paulo Taichera.

</doc>
<doc id="1002892" url="https://pl.wikipedia.org/wiki?curid=1002892" title="Andre Sa">
Andre Sa



</doc>
<doc id="1002893" url="https://pl.wikipedia.org/wiki?curid=1002893" title="Damien Sargue">
Damien Sargue

Damien Sargue (ur. jako "Damien Gras" 26 czerwca 1981 w Caen) – francuski piosenkarz i aktor musicalowy.
Życiorys.
Damien Sargue urodził się 26 czerwca 1981 roku w Caen. Po rozwodzie rodziców wraz z matką przeprowadził się do jej brata Juliena w Normandii. Gdy miał 8 lat marzył o trenowaniu judo, jednak matka zapisała go do Szkoły Przedstawień Rozrywkowych (fr. "l'École des variétés") w Caen. Podczas uczęszczania do szkoły po początkowym rozczarowaniu odkrył w sobie pasję do muzyki, śpiewu i tańca.
W 1991 roku, jako dziesięciolatek wziął udział w telewizyjnym konkursie "Les Numéros 1 de Demain" prowadzonym przez Jeana-Pierre’a Foucaulta jako część programu "Sacrée Soirée". W konkursie tym wykonywał autorską piosenkę „Emmène-moi”, której tekst poruszał temat adopcji. Ostatecznie odniósł w nim zwycięstwo. Kilka tygodni po finale konkursu wytwórnia Baxter zaproponowała mu wydanie singla z piosenką „Emmène-moi”. Artysta wydał singla pod pseudonimem "Damien Danza". Po tym wydarzeniu mając na uwadze zdanie rodziców skupił się na nauce, zaś podczas dni wolnych od szkoły brał udział w konkursach piosenki odbywających się na terenie całej Francji.
W 1997 roku Damien Sargue wziął udział w Festiwalu Piosenki Francuskiej w Cannes, który wygrał w kategorii debiutów. Po kilku miesiącach dołączył do obsady powstającego wtedy musicalu "Notre-Dame de Paris", w którym dano mu rolę rzeźbiarza. Rolę tę ostatecznie usunięto ze scenariusza, a Damienowi zaproponowano funkcję dublera Brunona Pelletiera (Gringoire) i Patricka Fioriego (Phoebus). Na scenie zadebiutował 25 października 1998 roku. Musical cieszył się dużym zainteresowaniem publiczności, w związku z czym wystawiono go ponad 80 razy na deskach teatrów we Francji, Belgii i Kanadzie. Podczas jednego z występów został zauważony przez Gerarda Presgurvica, który zaproponował mu rolę Romea w mającym premierę w 2001 roku musicalu "Roméo et Juliette, de la Haine à l’Amour". Musical był bardzo popularny zarówno we Francji, jak i na całym świecie. Ze względu na zmęczenie częstymi występami Damien Sargue postanowił zrezygnować z grania w musicalu - ostatni raz pojawił się na scenie w czerwcu 2002 roku w Genewie.
Pod koniec 2002 roku zaczął pracę nad solowym albumem. Do współpracy zaprosił znanych francuskich muzyków, w tym m.in. Calogera i Souchona. W drugiej połowie 2003 zaprezentował singel „Quelque chose pour quelqu’un”, a w 2004 – dwa kolejne: „Merci” i „Elle vient quand elle vient”. Również w 2004 zagrał kilka koncertów i wziął udział w kilku programach telewizyjnych i radiowych, by następnie odsunąć się z życia publicznego. W 2005 użyczył głosu Raulowi w drugiej francuskojęzycznej wersji filmu Joela Schumachera "Upiór w operze".
Pod koniec 2006 roku, za namową Gerarda Presgurvica wyruszył do Seulu, by wraz z nową obsadą wziąć udział w przygotowaniach do nowej wersji musicalu "Romeo et Juliette". 20 stycznia 2007 roku wystąpił podczas premierowego spektaklu, wystawionego na deskach Sejong Center for the Performing Arts.
23 marca 2007 roku w Korei Południowej i na Tajwanie wydał swój debiutancki album studyjny, zatytułowany po prostu "Damien Sargue". 
W 2010 roku Damien Sargue powrócił na teatralne deski za sprawą występów w musicalu "Roméo et Juliette, les enfants de Vérone".
Od 28 września do 12 października 2013 roku brał udział w czwartej edycji programu "Danse avec les stars", będącym francuską wersją formatu "Dancing with the Stars". Jego partnerką taneczną była Candice Pascal, z którą odpadł w trzecim odcinku, zajmując dziewiąte miejsce. W 2013 roku wziął ponadto udział w nagraniach do albumu kompilacyjnego zatytułowanego "Forever Gentleman".
W 2014 roku uczestniczył w nagraniach do albumu kompilacyjnego pod tytułem "Latin Lovers", zawierającego piosenki w języku francuskim, angielskim, hiszpańskim, portugalskim i włoskim. Album trafił do sprzedaży 23 czerwca 2014 roku.
Dyskografia.
Na podstawie.

</doc>
<doc id="1002896" url="https://pl.wikipedia.org/wiki?curid=1002896" title="Alexander Tornquist">
Alexander Tornquist

Alexander Tornquist (ur. 18 czerwca 1868 w Hamburgu, zm. 1 listopada 1944) – niemiecki geolog i paleontolog.
Życiorys.
Studiował nauki humanistyczne i przyrodnicze na uniwersytecie w Getyndze, w 1892 uzyskał tytuł doktora filozofii. Od 1893 prowadził jako docent wykłady z paleontologii na uniwersytecie w Strasburgu, w 1900 został profesorem paleontologii w Strasburgu, od 1907 na uniwersytecie w Królewcu.
Na początku XX wieku potwierdził dokonane przez Wawrzyńca Teisseyre’a w 1893 odkrycie strefy głębokich rozłamów przecinających Europę, nazywaną od tego czasu strefą Teisseyre’a-Tornquista.

</doc>
<doc id="1002897" url="https://pl.wikipedia.org/wiki?curid=1002897" title="Bielinek rukiewnik">
Bielinek rukiewnik

Bielinek rukiewnik, białawiec rukiewnik ("Pontia edusa") – gatunek motyla dziennego z rodziny bielinkowatych (Pieridae).
Wygląd.
Rozpiętość skrzydeł 3,5–4,3 cm. Typowy przedstawiciel bielinkowatych z wypukłymi żyłkami. Na przednim skrzydle plama wierzchołkowa czarna z białymi plamkami. Wierzch tylnego skrzydła biały z szarobrunatnymi plamami, spód – z czarnozielonymi plamami.
Środowisko występowania.
Suche łąki, nieużytki, tereny ruderalne. 
Rozmieszczenie.
Występuje w Europie środkowej i wschodniej. Gatunku "Pontia edusa" nie można na podstawie cech morfologicznych odróżnić od bliźniaczego "Pontia daplidice". Z przeprowadzonych badań wynika jednak że "P. edusa" zasiedla Europę środkowo-wschodnią, zaś "P. daplidice" Europę południowo-zachodnią. Granice zasięgów obu gatunków stykają się na obszarze wschodniej Francji i zachodnich Niemiec.
Okres lotu.
Zwykle w ciągu roku pojawiają się 2 pokolenia. Pierwsze pokolenie pojawia się od końca kwietnia do początku czerwca, drugie od początku lipca do połowy sierpnia. Niekiedy pojawia się trzecie pokolenie na przełomie września i października.

</doc>
<doc id="1002898" url="https://pl.wikipedia.org/wiki?curid=1002898" title="Sergio Slipak">
Sergio Slipak

Sergio David Slipak (ur. 28 lipca 1965) – argentyński szachista, arcymistrz od 2001 roku.
Kariera szachowa.
W roku 1987 zdobył w San Juan tytuł młodzieżowego (do lat 26) drużynowego wicemistrza świata. W 1995 reprezentował swój kraj w drużynowych mistrzostwach państw panamerykańskich w Cascavel, gdzie zdobył dwa medale: złoty za indywidualny wynik na III szachownicy oraz srebrny wraz z drużyną. W 2002 wystąpił w narodowej drużynie na szachowej olimpiadzie w Bledzie. Od roku 1992 jest stałym uczestnikiem finałów indywidualnych mistrzostw Argentyny, w których dwukrotnie (1998, 2002) zajął II miejsca, zdobywając tytuły wicemistrza kraju. Oprócz tego, w latach 1993 i 1996 w finałowych turniejach zajmował IV miejsca.
W roku 1984 zdobył tytuł wicemistrza państw panamerykańskich w kategorii juniorów. W kolejnych latach odniósł następujące sukcesy w międzynarodowych turniejach: II m. w Madrycie (1986), I m. w Lecce (1988), I m. w Ferrol (1988), II m. w Buenos Aires (1989, 1997), II m. w Andorze (1991), I m. w Buenos Aires (1993, 1994, 1995), I m. w Mar del Placie (1995, 1999, 2001) i II m. w Villa Ballester (1999).
Najwyższy ranking w karierze osiągnął 1 stycznia 1996, z wynikiem 2535 punktów zajmował wówczas 4. miejsce wśród argentyńskich szachistów.
W 2000 wydał książkę pt. "Secretos del ajedrez argentino (1992-1999)".

</doc>
<doc id="1002899" url="https://pl.wikipedia.org/wiki?curid=1002899" title="Osiedle Zachód (Szczecinek)">
Osiedle Zachód (Szczecinek)

Zachód - osiedle mieszczące się w zachodniej części Szczecinka. Administracyjnie jest podzielony na: 
W chwili obecnej jest to największe osiedle mieszkaniowe Szczecinka, zamieszkane przez około 9 000 osób. W pobliżu znajduje się tzw. Lasek Zachodni, jezioro Trzesiecko oraz droga wojewódzka nr 172. Mieszkańcy należą do parafii pw. Świętej Rozalii w Szczecinku.
Historia.
Tereny dzisiejszego osiedla przez długi czas nie były zagospodarowane. Dopiero pod koniec XIX wieku powstała tu ulica Maikowskistraße, dzisiejsza Pułaskiego. Po drugiej wojnie światowej napływ imigrantów sprowadził konieczność stworzenia tutaj pól uprawnych. W latach osiemdziesiątych rozpoczęto budowę pierwszych bloków. Obecnie dokonuje się ich renowacji, natomiast tzw. Zachód IV jest głównym obszarem rozwoju mieszkalnictwa wielorodzinnego.

</doc>
<doc id="1002904" url="https://pl.wikipedia.org/wiki?curid=1002904" title="Zespół klasztorny Sióstr Miłosierdzia w Chełmnie">
Zespół klasztorny Sióstr Miłosierdzia w Chełmnie

Zespół klasztorny Sióstr Miłosierdzia w Chełmnie – dawny klasztor cysterek, następnie benedyktynek, obecnie Sióstr Miłosierdzia przy ul. Dominikańskiej 40 w Chełmnie.
Historia.
Klasztor cysterek założony ok. 1266 r. z nadania Bertolda z Czystego i jego żony Krystyny. W 1267 r. na prośbę biskupa chełmińskiego Fryderyka von Hausen mistrza krajowego Ludwika von Baldensheim burmistrz i rada miejska nadają mniszkom 4 działki budowlane wraz z bramą miejską. Klasztor otrzymał na swe utrzymanie liczne posiadłości wiejskie. Ostatni dokument mówiący o cysterkach pochodzi z 1429 r., pierwszy określający zakonnice jako benedyktynki z 1483. W XVI w. pod wpływem reformacji konwent przechodzi głęboki kryzys zażegnany poprzez wstąpienie w 1579 r. Magdaleny Mortęskiej. Dzięki niej klasztor stał się centrum tzw. kongregacji chełmińskiej, obejmującej większość konwentów w Polsce. W XVII w. do klasztoru należało 29 wsi w okolicach Chełmna i Świecia, spustoszonych podczas najazdu szwedzkiego 1626–1629. Klasztor benedyktynek został skasowany przez Prusaków w 1821 r. Budynki otrzymało zgromadzenie Sióstr Miłosierdzia, związane z Chełmnem od 1694 r. Siostry prowadziły tu szkołę (do czasów Kulturkampfu w 1875 r.) i szpital, w 1863 znalazła się tu siedziba prowincji zakonnej i nowicjatu. Również obecnie siostry prowadzą dom opieki.
Architektura.
Klasztor znajduje się w północno-zachodnim narożniku Starego Miasta, na skraju wysokiej skarpy pradoliny Wisły. Dzięki swemu położeniu jest jednym z ważniejszych elementów malowniczej panoramy Chełmna. Gotycki kościół pw. św. Jana Chrzciciela i św. Jana Ewangelisty jest budowlą ceglaną, jednonawową, 4-przęsłową, z pięcioboczną zamkniętą częścią prezbiterialną. Kościół jest oszkarpowany, od zachodu wznosi się wysoki szczyt, zwieńczony wieżyczką z początku XVII w. Korpus jest dwukondygnacyjny, dzięki wbudowaniu obszernej murowanej empory zakonnej. Wnętrze kryte jest sklepieniem gwiaździstym, niska część pod emporą – krzyżowym, wspartym na 2 filarach. Przypuszcza się, że budowę części dolnej zakończono w latach ok. 1310-1320, części górnej ok. 1330-1340. Budowę kończył warsztat zatrudniony przy wznoszeniu miejscowej fary. W 1595 r. do prezbiterium dobudowano od północy kaplicę grobową zakonnic, a od południa kaplicę św. Michała. W skład zachowanego północnego skrzydła klasztornego włączono tzw. Wieżę Mestwina, być może pozostałość nieukończonej siedziby krzyżackiej z 3 ćwierci XIII w. Skrzydła wschodnie i zachodnie uległy silniejszym przekształceniom. W XVII w. klasztor został gruntownie przebudowany. W XIX w., obok przebudowy wielu partii na potrzeby nowego zgromadzenia, na miejscu starszego wzniesiono wzdłuż ulicy neogotyckie skrzydło południowe z charakterystyczną wysoką wieżą (1897-1899).
Wyposażenie.
Płyta nagrobna mieszczanina Arnolda Lischorena zmarłego w 1275 r., przywieziona z Flandrii jest jednym z najstarszych zabytków rzeźby na Pomorzu. Przed połową XIV w. powstały zworniki sklepienne, a w połowie wieku malowidła ścienne na emporze zakonnej – cykl "Pieśni nad pieśniami", o mistycznej ikonografii, wyjątkowej w skali europejskiej (ich treści badał m.in. prof. Jeffrey Hamburger. Figura Chrystusa w grobie - Ukrzyżowanego (o ruchomych ramionach), ze schyłku XIV w., zapewne została przeniesiona z kościoła franciszkanów. Z czasów ksieni Mortęskiej pochodzą organy, których prospekt malował malarz Jan Krüger w 1619 r. On też malował portrety dobrodziejów zakonu. Zachowały się ponadto manierystyczne stalle z 1595 r., intarsjowana ambona (1596-1597), kamienne epitafium zakonne (1599) i portal południowy świątyni (1619). W połowie XVII w. pojawiły się interesujące obrazy MB Bolesnej (Pieta) i malowana na blasze Madonna z Dzieciątkiem oraz wizerunek matki Mortęskiej z 1658 r. Ołtarz główny i 2 boczne w prezbiterium świadczą o bujnym rozwoju snycerki chełmińskiej w początkach XVIII w., 2 dalsze ołtarze wykonano w połowie XVIII w. Na ołtarzu św. Wincentego spoczęły relikwie bł. Jana Łobdowczyka przeniesione z kościoła franciszkanów. Stamtąd pochodzi też obraz św. Antoniego, niegdyś otaczany kultem.

</doc>
<doc id="1002905" url="https://pl.wikipedia.org/wiki?curid=1002905" title="Ulrich Roth">
Ulrich Roth



</doc>
<doc id="1002907" url="https://pl.wikipedia.org/wiki?curid=1002907" title="Junnanozaury">
Junnanozaury



</doc>
<doc id="1002910" url="https://pl.wikipedia.org/wiki?curid=1002910" title="Aedon">
Aedon

Aedon (gr. "Άηών – słowik") – postać w mitologii greckiej.
Według "Odysei" była córką Pandareosa i żoną Zetosa oraz matką Itylosa. Miała tylko jednego potomka i zazdrościła swojej szwagierce Niobe, przez co próbowała zabić jej najstarszego syna Amaleusa, gdy spał. Omyłkowo zabiła jednak swojego syna. Zrozpaczona kobieta ubłagała bogów by zamienili ją w słowika.
Według innych wersji mitu Aedon była córką Pandareosa z Miletu, małżonką Polytechnosa oraz matką Itysa. Mieszkali w Kolofonie w Lidii. W czasach, kiedy czcili bogów, wiedli szczęśliwe życie. Zaczęli się jednak chwalić, że są bardziej zgodną parą od Hery i Zeusa. Rozzłoszczona Hera postanowiła ich ukarać, zsyłając na nich Eris, która wzbudziła w nich chęć rywalizacji. Polytechnos zaczął budować rydwan, a Aedon tkała. To z nich, które skończyłoby pierwsze, miałaby otrzymać od drugiego służącą. Małżonka wygrała przy pomocy Hery. Zagniewany mąż uknuł zemstę. Wybrał się do Efezu, gdzie poprosił teścia o pozwolenia zabrania siostry Aedon, Chelidon, by ta odwiedziła siostrę. Polytechnos zgwałcił w drodze dziewczynę, odział w ubranie niewolnicy, obciął włosy i grozi śmiercią, jeśli ta ujawni przed siostrą swoją tożsamość. Chelidon przez pewien czas była służącą siostry. Pewnego dnia rozpaczała nad swoim losem przy źródle, co podsłuchała siostra i rozpoznała ją. Powzięły plan zemsty. Zamordowały Itysa, po czym podały go jaką strawę dla Polytechnosa, a następnie uciekły do Miletu. Polytechnos, dowiedziawszy się od sąsiada o okrutnym czynie sióstr, udał się w pościg za nimi, ale zatrzymała go służba Pandareosa, któremu córki powiedziały o postępku Polytechnosa. Związano go, posmarowano miodem i zostawiono na łące na pastwę much. Żona jednak ulitowała się nad nim i odpędziła muchy, a następnie uwolniła małżonka. Zagniewani bracia i ojciec chcieli ją za to zabić. Zeus okazał jednak litość wobec rodziny i zamienił wszystkich w ptaki. Aedon została zamieniona w słowika.

</doc>
<doc id="1002912" url="https://pl.wikipedia.org/wiki?curid=1002912" title="Klaus Friedrich Roth">
Klaus Friedrich Roth



</doc>
<doc id="1002917" url="https://pl.wikipedia.org/wiki?curid=1002917" title="Dziewczyny Cheetah 2">
Dziewczyny Cheetah 2

Dziewczyny Cheetah 2 (ang. "The Cheetah Girls 2") – amerykański film pełnometrażowy z 2006 roku. Druga część filmu Dziewczyny Cheetah. Film oparty jest na podstawie książki "Deborah Gregory".
Opis fabuły.
Zbliżają się wakacje. Kiedy dziewczyny planują sobie koncerty, dowiadują się, że mama Chanel wraz z nią mają wyjechać do Hiszpanii, aby Chanel poznała Luca (chłopaka swojej mamy). Cała czwórka dziewcząt jest oburzona, a najbardziej Chanel. Kiedy dziewczyny siedzą u Chanel zauważają w gazecie, że w Barcelonie ma się odbyć pokaz młodych talentów, ale niestety termin przesłuchań minął. Wtedy Galleria dzwoni do Barcelony i zespół ma przesłuchanie przez telefon. Kobieta z Barcelony mówi im, że mają się zgłosić za kilka dni. Po chwili Aqua zauważa spadającą gwiazdę, lamparcice wybiegają na balkon i każda wymawia życzenie "BARCELONA". Na drugi dzień dziewczyny opowiadają mamie Chanel i mamie Galleri o przesłuchaniu. Mama Chanel zgadza się, aby dziewczyny pojechały, ale pod warunkiem, że pojedzie z nimi Dorothea (mama Galleri i menadżer zespołu). Dorothea zgadza się i cała szóstka wyrusza do Hiszpanii. Tam dziewczyny dowiadują się, że zakwalifikowały się do ważnego koncertu. Luc przysyła dziewczętom do pomocy hrabiego (tancerza). Joaquin i Dorinda podobają się sobie. Wieczorem dziewczyny idą do klubu "Tańczący Kot", gdzie czeka na nie Joaquin. Tam dziewczyny poznają faworytkę Barcelony Marisol. Chanel i Marisol zaprzyjaźniają się. Kiedy nadchodzi czas prób dziewczyny nie mają dla siebie czasu. Dorinda uczy Joaquina i innych tańca hip-hop, Aqua wraz z Dorotheą projektują ubrania, a Chanel spotyka się z Marisol. Przez to Galleria postanawia wrócić do domu. Kiedy jest już na stacji trójka dziewczyn przychodzi tam w piżamach i śpiewają. Dziewczyny godzą się i już później robią próby. W tym czasie Luc oświadcza się mamie Chanel. Za występ w tańczącym kocie przez Lolę (matkę Marisol) dziewczyny zostają nagradzane, każda otrzymuje 100 euro i mogą przeznaczyć to na co tylko chcą. Przez to nie mogą wystąpić na ważnym koncercie, który otworzył by im drzwi do kariery. Po kilku dniach sprawa się wyjaśnia i Dziewczyny Cheetah wystąpią. Koncert wychodzi im świetnie. Na końcowej piosence Chanel prosi Marisol na scenę i śpiewają po hiszpańsku.
Film został wyemitowany w Polsacie oraz na Disney Channel 8 marca 2009 roku. Film z dubbingiem został wyemitowany na Disney Channel 15 stycznia 2011 roku.
Obsada.
i inni
Wersja polska.
Wersja polska: SDI Media Polska
Wystąpili:
i inni
Lektor: Artur Kaczmarski

</doc>
<doc id="1002921" url="https://pl.wikipedia.org/wiki?curid=1002921" title="Manitou">
Manitou

Miejscowości w USA:
Gminy w USA:

</doc>
<doc id="1002927" url="https://pl.wikipedia.org/wiki?curid=1002927" title="Aleksander Emil Ulrych">
Aleksander Emil Ulrych

Aleksander Ulrych (ur. 1 kwietnia 1886 w Turku, zm. 29 kwietnia 1945 w Weimarze w Buchenwaldzie) – polski polityk, poseł na Sejm III kadencji II RP, przedsiębiorca, działacz AK, więzień Buchenwaldu.
Życiorys.
Urodził się w zamożnej rodzinie kupieckiej wyznania luterańskiego i o korzeniach niemieckich, osiadłej od paru pokoleń w okolicach Kalisza. Był synem Emila i Berty ze Starków, starszym bratem polityka i wojskowego II RP Juliusza Ulrycha. Pierwsze nauki pobierał w Kaliszu. Po ukończeniu szkoły realnej wstąpił jako ochotnik do armii Imperium Rosyjskiego, pragnąc zostać zawodowym oficerem, ale wkrótce porzucił ten zamiar i podjął naukę zawodu kupieckiego w znanej warszawskiej firmie delikatesowej „Bracia Pakulscy”. Mając 24 lata otworzył własny sklep delikatesowy w Kaliszu, wówczas jeszcze na przedmieściach, co uchroniło go przed utratą majątku, gdyż całe śródmieście Kalisza zostało zniszczone przez bombardowanie artylerii niemieckiej w sierpniu 1914.
Korzystając z przychylnej koniunktury po odzyskaniu przez Polskę niepodległości, Ulrych rozwinął poważnie swą działalność gospodarczą: zakupił dwie parcele (na jednej z nich stał przedtem, przed zburzeniem miasta, rodzinny dom Adama Asnyka) przy najbardziej ruchliwej ulicy Kalisza i wybudował istniejącą do dziś i pozostającą własnością rodziny pokaźną kamienicę, otworzył wielki sklep delikatesowy w centrum miasta, uzyskał monopol importu kawy i herbaty z Ameryki Środkowej na całą Polskę i przedstawicielstwo importu ekskluzywnych win francuskich do Polski Zachodniej, wysyłając wina ze swej rozlewni nawet do Niemiec, do Wrocławia.
Bliski przyjaciel Walerego Sławka, Ulrych był przez dwie kadencje w latach 30. XX wieku posłem ziemi kaliskiej na Sejm z listy BBWR. Od 1916 był również członkiem Rady Miejskiej miasta Kalisza i w 1929 głównym założycielem Komunalnej Kasy Oszczędności (KKO) rodzinnego grodu.
Po inwazji niemieckiej Ulrych odmówił podpisania volkslisty, został przez władze niemieckie pozbawiony całego majątku i przeniósł się z polecenia AK do Wrocławia, gdzie pracował u swych dawnych partnerów handlowych w firmie "Julius Meinl Delikatessen" i koordynował jednocześnie administrację AK na terenach włączonych do Rzeszy i przyległych z władzami organizacji w GG. Utrzymując nadal kontakty handlowe z firmą Pakulskich, mógł się swobodnie poruszać między Rzeszą a Generalnym Gubernatorstwem. Żona, przesiedlona przez okupanta na przedmieścia Kalisza, pozostała w tym mieście.
Aresztowany w listopadzie 1944 przez wrocławskie Gestapo, prawdopodobnie dzięki donosowi jakiegoś prowokatora, był przez sześć tygodni przesłuchiwany w siedzibie Gestapo, po czym skierowano go do obozu koncentracyjnego w Buchenwaldzie, gdzie zmarł z wyczerpania 18 dni po wyzwoleniu obozu przez armię USA. Amerykanie pochowali go w indywidualnym grobie, ale władze NRD przeniosły później jego szczątki, w związku z budową pomnika, do grobu masowego.
W 1911 Aleksander Ulrych poślubił Amelię z domu Freyer (1892–1962) i miał z nią dwoje dzieci, Janusza (1913–1940), przed 1939 dziennikarza PAT, żołnierza PSZ w Brygadzie Strzelców Karpackich, zmarłego śmiercią tragiczną w Anglii i pochowanego w szkockim Perth, i córkę Danutę Zofię zam. Trzaska-Truszkowską (1920–2002), uczestniczkę powstania warszawskiego, zmarłą w Kaliszu i pochowaną nieopodal grobu matki na tamtejszym cmentarzu ewangelickim.

</doc>
<doc id="1002928" url="https://pl.wikipedia.org/wiki?curid=1002928" title="Złodziejewo">
Złodziejewo

Złodziejewo – zwyczajowa nazwa osiedla domków jednorodzinnych z lat 50. XX w. w centralnym Śremie. Przy osiedlu znajduje się targowisko miejskie oraz sklep spożywczy Lidl, a także boisko sportowe (piłka nożna, petanque), na którym do 2006 r. były organizowane Dni Śremu i liczne ogólnopolskie zawody sportowe.

</doc>
<doc id="1002929" url="https://pl.wikipedia.org/wiki?curid=1002929" title="Roth-Steyr">
Roth-Steyr



</doc>
<doc id="1002930" url="https://pl.wikipedia.org/wiki?curid=1002930" title="Felicia Farr">
Felicia Farr

Felicia Farr, właśc. Olive Dines (ur. 4 października 1932 w Westchester County) – amerykańska aktorka i modelka.
Kariera.
Felicia Farr debiutowała na ekranie w 1954, kiedy to podpisała kontrakt z wytwórnią Columbia Pictures. To właśnie w latach 50. odniosła swoje największe sukcesy, grając kolejno w trzech westernach Delmera Davesa: "Ostatni wóz" (1956), "Ranczo w dolinie" (1956) i "" (1957). W późniejszych latach ograniczyła swoje występy, a od końca lat 80. nie występuje praktycznie w ogóle.
Życie prywatne.
W 1949 wyszła za mąż za Lee Farra, z którym rozwiodła się w 1955. Urodziła córkę Denise, która od 1979 jest żoną aktora Dona Gordona. W 1957 na planie filmu "Kowboj" poznała Jacka Lemmona, którego poślubiła w sierpniu 1962 w Paryżu. Świadkami na ich ślubie byli reżyser Billy Wilder oraz aktor i reżyser Richard Quine. W 1966 urodziła się ich jedyna córka Courtney, której ojcem chrzestnym został Billy Wilder. W czerwcu 2001 została wdową, kiedy to Lemmon zmarł na raka.
Filmografia.
"Prawo Burke’a" jako Whitney Kelly (1964)

</doc>
<doc id="1002931" url="https://pl.wikipedia.org/wiki?curid=1002931" title="The Cheetah Girls 2">
The Cheetah Girls 2



</doc>
<doc id="1002933" url="https://pl.wikipedia.org/wiki?curid=1002933" title="Parafia Chrystusa Króla w Dzierżoniowie">
Parafia Chrystusa Króla w Dzierżoniowie

 
Parafia Chrystusa Króla w Dzierżoniowie – parafia rzymskokatolicka w Dzierżoniowie należąca do dekanatu dzierżoniowskiego na terenie diecezji świdnickiej.
Obecny kościół parafialny pochodzi z lat 1923–1925. Ówczesny proboszcz, ks. Teubner, wykupił karczmę i zaadaptował ją do potrzeb kultu religijnego. W 1948 roku erygowano parafię. Gruntowny remont tego obiektu miał miejsce w latach 1966–1970, kiedy to odnowiono elewację, wymieniono instalację elektryczną oraz dodano nową polichromię wnętrza. Plebanię wybudowano w latach 1980–1985. W tym też czasie rozbudowano kościół. W latach 1985–2000 wyremontowano organy, ławki oraz nawierzchnię wokół obiektu. Dokonano również wielu innych prac.
Do parafii należy 8000 wiernych i działa przy niej: Żywy Różaniec, Komitet Charytatywny, Straż Honorowa Najśw. Serca Pana Jezusa, Ruch Światło-Życie, Duszpasterstwo „Przystań”, chór, schola, służba liturgiczna. Proboszczem wspólnoty jest ks. kan. Krzysztof Ambrożej.

</doc>
<doc id="1002934" url="https://pl.wikipedia.org/wiki?curid=1002934" title="Mirsk (stacja kolejowa)">
Mirsk (stacja kolejowa)

Mirsk – zamknięta 1 stycznia 2002 ładownia publiczna, położona w Mirsku. Została ona oddana do użytku 1 listopada 1884 razem z linią kolejową z Gryfowa Śląskiego. W przeszłości ładownia była węzłową stacja kolejową, z której to jeździły pociągi w trzech kierunkach, do Świeradowa Zdroju, Gryfowa Śląskiego i do granicy z Czechami.
Ładownia przynależy do oddziału regionalnego PKP Polskich Linii Kolejowych we Wrocławiu i Zakładu Linii Kolejowych w Wałbrzychu.
Położenie.
Ładownia położona jest w północno-zachodniej części Mirska, przy placu Dworcowym, w odległości ok. 500 m od placu Wolności w Mirsku. Administracyjnie leży w województwie dolnośląskim, w powiecie lwóweckim, w gminie Mirsk.
Ładownia jest położona na wysokości 352 m n.p.m.
Historia.
Do 1945.
Budowa dawnej stacji w Mirsku ma związek z doprowadzeniem państwowej linii kolejowej z Gryfowa Śląskiego. O połączeniu Gryfowa Śląskiego z Mirskiem zdecydowano w 1882. Wtedy to Landtag Prus podjął decyzję o budowie linii kolejowej do Mirska w celu ożywienia lokalnej gospodarki. Dla potrzeb nowej stacji miasto Mirsk wydzieliło 1 ha terenu, powstałego z zasypania Lnianego Stawu, na którym powstała w późniejszym czasie omawiana stacja. Otwarcie linii, a wraz z nią stacji odbyło się 1 listopada 1884. Pierwszy uroczysty pociąg na stację przyjechał o 12:30. W tym czasie Mirbyła to końcowa stacja.
Dalsze plany związane ze stacją miały związek z budową przedłużenia linii do granicy z Czechami, do Jindřichovic pod Smrkem. Linię tą otwarto 1 listopada 1904, dzięki czemu Mirsk stał się stacją przelotową. Do 1907 powstał na stacji dworzec kolejowy.
Pierwszą koncepcję przedłużenia linii z dawnej stacji Mirsk do dawnej stacji Świeradów Zdrój zaproponowano w 1901, jednakże w rzeczywistości budowę linii rozpoczęto z inicjatywy prywatnej w marcu 1908. Linię do Świeradowa-Zdroju ukończono 1 października 1909, a uroczyste otwarcie odbyło się 31 października tego samego roku. Od tego momentu dawna stacja Mirsk stała się stacją węzłową, skąd pasażerowie przesiadywali się do państwowych pociągów. Większość z nich była skomunikowana z pociągami "Kolejki Izerskiej". Sama stacja miała być użytkowana wspólnie z kolejami państwowymi. Planowano także rozbudowę pomieszczeń magazynowych, ramp załadowczych i placu składowego.
Zimą 1941 w Świeradowie-Zdroju odczepiony od składu wagon z węglem staczał się w kierunku Mirska i tam uderzył w skład osobowy. Wcześniej ewakuowano wszystkich ludzi ze stacji, natomiast uszkodzeniu uległy wagony.
Po 1945.
Po II wojnie światowej cała infrastruktura przeszła w zarząd Polskich Kolei Państwowych. Zmalała również ranga stacji, gdyż przedłużono relacje pociągów lokalnych, które jeździły ze Świeradowa Zdroju, do Legnicy przez Gryfów Śląski i Lwówek Śląski, a także do Jeleniej Góry, ale przez Lwówek Śląski. Od okresu 1984/1985 do zamknięcia połączeń pasażerskich pociągi pasażerskie kończyły swój bieg z małymi wyjątkami na stacji Gryfów Śląski.
Połączenie w stronę Pobiednej zostało na mocy zarządzenia z 30 kwietnia 1987 zawieszone 1 lipca tegoż roku. Ostatni pociąg pasażerski ze stacji Mirsk odjechał 11 lutego 1996. Przez następne dwa lata kursowały dalej pociągi towarowe. Ruch pociągów zawieszono całkowicie po wypadku, w którym pociąg towarowy od strony Świeradowa Zdroju nie zdołał wyhamować i wpadł na wagon z węglem na tej stacji. Pociąg ratunkowy wykoleił się potem na wykolejnicy przy wjeździe na stację.
Linie kolejowe.
Ładownia była pierwotnie od 1844 stacją na częściowo zlikwidowanej linii kolejowej nr 284 Legnica – Pobiedna (4. (23.) posterunek ruchu; 80,244 km), która od 1999 w wykazie PKP Polskich Linii Kolejowych na odcinku Gryfów Śląski – Mirsk jest oznaczona jako linia kolejowa nr 317. Z niej od 1909 bierze również początek linia kolejowa nr 336 (1. posterunek ruchu; -0,182), dzięki czemu ładownia Mirsk była stacją węzłową.
Pierwotny układ torowy ładowni to 2 tory główne zasadnicze i 6-7 torów bocznych, w tym ładunkowych. Po zlikwidowaniu odcinka do Pobiednej układ torowy uległ zmianie. Ze względu na brak ruchu pociągów do Mirska tory na terenie ładowni są w całości nieprzejezdne.
Stacja Mirsk połączona była 3-kilometrową, wybudowaną w 1923 wąskotorową linią towarową do kopalni kaolinu w Kamieniu, która została rozebrana przed II wojną światową. Obecnie nie ma już po niej praktycznie żadnych śladów, poza dawnym mostem kolejowym w Mroczkowicach oraz wykopem na polach między rzeką Kwisą a lasem.
Infrastruktura.
Dworzec kolejowy oraz magazyn.
Dwukondygnacyjny budynek dworca kolejowego został oddany do użytku 1 kwietnia 1906, a rok później dobudowano jeszcze mniejsze pomieszczenia i budynki. Na dworcu mieściła się nastawnia Mk. Obecnie budynek jest wykorzystywany pod funkcje handlowe (centralna część dworca) oraz mieszkaniowa (wschodnia część).
Do dworca przylega dawny magazyn towarowy o powierzchni 80 m² z rampą załadowczo-wyładowczą. Magazyn ten wybudowano dla obsługi ruchu towarowego w ramach budowy linii do Świeradowa Zdroju.
Perony.
W ładowni znajdują się 2 perony, w tym drugi dwukrawędziowy.
Wieża ciśnień.
Po południowej stronie ładowni, około 150 m na południowy wschód od wejścia do budynku dworca znajduje się nieużywana obecnie wieża wodna. Jest ona w dobrym stanie technicznym.
Pozostała infrastruktura.
Poza omówionymi elementami infrastruktury w ładowni znajdowały się lub do dziś znajdują się:
Połączenia.
Połączenia pasażerskie realizowane z dawnej stacji Mirsk miały charakter regionalny, ale przez stację kursowały przed 1945 dodatkowo dalekobieżne wagony w relacji między Berlinem i Wrocławiem a stacją Świeradów Zdrój. Okazjonalnie kursowały tu pociągi specjalne (w tym kolonijne), które dowoziły turystów i kuracjuszy do Świeradowa-Zdroju. Z biegiem czasu zmniejszała się liczba połączeń oraz ilość relacji bezpośrednich, które były realizowane z obecnej ładowni.
Powiązania komunikacyjne.
Przed budynkiem dworca zlokalizowany jest przystanek komunikacji autobusowej (Mirsk D.K. oraz Mirsk Pl. Dworcowy). W listopadzie 2013 głównymi kierunkami autobusów były: Świeradów-Zdrój (30 kursów), Jelenia Góra (15), Lubań (11), Gryfów Śląski (10), oraz Lwówek Śląski (10).
Plany zagospodarowania ładowni.
W połowie 2009 powstał projekt Starostwa Powiatowego w Lwówku Śląskim odnośnie do rewitalizacji linii kolejowej Lubomierz – Gryfów Śląski – Mirsk – Świeradów Zdrój, w którym planowano m.in. przejęcie ładowni przez gminę Mirsk i urządzeniu na dworcu powiatowej sieci wypożyczalni rowerów, która działałaby wraz z innymi przejętymi dworcami. Nie doszło do realizacji tego projektu ze względu na wysokie koszty całego przedsięwzięcia.
Nowszy plan zagospodarowania ładowni jest związany z projektem "Kolei Gór Izerskich", zainaugurowanego 25 lipca 2013. Projekt zakłada wraz z reaktywacją linii Świeradów Zdrój – Mirsk – Gryfów Śląski/Jindřichovice pod Smrkem przejęcie ładowni i urządzeniu w budynku dworca muzeum historii miasta oraz przemysłu włókienniczego i kopalnianego.

</doc>
<doc id="1002938" url="https://pl.wikipedia.org/wiki?curid=1002938" title="Droga wojewódzka nr 912">
Droga wojewódzka nr 912

Droga wojewódzka nr 912 (DW 912) – droga wojewódzka stanowiąca łącznik między drogą krajową nr 78 w Świerklańcu (Ostrożnicy) a drogą wojewódzką nr 908 w Miasteczku Śląskim (Żyglinku).

</doc>
<doc id="1002940" url="https://pl.wikipedia.org/wiki?curid=1002940" title="Luke Perry">
Luke Perry

Luke Perry, właśc. Coy Luther Perry III (ur. 11 października 1966 w Mansfield, zm. 4 marca 2019 w Burbank) – amerykański aktor telewizyjny i filmowy, występował jako Dylan McKay w serialu "Beverly Hills, 90210" (1990–2000).
Życiorys.
Wczesne lata.
Urodził się w Mansfield w Ohio jako syn Ann i hutnika Coya Luthera Perry’ego II. Jego rodzina miała pochodzenie angielskie, niemieckie, szkockie, irlandzkie, walijskie i holenderskie. Dorastał na farmie Fredericktown w Ohio wraz ze starszym bratem Thomasem (ur. 1965) i młodszą siostrą Amy (ur. 1970). Gdy miał sześć lat, jego rodzice rozwiedli się. Matka ponownie wyszła za mąż za Steve’a Bennetta. W 1980 jego ojciec zmarł na atak serca. W 1984 ukończył szkołę średnią we Fredericktown. Dorabiał w sklepie obuwniczym i fabryce klamek, zanim podjął pracę jako model.
Kariera.
Był na ok. 215 przesłuchaniach w Nowym Jorku, zanim wreszcie wystąpił w reklamie telewizyjnej dżinsów Levi’s 501. Pojawił się w teledysku „Be Chrool to Your Scuel” (1985) zespołu Twisted Sister wraz z Alice Cooperem. Następnie trafił do obsady opery mydlanej ABC "Loving" (1987–1988) i NBC "Inny świat" ("Another World", 1988–1989). W 1990 wygrał casting do roli Dylana McKaya w serialu telewizyjnym dla młodzieży "Beverly Hills, 90210", w której grał przez pierwsze sześć sezonów w latach 1990–1995, i która przyniosła mu międzynarodową popularność.
Karierę na dużym ekranie rozpoczął jako Ray Ray w komediodramacie "Gorąca noc" ("Scorchers", 1991) z Faye Dunaway i Jamesem Wilderem, dramacie "Ostatni dreszcz" ("Terminal Bliss", 1992) z Alexisem Arquette’em i biograficznym dramacie sportowym "8 sekund" ("8 Seconds", 1994) ze Stephenem Baldwinem. W thrillerze "Wróg" ("The Enemy", 2001) wystąpił w roli utalentowanego genetyka Michaela Ashtona. W serialu HBO "John z Cincinnati" ("John from Cincinnati", 2007) zagrał postać przebiegłego agenta promującego surferów.
Quentin Tarantino zaangażował go do filmu "Pewnego razu... w Hollywood" (2019), opowiadającego o morderstwach grupy Charlesa Mansona z 1969, obok takich aktorów jak Al Pacino, Leonardo DiCaprio, Brad Pitt, Bruce Dern, Kurt Russell, Rafał Zawierucha, Margot Robbie, Dakota Fanning i Damian Lewis.
Życie prywatne.
20 listopada 1993 ożenił się z Rachel Sharp, z którą miał dwójkę dzieci: syna Jacka (ur. 15 czerwca 1997) i córkę Sophie (ur. 2000). Jednak 11 października 2003 roku doszło do rozwodu.
Zmarł 4 marca 2019 w Providence Saint Joseph Medical Center w Burbank w wieku 52 lat. Kilka dni wcześniej został przewieziony do tego szpitala na oddział intensywnej terapii, kiedy w swoim domu w Sherman Oaks doznał rozległego udaru mózgu.

</doc>
<doc id="1002941" url="https://pl.wikipedia.org/wiki?curid=1002941" title="Morant Bay">
Morant Bay

Morant Bay – miasto w południowo-wschodniej Jamajce w hrabstwie Surrey. Miasto jest stolicą regionu Saint Thomas. W 1865 roku doszło w miejscowości do jednej z większych rebelii w historii Jamajki wznieconej przez niewolników .

</doc>
<doc id="1002942" url="https://pl.wikipedia.org/wiki?curid=1002942" title="Excerpts from the Diary of Todd Zilla">
Excerpts from the Diary of Todd Zilla

Excerpts from the Diary of Todd Zilla – album pochodzącej z Kalifornii indierockowej grupy Grandaddy, wydany 26 (Wielka Brytania) i 27 września 2005 (Stany Zjednoczone).

</doc>
<doc id="1002943" url="https://pl.wikipedia.org/wiki?curid=1002943" title="Saint Ann’s Bay">
Saint Ann’s Bay

Saint Ann’s Bay – miasto w północnej Jamajce w hrabstwie Surrey. Miasto jest stolicą regionu Saint Ann.
Historia.
W 1494 roku flota drugiej wyprawy Krzysztofa Kolumba ochrzciła napotkanych w zatoce Indian. Podczas czwartej wyprawy ze względu na uszkodzenie okrętu Kolumb utknął w zatoce na 12 miesięcy. Wykorzystał wiedzę o dacie zaćmienia księżyca w celu zapewnienia swojej załodze wyżywienia od miejscowych Indian do czasu przybycia pomocy z Dominikany.
W 1509 roku hiszpanie zbudowali pierwszą osadę. Opuszczona w drugiej połowie XVI wieku została zajęta przez brytyjczyków i założono tu plantacje trzciny cukrowej.

</doc>
<doc id="1002944" url="https://pl.wikipedia.org/wiki?curid=1002944" title="Jürgen Moltmann">
Jürgen Moltmann

Jürgen Moltmann (ur. 8 kwietnia 1926 w Hamburgu) – niemiecki teolog protestancki, obecnie emerytowany profesor teologii systematycznej na wydziale teologii protestanckiej Uniwersytetu w Tybindze. Wielokrotnie uhonorowany doktoratami honoris causa.
Życiorys.
Moltmann wychował się w rodzinie, którą sam określał jako "świecką" (jego ojciec był wielkim mistrzem loży masońskiej). Mając siedemnaście lat został powołany do wojska i wcielony do armii niemieckiej. Został przydzielony do służby pomocniczej w siłach powietrznych. W 1945 r. w Belgii poddał się pierwszemu napotkanemu żołnierzowi brytyjskiemu i trafił do niewoli. Przebywał w obozach w Belgii i Szkocji. W tym czasie zbliżył się też do wiary. Początkiem tego było spotkanie z Biblią ofiarowaną mu przez amerykańskiego kapelana. Po powrocie do Niemiec podjął studia teologiczne w Getyndze. Tam poznał swoją przyszłą żonę Elisabeth Wendel. Po okresie posługi w parafii jako pastor, wykładał teologię w Wuppertal i Bonn (1963), a w latach 1967–1992 w Tybindze.
Wyróżniony został m.in.: Nagrodą Literacką d'Isola d'Elba (1971), Ernst-Bloch Preis (1994), Gravemayer Award (2000). Prowadził liczne, gościnne wykłady w USA i Europie. Napisał ponad 1000 książek i artykułów w kilkunastu językach.
Myśl teologiczna.
Podstawowy zarys teologii Moltmanna wyznaczają dzieła "Teologia nadziei" (Theologie der Hoffnung, 1964 r.), "Bóg ukrzyżowany" (Der gekreuzigte Gott, 1972 r.) i "Kościół w mocy Ducha" (Kirche in der Kraft des Geistes, 1975 r.). Pierwszy rozdział jego teologii to teologia nadziei, stanowiąca odpowiedź na tezy marksistowskiego filozofa Ernsta Blocha. Zwrócił on uwagę na fakt, że nie tylko tworzy teologię nadziei, ale pisze "z nadziei", czyli próbuje skoncentrować całą teologię wokół zagadnienia nadziei, a następnie spojrzeć na nią z tej nowej perspektywy. Moltmann zakłada, że jedynym problemem interesującym współczesnego człowieka jest przyszłość. Nadzieja jest cnotą, która pozwala nam uchwycić kontakt z przyszłością, jest wiec zasadą i kluczem do jedynego problemu realnie interesującego ludzi. Skoncentrować całą teologię wokół nadziei znaczy skoncentrować ją wokół eschatologii. Według Moltmanna eschatologia nie jest traktatem mówiącym tylko o rzeczach ostatecznych, zamykającym całość traktatów teologicznych. Cała teologia jest dla niego eschatologią, tak jak cała teologia jest dla niego teologią nadziei. Formuła św. Anzelma "fides quaerens intellectum" została zmieniona przez Moltmanna na: "spes quaerens intellectum". Aby nie przekształcić się w utopię, nadzieja potrzebuje solidnego fundamentu. Hbr 11,1 wskazuje na wiarę, mówiąc: "wiara jest poręką tych dóbr, których się spodziewamy". Dla Moltmanna wiara poprzedza nadzieję, ale jej nie przewyższa w godności. Pierwszeństwo przysługuje nadziei, bo ona i tylko ona określa całe postępowanie chrześcijanina. Tylko wiara może zagwarantować nadzieję o ile sama wiara ma realną i obiektywną treść. Moltmann bierze tu pod uwagę przede wszystkim kwestię zmartwychwstania Chrystusa. W tym punkcie odchodzi najdalej od pozycji bultmannowskiej. Orędzie paschalne przekazane przez apostołów nie ma sensu w znaczeniu "mir ist gewiss", (dla mnie jest pewne): nie jest tylko subiektywnym przekonaniem, jak chce Rudolf Bultmann, ale ma sens w znaczeniu "es ist gewiss", (to jest pewne). Nie jest to tylko osobiste przekonanie apostołów, ale fakt obiektywnie pewny. Jedyną rzeczą, która może dać solidną podstawę jest pewność faktu. Osią tematyczną teologii nadziei jest zmartwychwstanie Jezusa Chrystusa jako wydarzenie eschatologiczne. Nadzieja płynąca ze zmartwychwstania daje siłę, aby wierzyć, że w przyszłym świecie zapanuje sprawiedliwość.
Teologia nadziei znajduje swoje dopełnienie w teologii krzyża. W interpretacji śmierci Chrystusa na krzyżu Moltmann korzysta z "teologii krzyża" Marcina Lutra. Krzyż Syna Bożego wywołuje u Boga Ojca głębokie cierpienie. Według Moltmanna Bóg niezdolny do cierpienia jest uboższy od człowieka, bo nie jest zdolny do zaangażowania się. Jeżeli nie może cierpieć, nie potrafi też kochać. Dopiero Bóg ukrzyżowany i cierpiący pozwala nam spróbować odpowiedzieć na pytanie o sens zła i cierpienia na świecie. Bóg cierpi razem z cierpiącymi, aby cierpienie pokonać. Teza o cierpieniu Boga spotkała się z żywą reakcją teologów, bo kłóciła się z tradycyjną nauką o niecierpiętliwości Boga.
Kontynuacją dwóch poprzednich dzieł jest wizja Kościoła i sakramentów z perspektywy Ducha Świętego zawarta w książce "Kościół w mocy Ducha". Zmartwychwstanie Chrystusa otworzyło drogę dla misji Kościoła, który oczekuje jej spełnienia. Idea ta ma orientację ekumeniczną.
W latach siedemdziesiątych XX w. Moltmann brał udział w dyskusjach i dialogu ekumenicznym. Od 1963 r. pracował w Komisji "Wiara i Ustrój" Światowej Rady Kościołów. Uczestniczył w dialogu chrześcijańsko-żydowskim i chrześcijańsko-marksistowskim. Wraz z katolickim teologiem Johannem B. Metzem jest twórcą " teologii politycznej". Zajmuje się też zagadnieniami chrystologicznymi, pragnąc stworzyć chrystologię przemawiającą zrozumiałym językiem dla współczesnego człowieka.

</doc>
<doc id="1002947" url="https://pl.wikipedia.org/wiki?curid=1002947" title="Port Maria">
Port Maria

Port Maria – miasto w północno-wschodniej Jamajce w hrabstwie Middlesex. Miasto jest stolicą regionu Saint Mary.

</doc>
<doc id="1002950" url="https://pl.wikipedia.org/wiki?curid=1002950" title="Widłogonka siwica">
Widłogonka siwica

Widłogonka siwica ("Cerura vinula") - motyl nocny z rodziny garbatek. Motyl pospolity.
Wygląd.
Bardzo duża. Rozpiętość skrzydeł od 6,8 do 7,8 cm. Skrzydła o czarno-szaro-białym deseniu. Rysunek na przednim skrzydle w postaci cienkich, silnie zębatych, szaroczarnych linii. Odwłok białoszary z ciemnymi, poprzecznymi paskami na poszczególnych segmentach. Koniec odwłoka białoszary z pojedynczymi, cienkimi, czarnymi liniami.
Od końca kwietnia do początku lipca. Aktywna nocą.
Gąsienice o zmiennym ubarwieniu siodła od białawych do ciemno brązowofioletowych. Żerują od maja do września. Można je spotkać na niskich drzewkach wierzb, topól i osik. 
Występuje w obecności topól, wierzb i osik.
Zasięg występowania.
Gatunek rozmieszczony w całej Europie po krąg polarny.
Rośliny żywicielskie.
Podstawowymi roślinami pokarmowymi gąsienicy są: 

</doc>
<doc id="1002951" url="https://pl.wikipedia.org/wiki?curid=1002951" title="Starówka (Śrem)">
Starówka (Śrem)

Starówka - najstarsza prawobrzeżna część Śremu, położona na północnym wschodzie miasta przy Warcie oraz kanale Ulgi. W X w. znajdował się tutaj gród, a w 1393 r. przeniesiono tutaj z lewego brzegu Warty miasto.

</doc>
<doc id="1002953" url="https://pl.wikipedia.org/wiki?curid=1002953" title="Furkaska">
Furkaska

Furkaska (, 1491 m n.p.m.) – rozczłonkowany, lesisty regiel w północnej grani Wołowca, wznoszący się nad dolinami: Chochołowską, Juraniową ("Juráňova dolina") i Furkaską ("Furkaska dolina") w Tatrach Zachodnich. Położony na granicy polsko-słowackiej wierzchołek opada ku zachodowi i południowemu zachodowi skałami wysokości 40 m, porośniętymi miejscami kosodrzewiną.
Szczyt Furkaski jest zwornikiem dla następujących grzbietów:
Nazwa dawna. W dokumencie z 1775 r. występuje "Furkasowa Scala". W aktach granicznych z ok. 1790 r. symbol zachodniego krańca Tatr Polskich. Z orawskich zboczy Furkaski, z doliny Jaworzynki Juraniowej, wydobywano w XIX wieku rudę żelaza. Dawniej zbocza wschodnie były wypasane, należały do Hali Krytej i Hali Jaworzyna pod Furkaską. Na grzbiecie Pośrednie (od strony Doliny Długiej) znajdowała się polana Jaworzyna pod Furkaską.
W całym masywie Furkaski nie ma wyznaczonych żadnych szlaków turystycznych. Bogata gatunkowo flora. M.in. występują tak rzadkie w Polsce gatunki roślin, jak ostrożeń głowacz i jarząb nieszpułkowy.

</doc>
<doc id="1002954" url="https://pl.wikipedia.org/wiki?curid=1002954" title="Half Way Tree">
Half Way Tree

Half Way Tree – miasto w aglomeracji Kingston w południowo-wschodniej Jamajce w hrabstwie Surrey. Jest stolicą regionu Saint Andrew.

</doc>
<doc id="1002955" url="https://pl.wikipedia.org/wiki?curid=1002955" title="Wielokulturowość">
Wielokulturowość

Wielokulturowość (ang. "multiculturalism") – obecność wielu różnorodnych kultur w obrębie jednego państwa lub polityka państwa wobec różnorodności kulturowej. Termin ma z jednej strony charakter opisowy, odnosi się do stanu faktycznego w wielu państwach, np. w Kanadzie, polegającego na istnieniu wielu różnych grup kulturowych, narodowych i religijnych w obrębie jednego państwa. Z drugiej strony wielokulturowość odnosi się do polityk prowadzonych przez państwa w celu wspierania i integrowania różnorodnych kultur funkcjonujących w obrębie jednego państwa (sens normatywny).
Zwolennicy wielokulturowości w sensie normatywnym odrzucają ideał tygla narodów (), w którym członkowie kultur mniejszościowych mają obowiązek asymilować się do jednej dominującej kultury. W jego miejsce postulują model, w którym wszystkie kultury, w tym te mniejszościowe mają prawo zachowywać swoją tożsamość i tradycje. Zwolennicy multikulturalizmu uznają, że tolerancja i akceptacja tożsamości kulturowej mniejszości nie wyklucza integracji imigrantów ze społeczeństwem, a wręcz umożliwia lepszą integrację, ponieważ gwarantuje równe i bardziej sprawiedliwe traktowanie każdego, niezależnie od pochodzenia.
Politykę opartą na zasadzie oficjalnego uznania i wspierania wielokulturowości prowadzi od 1988 roku Kanada. W Europie można zaobserwować proces tworzenia się wielokulturowości od II połowy XX wieku w takich społeczeństwach jak brytyjska, francuska czy niemiecka.
Geneza pojęcia.
Pojęcie wielokulturowości stało się elementem debaty publicznej pod koniec lat 60. i na początku lat 70. XX wieku, gdy dwa państwa, Australia i Kanada, zadeklarowały poparcie dla tej idei. Do tego czasu Australia dopuszczała jedynie imigracje osób rasy białej, w 1971 uznano konieczność stworzenia społeczeństwa wielokulturowego, a w 1973 roku zniesiono rasowe kryteria dla imigrantów. Imigrantów zachęcano do integracji, a nie do asymilacji, co miało oznaczać, że przyjmują oni wzorce kultury australijskiej, ale zachowują elementy kultury pochodzenia. W Kanadzie polityka wielokulturowości wynikała z konfliktów pomiędzy społecznością francuskojęzyczną i anglojęzyczną. W 1969 roku uznano, że w kraju będą obowiązywać dwa języki oficjalne i dwie kultury: francuska i angielska. Pojawiła się wówczas kwestia innych społeczności żyjących w Kanadzie, zwłaszcza ludności rodzimej (Metysi kanadyjscy i Inuici). W 1988 oficjalnie uznano prawa innych kultur, uchwalono tzw. ustawę o wielokulturowości (), Kanada została uznana za państwo wielu kultur.
W Europie idea wielokulturowości pojawia się po raz pierwszy w polityce ramowej dotyczącej integracji imigrantów uchwalonej w Wielkiej Brytanii w 1966 roku. Dokument ten był odpowiedzią na napływ imigrantów spoza Europy. Definiuje on integrację imigrantów jako „kulturową różnorodność połączoną z równością szans i atmosferą wzajemnej tolerancji”.
Rodzaje polityk wielokulturowych.
Badacze zarysowali 8 punktów, które pozwalają na identyfikację danej polityki państwowej jako polityki wielokulturowej i stopnia w jakim dana polityka stosuje zasadę wielokulturowości.
Jeśli dane państwo stosuje przynajmniej 6 z 8 polityk uznaje się, że jest to „mocny” multikulturalizm, te, które stosują od 3 do 5 punktów (gdzie ocena połowiczna oznacza stosowanie pewnych elementów danej polityki) oceniane są jako multikulturalizm „umiarkowany”. Te, które stosują mniej niż 3 punkty, są uznane za „słaby” multikulturalizm. Przyjmując te kryteria uznaje się, że następujące państwa reprezentują różne typy multikulturalizmu.
Wielokulturowość w różnych państwach.
USA.
Stany Zjednoczone są jednym z przykładów krajów wielokulturowych. Napływ imigrantów z różnych stron świata spowodował powstanie mieszanki etnicznej, jak i mieszanki poglądów np. w USA zrodziło się chrześcijaństwo liberalne, jak i fundamentalne o skrajnie konserwatywnych poglądach (popierających chrześcijański rekonstrukcjonizm).
Kanada.
Kanada jest postrzegana jako wzorcowy kraj wielokulturowy. Wielokulturowość to oficjalna polityka rządu federalnego od 1988 roku (uchwalenie ustawy o wielokulturowości). W 2016 roku wg oficjalnych danych w kraju mieszkali przedstawiciele 250 grup etnicznych, którzy mówili ok. 200 różnymi językami. Kraj stał się wielokulturowy w XX wieku. W 1871 roku 84% imigrantów w Kanadzie pochodziło z Wysp Brytyjskich. Do 1967 roku Kanada zezwalała na przyjazd jedynie osobom z USA i Europy. Imigracja spoza Europy i USA pojawiła się w latach 70.
Grupy etniczne otrzymują szeroką pomoc finansową i merytoryczną od władz federalnych i często prowincjonalnych. W ramach gabinetu rządowego istnieje osobna teka ministerialna ds. wielokulturowości. Popierane jest prywatne szkolnictwo w językach innych niż oficjalne i istnieje możliwość zakwalifikowania programów takich szkół w ramach prowincjonalnych systemów szkół podstawowych i średnich. Przykładem tego może być polonijna szkoła im. Henryka Sienkiewicza w Edmontonie, w prowincji Alberta. Organizowane są tzw. festiwale etniczne, podczas których różne grupy prezentują swoje kultury i tradycje. W mediach promowane są różne kultury, rząd troszczy się o równą obecność przedstawicieli różnych kultur w mediach. W latach 80. uchwalono prawo zakazujące dyskryminacji w miejscu pracy.
Niemcy.
Multikulturalizm nigdy nie był oficjalną polityką rządu niemieckiego i nie budził uznania społeczeństwa niemieckiego. Nie był popierany przez niemieckie partie polityczne, z wyjątkiem Zielonych, którzy w swoim programie jako jedyni pozytywnie odnoszą się do różnorodności kulturowej. Na skutek imigracji zarobkowej do Niemiec kraj stał się jednak de facto wielokulturowy. W 2017 roku w Niemczech zamieszkiwało ponad 19 mln osób z tłem migracyjnym, co stanowi 23% ludności Niemiec. Największe grupy z tłem migracyjnym to osoby pochodzące z Turcji (2,7 mln), Polski (2,1 mln) i Rosji (1,3 mln).
Tradycja niemiecka na początku XX wieku i po II wojnie uznawała, że przynależność do narodu niemieckiego jest dostępna tylko dla osób, których rodzice są Niemcami. Z tego względu imigranci spoza Europy, którzy przybywali do Niemiec po II wojnie światowej nie mieli szans na uzyskanie obywatelstwa. Po drugiej wojnie światowej do Niemiec na masową skalę przybywali imigranci ze wschodu (NRD, Europa Wschodnia). Byli oni jednak uznawani za Niemców, ponieważ mieli niemieckie korzenie. Emigracja ze wschodnich Niemiec została zatrzymana przez budowę muru.
Ze względu na brak rąk do pracy rząd niemiecki został zmuszony do zawarcia umów z innymi państwami, w których regulował zasady rekrutacji zagranicznych pracowników (umowa z Włochami 1955, Grecją 1960, Turcją 1961). Przybywający pracownicy byli traktowani jako Gastarbeiterzy, a więc osoby przybywające tymczasowo, nie wymagające integracji z niemiecką społecznością. Większość pracowników była rekrutowana do prac nie wymagających wykształcenia, do których najtrudniej było znaleźć pracowników w Niemczech, po zakończeniu kontraktów mieli oni wrócić do krajów pochodzenia. Pracownicy osiadali na ogół w specjalnych hotelach robotniczych. W 1973 roku w Niemczech było już 14 milionów imigrantów, 11 mln wyjechało z kraju w latach 70. na skutek kryzysu gospodarczego, 3 mln Turków pozostało jednak w kraju. W kolejnych latach liczba imigrantów rosła i w 2011 roku liczba osób urodzonych za granicą wynosiła 9% populacji. Pierwsze zmiany w prawie dotyczącym obywatelstwa uznające, że Niemcy są krajem imigrantów poczyniono w latach 90. XX wieku, a następnie w 2005 roku.
Imigracja tymczasowych pracowników osiadała głównie w dużych w miastach, imigranci osiadali na ogół w wybranych dzielnicach, co było wymuszone nieznajomością niemieckiego. W 1981 roku we Frankfurcie na 1000 mieszkańców przypadało 232 cudzoziemców, w Stutttgarcie 181 cudzoziemców na 1000 mieszkańców, a w Monachium 173 na 1000. Imigranci z Jugosławii, Włoch i innych państw europejskich byli na ogół akceptowani, imigranci z Turcji uznawani za „niezdolnych do integracji”. W latach 80. XX wieku imigracja budziła niezadowolenie społeczne, w badaniach społecznych ustalono, że 4/5 mieszkańców RFN zgadzało się ze stwierdzeniem: „mamy obecnie zbyt wielu cudzoziemców” i domagało się ograniczenia imigracji. Z drugiej strony dzieci imigrantów spotykały się z dyskryminacją i licznymi problemami wynikającymi m.in. z niedostatecznej znajomości języka niemieckiego, 2/3 dzieci pracowników tymczasowych (Gastarbeiterów) nie kończyło szkoły.
Pod wpływem niechęci do imigracji konserwatywny rząd Helmuta Kohla propagował hasło: „łódź jest pełna” i oferował cudzoziemcom specjalne talony w wysokości 10 500 marek na podróż powrotną do kraju pochodzenia. Około 140 tys. cudzoziemców wyjechało także w ramach programu wcześniejszych emerytur dla imigrantów. Wprowadzono także ograniczenia w programie łączenia rodzin i w prawie do azylu. Na krótko obniżyło to nieco liczbę cudzoziemców, ale wzrost gospodarczy i brak pracowników w latach 80. spowodował, że firmy ponownie zaczęły sprowadzać cudzoziemców.
W połowie października 2010 roku kanclerz Niemiec, Angela Merkel na spotkaniu z młodymi działaczami CDU stwierdziła, że "polityka multikulti poniosła kompletną klęskę". Kanclerz Niemiec powiedziała, że "w praktyce teoria społeczeństwa wielokulturowego nie sprawdziła się". Dotyczyć to ma szczególnie mniejszości muzułmańskiej. Również Horst Seehofer, lider bawarskiej CSU powiedział, że "imigranci z krajów arabskich i Turcji nie chcą się integrować". "Mulikulti nie żyje" – stwierdził Seehofer.
Wypowiedzi niemieckich polityków można odczytywać jako wyraz braku poparcia dla polityki multikulturalizmu.
Francja.
Po 1945 roku do Francji zaczęli przybywać imigranci z dawnych kolonii francuskich w Afryce Północnej. Odróżniali się oni od poprzednich fal imigrantów m.in. Polski, Rosji czy Hiszpanii ze względu na kolor skóry i wyznanie (islam). W 1969 komisja ekspertów uznała, że robotnicy z Maghrebu mają być traktowani wyłącznie jako pracownicy tymczasowi, a ich przybycie do Francji i pobyt w tym kraju mają być ściśle kontrolowane przez państwo na podstawie umów międzynarodowych z państwami pochodzenia imigrantów. Zarówno prawica, jak i lewica (partia komunistyczna) uznawała, że imigranci powinni powrócić do krajów pochodzenia po zakończeniu czasowego pobytu. W tym celu dzieci imigrantów były uczone arabskiego w szkołach. W 1974 uchwalono ustawę zakazującą jakiejkolwiek imigracji do Francji spoza Europy. W 1981 roku zakaz został zniesiony, przyznano także imigrantom z Afryki Północnej prawo do tworzenia własnych stowarzyszeń kulturalnych (prawa takie od dawna posiadali imigranci z Europy, np. z Polski).
W latach 70. Francja wrogo odnosiła się do idei wielokulturowości polegającej na afirmacji różnorodności kulturowej i narodowej. Postawę wobec różnorodności kulturowej determinuje idea laickości. We Francji istnieją dwa rozumienia laickości. Jedno z nich wyklucza afirmacje różnorodności kulturowej, oznacza bowiem, że przedstawiciele mniejszości religijnych nie powinni mieć prawa do publicznych modłów, noszenia określonych, religijnie umotywowanych, nakryć głowy, odmawiania konsumpcji niektórych rodzajów żywności w szkolnych restauracjach itd. Z drugiej strony zwolennicy wielokulturowości interpretują laickość w bardziej łagodny sposób. Twierdzą, że laickość oznacza wolność do wyrażania własnej tożsamości w szkole i sferze publicznej w takim stopniu, w jakim nie stanowi to zagrożenia dla innych.
Wielokulturowość jest we Francji przedmiotem krytyki. W 2011 Prezydent Francji Nicolas Sarkozy stwierdził, że „za bardzo koncentrowaliśmy się na tożsamości osoby, która do nas przyjeżdża, zamiast na tożsamości kraju, który udziela jej gościny. Należy szanować różnice kulturowe, ale nie można doprowadzać do tego, by różne społeczności się od siebie separowały”

</doc>
<doc id="1002959" url="https://pl.wikipedia.org/wiki?curid=1002959" title="Parafia Maryi Matki Kościoła w Dzierżoniowie">
Parafia Maryi Matki Kościoła w Dzierżoniowie

Parafia Maryi Matki Kościoła – rzymskokatolicka parafia mieszcząca się przy ulicy Świdnickiej 20 w Dzierżoniowie, należąca do dekanatu dzierżoniowskiego w diecezji świdnickiej.
Historia parafii.
Kościół parafialny wyróżnia się w architekturze Dzierżoniowa, jego projektantem był Carl Gotthard Langhans. Poświęcenie kamienia pod budowę świątyni odbyło się 25 listopada 1795, a w 1798 wzniesiono obiekt. Do 1946 należał do gminy ewangelickiej, a po przejęciu miasta przez administrację polską, przeszedł w posiadanie nowej parafii ewangelicko-augsburskiej. Ze względu na małą liczbę wiernych, w 1962 przerobiono kościół na magazyn i sklep meblowy.
W 1973 przekazano obiekt parafii św. Jerzego. W latach 1974-1979 odremontowano go i przystosowano na cele kultu religijnego. Świątynię konsekrował 27 maja 1979 bp Wincenty Urban. 15 października 1981 erygowano parafię Maryi Matki Kościoła. Jej pierwszym proboszczem (do 1 maja 2008) był ks. Stanisław Majda. W latach 1981-2004 wykonano szereg inwestycji i prac remontowo-konserwatorskich. Zainstalowano też trzy dzwony na wieży kościelnej oraz kuranty. Na przełomie 2010-2011 dokonano kapitalnego remontu dachu.
Kościoły pomocnicze.
Kościół Niepokalanego Poczęcia NMP.
Kościół wzniesiono w XIV wieku. Po wojnie służył on parafii św. Jerzego. Od 7 września 1989 trwa w nim nieustająca adoracja Najświętszego Sakramentu. Znajduje się tam siedziba Parafialnego Zespołu Caritas.
Kościół Trójcy Świętej.
Początki kościoła sięgają XIII wieku, ale obecny kształt zawdzięcza m.in. przebudowie z lat 1843-1851 oraz odbudowie w latach 80. XX wieku. Po poświęceniu obiektu 7 listopada 2004 przez bp. Ignacego Deca, stał się on miejscem kultu Miłosierdzia Bożego.
Statystyki.
Parafia liczy 5910 wiernych. Jej proboszczem jest ks. kan. mgr lic. Marcin Czchowski. W parafii działa rada parafialna, Akcja Katolicka, Żywy Różaniec, Parafialny Zespół Caritas, Grupa Przenajdroższej Krwi Pana Jezusa, Straż Honorowa Najśw. Serca Pana Jezusa, Ruch Światło-Życie, Czciciele Miłosierdzia Bożego, Eucharystyczny Ruch Młodych, służba liturgiczna, schola młodzieżowa i dziecięca.

</doc>
<doc id="1002967" url="https://pl.wikipedia.org/wiki?curid=1002967" title="Nowacja">
Nowacja

Nowacja (łac. "novatio", odnowienie) – instytucja prawa zobowiązań, czynność prawna prowadząca do umorzenia istniejącego zobowiązania poprzez zastąpienie go nowym stosunkiem obligacyjnym.
Na skutek nowacji dłużnik zobowiązuje się względem wierzyciela za jego zgodą spełnić inne świadczenie niż to, do którego był dotychczas zobowiązany, ewentualnie świadczyć wprawdzie to samo świadczenie, lecz z innej podstawy prawnej. W obu tych przypadkach istniejący dług wygasa.
W polskim prawie cywilnym instytucję odnowienia regulują art. 506 i 507 kodeksu cywilnego.
Nowacja rozliczeniowa.
Nowacja rozliczeniowa - wstąpienie przez izbę rozliczeniową w prawa i obowiązki pierwotnych stron transakcji w momencie zlecenia transakcji do rozliczenia. Izba rozliczeniowa staje się podmiotem bezpośrednio odpowiedzialnym za rozliczenie transakcji i jest zobowiązana doprowadzić do wykonania transakcji, także z wykorzystaniem własnego majątku. Nowacja rozliczeniowa ma zastosowanie wyłącznie na potrzeby procesu rozliczania transakcji zawieranych na rynku finansowym.
W polskim prawie instytucję nowacji rozliczeniowej reguluje ustawa o obrocie instrumentami finansowymi.

</doc>
<doc id="1002969" url="https://pl.wikipedia.org/wiki?curid=1002969" title="Parafia św. Jerzego w Dzierżoniowie">
Parafia św. Jerzego w Dzierżoniowie

Parafia św. Jerzego w Dzierżoniowie znajduje się w dekanacie dzierżoniowskim w diecezji świdnickiej. Była erygowana w XIII w.
Historia kościoła parafialnego.
Kościół pw. św. Jerzego w Dzierżoniowie jest nierozerwalnie związany z historią miasta. Legendarne przekazy donoszą, iż kościół został wybudowany w 1159 z polecenia księcia Bolesława Kędzierzawego. Pierwsza pewna wzmianka źródłowa o świątyni pochodzi z 1258, kiedy to w dokumencie biskupa wrocławskiego Tomasza I wymieniony został proboszcz miejscowości Reichenbach (niemiecka nazwa Dzierżoniowa) – Henryk. U początków swego istnienia budowla miała układ halowy, który w XIV wieku został zamieniony na bazylikowy. Od XIV wieku patronat nad obiektem sprawował rycerski zakon joannitów. Z jego obecnością wiążą się kolejne inwestycje: masywna, czworoboczna u podstawy wieża, rozbudowa prezbiterium, krużganek i gotycka kruchta od strony północnej. Joannici pozostawili po sobie również wspaniały ołtarz, przedstawiający dzieje Jezusa (obecnie nieco przysłonięty), ambonę oraz bogato malowane, unikatowe empory. W XVI i XVII wieku kościół został przejęty przez protestantów, którzy dokonali dalszej rozbudowy. Z ich inicjatywy Baltazar Jensch z Legnicy wzniósł wysoką wieżę w narożniku świątyni, wysoką nawę główną z sieciowymi sklepieniami oraz dwukondygnacyjną nawę południową. Po wojnie trzydziestoletniej (1618–1648) kościół powrócił do rąk katolików.
Wśród bogactwa rzeźb i ołtarzy zwracają uwagę odnowiony niedawno ołtarz Wniebowzięcia Najświętszej Marii Panny, przed kościołem – dwie barokowe figury: św. Jerzego i św. Jana Nepomucena (ok. 1720), w pobliżu – klasycystyczna kaplica grobowa rodziny Kellnerów, ponadto liczne epitafia i tablice nagrobne. Na wysokości ok. 15 metrów na północnym narożniku wieży kościelnej znajduje się kamienna figurka pochylonej postaci. Według legend ma to być postać żebraka lub ubogiego mnicha ofiarowującego na rzecz budowy kościoła swój ostatni grosz. Inne przekazy wskazują, że może to być legendarny fundator kościoła – Bolesław Kędzierzawy. 
Aktualnie kościół parafialny przechodzi szereg remontów, które mają przywrócić mu dawny blask. Do chwili obecnej udało się wykonać m.in. renowację sześciu ołtarzy, stacji drogi krzyżowej, wymianę dachówki i wymianę instalacji elektrycznej. Nadal trwają prace konserwacyjne na dzwonnicy. Na remont czekają m.in. organy, sklepienia kasetonowe i ambona. Prace modernizacyjne wpisują się w jubileusz 850-lecia parafii, który był obchodzony w 2009. Niespełna rok później w kościele zawisły pierwsze cegiełki z nazwiskami osób, które wspomogły renowację.
Inne kościoły i kaplice.
Kościół pomocniczy pw. Zmartwychwstania Pańskiego.
W 1910 na cmentarzu parafialnym wzniesiono kaplicę, którą w latach 1981–1982 przystosowano na potrzeby miejscowej wspólnoty. Poświęcił ją bp Wincenty Urban 7 października 1983.
Kaplice.
Na terenie parafii znajdują się następujące kaplice:
Statystyki.
Parafia liczy 7800 wiernych. W parafii działa Stowarzyszenie na Rzecz Remontu i Renowacji Zabytkowego Kościoła pw. św. Jerzego w Dzierżoniowie, rada parafialna, Żywy Różaniec, Ruch Światło-Życie, Eucharystyczny Ruch Młodych, służba liturgiczna, schola, chór parafialny „Cecylia”, Salezjańska Organizacja Sportowa, Młodzież Salezjańska, Stowarzyszenie Edukacja i Rodzina, pomocnicy salezjańscy.

</doc>
<doc id="1002970" url="https://pl.wikipedia.org/wiki?curid=1002970" title="Ice MC">
Ice MC

Ice MC, właściwie Ian Campbell (ur. 22 marca 1965 w Nottingham) – brytyjski muzyk eurodance pochodzenia jamajskiego.
Karierę rozpoczął w 1989 roku od nagrania singla "Easy" wyprodukowanego przez Roberta Zanettiego znanego jako Savage. Największe przeboje Iana Campbella to: "Take Away the Colour", "It's Rainy Day" oraz "Think About the Way". Artysta wydał 7 albumów. W jego utworach gościnnie wystąpiła Alexia. W 1994 zdecydował się zerwać współpracę z włoskim producentem Roberto Zanetti. W 1996 nagrał album "Dreadatour". Od 2002 roku pracuje nad kolejnymi singlami ponownie z Robertem Zanettim.

</doc>
<doc id="1002976" url="https://pl.wikipedia.org/wiki?curid=1002976" title="Salo, czyli 120 dni Sodomy">
Salo, czyli 120 dni Sodomy



</doc>
<doc id="1002978" url="https://pl.wikipedia.org/wiki?curid=1002978" title="Parafia Wniebowstąpienia Pańskiego w Jaźwinie">
Parafia Wniebowstąpienia Pańskiego w Jaźwinie

Parafia Wniebowstąpienia Pańskiego w Jaźwinie znajduje się w dekanacie dzierżoniowskim w diecezji świdnickiej. Była erygowana w XIV w. Jej proboszczem jest ks. Stanisław Kucharski.

</doc>
<doc id="1002981" url="https://pl.wikipedia.org/wiki?curid=1002981" title="Amsterdam Zuid">
Amsterdam Zuid

Amsterdam Zuid – stacja kolejowa w południowym Amsterdamie, w prowincji Holandia Północna. Stacja została otwarta w 1978.

</doc>
<doc id="1002982" url="https://pl.wikipedia.org/wiki?curid=1002982" title="Parafia Narodzenia Najświętszej Maryi Panny w Kiełczynie">
Parafia Narodzenia Najświętszej Maryi Panny w Kiełczynie

 
Parafia Narodzenia NMP w Kiełczynie – znajduje się w dekanacie dzierżoniowskim w diecezji świdnickiej. Była erygowana w XIII w. Jej proboszczem jest ks. kan. Stanisław Olszowy.

</doc>
<doc id="1002985" url="https://pl.wikipedia.org/wiki?curid=1002985" title="Dylan Sprouse">
Dylan Sprouse

Dylan Thomas Sprouse (ur. 4 sierpnia 1992 w Arezzo) – amerykański aktor.
Znany głównie z roli Zacka Martina w serialach "Nie ma to jak hotel" oraz "". Zagrał również kultową rolę małego Juliana w filmie "Super tata". Wraz z bratem-bliźniakiem Codym byli wielokrotnie nominowani do nagród Nickelodeon Kidsʼ Choice Awards czy Young Artist Awards dla najlepszych aktorów telewizyjnych. W maju 2009 magazyn "People" wydał 80-stronicowe wydanie prawie w całości poświęcone braciom Sprouse. W czerwcu 2009 wraz z bratem został ogłoszony Gwiazdą Miesiąca Disney Channel.
Od września 2011 do maja 2015 studiował na New York University w Nowym Jorku. Zapowiedział, że po ukończeniu studiów ma zamiar dalej zajmować się aktorstwem.
Wczesne życie.
Urodził się 4 sierpnia 1992 w Arezzo, ok. 15 minut przed swoim bratem-bliźniakiem. Rodzice nadali mu imię na cześć poety – Dylana ThomasaC. Ma niemieckie pochodzenie. Jego rodzice, Matthew Sprouse (ur. 16 listopada 1963) i Melanie Wright (ur. 1967) – rodowici Amerykanie, w tamtym czasie nauczyciele języka angielskiego w szkole w Toskanii, cztery miesiące po urodzeniu się bliźniaków wprowadzili się do Long Beach w Kalifornii. W 1997 roku po siedmiu latach małżeństwa się rozwiedli. Bliźniacy zamieszkali z ojcem, a wiosną 2006 roku Matthew ponownie się ożenił.
Działalność.
Po sugestii babki od strony matki, Jonine Booth Wright, która była nauczycielką i aktorką, wraz z bratem-bliźniakiem zagrał w reklamie pieluch; mieli wówczas po sześć miesięcy. Od 1993 do 1997 roku grał Patricka Kelly'ego w serialu "Grace w opałach" emitowanego na ABC-TV. W 1999 roku wystąpił w swoim pierwszym filmie fabularnym, "Super tata", w którym wspólnie z bratem naprzemiennie grał rolę pięcioletniego chłopca – Juliana. Mimo słabych recenzji krytyków obaj zostali nominowani do nagrody YoungStarsAwards w kategorii Najlepszy występ młodego aktora w filmie komediowym. Pierwsza publikacja o braciach pojawiła się w internecie w magazynie „People” w lipcu 1999, miesiąc po premierze filmu. W tym samym roku zagrali też niewielką rolę w thrillerze "Żona astronauty". Na początku 2000 roku, wystąpili w odcinkach seriali "Koszmarny pokój" i "Różowe lata siedemdziesiąte", jak również w "MADtv" (odcinek #425), a także w filmach "Mistrz kamuflażu" i "Osiem szalonych nocy". W 2001 roku Cole wystąpił w epizodach "Przyjaciele", jako Ben Geller, syn Rossa. Wiele osób myślało, że była to wspólna rola, jednak ze strony internetowej braci i innych wiarygodnych źródeł, wynika że Dylan nie pojawił się w tym serialu.
W 2002 i 2003 ukazały się dwa filmy familijne – "Czy Św. Mikołaj się rozwodzi?" i "To tylko gra" wydane bezpośrednio na wideo, w których zagrał Sprouse. W 2004 roku wraz z bratem zagrał wspólną rolę Jeremiasza Leroya w dramacie "The Heart Is Deceitful Above All Things", którego premiera kinowa odbyła się w marcu 2006 roku, gdzie wyświetlany był w tylko trzech kinach jedynie w Ameryce. Film zarobił jedynie 29 tys. dol. Następnie Disney Channel Original Series zaproponowało bliźniakom rolę w "Nie ma to jak hotel". Serial ten zadebiutował w marcu 2005 roku i zdobył uznanie widzów, przez co bracia stali się rozpoznawalni. Dzięki ogromnej popularności jaką serial odniósł na świecie, ówczesne media określały braci Sprouse m.in. jako „powodujących szybsze bicie serca wśród nastolatek”. Produkcję oglądało 2,5 mln widzów.
W 2007 roku zagrał z bratem główną rolę w filmie "Książę i żebrak – hollywoodzka opowieść" opartego na książce Marka Twaina – "Książę i żebrak". Niedługo później użyczył głosu w "Holidaze: The Christmas That Almost". Rok później zakończył nagrywanie serialu "Nie ma to jak hotel", a od kwietnia do października grał w jego kontynuacji – "", która ściągnęła przed ekrany telewizorów 5,7 miliona fanów. W 2008 roku zagrał z bratem-bliźniakiem główne role w thrillerze "The Kings of Appletown" (2010), opartym na książce "Przygody Tomka Sawyera". Nakręcony w New Braunfels w Teksasie, początkowo miał mieć premierę zimą 2008.
W kwietniu 2009 został zaangażowany do filmu "Modern Twain Story", który miał być nową wersją "Przygód Hucka", jednak w czerwcu 2010 roku Dylan stwierdził, że on i Cole nie będą brali udziału w tym projekcie m.in. dlatego, że „wyrośli” z takich filmów. We wrześniu 2010 roku Disney zakończył produkcję sitcomu "Suite Life: Nie ma to jak statek", po trzech sezonach emisji. Premiera finałowego odcinka odbyła się 6 maja 2011. W tym samym miesiącu w Vancouver bracia zaczęli zdjęcia do filmu "", którego premiera w odbyła się 25 marca 2011 roku w Stanach Zjednoczonych. Film jest zakończeniem i podsumowaniem całej serii The Suite Life.
W listopadzie 2017 miała miejsce premiera thrillera "Dismissed" w którym odegrał główną rolę Lucasa Warda, licealisty mającego mordercze skłonności. W 2020 roku premierę kinową miał film "After We Collided", będący sequelem filmu "After" (2019), w którym zagrał rolę Trevora Matthewsa.
W 2022 nastąpiła premiera filmu zatytułowanego "My Fake Boyfriend" z Dylanem w jednej z głównych ról
Marka „Sprouse Bros”.
We wrześniu 2005 roku bracia podpisali umowę z Dualstar Entertainment, w celu stworzenia ich własnej marki „Sprouse Bros”, która zawierałaby filmy DVD, płyty CD, ubrania, coś o sporcie, dzwonki na komórkę i dezodoranty przeznaczone dla młodzieży i nastolatków. Dualstar współpracował z Leisure Publishing LLC, żeby stworzyć magazyn „Sprouse Bros. Code”, który miałby być przeznaczony dla chłopców w wieku 8–14 lat, z recenzjami trendów przez Sprouse’ów. Cole Sprouse ogłosił, że magazyn powinien być „przeznaczony dla ludzi, którzy są w ich wieku i są chłopakami. – Nie chcemy, żeby było w nim za dużo rzeczy dla dziewczyn”. Za to Dylan powiedział, że to będzie „coś przeznaczone dla wszystkich”. Pierwszy egzemplarz został wydany 18 lipca 2006.
We wrześniu 2006 roku bracia reprezentowani przez firmę Dualstar Entertainment wraz z Simonem Spotlight’em zaczęli pisać książkę. W czerwcu 2007 roku firma „Simon &amp; Schuster” opublikowała dwa tomy książek braci o nazwie „47 R.O.N.I.N”. Opowiadają one o 15-letnich bliźniakach Tomie i Mitchellu (drugie imiona Sprouse’ów), którzy dowiadują się, że ich ojciec i kamerdyner są członkami grupy, która walczy z oszustami i przestępcami. R.O.N.I.N musi wrócić do Japonii żeby uratować ich tatę, który jest w niebezpieczeństwie.
W 2008 roku bracia zakończyli współpracę z Olsen’s Dualstar, gdzie mieli swoją linię ubrań, które można było kupić w sklepie internetowym do połowy marca 2012 roku.
Od marca 2009 do sierpnia 2010 Dylan odpowiadał na pytania zadawane przez fanów na oficjalnej stronie braci Sprouse Bros.
Zarobki.
W lipcu 2007 roku znaleźli się na siódmym miejscu listy najlepiej zarabiających nastoletnich aktorów magazynu "People" obok m.in. Daniela Radcliffe’a, Ruperta Grinta, Emmy Watson, Miley Cyrus czy Hilary Duff. Z kolei w maju 2010 zajęli czwarte miejsce listy najlepiej opłacanych aktorów telewizyjnych Disneya, magazynu "Popeater" zarabiając łącznie 40 tys. $ za odcinek. Według portalu MSN (dane z lipca 2010) są uznawani za najbogatszych braci bliźniaków na świecie.
Wartość rynkowa braci jest szacowana na 16 mln $.
Działalność charytatywna.
Bracia Sprouse należeli do fundacji Disney Friends For Change, która zajmowała się m.in. ochroną środowiska naturalnego.
W czerwcu 2009 wraz z Debby Ryan wzięli udział w imprezie charytatywnej „Rock-N-Reel” organizowanej przez Cedars Sinai Medical Center. W październiku wzięli udział w 16. corocznym wydarzeniu „Dream Halloween” organizowanym przez AIDS Foundation w Santa Monica w Kalifornii podczas którego zbierane były fundusze dla dzieci zmagającymi z chorobą.
W latach 2007–2009 brali udział w corocznych imprezach charytatywnych organizacji Ronald McDonald, która zajmuje się zakwaterowaniem rodzin na czas leczenia ich dzieci, które pozostają w zamkniętych placówkach.
W listopadzie 2010 po zakończeniu zdjęć do filmu "Nie ma to jak bliźniaki" pojawili się w centrum handlowym w zamkniętej obecnie lodziarni Millions of Milkshakes znajdującej się w Culver City w Kalifornii, gdzie mieszali koktajle mleczne. Połowa dochodu z ich sprzedaży została przekazana wybranej przez nich fundacji Ride a Wave Foundation.
W grudniu 2012 zostali oficjalnie mianowani międzynarodowymi ambasadorami fundacji Koyamada. W sierpniu 2013 i 2014 udali się do Japonii wraz z Shinem Koyamadą aby zachęcać młodzież japońską do uczenia się języka angielskiego oraz studiowania na amerykańskich uczelniach i uniwersytetach, a także pokazywania kultury amerykańskiej oraz wzmocnienia relacji pomiędzy młodymi Amerykanami i Japończykami.
Inne przedsięwzięcia.
W 2005 roku wraz ówczesnymi gwiazdami Disneyʼa w grupie Disney Channel Circle of Stars zaśpiewali utwór „A Dream Is a Wish Your Heart Makes”, do filmu "Kopciuszek". Piosenka ta znalazła się na specjalnej edycji ścieżki dźwiękowej do tego filmu. W kwietniu 2006 została wydana na płycie "Disneymania 4". W latach 2006–2008 bracia uczestniczyli także w corocznych zawodach Disney Channel Games.
W okresie największej popularności wystąpili w wielu programach telewizyjnych gdzie udzielali wywiadów. Pojawili się m.in. dwukrotnie u Jaya Leno (pierwszy wywiad w 1999 po premierze "Big Daddy", drugi raz w 2006), trzykrotnie w "Live with Regis and Kelly" (obecnie "Live with Kelly and Ryan": 2005, 2007, 2009), Ellen DeGeneres (2007, 2009), Jimmy’ego Kimmela (2008), "Good Morning America" (2005, 2008), programie kulinarnym Marthy Stewart (2008), czy w "The Bonnie Hunt Show" (2009).
W grudniu 2008 roku wzięli udział w programie "Pimp my ride" w serii "Street Customs" w którym samochody braci (Mitsubishi Lancer Cole’a i Subaru Impreza Dylana) z okazji świąt Bożego Narodzenia zostały poddane tuningowi. Odcinek ten został wyemitowany w marcu 2009 na kanale TLC. 18 maja pojawili się na okładce magazynu "People" osiemdziesięciostronicowym wydaniu specjalnym poświęconym serialowi "Nie ma to jak statek".
W styczniu 2010 uczestniczyli w "The Pee-wee Herman Show", którego gospodarzem był aktor i komik Paul Reubens występujący jako Pee-Wee Herman. Spotkanie odbyło się w Club Nokia LA Live w Los Angeles. W tym samym roku przyjęli zaproszenie do Białego Domu od prezydenta Baracka Obamy z okazji świąt wielkiej nocy, gdzie czytali dzieciom książkę Petera McCarty’ego pt. "Jeremy Draws a Monster".
Od 2009 do 2012 grali w reklamach jogurtu dla dzieci Danone Danimals. Wzięli także udział w kampanii reklamowej Got Milk?, w której zachęcali do picia mleka. W sierpniu 2010 podpisali umowę z firmą Nintendo DS.
W styczniu 2011 w teatrze Cochrane w Londynie bracia wzięli udział w warsztatach aktorskich organizowanych przez Celebrity Talent Academy i Starlight’s Childern’s Foundation. Od 2011 byli reprezentowani przez amerykańską agencję William Morris Endeavor.
Począwszy od 2018, Cole brał udział w wielu sesjach zdjęciowych do magazynów związanych z modą m.in. „Teen Vogue”, „L’uomo Vogue”, „The Sunday Times Style”, „W”, „Flaunt”. W marcu 2019 współpracował z przedsiębiorstwem Neiman Marcus biorąc udział w kampanii reklamowej, prezentując wiosenną kolekcję dla mężczyzn. W lutym 2022 współpracował z Versace biorąc udział w kampanii reklamowej okularów przeciwsłonecznych.
W styczniu 2019 Dylan wziął udział w kampanii reklamowej J Brand Denim, gdzie zaprezentował wiosenną kolekcję ubrań. W kwietniu 2020 w ramach współpracy z magazynem o tematyce sc-fi i fantasy "Heavy Metal" i przedsiębiorstwem DiGa, wprowadził na rynek własną serię komiksów. Premiera komiksu zatytułowanego "Sun Eater" nastąpiła w sierpniu. Także od tego miesiąca Dylan za pośrednictwem Instagramu udostępnia w sieci własny mini-serial "Breaking Ground" w którym pokazuje swoje codzienne życie wraz z Barbrą Palvin podczas epidemii COVID-19.
Życie osobiste.
Dylan Sprouse stwierdził, że doświadczenie przybywające po sukcesie "Nie ma to jak hotel" jest „nieco przerażające, jak szybko wszystko jest w ruchu”. Podczas kręcenia "Nie ma to jak hotel" Dylan i Cole brali korepetycje przez trzy godziny dziennie. Bracia od ósmej klasy mieli nauczanie indywidualne w domu. Mieszkali na ulicy 5616 N Como Cir w Woodland Hills – dzielnicy Los Angeles w stanie Kalifornia. Część pieniędzy, które zarobili Dylan i Cole zostały wykorzystane na zakup domu w Calabasas w Kalifornii, gdzie ich rodzina mieszka od lata 2012.
Ulubionym aktorem braci jest Adam Sandler. Dylan stwierdził, że Adam „jest świetnym facetem i wzorem do naśladowania”. W maju 2007 utworzony został oficjalny blog dotyczący braci. Jego działalność została zakończona po dziesięciu latach w lipcu 2017.
Bracia wolny czas poświęcają na skateboarding, snowboarding, surfing, koszykówkę, rysowanie komiksów, a także na gry wideo. Są fanami drużyny Los Angeles Lakers. Pomimo że urodzili się we Włoszech, nie znają języka włoskiego. Cole uczył się francuskiego, a Dylan hiszpańskiego.
W połowie 2010 Dylan uruchomił witrynę Sprouse Arts, na której prezentowane są jego obrazy. Aktor interesuje się malarstwem od najmłodszych lat. Wiele jego prac zostało wystawionych na sprzedaż poważnym kolekcjonerom Sprouse Arts. Podczas ich tworzenia Sprouse inspirował się m.in. Joeʼm Ledbetterem – artystą i projektantem zabawek, malarzami; hiszpanem Francisco Goya czy holendrem Hieronymusem Boschem, mającym elektyczne upodobania artystyczne. Pod koniec roku bardziej skoncentrował się na swojej pasji, publikując codziennie swoje obrazy i projekty na stronie internetowej oraz komunikując się z obserwującymi na Twitterze. Cole, którego pasją jest fotografia, w 2011 uruchomił stronę Cole Sprouse Photography.
We wrześniu 2010 zostali przyjęci na New York University. Mieli wstępne plany uczęszczać na uniwersytet od jesieni tego roku jednak odroczyli studia na jeden rok, ponieważ zaczęli zdjęcia do filmu "Nie ma to jak bliźniaki". Początkowo Dylan miał studiować na wydziale sztuk pięknych, a także dziedzinę ekonomii a Cole miał pójść do szkoły filmowej, jednak zamiast tego zapisali się do Gallatin School of Individualized Study, która pozwala uczniom zaplanować własny program nauczania. Ostatecznie Cole studiował nauki humanistyczne i archeologię a Dylan projektowanie gier wideo. Dylan potwierdził, że podczas studiów, obydwaj chcieliby kontynuować karierę aktorską. W 2011 roku został wybrany prezydentem północnej hali w NYU. Bracia ukończyli studia w maju 2015.
We wrześniu 2013 Dylan rozpoczął pracę w nowojorskiej restauracji Mudspot jako host. W lipcu 2014 komentował Super Smash Bros: Melee Tournaments. Od 15. roku życia jest wyznawcą nowego ruchu religijnego Ásatrú.
Cole jest także fanem komiksów. Przed podjęciem studiów pracował w sklepie "Meltdown" w Los Angeles. Przez krótki czas pracował w wykopaliskach w Europie i Azji oraz wykonywał prace laboratoryjne. Specjalizował się w systemach informacji geograficznej i obrazowaniu satelitarnym. Kolekcjonuje antyczne maski. W ramach pracy licencjackiej, podczas wykopalisk prowadzonych w Bułgarii odkrył maskę Dionizosa. W przeszłości aktor cierpiał na depresję. Terapeutyczny wpływ wywarło na niego zainteresowanie się fotografią.
Kontrowersje.
W grudniu 2013 do sieci wyciekły nagie zdjęcia Dylana. Sprouse odniósł się do kontrowersji na swoim mikroblogu Tumblr, gdzie wyjaśnił, że „zlekceważył sytuację, bo nie uważa, że to co zrobił, było złe”. Dodał też, że „prawdziwym problemem nie było to że wysyłam komuś moje zdjęcia, ale raczej wysyłam je do niewłaściwej osoby”.
3 czerwca 2020 w Santa Monica, dziewięć dni po zabójstwie George’a Floyda, czarnoskórego amerykańskiego ochroniarza podczas interwencji policji w Minneapolis w stanie Minnesota, Cole wziął udział w pokojowym proteście „Black Lives Matter” chcąc wyrazić swój sprzeciw wobec rasizmu dotyczącego afroamerykanów, za co wraz z innymi protestującymi został zatrzymany. 21 czerwca został oskarżony przez użytkowniczkę twittera o molestowanie seksualne, którego miał się dopuścić w 2013 roku podczas imprezy w Nowym Jorku. Sprouse odniósł się do sprawy, krytykując rozpowszechnianie takich oszczerstw, jednocześnie zaznaczając że są one bolesne dla osób które doświadczyły napaści seksualnej. Sprawę skomentowały m.in. Lili Reinhart, Camila Mendes czy Madelaine Petsch, która niegdyś sama stała się ofiarą napastowania.
Działalność biznesowa.
Na początku 2017 Dylan ujawnił, że wraz z dwoma wspólnikami zamierza otworzyć własną restaurację All-Wide Meadery w Williamsburgu w Nowym Jorku. Spółka w przeciągu dwóch lat od założenia przyniosła zyski w wysokości ponad 1 mln $.
Związki.
W latach 2013–2015 Cole pozostawał w relacji z Bree Morgan.
Od 2017 roku związany był z aktorką z serialu " Riverdale" Lili Reinhart. W lipcu 2019 zapozowali na okładce magazynu "W" gdzie udzielili wywiadu, dementując w tamtym czasie spekulacje mediów na temat ich rozstania. W maju 2020 Skeet Ulrich, podczas czatu na żywo na instagramie wraz ze swoją dziewczyną Megan Blake Irwin, poinformowali o zakończeniu związku pary. W sierpniu 2020 Cole na swoim oficjalnym koncie na Instagramie przyznał, że rozstali się z Reinhart w marcu.
W lipcu 2021 w social mediach potwierdził swój związek z Ari Fournier z którą spotyka się od marca. W grudniu 2021 za 2.9 mln dolarów, nabył rezydencje w Los Angeles.
Od lutego 2014 do sierpnia 2017 Dylan spotykał się z modelką Dayną Frazer. Dayna wówczas zarzuciła aktorowi zdradę, przez co się rozstali.
Od czerwca 2018 jest w związku z węgierską modelką Victoria’s Secret Barbarą Palvin. Zamieszkali razem w apartamencie w Brooklynie. We wrześniu 2021 przeprowadzili się do Los Angeles.

</doc>
<doc id="1002990" url="https://pl.wikipedia.org/wiki?curid=1002990" title="USS San Diego">
USS San Diego

Okręty US Navy o nazwie USS "San Diego", pochodzącej od miasta San Diego:

</doc>
<doc id="1002992" url="https://pl.wikipedia.org/wiki?curid=1002992" title="Parafia św. Michała Archanioła w Słupicach">
Parafia św. Michała Archanioła w Słupicach

Historia.
Kościół w Słupicach.
Parafia św. Michała Archanioła w Słupicach znajduje się w dekanacie dzierżoniowskim w diecezji świdnickiej. Kościół w tej miejscowości wzmiankowany był już w 1400, ale obecny, murowany, wzniesiono w latach 1889-1890. Wybudowano go w stylu neoromańskim. W XX wieku przeprowadzono w nim szereg remontów. Plebanię w Słupicach wybudowano w XVIII wieku, natomiast w Olesznej w latach 1985-1987.
Kościół filialny w Olesznej.
Został wzniesiony w XIX wieku w stylu neogotyckim przez protestantów.
Kaplica mszalna w Piotrówku.
Zbudowano ją w 1988.
Statystyki.
Parafia liczy 1500 wiernych. Jej proboszczem jest ks. Marek Mielczarek, który zastąpił ks. Konrada Polesiaka. W parafii działa Żywy Różaniec, służba liturgiczna, Eucharystyczny Ruch Młodych i schola.
Miejscowości.
W skład parafii wchodzą następujące miejscowości:

</doc>
<doc id="1002995" url="https://pl.wikipedia.org/wiki?curid=1002995" title="Unia (album)">
Unia (album)

Unia – piąty album studyjny fińskiego zespołu powermetalowego Sonata Arctica. Pierwszym singlem z tego albumu był "Paid in Full" wydany 27 kwietnia 2007 roku. Tytuł albumu po fińsku oznacza "sny" lub "marzenia".
Lista utworów.
Utwór 10 to dodatek dołączony do fińskiego wydania albumu.
Utwór 15 to dodatek dołączony do wydania japońskiego i północnoamerykańskiego.
Utwory 14 i 16 to dodatki japońskiego wydania.
Twórcy.
Inni.
Instrumenty smyczkowe w utworze "Good Enough is Good Enough":

</doc>
<doc id="1002996" url="https://pl.wikipedia.org/wiki?curid=1002996" title="Mark Pellington">
Mark Pellington

Mark Pellington (ur. 17 marca 1962 w Baltimore) – amerykański reżyser, scenarzysta i producent filmowy i telewizyjny.
Życiorys.
Wczesne lata.
Urodził się w Baltimore w stanie Maryland jako syn gracza futbolu amerykańskiego Williama "Billa" Pellingtona (1927–1994) i Milici V. Pellington (1927-2010). Wychował się ze starszym bratem Williamem "Bato", który został brokerem ubezpieczeniowym nieruchomości w Baltimore w CBRE Group. W 1980 roku ukończył szkołę średnią dla chłopców St. Paul's School for Boys w Brooklandville w stanie Maryland. Otrzymał bakalaureat na wydziale retoryki w University of Virginia.
Kariera.
Zdobył sławę jako reżyser teledysków w MTV. Prowadził także program "Buzz". W 1993 roku zdobył MTV Video Music Award za najlepszą reżyserię wideoklipu do utworu "Jeremy" grupy Pearl Jam. W 1994 za teledysk do utworu "Hobo Humpin' Slobo Babe" grupy Whale otrzymał MTV Europe Music Award.
Pracował ze słynnymi formacjami m.in. z U2 lub INXS. Następnie wraz z Jimem Jarmuschem oraz Wimem Wendersem opracował kilka programów telewizyjnych. Debiutem fabularnym Pellingtona był krótkometrażowy "Father's Daze", a następnie pełnometrażowy film "Idąc na całość".
Życie prywatne.
W 1995 roku poślubił projektantkę kostiumów filmowych Jennifer Barrett Pellington (ur. 18 grudnia 1961). Zmarła 30 lipca 2004 w hrabstwie Los Angeles po długotrwałej chorobie w wieku 42 lat.

</doc>
<doc id="1002997" url="https://pl.wikipedia.org/wiki?curid=1002997" title="Wyborg (stacja kolejowa)">
Wyborg (stacja kolejowa)

Wyborg – stacja kolejowa w Wyborgu, w Rosji. Stacja położona jest na linii Petersburg-Helsinki.

</doc>
<doc id="1003004" url="https://pl.wikipedia.org/wiki?curid=1003004" title="Podział administracyjny Brazylii">
Podział administracyjny Brazylii

Brazylia jest państwem federacyjnym złożonym z 26 stanów (port. "estado"), które tworzą unię. Rząd federalny sprawuje bezpośrednią władzę jedynie nad dystryktem federalnym (port. "Distrito Federal"; w jego skład wchodzi stolica kraju – Brasília), nie ma on jednak formalnego statusu stanu. Wszystkie stany dzielą się na mezoregiony, które to dzielą się na mikroregiony, natomiast te na gminy.

</doc>
<doc id="1003007" url="https://pl.wikipedia.org/wiki?curid=1003007" title="Oliver Reck">
Oliver Reck

Oliver Reck (ur. 27 lutego 1965 we Frankfurcie nad Menem) – niemiecki piłkarz, występował na pozycji bramkarza.
Kariera klubowa.
Reck urodził się we Frankfurcie nad Menem. Piłkarską karierę rozpoczął jednak w pobliskim mieście Offenbach w tamtejszym klubie Kickers Offenbach. Do pierwszej drużyny został włączony w 1983 roku, a w Bundeslidze zadebiutował w rundzie wiosennej sezonu 1983/1984. Debiut miał miejsce 4 lutego, a Kickers pokonało 1. FC Köln 2:0. Pod koniec sezonu zespół spadł jednak z ligi i przez kolejny rok Reck bronił w 2. Bundeslidze stając się tam jednym z najlepszych bramkarzy. Drużyna nadal grała słabo i ostatecznie została zdegradowana jeszcze niżej, do Regionalligi.
Latem 1985 Reck opuścił Offenbach i przeszedł do pierwszoligowego Werderu Brema. Przez blisko dwa lata czekał na debiut w lidze, a pierwszym bramkarzem był wówczas Dieter Burdenski. Swój pierwszy mecz Oliver rozegrał 1 sierpnia 1987, w którym Werder pokonał 1:0 Hannover 96 w wyjazdowym meczu. W tamtym sezonie Reck wygrał rywalizację z Burdenskim i dodatkowo wywalczył swój pierwszy tytuł mistrza Niemiec. Rok później zadebiutował w europejskich pucharach w rozgrywkach Pucharu Mistrzów, w których klub z Bremy dotarł do ćwierćfinału. W lidze zespół zajął 3. pozycję, a kolejny raz miejsce na podium zajął w 1990 roku. W 1991 roku Reck wraz z kolegami z Werderu zdobył Puchar Niemiec. Dzięki temu w sezonie 1991/1992 wystąpił w Pucharze Zdobywców Pucharów docierając do finału, a w nim pokonując AS Monaco 2:0. Pasmo sukcesów Reck kontynuował w następnym sezonie (1992/1993), gdy po raz drugi (i ostatni) w karierze został mistrzem kraju. W 1994 roku także po raz drugi zdobył niemiecki puchar, a w 1995 roku został wicemistrzem. W sezonie 1995/1996 na skutek kontuzji stracił na jakiś czas miejsce w składzie na rzecz Franka Rosta, ale odzyskał je już w następnym sezonie, jednak z Werderem plasował się już w środku tabeli.
Latem 1998 roku Reck odszedł do FC Schalke 04, w którym zastąpił odchodzącego do A.C. Milan Jensa Lehmanna. Swój pierwszy mecz dla Schalke rozegrał dopiero 15 grudnia, a jego drużyna wygrała na wyjeździe 2:1 z Eintrachtem Frankfurt. Początkowo walczył o miejsce w wyjściowej jedenastce z Frode Grodåsem, ale ten po sezonie odszedł z zespołu. W 2001 roku z Schalke wywalczył Puchar Niemiec, a także zajął 2. wicemistrzowskie miejsce w lidze. W sezonie 2001/2002 znów został zwycięzcą krajowego pucharu, a w lidze zdobył swojego jedynego gola (z rzutu karnego w wygranym 4:0 spotkaniu z FC St. Pauli). Latem 2002 do Schalke przybył jego dawny konkurent z Werderu Frank Rost i Reck rozegrał zaledwie dwa ligowe mecze, a po sezonie zdecydował się zakończyć piłkarską karierę, w trakcie której rozegrał 509 ligowych spotkań (471 w pierwszej i 38 w drugiej lidze).
Kariera reprezentacyjna.
W 1988 roku Reck został powołany do olimpijskiej reprezentacji RFN na Igrzyska Olimpijskie w Seulu. Tam był rezerwowym dla Uwe Kampsa i nie rozegrał żadnego meczu, ale z kadrą zdobył brązowy medal.
W pierwszej reprezentacji Niemiec Reck zadebiutował 4 czerwca 1996 roku w wygranym 9:1 towarzyskim meczu z Liechtensteinem. Wtedy też został powołany przez Bertiego Vogtsa do kadry na Euro 96, na których był trzecim bramkarzem po Andreasie Köpke i Oliverze Kahnie. Na tym turnieju wywalczył mistrzostwo Europy nie rozgrywając żadnego meczu. Natomiast spotkanie z Liechtensteinem, jak się później okazało, było jego jedynym w reprezentacji Niemiec.
Kariera trenerska.
Po zakończeniu kariery Reck został trenerem. Został zatrudniony w sztabie trenerskim Schalke, a w 2005 roku zdał licencję trenerską klasy A. 12 grudnia 2005 zastąpił Ralfa Rangnicka na stanowisku pierwszego trenera Schalke i poprowadził tę drużynę w jednym spotkaniu, 17 grudnia, a Schalke przegrało 0:2 z VfB Stuttgart. 4 stycznia został zastąpiony przez Mirko Slomkę. Obecnie jest trenerem bramkarzy w drużynie z Gelsenkirchen.

</doc>
<doc id="1003008" url="https://pl.wikipedia.org/wiki?curid=1003008" title="Barcelona Estació de França">
Barcelona Estació de França

Estació de França (Barcelona Estació de França) – druga co do wielkości i obsługiwanego ruchu podróżnych stacja kolejowa w Barcelonie, w regionie Katalonia, w Hiszpanii. Obsługuje połączenia w kierunku Francji.

</doc>
<doc id="1003009" url="https://pl.wikipedia.org/wiki?curid=1003009" title="Konklawe 1559">
Konklawe 1559

Konklawe 5 września – 25 grudnia 1559 – konklawe, które po śmierci Pawła IV wybrało na jego następcę Piusa IV. Z powodu nieprzestrzegania przez kardynałów reguł dotyczących izolacji od świata zewnętrznego i otwartych ingerencji władców świeckich było to najdłuższe konklawe XVI wieku.
Śmierć Pawła IV.
Papież Paweł IV Carafa zmarł 18 sierpnia 1559 roku w wieku 83 lat. Papież ten w swym dziele reformy Kościoła opierał się przede wszystkim na środkach represyjnych: Inkwizycji i Indeksie Ksiąg Zakazanych, nie miał natomiast zaufania do soboru, którego obrad, przerwanych w 1552 r., nie wznowił. Oskarżeń o herezję nie uniknęli nawet kardynałowie – w chwili jego śmierci kardynał Morone był więźniem Inkwizycji w zamku S. Angelo. Paweł IV, obawiając się, że Morone może zostać jego następcą, wydał bullę "Cum ex apostolatus officio", w której stanowił, że heretyk nie może być ważnie wybrany na Stolicę Piotrową. Bulla ta, oprócz Morone, dotyczyła także kardynała d’Este, któremu papież zarzucał dążenie do zdobycia tiary poprzez symonię.
Brutalność rządów Pawła IV była tak duża, że po jego śmierci doszło w Rzymie do spontanicznych rozruchów. Tłum obalił w mieście jego pomnik, a także zaatakował budynek Inkwizycji.
Program odnowy Kościoła realizowany przez Pawła IV nie przewidywał zniesienia nepotyzmu. Wręcz przeciwnie, trzech bratanków papieża zostało kardynałami, z czego największe wpływy osiągnął Carlo Carafa. Papież próbował, wzorem Aleksandra VI Borgii (zmarł w 56. rocznicę jego śmierci), budować potęgę swojego rodu w Italii. Odbywało się to przede wszystkim kosztem rodu Colonna, którego wiele dóbr (m.in. lenno cesarskie Paliano) zostało skonfiskowanych i oddanych w ręce rodu Carafa. Papiescy nepoci rządzili z jeszcze większym niż on sam despotyzmem i nadużywali swojej władzy do tego stopnia, że w pewnym momencie papież został zmuszony do interwencji. Z początkiem 1559 Carlo został pozbawiony części sprawowanej władzy i już do końca pontyfikatu wuja nie odzyskał jego łask. Po jego śmierci kardynał Carlo Carafa oraz książę Paliano Giovanni Carafa mieli wszelkie podstawy, by obawiać się rozliczenia ze swoich czynów.
Lista uczestników.
48 z 55 kardynałów wzięło udział w konklawe, z czego dwóch (Capodiferro i Dandini) zmarło w jego trakcie, a dwóch innych musiało opuścić je z powodu choroby:
Wśród elektorów było trzydziestu siedmiu Włochów, siedmiu Francuzów, dwóch Hiszpanów i Niemiec. Trzynastu z nich mianował Paweł IV, jedenastu Juliusz III, dwudziestu papież Paweł III, dwóch papież Klemens VII, a jednego Leon X.
Nieobecni.
Ośmiu kardynałów (pięciu Francuzów, Hiszpan, Portugalczyk i Włoch) nie przybyło na konklawe. Dwóch z nich zmarło w trakcie sediswakancji:
Dwóch mianował Klemens VII, pięciu Paweł III, jednego Juliusz III.
Podziały i kandydaci.
Wyróżniano w ówczesnym Kolegium Kardynałów cztery frakcje:
Farnesianie i Carafanie połączyli swe siły na konklawe.
Kandydatami Francji byli d’Este, Tournon i Gonzaga. Król Francji wykluczył natomiast kardynała Carpi. Filip II Habsburg, król Hiszpanii, preferował kardynałów Carpi, Morone, Puteo, Medici i D’Olera, natomiast nie życzył sobie wyboru d’Este lub jakiegokolwiek Francuza. Książę Toskanii faworyzował kardynała Medici z Mediolanu, któremu sprzyjał także Alessandro Farnese. Ogólną liczbę potencjalnych kandydatów oceniano na ponad 20.
Dla Carlo Carafy wybór nowego papieża był dosłownie sprawą życia i śmierci i podczas konklawe starał się przede wszystkim uzyskać dla siebie i swoich krewnych gwarancje bezkarności za popełnione nadużycia. Dysponował on poważnym atutem – włoscy kardynałowie nominowani przez jego wuja pozostawali wobec niego lojalni. Jego faworytami byli Carpi i Gonzaga. Pomimo że jego wuj był wrogiem Hiszpanów i sprzyjał Francji, Carlo postanowił szukać porozumienia z partią hiszpańską.
Przygotowania.
Kardynał Morone decyzją kolegium kardynalskiego został zwolniony z więzienia i dopuszczony do udziału w konklawe. Również kardynałowie Carlo i Diomede Carafa powrócili z wygnania. Natomiast kardynał Alfonso Carafa nie został dopuszczony do sprawowania przewodnictwa Kamery Apostolskiej w okresie sediswakancji. Wbrew zarządzeniom Pawła IV, kierował nią wyłącznie kamerling Sforza.
Ponieważ okres sediswakancji tradycyjnie był w Rzymie okresem bezprawia i chaosu, do pilnowania porządku w mieście skierowano aż 3700 zbrojnych, w tym 300 konnych.
Konklawe.
Konklawe rozpoczęło się 5 września 1559 roku z udziałem 40 kardynałów. 7 września dotarł kardynał Armagnac, 8 września Tournon, 11 września Truchsess, 14 września Strozzi i Guise, 18 września Ranuccio Farnese, 28 września Capizucchi, a jako ostatni dotarł Bertrand 25 października. Czasowo poza konklawe przebywali chorzy kardynałowie Armagnac (od 20 września do 30 października), Capizucchi (od 2 października do 31 października) i Simoncelli (od 12 października do 20 października). 1 grudnia na konklawe zmarł kardynał Capodiferro. Tego samego dnia obrady opuścił ciężko chory Dandini, który zmarł 4 grudnia w swoim rzymskim pałacu koło kościoła S. Marcello. 13 grudnia chory dziekan Świętego Kolegium du Bellay opuścił konklawe na stałe, a 19 grudnia w jego ślady poszedł Saraceni. W ostatnim głosowaniu wzięło udział 44 kardynałów.
Stronnictwo hiszpańskie, wykorzystując fakt, że większość francuskich kardynałów nie przybyła jeszcze do Rzymu, próbowało wybrać przez aklamację kardynała Carpi. Próba ta jednak spełzła na niczym, gdyż jeden z liderów, kamerling Sforza osobiście nie życzył sobie jego wyboru i wszedł w tajne porozumienie z d’Este w celu utrącenia tej kandydatury.
W tej sytuacji wdrożono normalne procedury. 8 września elektorzy podpisali kapitulację wyborczą, zobowiązującą elekta do kontynuowania reformy kościoła i kurii, wznowienia obrad soboru, a także zakazywała mu prowadzenia wojen. Zaprzysiężono też bullę Juliusza II przeciw symonii.
Przez kilka tygodni głosowania odbywały się rutynowo, bez żadnego rezultatu. Najwięcej głosów otrzymywały przeważnie osoby nie brane na serią pod uwagę, przy czym z reguły elektorzy w każdej turze wskazywali po kilku kandydatów. Hiszpanie Pacheco i Cueva regularnie otrzymywali od kilkunastu do dwudziestu paru głosów, 13 września Francuz Leonocourt otrzymał 18 głosów, 18 września na nieobecnego kardynała Henryka z Portugalii oddano aż 15 głosów i 5 kolejnych przez akces, pojawiały się też takie nazwiska jak Rebiba, Ghisleri czy Saraceni. Rannucio Farnese dostał 21 głosów w rocznicę wyboru swego dziadka na papieża. Od 9 września do 16 grudnia odbyło się 68 bezowocnych głosowań.
Nie znaczy to jednak, że nie podejmowano żadnych realnych prób. 18 września dzięki poparciu kardynała Farnese ponownie wypłynęła kandydatura kardynała Carpi. Przez kilka kolejnych tur otrzymywał 11-16 głosów. 22 września Francuzi próbowali doprowadzić do wybrania kardynała Tournon, jego szanse pogrzebał jednak sprzeciw Carafy. W głosowaniu jakie się odbyło tego dnia Tournon uzyskał w sumie 20 głosów (w tym 5 przez akces), a wysunięty doraźnie jako kontrkandydat Pacheco 19 (w tym 1 przez akces).
Kilka dni później Francuzi porozumieli się z przywódcą frakcji prohiszpańskiej Sforzą co do poparcia kardynała Gonzagi. Zamierzano przeprowadzić jego wybór przez aklamację. Operacja ta zakończyła się fiaskiem, Gonzadze sprzeciwił się bowiem Carafa oraz część kardynałów prohiszpańskich. Mimo to Gonzaga pozostawał w grze praktycznie do samego końca konklawe, przez długi czas nie było bowiem jasne stanowisko Hiszpanii wobec tej kandydatury. Król Filip II nie życzył sobie papieża z rodu książęcego, jednak względy dyplomatyczne nakazywały ostrożność w działaniu.
25 września do Rzymu przybył ambasador Filipa II Vargas, który był zdania, że obóz pro hiszpański jest zdolny do wyboru papieża bez porozumienia z frakcją francuską. Pod jego auspicjami 2 października odbyło się spotkanie Sforzy, Farnese i Carafy. Ambasador zaproponował jako kandydata Puteo zamiast dotychczas promowanych przez stronnictwo hiszpańskie Carpi i Pacheco. Farnese i Carafa odmówili jednak i spotkanie to nie przyniosło żadnych rezultatów. Sforza zaczął w tym czasie grać na dwa fronty – Francuzom obiecywał dalszą agitację na rzecz Gonzagi, a partii włoskiej – na rzecz Pacheco i Carpi.
Na przełomie września i października trwała intensywna wymiana korespondencji między kardynałami prohiszpańskimi a ich królem Filipem II. Listy do kardynałów, z rekomendacjami dla kandydatury Gonzagi, przysłali też król Francji i cesarz Ferdynand I Habsburg. Te ożywione kontakty kardynałów z własnymi monarchami i przysyłanie przez monarchów instrukcji dla elektorów wywołały skandal i protesty ze strony Rzymian. Domagano się ścisłego przestrzegania przez kardynałów reguł kanonicznych, zakazujących jakiegokolwiek wpływania przez władze świeckie na wybór papieża. Żądania te przedstawiła kardynałom specjalna delegacja złożona z przedstawicieli władz miejskich, jednak dziekan Świętego Kolegium du Bellay odrzucił te zastrzeżenia i wyprosił delegatów z miejsca obrad.
W drugiej połowie października doszło do zerwania aliansu Carafy ze Sforzą, gdyż król Filip II zadecydował o zwrocie lenna Palliano Marcantonio Colonnie. Król zadecydował także, że hiszpańscy kardynałowie za wszelką cenę mają nie dopuścić do wyboru Gonzagi.
Kardynał d’Este, przeciągnąwszy na swoją stronę Carafę, miał nadzieję samemu uzyskać tiarę. Głosowanie 1 grudnia pokazało, że były to nadzieje płonne, a wielu spośród tych, którzy obiecali mu głos, nie dotrzymało słowa. Francuska partia podjęła też niedane próby przeforsowania kardynałów Tournon i Suau.
W pierwszych dniach grudnia Francuzi w porozumieniu z Carafą ponownie zaproponowali Gonzagę, zamierzając doprowadzić do jego wyboru przez aklamację. Carafa jednak w międzyczasie uzyskał list z oczekiwanymi gwarancjami od króla Hiszpanii i za plecami Francuzów powrócił do aliansu z partią hiszpańską. Pisemnie zobowiązał się kardynałowi Sforzy, że nie będzie popierał żadnego kandydata wykluczonego przez Filipa II. W rezultacie sesja, która miała przynieść wybór kardynała Gonzagi, o mało nie zakończyła się wyborem przez aklamację kardynała Carpi.
Po obaleniu Gonzagi Francuzi zaproponowali Pisaniego jako „papieża przejściowego”, ale bez skutku. Ich stronnictwo na początku grudnia osłabło liczebnie – 1 grudnia zmarł kardynał Capodiferro, 13 grudnia du Bellay musiał opuścić konklawe z powodu choroby, przekazując obowiązki dziekana kardynałowi Tournon, a sześć dni później konklawe opuścił także Saraceni. Francuzi utracili przez to zdolność blokowania kandydatów partii przeciwnej, wobec czego Hiszpanie podjęli próbę przeforsowania kardynała Pacheco. W głosowaniu 18 grudnia Hiszpanowi zabrakło zaledwie trzech głosów do wymaganej większości.
Zbliżające się święta Bożego Narodzenia skłoniły przywódców frakcji do zaprzestania sporów i zawarcia wreszcie kompromisu. Na spotkaniu 22 grudnia liderzy wszystkich trzech partii spotkali się w poszukiwaniu kandydata możliwego do zaakceptowania dla wszystkich. Francuzi zaproponowali kardynała Cesi, a Hiszpanie kardynała Medici, Carafa natomiast pozostał niezdecydowany. Ostatecznie Francuzi dali się przekonać do Mediciego, któremu silnego poparcia udzielał książę Toskanii oraz wicekanclerz Alessandro Farnese. Również Carafa poparł Mediciego, gdyż uzyskał obietnicę amnestii.
Wybór Piusa IV.
Wieczorem 25 grudnia 44 kardynałów zebrało się w kaplicy Sykstyńskiej i przez aklamację wybrało na papieża Giovanni Angelo Medici, kończąc w ten sposób najdłuższe w XVI stuleciu konklawe. Elekt przybrał imię Piusa IV. W święto Trzech Króli 6 stycznia 1560 protodiakon Alessandro Farnese nałożył tiarę na jego głowę.
Wybór Piusa IV był reakcją na brutalne rządy Pawła IV i jego bratanków. Nowy papież nie miał nic z wyniosłości i arogancji swojego poprzednika. Doprowadził do wznowienia i zakończenia obrad soboru trydenckiego. Choć miał nieślubnego syna z czasów jeszcze sprzed konsekracji, w przeciwieństwie do Aleksandra VI czy Pawła III trzymał go w cieniu i nie dopuszczał do spraw związanych z zarządzaniem Kościołem. Jego kardynałem-nepotem został natomiast przyszły święty – Karol Boromeusz.
Nepotom Pawła IV papież nie okazał łaski. W 1560 Carlo i Alfonso zostali aresztowani (Diomede zmarł krótko po konklawe). Carlo został stracony w 1561, jego kuzyn spędził ponad rok w więzieniu zanim uzyskał przebaczenie.

</doc>
<doc id="1003014" url="https://pl.wikipedia.org/wiki?curid=1003014" title="Delta II">
Delta II

Delta II – rakieta nośna należąca do rodziny rakiet Delta zaprojektowana i zbudowana przez wytwórnię lotniczą McDonnell Douglas, następnie produkowana przez Integrated Defense Systems – własność Boeinga. Rakiety te są w użyciu od 1989 roku. Za program Delta II od 1 grudnia 2006 roku odpowiedzialny jest United Launch Alliance. Jest dwuczłonowa. Do pierwszego członu doczepia się najczęściej 9 silników pomocniczych na stały materiał pędny. Jest średniej wysokości [około 40 metrów]. Wynosi sondy i satelity na niskie orbity stacjonarne i międzyplanetarne.
Jest jednym z podstawowych środków transportu kosmicznego. Na ponad 150 startów 95% było udanych.
Warianty rakiety.
Delta 6000 (1989-1992).
Od lotu STS-1 wahadłowca "Columbia" z 1981 rozpoczęto przenoszenie satelitów z rakiet jednokrotnego użytku na promy kosmiczne. Skutkiem tego było zatrzymanie w 1982 przez McDonnell Douglas linii produkcyjnej rakiet Delta. W 1984 wystartowały 4 rakiety Delta, zaś w 1985 nie wystartowała żadna.
Po eksplozji wahadłowca "Challenger" w 1986 Siły Powietrzne Stanów Zjednoczonych ogłosiły konkurs na kontrakt na budowę rakiety jednorazowego użytku zdolnej wynieść satelity GPS (kontrakt "MLV" - od "Medium LV"). Konkurentami firmy McDonnell Douglas w konkursie były firmy:
Pierwsza propozycja McDonnell Douglas, czyli Delta 3920 z członem górnym PAM-D, nie spełniała wymagań postawionych przez USAF, więc firma wraz z podwykonawcami zdecydowała o zaprojektowaniu nowej rakiety spełniającej te wymagania. Pierwsza opcja - zapożyczenie członu górnego z silnikiem na paliwo kriogeniczne z japońskiej rakiety H-I - była zbyt kosztowna i czasochłonna. Zamiast tego skupiono się na ulepszeniu konstrukcji członu centralnego i silników pomocniczych.
Delta 6000 była oparta na rakietach serii Delta 3000, jednak wprowadziła znaczące zmiany. Człon centralny Delty 6000 - Thor-XLT - zasilany slinikiem RS-27, od swojego odpowiednika z Delty 3000 był dłuższy o 3,6 m. Człony pomocnicze Castor 4 zostały zastąpione przez silniki Castor 4A, generujące o 71 kN większą siłę ciągu niż konstrukcja bazowa. Członem górnym została konstrukcja o nazwie Delta-K, wyposażona w silnik AJ-10-188K, zaś silnikiem członu PAM-D ostatecznie został Star-48B, wykorzystywany we wszystkich startach satelitów GPS. Delta 6000 wyróżniała się od poprzedniczek nową sekcją ładunku, mającą 8,5 m długości i 2,9 m średnicy.
21 stycznia 1987 McDonnell Douglas otrzymał kontrakt o wartości 316,5 mln USD na 7 startów rakiety Delta II. 2 lata później, 14 lutego 1989, pierwsza rakieta Delta II (wersja 6925) wystartowała z przylądka Canaveral z satelitą GPS II-1. W latach 1989-1992 wystartowało 17 rakiet serii 6000. Ostatnia Delta 6000 wystartowała 24 lipca 1992 z satelitą Geotail.
Delta 7000 (1990-2018).
Kolejnym wariantem Delty II była Delta 7000, wnosząca znaczne modyfikacje. Silnik RS-27 został zastąpiony przez mocniejszą jednostkę RS-27A. Dopalacze Castor 4A zastąpiono mocniejszą konstrukcją o nazwie GEM-40. Te modyfikacje pozwalały na udźwignięcie cięższych satelitów GPS. Od 1995 usprawniono również system nawigacji. 
Pierwsza rakieta Delta II serii 7000 (wariant 7925) wystartowała 26 listopada 1990 z satelitą GPS IIA-1. Oprócz satelitów GPS Delta 7000 wyniosła również wiele satelitów telekomunikacyjnych i naukowych, a także sond międzyplanetarnych. Ostatni lot odbył się 15 września 2018 roku wynosząc satelitą IceSat-2.
W latach 2003-2011 używano również rakiety Delta II Heavy (numer 7x2xH). Był to najmocniejszy wariant Delty II. Od bazowej Delty 7000 różnił się silnikami pomocniczymi, zamiast GEM-40 wykorzystywał silniki GEM-46 z rakiety Delta III. Pierwsza Delta II Heavy w 2003 wyniosła w kosmos łazik Opportunity, zaś ostatnia w 2011 sondy GRAIL.

</doc>
<doc id="1003017" url="https://pl.wikipedia.org/wiki?curid=1003017" title="Diego Flores">
Diego Flores

Diego Flores (ur. 18 grudnia 1982 na Wyspach Kanaryjskich) – argentyński szachista, arcymistrz od 2008 roku.
Kariera szachowa.
Od pierwszych lat XXI wieku należy do ścisłej czołówki argentyńskich szachistów. Od 2001 uczestniczy w finałach indywidualnych mistrzostw kraju, w których zdobył trzy medale: złoty (2005), srebrny (2008) i brązowy (2006). W 2005 uczestniczył w Pucharze Świata, w I rundzie turnieju przegrywając z Tejmurem Radżabowem, natomiast w 2013 zdobył w Cochabambue brązowy medal mistrzostw Ameryki.
Wielokrotnie reprezentował Argentynę w turniejach drużynowych, m.in.: oraz .
Zwyciężył bądź podzielił I miejsca w międzynarodowych turniejach m.in. w:
"Uwaga: Lista sukcesów niekompletna (do uzupełnienia od 2007 roku)."
Najwyższy ranking w dotychczasowej karierze osiągnął 1 listopada 2018, z wynikiem 2634 punktów.

</doc>
<doc id="1003021" url="https://pl.wikipedia.org/wiki?curid=1003021" title="Bogoduchów">
Bogoduchów

Bogoduchów () – miasto na Ukrainie w obwodzie charkowskim, siedziba władz rejonu bogoduchowskiego.
W miejscowości znajduje się stacja kolejowa.
Historia.
Pierwsza wzmianka o miejscowości pochodzi z 1662, prawa miejskie posiada od 1681.
W 1930 roku zaczęto wydawać gazetę.
Od 16 października 1941 roku do 7 sierpnia 1943 roku Bogoduchów był pod okupacją hitlerowską.
W 1989 liczyło 18 962 mieszkańców.
W 2013 liczyło 15 797 mieszkańców.

</doc>
<doc id="1003034" url="https://pl.wikipedia.org/wiki?curid=1003034" title="Kazimierz Sawicki">
Kazimierz Sawicki

Kazimierz Jędrzej Sawicki-Sawa, ps. „Prut”, „Odwet” (ur. 2 czerwca 1888 w Grajewie, zm. 2 marca 1971 w Londynie) – generał brygady Wojska Polskiego, wyższy dowódca Armii Krajowej, komendant Obszaru Lwów Związku Walki Zbrojnej/Armii Krajowej (1941–1943), inspektor Biura Inspekcji Komendy Głównej Armii Krajowej od lipca 1943 roku, minister bez teki w rządzie RP na uchodźstwie, w 1966 roku mianowany przez Prezydenta RP na uchodźstwie generałem dywizji, odznaczony Orderem Virtuti Militari.
Życiorys.
Był synem Jana i Aleksandry z Żelechowskich. Członek PPS i Organizacji Bojowej PPS od 1905 roku. W 1906 roku więziony przez władze rosyjskie. Studiował medycynę w Pradze i Krakowie. Absolwent Wydziału Lekarskiego Uniwersytetu Jagiellońskiego. Od 1908 w Związku Walki Czynnej, od 1910 w Związku Strzeleckim. W latach 1914–1915 służył w 1 i 5 pułku piechoty Legionów, będąc dowódcą plutonu i kompanii. Od sierpnia 1915 pełnił funkcję zastępcy komendanta głównego Polskiej Organizacji Wojskowej.
Od listopada 1918 do kwietnia 1927 był współorganizatorem – a po śmierci majora Zygmunta Bobrowskiego podczas walk pod Macoszynem 9 stycznia 1919 – dowódcą 36 pułku piechoty Legii Akademickiej w Warszawie. W marcu 1927 został mianowany dowódcą piechoty dywizyjnej 29 Dywizji Piechoty w Grodnie. Obowiązki dowódcy pułku przekazał 13 kwietnia 1927 pułkownikowi Erwinowi Więckowskiemu. 13 maja 1932 objął stanowisko dowódcy 16 Pomorskiej Dywizji Piechoty w Grudziądzu. W lutym 1938 został powołany na funkcję dyrektora Państwowego Urzędu Wychowania Fizycznego i Przysposobienia Wojskowego w Warszawie. Od 31 maja 1939 obowiązki dyrektora PUWFiPW łączył z funkcją generała do spraw jednostek Obrony Narodowej – szefa Biura do Spraw Jednostek Obrony Narodowej.
Po agresji Niemiec na Polskę, 10 września 1939 otrzymał od I wiceministra spraw wojskowych, gen. bryg. Janusza Głuchowskiego, rozkaz objęcia dowództwa Odcinka „Włodzimierz” – od Dubienki (wyłącznie) do północnej granicy Okręgu Korpusu Nr VI – oraz zadanie oczyszczenia i uporządkowania tyłów, a także utworzenia oddziałów z ewakuowanych oficerów i błąkających się bez przydziału oficerów. Kolejny rozkaz nakazywał mu zorganizowanie obrony przepraw na Bugu. 11 września przybył z improwizowanym sztabem do Włodzimierza i objął dowództwo nad ośrodkami zapasowymi, znajdującymi się na terenie Okręgu Korpusu Nr II oraz Wołyńską Półbrygadą Obrony Narodowej i Centrum Wyszkolenia Artylerii. 17 września w Łucku dowództwo nad Grupą „Włodzimierz” przejął gen. bryg. Mieczysław Smorawiński. W nocy z 17 na 18 września Sawicki wyjechał z Łucka w kierunku Stanisławowa, a w nocy z 19 na 20 września przekroczył granicę z Węgrami.
Po kampanii wrześniowej, do marca 1941 był internowany na Węgrzech, skąd uciekł i wrócił do Polski. W lipcu 1941 mianowany komendantem Obszaru Armii Krajowej Lwów. Do Lwowa przybył 20 września 1941, funkcję pełnił do 31 lipca 1943. W latach 1943–1944 należał do składu Komendy Głównej AK (komórka „Prusy Wschodnie”). W Powstaniu Warszawskim był szefem III rzutu Sztabu. Po upadku powstania przebywał w niewoli niemieckiej. Po uwolnieniu z oflagu do 1948 przebywał w Nicei, skąd udał się do Anglii i wstąpił do Polskiego Korpusu Przysposobienia i Rozmieszczenia.
Po demobilizacji osiadł w Londynie i aktywnie uczestniczył w życiu politycznym polskiej emigracji. Był członkiem Ligi Niepodległości Polski. 8 sierpnia 1955 Prezydent RP na Uchodźstwie, August Zaleski, mianował go ministrem w gabinecie Hugona Hankego, a 11 września – w pierwszym rządzie Antoniego Pająka. 11 października 1955, na własną prośbę, został zwolniony z urzędu. Prezydent RP August Zaleski mianował go generałem dywizji ze starszeństwem z dniem 11 listopada 1966 roku w korpusie generałów.
Zmarł 2 marca 1971 roku w Londynie. Został pochowany na cmentarzu Gunnersbury (Sq. FA, gr. 38).

</doc>
<doc id="1003036" url="https://pl.wikipedia.org/wiki?curid=1003036" title="Delta 2">
Delta 2



</doc>
<doc id="1003037" url="https://pl.wikipedia.org/wiki?curid=1003037" title="Cyrus Grek">
Cyrus Grek

Cyrus Grek – syryjski pisarz chrześcijański z V wieku. Był biskupem Mabbug i autorem dzieła „"Różnice między sektami"”.

</doc>
<doc id="1003038" url="https://pl.wikipedia.org/wiki?curid=1003038" title="Chlorek">
Chlorek



</doc>
<doc id="1003043" url="https://pl.wikipedia.org/wiki?curid=1003043" title="Wimbledon 2007 (gra podwójna chłopców)">
Wimbledon 2007 (gra podwójna chłopców)



</doc>
<doc id="1003044" url="https://pl.wikipedia.org/wiki?curid=1003044" title="Ludwig Pastor">
Ludwig Pastor



</doc>
<doc id="1003045" url="https://pl.wikipedia.org/wiki?curid=1003045" title="Marcos Milinkovic">
Marcos Milinkovic

Marcos Milinkovic (ur. 22 grudnia 1971 w General San Martín) – argentyński siatkarz grający na pozycji atakującego; reprezentant Argentyny. Trzykrotny uczestnik letnich igrzysk olimpijskich, złoty medalista igrzysk panamerykańskich. W 2000 roku został wybrany przez FIVB do grona 25 najlepszych siatkarzy XX wieku.
Życie prywatne.
Rodzice Marcosa Milinkovicia mają pochodzenie chorwackie. Milinkovic mówi po hiszpańsku, portugalsku, włosku, a także w narodowym języku swoich rodziców, chorwackim.
Jest mężem Jeleny, która pochodzi z Serbii. Miał z nią dwoje dzieci: syna Lukę (2004–2017) oraz córkę Duñia (ur. 2008). Luka utonął w lipcu 2017 roku podczas wakacji w Chorwacji w trakcie zabawy z kolegami.
Kariera klubowa.
Początkowo trenował koszykówkę w Club Sportivo Villa Ballester, jednak w 1987 roku zdecydował się na grę w siatkówkę. Pierwszym seniorskim klubem, w którym występował w latach 1990–1992, był . Następnie trafił na dwa sezony do Tomei Livorno Pallavolo - drużyny grającej we włoskiej Serie A2. W 1995 roku przeniósł się do ligi brazylijskiej, gdzie grał kolejno w klubach: Cocamar Parana (1995–1996), Chapecó Santa Catarina (1996–1997) oraz Olympikus (1997–1999). W sezonie 1997/1998 wraz z klubem Olympikus zdobył wicemistrzostwo Brazylii.
Po latach spędzonych w Brazylii powrócił do ligi włoskiej W sezonie 1999/2000 bronił barw , z którym zwyciężył w Pucharze Europy Mistrzów Klubowych oraz zdobył Puchar Włoch. W latach 2000–2003 był zawodnikiem klubu Asystel Milano. W sezonie 2000/2001 doszedł do finału fazy play-off ligi włoskiej. W sezonie 2003/2004 ponownie grał w lidze brazylijskiej - w zespole Unisul - zdobywając mistrzostwo Brazylii.
W latach 2004–2006 występował w Olympiakosie Pirues, z którym w seoznie 2004/2005 zdobył Puchar Top Teams oraz wicemistrzostwo Grecji. W przerwie letniej zagrał w portorykańskim klubie Plataneros de Corozal, z którym zdobył wicemistrzostwo. W sezonie 2006/2007 bronił barw brazylijskiego klubu Cimed, z którym zdobył wicemistrzostwo Brazylii.
W 2007 roku przeniósł się do Turcji, gdzie grał w . Po sezonie w Turcji powrócił do Argentyny, gdzie występował w La Unión de Formosa (2008–2010) oraz Buenos Aires Unidos (2010–2013). Po sezonie 2012/2013 zakończył karierę zawodniczą.
Kariera reprezentacyjna.
W latach 1989–1991 grał w reprezentacji Argentyny juniorów. Wraz z juniorską reprezentacją wystartował w Mistrzostwach U-21 Ameryki Południowej w 1990 roku, gdzie zdobył srebrny medal, oraz w Mistrzostwach Świata Juniorów w 1991 roku.
W 1991 roku został powołany do kadry Argentyny na igrzyska panamerykańskie, na których zdobył brązowy medal, oraz na Mistrzostwa Ameryki Południowej, w których reprezentacja Argentyny skończyła na drugim miejscu. W 1995 roku zdobył złoty medal igrzysk panamerykańskich. Uczestniczył trzykrotnie w igrzyskach olimpijskich: w 1996, 2000 i 2004 roku.
Grał również w czterech mistrzostwach świata: w 1994, 1998, 2002 i 2006 roku. Został wybrany MVP Mistrzostw Świata 2002.
W latach 1996–2002 oraz 2006–2007 był w składzie Argentyny na Ligę Światową.
Kariera trenerska.
W 2013 roku był drugim trenerem reprezentacji Argentyny. Od grudnia 2013 roku jest trenerem argentyńskiego klubu UNTreF Vóley.

</doc>
<doc id="1003048" url="https://pl.wikipedia.org/wiki?curid=1003048" title="Arthur Gabrisch">
Arthur Gabrisch



</doc>
<doc id="1003051" url="https://pl.wikipedia.org/wiki?curid=1003051" title="Harry Nyquist">
Harry Nyquist

Harry Nyquist, szw. Harry Theodor Nyqvist (ur. 7 lutego 1889 w Nilsby w Värmland, zm. 4 kwietnia 1976 w Harlingen) – szwedzki inżynier elektryk, naukowiec i wynalazca.
Harry Nyquist miał szóstkę rodzeństwa. W 1907 wyemigrował do Stanów Zjednoczonych. Studiował inżynierię elektryczną na Uniwersytecie Dakoty Północnej, gdzie uzyskał magisterium w 1915, a następnie na Uniwersytecie Yale obronił doktorat z fizyki w 1917. Nyquist pracował przez jakiś czas jako nauczyciel w szkole średniej. Po studiach karierę swoją związał z firmą AT&amp;T, gdzie pracował w dziale badawczo-rozwojowym od 1917 do 1934. Dział ten, po przejęciach i przekształceniach, stał się Laboratoriami Bella. Pracę kontynuował tam do emerytury, na którą przeszedł w 1954. Będąc na emeryturze, pozostał konsultantem Laboratoriów Bella.
W 1928 w artykule pt. "Certain topics in Telegraph Transmission Theory" (pl. "Wybrane zagadnienia teorii transmisji telegraficznej"), podał fundamentalne prawo telekomunikacji: liczba niezależnych impulsów, które można przesłać linią telegraficzną w jednostce czasu ograniczona jest do dwukrotnej szerokości pasma. Zasada ta jest w istocie wspólna dla twierdzenia znanego obecnie jako twierdzenie Nyquista-Shannona. Twierdzenie to innymi słowy podaje, że najwyższa częstotliwość próbkowanego sygnału, który chce się potem dokładnie odtworzyć, wynosi połowę częstotliwości próbkowania. Jest to tak zwana częstotliwość Nyquista.
W 1932 opublikował artykuł na temat stabilności wzmacniaczy ze sprzężeniem zwrotnym podając twierdzenie, które określa kiedy wzmacniacz ze sprzężeniem zwrotnym będzie stabilny, a kiedy nie. To dokonanie Nyquista na polu elektroniki nazwano twierdzeniem o stabilności (tak zwane kryterium Nyquista związane jest z charakterystyką Nyquista). 
Jego wczesne prace teoretyczne na temat określania wymagań na szerokość pasma przy transmisji informacji położyły fundamenty pod późniejsze prace Claude'a Shannona, które doprowadziły do rozwoju teorii informacji.
Nyquist miał też wkład w teorię szumu (pracując dla Bell Laboratories, Nyquist wykonał prace dotyczące szumu termicznego, zwanego szumem Johnsona-Nyquista), projekty telefaksów (wraz z Herbertem Eugene'em Ives'em przyczynił się do opracowania pierwszych faksów firmy AT&amp;T, które zaprezentowano publicznie w 1924) i telewizji oraz innych kwestii dotyczących telekomunikacji. Uzyskał w sumie 138 patentów. Był uhonorowany prestiżowymi nagrodami, między innymi Medalem Rufusa Oldenburgera w 1975.

</doc>
<doc id="1003052" url="https://pl.wikipedia.org/wiki?curid=1003052" title="Sacco di Roma">
Sacco di Roma

Sacco di Roma () – zdobycie i złupienie Rzymu w dniach 6–14 maja 1527 przez niemiecko-hiszpańskie wojska Karola V podczas wojny z Francją, papieżem Klemensem VII oraz miastami włoskimi (Wojna Ligi z Cognac). Barbarzyńskie zniszczenie miasta położyło kres epoce odrodzenia w Rzymie. Miasto musiało zostać odbudowane, jednak brak środków w wyniszczonym wojnami kraju nie pozwalał na to, by odrestaurować je z rozmachem.
Ku pamięci bohaterskiej obrony bazyliki św. Piotra, gdzie poległa większość jej obrońców, 6 maja zaprzysięgani są nowi członkowie gwardii papieskiej.
Szczegóły.
Porankiem 6 maja 1527 ruszyła seria ataków na Rzym z rejonu klasztoru św. Onufrego na wzgórzu Janikulum (wł. "Giancilo") na Zatybrzu pod ogólnym dowództwem księcia Karola Burbona. Podczas jednego z wypadów Karol Burbon został śmiertelnie ranny w pobliżu bramy Torrione. Po chwili wahania jednakże hiszpańscy najemnicy (6 tys.) przedarli się przez bramę Torrione, podczas gdy landsknechci Georga von Frundsberga (14 tys.) nacierali wzdłuż drogi Borgo Santo Spirito w kierunku bazyliki św. Piotra. Gwardia Szwajcarska w liczbie 189 gwardzistów pod dowództwem kapitana Kaspara Röista (i resztki rzymskiego garnizonu) stawiła im zacięty opór. Szwajcarzy walczyli bohatersko, ale ostatecznie ogromna przewaga liczebna nacierających doprowadziła do niemal całkowitej zagłady oddziału. Przeżyło tylko szesnastu, którzy bezpośrednio otoczyli papieża i zdołali wyprowadzić go przez Passetto di Borgo – tajne przejście łączące Watykan z Zamkiem Świętego Anioła. Po wkroczeniu do bazyliki wymordowano ok. 200 pozostających jeszcze przy życiu uciekinierów i żołnierzy – część masakry odbyła się na schodach prowadzących do głównego ołtarza bazyliki.
Po brutalnej egzekucji ok. 1000 obrońców papieskiej stolicy i świątyń rozpoczęło się intensywne rabowanie i plądrowanie miasta trwające 8 dni. Kościoły, klasztory, pałace były pierwszym celem. Ale w poszukiwaniu wartościowych przedmiotów grabiono nawet grobowce (m.in. papieża Juliusza II). Zginęło ok. 12 tys. mieszkańców miasta. Gwałtowność i okrucieństwo działań można częściowo wytłumaczyć zapałem protestanckich – głównie niemieckich – landsknechtów Frundsberga, aby zniszczyć centrum duchowe Kościoła katolickiego. Naprzeciw twierdzy, gdzie schronił się papież urządzano parodie procesji katolickich, podczas których żołnierze krzyczeli „Vivat Lutherus pontifex!”. Imię Lutra zostało wyryte mieczem na słynnym fresku Rafaela "Dysputa o Najświętszym Sakramencie", a w innych miejscach wyryto teksty wychwalające cesarza Karola V. W zwięzły i dosadny sposób opisał te wydarzenia przeor klasztoru św. Augustyna: „"Mali fuere Germani, pejores Itali, Hispani vero pessimi"” (Niemcy byli źli, Włosi jeszcze gorsi, a Hiszpanie najgorsi).
Konsekwencje.
Populacja Rzymu spadła z 55 tys. do ok. 10 tys. Wielu żołnierzy armii cesarskiej zmarło w następnych miesiącach (okupacja miasta trwała aż do lutego 1528) na skutek chorób spowodowanych przez dużą liczbę niepogrzebanych ciał. Rabowanie wygasło dopiero po ośmiu miesiącach, gdy skończyła się żywność i nic wartościowego nie było już do wzięcia, a w mieście pojawiły się oznaki zarazy. Niezliczone skarby sztuki zostały stracone na zawsze.
5 czerwca, Klemens musiał się poddać i zaakceptować ciężkie warunki. Oddanie twierdz Ostia, Civitavecchia i Civita Castellana; zrzeczenie się praw do miast Modena, Parma i Piacenza na rzecz cesarza; 400 tys. dukatów kontrybucji oraz okup za uwolnienie uwięzionych; papieski garnizon został zastąpiony czterema kompaniami Niemców i Hiszpanów, a także oddziałem 200 landsknechtów.

</doc>
<doc id="1003053" url="https://pl.wikipedia.org/wiki?curid=1003053" title="Bór (Skarżysko-Kamienna)">
Bór (Skarżysko-Kamienna)

Bór – osiedle administracyjne i część miasta Skarżyska-Kamiennej, usytuowane w południowo-zachodniej części miasta. Osiedle ma charakter rezydencjonalny; dominuje zabudowa jednorodzinna; wyjątek stanowią dwa bloki mieszkalne przy ul. Partyzantów.
Przez lasy okalające osiedle od strony zachodniej i południowej przebiega żółty szlak turystyczny, a na jego trasie znajduje się zbiorowa mogiła Polaków rozstrzelanych przez Niemców podczas II wojny światowej.
Zasięg terytorialny.
Osiedle Bór obejmuje swoim zasięgiem następujące ulice:

</doc>
<doc id="1003055" url="https://pl.wikipedia.org/wiki?curid=1003055" title="Ruda Instytutowa">
Ruda Instytutowa



</doc>
<doc id="1003059" url="https://pl.wikipedia.org/wiki?curid=1003059" title="Podział administracyjny Kolumbii">
Podział administracyjny Kolumbii

Kolumbia dzieli się na 32 departamenty ("departamentos") oraz dystrykt stołeczny ("distrito capital"). Lista departamentów (w nawiasach ich stolice):
Departamenty dzielą się na gminy ("municipios"), a one z kolei na "corregimientos".

</doc>
<doc id="1003063" url="https://pl.wikipedia.org/wiki?curid=1003063" title="Obwodnica Szczecinka">
Obwodnica Szczecinka



</doc>
<doc id="1003064" url="https://pl.wikipedia.org/wiki?curid=1003064" title="Between Us and the Light">
Between Us and the Light

Between Us and the Light – drugi po "The Time" album tria Leszek Możdżer - Lars Danielsson - Zohar Fresco. Został wydany w 17 listopada 2006 roku nakładem wydawnictwa Outside Music, a już 29 listopada 2006 uzyskał status podwójnej platynowej płyty. Tytuł albumu nawiązuje do wiersza Zbigniewa Herberta "Struna", do słów "zaprawdę zaprawdę powiadam wam wielka jest przepaść między nami a światłem".
Album dotarł do 7. miejsca polskiej listy przebojów – OLiS i uzyskał status dwukrotnie platynowej płyty.

</doc>
<doc id="1003073" url="https://pl.wikipedia.org/wiki?curid=1003073" title="Inaki Astiz">
Inaki Astiz



</doc>
<doc id="1003074" url="https://pl.wikipedia.org/wiki?curid=1003074" title="Robert Shelton">
Robert Shelton

Robert Shelton, właściwie Robert Shapiro (ur. 28 czerwca 1926 r. w Chicago, zm. 1 grudnia 1995 w Brighton), krytyk muzyczny i filmowy.
Największym osiągnięciem Sheltona był niewątpliwie współudział w wypromowaniu nieznanego dwudziestoletniego piosenkarza folkowego, Boba Dylana. Dylan, który występował w jednym z lepszych lokali w Greenwich Village, Gerdes Folk City przed występem bluegrassowego zespołu The Greenbriar Boys. Pozytywna recenzja Sheltona otworzyła Dylanowi drogę do podpisania profesjonalnego kontraktu z wytwórnią Columbia i nagrania utworu "Blowin' in the Wind" przez zespół Peter, Paul and Mary.
Shelton urodził się i wychował w Chicago w stanie Illinois. W latach 1944-45 służył w armii amerykańskiej, a następnie wstąpił do szkoły dziennikarstwa na Northwestern University. W 50. przeprowadził się do Nowego Jorku, niebawem dołączając do redakcji New York Times. Przez dziesięć lat (1958-68 był recenzentem, specjalizującym się głównie w muzyce folk, ale także pop i country, dzięki czemu zaprzyjaźnił się z wieloma artystami, rozszerzając swoje wpływy poza szpalty "Timesa"'. Poza tym tworzył programy na Newport Folk Festival i, jako Stacey Williams, pisywał notki do albumów wielu wykonawców, w tym Dylana. Na początku lat 60. współtworzył magazyn "Hootenanny".
Shelton spędził lata na tworzeniu biografii Dylana, zatytułowanej "No Direction Home", opublikowanej ostatecznie w 1986 r. Jej tytuł, który pochodzi ze słów piosenki "Like a Rolling Stone" z albumu "Highway 61 Revisited" został następnie wykorzystany przez Martina Scorsesego w filmie dokumentalnym opowiadającym o wczesnej karierze Dylana. Z innych prac Sheltona można wymienić "Electric Muse: The Story of Folk Into Rock" czy "The Face of Folk Music".
W 1982 r. Shelton przeprowadził się do Brighton w Anglii, gdzie pisał głównie o filmach aż do swojej śmierci. Wiele spośród jego prac zostało przekazanych Liverpool University.

</doc>
<doc id="1003076" url="https://pl.wikipedia.org/wiki?curid=1003076" title="Estacio de Franca">
Estacio de Franca



</doc>
<doc id="1003078" url="https://pl.wikipedia.org/wiki?curid=1003078" title="Jurgen Moltmann">
Jurgen Moltmann



</doc>
<doc id="1003079" url="https://pl.wikipedia.org/wiki?curid=1003079" title="Peter Strauss">
Peter Strauss

Peter Lawrence Strauss (ur. 20 lutego 1947 w Croton-on-Hudson) – amerykański aktor. Odtwórca roli Rudy’ego Jordache'a w miniserialu ABC "Pogoda dla bogaczy" ("Rich Man, Poor Man", 1976–1977). Laureat nagrody Emmy jako wybitny główny aktor w serialu limitowanym lub specjalnym za rolę Larry’ego Murphy’ego w filmie ABC "Jerycho Mila" ("The Jericho Mile", 1979). 
Była pięciokrotnie nominowany do Złotego Globu (1977, 1982, 1984, 1986, 1994) i trzykrotnie do nagrody Emmy (1976, 1979, 1981).
Wraz z Richardem Chamberlainem, Cheryl Ladd i Victorią Principal, Strauss stał się jednym z mocarnych postaci filmów stworzonych dla telewizji. Jego role w tym gatunku obejmowały tytułowe postacie w 
filmach: Joego Kennedy’ego Jr. w dramacie biograficznym "Młody Joe, Zapomniany Kennedy" ("Young Joe, the Forgotten Kennedy", 1977), detektywa w dramacie kryminalnym Blake’a Edwardsa "Peter Gunn" (1989) i Larry’ego McLindena w dramacie biograficznym "Mój syn" ("Thicker Than Blood: The Larry McLinden Story", 1995).
Życiorys.
Wczesne lata.
Urodził się i dorastał w Croton-on-Hudson w stanie Nowy Jork w rodzinie żydowskiej, jako syn Antonie „Tonie” (z domu Weisenfeld) i Warrena B. Straussa, pochodzącego z Niemiec importera wina.
W 1965 ukończył szkołę średnią dla chłopców Hackley School w Tarrytown, w stanie Nowym Jorku. W 1969 ukończył Northwestern University w Evanston, w stanie Illinois.
Kariera.
Zainteresował się aktorstwem już we wczesnej młodości i jako nastolatek brał udział w przedstawieniach "Jak wam się podoba" i "Romeo i Julia" podczas Szekspirowskiego Festiwalu Croton, a podczas wakacji uczęszczał do Pocono Playhouse w Pensylwanii i Ogunquit Playhouse w Maine. 
Po raz pierwszy pojawił się na profesjonalnej scenie w spektaklu "Taniec z sąsiedztwa" ("The Dance Next Door", 1969) w Mark Taper Forum w Los Angeles, gdzie występował potem w sztukach "Pamięć z brudnym człowiekiem" ("The Mind with the Dirty Man"), "Proces Catonsville Nine" ("The Trial of the Catonsville Nine") oraz "Einstein i niedźwiedź polarny" ("Einstein and the Polar Bear", 1981) Toma Griffina na Broadwayu, a powrócił na scenę nowojorską w sztukach Jona Robina Baitza "Chinese Friends" i "Sabina". 
Po debiucie na dużym ekranie w dramacie "Cześć, bohaterze!" ("Hail, Hero!", 1969) z udziałem Michaela Douglasa, zagrał główną rolę szeregowego Honusa z oddziału kawalerii w westernie "Niebieski żołnierz" ("Soldier Blue", 1970). Aktorskie sukcesy odnosił jednak na małym ekranie. Rola Rudy’ego Jordache'a, syna niemieckich imigrantów realizującego amerykański sen, który zostaje wpływowym senatorem w Kongresie USA w serialu ABC "Pogoda dla bogaczy" ("Rich Man, Poor Man", 1976-77) przyniosła mu hiszpańską nagrodę TP de Oro oraz nominację do nagród – Emmy i Złotego Globu. Za postać Larry’ego „Raina” Murphy’ego, który został skazany za morderstwo swojego ojca, co uważa za usprawiedliwione, ponieważ jego ojciec zgwałcił jego przyrodnią siostrę i odsiaduje dożywocie w więzieniu stanowym Folsom, który stał się olimpijskim biegaczem w telewizyjnym dramacie sportowym Michaela Manna "Jerycho Mila" ("The Jericho Mile", 1979) otrzymał nagrodę Emmy. Kolejne role, które cieszyły się popularnością i uznaniem krytyki, to: Eleazar ben Yair w miniserialu historycznym ABC "Antagoniści" ("Masada", 1981), Abel Rosnovski w miniserialu CBS "Kain i Abel" ("Kane &amp; Abel", 1985) i agent CIA Romulus w thrillerze NBC "Braterstwo Róży" ("Brotherhood of the Rose", 1989).
W 2003 wystąpił w reklamie "Miracle-Gro Plant Food". 
Życie prywatne.
Był dwukrotnym rozwodnikiem. 21 stycznia 1973 ożenił się z Beverly Baker Paulding. 11 grudnia 1979 doszło do rozwodu. 9 lipca 1983 zawarł związek małżeński z Nicole Fons, z którą ma dwóch synów – Justina i Tristana (ur. 1985). W 1994 Strauss i Fons rozwiedli się. W 1997 związał się z aktorką Rachel Ticotin, którą poślubił 31 grudnia 1998. 
Został właścicielem plantacji cytrusów.
23 marca 2008 tuż przed południem zaatakował go pitbull, który przez pół godziny znęcał się, a następnie został złapany, gdy zaatakował kolejnego ranczera. Na nieprzytomnego aktora natknął się jeden z pracowników rancza. Strauss trafił na ostry dyżur szpitala rejonowego Ojai Valley, gdzie lekarze stoczyli pięciogodzinną walkę o jego życie. Zęby pitbulla rozerwały mu mięśnie łydek. Rany na jego jednej nodze wymagały założenia ponad tysiąca szwów.

</doc>
<doc id="1003080" url="https://pl.wikipedia.org/wiki?curid=1003080" title="Juergen Moltmann">
Juergen Moltmann



</doc>
<doc id="1003081" url="https://pl.wikipedia.org/wiki?curid=1003081" title="Wydarzenia styczniowe">
Wydarzenia styczniowe

Wydarzenia styczniowe () – wydarzenia związane z interwencją Armii Radzieckiej na Litwie w styczniu 1991. W wyniku działań wojsk radzieckich śmierć poniosło 14 osób cywilnych, a ponad 600 zostało rannych.
11 marca 1990 roku Litwa ogłosiła niepodległość ("Akt Przywrócenia Państwa Litewskiego"), w odpowiedzi Moskwa wprowadziła czołgi do Wilna – stolicy Litwy. 13 stycznia 1991 roku Armia Radziecka dokonała szturmu na wieżę telewizyjną ochranianą przez ludność cywilną, a przede wszystkim studentów. Litwini bronili przed komandosami Michaiła Gołowatowa wejścia do studia, w którym do ostatniej chwili nadawany był program wolnej Litwy. Ludzie kładli się na ziemię, tworząc żywe zapory przed gąsienicami czołgów. Tego dnia zginęło w Wilnie 14 osób (13 cywilów oraz żołnierz radziecki; 15 osoba zmarła w lutym), a ponad 600 zostało rannych. Następnego dnia Litwini przyszli tłumnie oddać hołd zabitym.
Obrońcy parlamentu również przygotowywali obronę na wypadek szturmu – byli uzbrojeni w broń myśliwską, czasem nawet zabytkowe strzelby skałkowe, a na dachu zamontowano druty ustawione na sztorc, które miały utrudnić lądowanie sowieckich desantowców. Ochotnicy przyjęli odpuszczenie grzechów od księdza i po złożeniu przysięgi oczekiwali na atak – ten ostatecznie nie nastąpił.
21 sierpnia 1991 załamał się w Moskwie pucz Janajewa i sowieckie siły opuściły wieżę telewizyjną w Wilnie, a na placu Łukiskim obalono pomnik Lenina.
Dla upamiętnienia tych wydarzeń na Litwie co rok 13 stycznia obchodzone jest święto narodowe o nazwie Dzień Obrońców Wolności.
Wydarzenia styczniowe relacjonowali również polscy dziennikarze, którzy utrzymywali kontakt z redakcjami na całym świecie, m.in. Maja Narbutt i Piotr Hlebowicz.

</doc>
<doc id="1003085" url="https://pl.wikipedia.org/wiki?curid=1003085" title="Giorgio Agosti">
Giorgio Agosti

Giorgio Agosti (ur. 1910 w Turynie, zm. 20 maja 1992) – włoski historyk prawa, polonofil. Syn Cristiny Agosti-Garosci.
Studiował w Turynie, później zaś w Warszawie i Krakowie.
Napisał rozprawę o "Radach Kallimanowych", poglądach Frycza-Modrzewskiego, traktacie Pawła Włodkowica. Był członkiem zarządu Instytutu Kultury Polskiej im. A. Begeya w Turynie.

</doc>
<doc id="1003088" url="https://pl.wikipedia.org/wiki?curid=1003088" title="Formuła 1 Sezon 1979">
Formuła 1 Sezon 1979

Sezon 1979 Formuły 1 był 30. sezonem organizowanych przez FIA wyścigów. Rozpoczął się 21 stycznia 1979 i zakończył się 7 października po piętnastu wyścigach.

</doc>
<doc id="1003090" url="https://pl.wikipedia.org/wiki?curid=1003090" title="Whale">
Whale

Whale – szwedzka grupa muzyczna grająca rock alternatywny, która została założona w 1987 roku.
Pierwszym singlem zespołu, który odniósł sukces był utwór „Hobo Humpin' Slobo-Babe“. Grupa odniosła duży sukces na europejskim rynku. Formacja wydała trzy albumy: EP "Pay for Me" (1995), "We Care" (1995) oraz " All Disco Dance Must End In Broken Bones" (1998).
Ostatni skład tworzyli: Cia Berg (wokalistka), Henrik Schyffert (gitarzysta) i Gordon Cyrus (basista).
Dyskografia.
Źródło.

</doc>
<doc id="1003094" url="https://pl.wikipedia.org/wiki?curid=1003094" title="Synagoga w Szentes">
Synagoga w Szentes

Synagoga w Szentes – synagoga zbudowana w latach 1868–1872 w stylu romantycznym według projektu architekta Ignáca Knábe z Budy. Odnowiono ją w latach 1997–1998 na podstawie planów architekta László Terney, a samorząd miasta Szentes ulokował w niej bibliotekę miejską.
Przesłanki historyczne.
Pojawienie się ludności żydowskiej w Szentes można śledzić od połowy XVIII wieku, ale liczba jej zwiększała się bardzo wolno. Podczas spisu ludności z przełomu lat 1808/1809 jej stan liczebny wynosił zaledwie 11 osób, ale w roku 1817 zanotowano tu już 17 rodzin z 92 osobami. Od tego to czasu datuje się powstanie tutejszej żydowskiej gminy wyznaniowej. Początkowo w celu urządzenia w niej bożnicy wydzierżawiono dom stolarza Sámuela Sarkadi przy końcu ulicy Zrínyi, od strony placu Apponyi, który następnie w 1829 roku kupiono i przebudowano na świątynię. W roku 1848 w Szentes mieszkały już 92 rodziny z 509 członkami. Dlatego już w 1854 roku członkowie gminy zdecydowali o budowie synagogi, ale w końcu pozostali jedynie przy rozbudowie istniejącej bożnicy.
Budowa synagogi.
Pojawienie się ustawy z 1867 roku o równouprawnieniu ludności żydowskiej działało pobudzająco na lokalną gminę żydowską w sprawie podjęcia odpowiedniej decyzji i już w 1868 roku podjęto decyzję o budowie synagogi. Sprawami budowy nowej synagogi kierował Náthán Purjesz. Opracowanie planów powierzono budowniczemu synagogi w Budzie, architektowi Ignácowi Knábe. Każdy członek gminy wyznaniowej zobowiązał się do wykupienia dla nowej synagogi przynajmniej jednego krzesła modlitewnego.
Przedsiębiorca budowlany z Nagykőrös, István Halász rozpoczął budowę synagogi, ale kilkakrotnie trzeba było ją wstrzymać, bo wydatki budowlane nie szły w parze z możliwościami finansowymi członków gminy wyznaniowej. Jesienią 1869 roku poproszono ministra oświaty i spraw wyznaniowych o wstrzymanie kosztownej budowy, ale budowla była już w tak zaawansowanym stanie, że nie uzyskano zezwolenia na wstrzymanie robót. Tak więc nawet jeżeli istniały bardzo poważne problemy, to jesienią 1870 roku synagogę przykryto już dachem.
W 1871 roku wykonano pierwsze sprzęty. Aron ha-kodesz, ławki i wszystkie inne prace stolarskie wykonali miejscowi rzemieślnicy. Jesienią 1871 roku w nowej synagodze odbyły się już pierwsze uroczyste nabożeństwa, aczkolwiek siedziano jeszcze w niepomalowanych ławach. Ner tamid zapalono jesienią 1872 roku, co oznaczało oficjalne otwarcie synagogi.
W architekturze synagogi występuje jednoczesne oddziaływanie stylów: gotyckiego, barokowego i blisko-wschodniego, z dodatkiem wpływów romantycznych, a monumentalny charakter świątyni dodatkowo podkreśla ogrodzenie z kutego żelaza, otaczające wejście do synagogi i park przy niej. Kolorowe witraże okien są zdobione symbolami rodzin, które łożyły na budowę synagogi. W roku 1901 remontowano budynek po raz pierwszy, a potem ponownie w 1910 roku, umieszczając wówczas wewnątrz oświetlenie elektryczne. Pozłacaną nową Torę przekazano w 1912 roku. Do roku 1944 w synagodze regularnie odbywały się nabożeństwa, pomimo że losy ludności żydowskiej między dwiema wojnami światowymi stawały się coraz gorsze.
Po wojnie.
W okresie II wojny światowej żydowska ludność z Szentes należała do grupy prowincjonalnej ludności żydowskiej Węgier, której członków w całości zgładzono w obozach śmierci lub pracy przymusowej. Uratowało się zaledwie kilka osób, które jeszcze przez pewien czas zachodziły do synagogi co sobotę, a wtedy widać było świecenie się kolorowych okien. Jednak od 1960 roku synagoga stała już przeważnie opustoszona i osierocona. Z upływem czasu stan budynku pogarszał się coraz bardziej, a potem zawalił się jego sufit i dach.
Synagoga w dalszym ciągu pozostawała własnością gminy żydowskiej, ale w wyniku ówczesnej ateistycznej polityki wyznaniowej państwa, na utrzymanie jej, oraz na konieczne remonty bieżące, nie było już w ogóle środków. Nie można było wykonać nawet najdrobniejszych remontów. W 1987 roku budynek zakupiło kierownictwo miasta Szentes. Rozebrano dach grożący zawaleniem oraz urządzania wewnętrzne, powodując tym samym nieodwracalne szkody w historycznie wartościowych dziełach sztuki, a ściany synagogi pozostawiono obnażone. Dopiero w 1992 roku budynek przykryto nowym dachem, ale decyzja o zagospodarowaniu budynku zapadła dopiero w 1996 roku.
Kierownictwo miasta Szentes zadecydowało wówczas, że zabytkowy budynek zostanie odrestaurowany i wykorzystany dla celów biblioteki miejskiej. Jednocześnie zawarto porozumienie ze związkiem węgierskich gmin żydowskich (Magyarországi Hitközségek Szövetsége) o całkowitym zachowaniu zewnętrznej architektury świątyni, przy przekształceniu wnętrza odpowiednio do potrzeb współczesnej biblioteki. W ślad za rozpisanym konkursem przyjęto projekt miejscowego architekta, László Terney (1947–1998) i jego współprojektantów. László Terney pomysłowo połączył odrestaurowanie zewnętrznej architektury z adaptacją wnętrz dla nowoczesnej biblioteki.
Synagogę o potężnej kubaturze podzielił na cztery poziomy, dodając jeszcze suterynę, dzięki czemu Biblioteka Miejska uzyskała 1300 metrów kwadratowych powierzchni użytkowej. Zadbano jednak o to, aby w budynku urządzić oddzielne pomieszczenie dokumentujące i upamiętniające Holokaust, a w lewym rogu głównego, ozdobnego wejścia do synagogi umieszczono tablicę upamiętniającą izraelickich męczenników, której obramowanie wykonano z ozdobnych elementów kutego żelaza z dawnego ogrodzenia. Oprócz tego oddzielne tablice pamiątkowe upamiętniają nazwiska pierwszego architekta – projektanta świątyni, Ignáca Knábe, oraz wykonującego restaurację budynku inżyniera architekta László Terneyego. László Terney zdążył jeszcze wziąć udział w uroczystym przekazaniu budynku w 1998 roku, chociaż był wtedy już bardzo ciężko chory i wkrótce zmarł. Wielu mieszczan z Szentes znających dobrze ojca László Terneyego – Bélę Terneyego, również był nadzwyczaj dumnych ze wspaniałego dzieła jego syna.

</doc>
<doc id="1003102" url="https://pl.wikipedia.org/wiki?curid=1003102" title="Strefa Gutercha">
Strefa Gutercha



</doc>
<doc id="1003105" url="https://pl.wikipedia.org/wiki?curid=1003105" title="Formuła 1 Sezon 1980">
Formuła 1 Sezon 1980

Sezon 1980 Formuły 1 był trzydziestym pierwszym sezonem organizowanych przez FIA wyścigów. Rozpoczął się 13 stycznia 1980 i zakończył się 5 października po czternastu wyścigach.

</doc>
<doc id="1003107" url="https://pl.wikipedia.org/wiki?curid=1003107" title="Stanislav Sestak">
Stanislav Sestak



</doc>
<doc id="1003109" url="https://pl.wikipedia.org/wiki?curid=1003109" title="Relatywistyczny efekt Dopplera">
Relatywistyczny efekt Dopplera

Relatywistyczny efekt Dopplera – efekt Dopplera zachodzący dla światła. Podobnie jak w mechanice klasycznej, relatywistyczny efekt Dopplera prowadzi do zmiany mierzonej przez obserwatora częstotliwości fali (w tym przypadku elektromagnetycznej) względem częstotliwości emitowanej przez źródło. Aby zgodnie z mechaniką relatywistyczną obliczyć taką zmianę, konieczne jest uwzględnienie przewidywanych przez szczególną teorię względności efektów, takich jak dylatacja czasu. Relatywistyczny efekt Dopplera jest szczególnie zauważalny przy względnej prędkości źródła i obserwatora bliskiej prędkości światła w próżni.
Ruch źródła względem obserwatora.
Niech źródło promieniowania elektromagnetycznego porusza się względem układu obserwatora formula_1 z prędkością formula_2 w takim kierunku, że kąt mierzony w układzie obserwatora między tym kierunkiem a kierunkiem na obserwatora wynosi formula_3 Jeśli źródło porusza się dokładnie w kierunku obserwatora, formula_4 Załóżmy, że źródło emituje krótkie sygnały z częstością formula_5 mierzoną w układzie źródła formula_6 W układzie formula_7 na skutek dylatacji czasu, częstość emitowanych sygnałów wynosi formula_8 gdzie formula_9 jest czynnikiem Lorentza źródła, formula_10 jest bezwymiarową prędkością źródła i formula_11 jest prędkością światła w próżni. Rozważmy jeden z sygnałów wyemitowany w kierunku obserwatora w chwili formula_12 Zbliża się on do obserwatora z prędkością formula_13 tymczasem prędkość zbliżania się źródła do obserwatora wynosi formula_14 W momencie emisji kolejnego sygnału formula_15 poprzedni sygnał znajduje się bliżej obserwatora o formula_16 Sygnały te zostaną zarejestrowane w odstępie czasowym formula_17 a więc z częstością
gdzie formula_19 jest czynnikiem Dopplera. W szczególnym przypadku, kiedy źródło porusza się dokładnie w kierunku obserwatora formula_20 formula_21 obserwujemy zwiększoną częstość rejestrowanych sygnałów pomimo tego że dylatacja czasu prowadzi do obniżenia częstości emisji. W przypadku źródła poruszającego się w kierunku przeciwnym formula_22 formula_23 Obserwowana częstość będzie równa częstości emitowanej formula_24 dla obserwatorów spełniających warunek formula_25 W przybliżeniu nierelatywistycznym formula_26
Obserwowana jasność źródła.
Ruch źródła promieniowania elektromagnetycznego wpływa nie tylko na obserwowaną częstość sygnałów z niego pochodzących, ale także na jego obserwowaną jasność. Aby się o tym przekonać, rozważmy detektor o powierzchni formula_27 który obserwator skierował prostopadle do kierunku na źródło. Strumień obserwowanego promieniowania jest ilością energii formula_28 fotonów padających na detektor w czasie formula_29 Gęstość strumienia promieniowania wyraża się przez:
Załóżmy, że obserwowane są fotony o jednakowej energii formula_31 zatem formula_32 gdzie formula_33 jest ilością zaobserwowanych fotonów. Częstość zaobserwowanych fotonów wynosi formula_34 Niech formula_35 będzie odległością do źródła, wówczas powierzchnię detektora można wyrazić przez formula_36 gdzie formula_37 jest kątem bryłowym zajmowanym przez detektor z punktu widzenia źródła w układzie formula_38 Gęstość strumienia promieniowania wiąże się z jasnością izotropową, która jest ilością energii wyemitowanej przez źródło w jednostce czasu we wszystkich kierunkach:
Na skutek relatywisticznego efektu Dopplera, formula_40 oraz formula_41 Natomiast w wyniku aberracji promieniowania elektromagnetycznego, formula_42 W efekcie otrzymujemy relatywistyczną transformację jasności poruszającego się źródła:
Nawet jeśli źródło w swoim układzie spoczywającym emituje izotropowo, jego promieniowanie w układzie obserwatora staje się silnie nieizotropowe dla prędkości relatywistycznych. Przykładowo, źródło o prędkości formula_44 formula_45 będzie wzmocnione prawie 40 tysięcy razy dla obserwatora, do którego źródło się zbliża, oraz o taki sam czynnik osłabione dla obserwatora, od którego się oddala. Tym właśnie efektem tłumaczy się olbrzymie obserwowane jasności astrofizycznych obiektów wyposażonych w relatywistyczne dżety skierowane w stronę obserwatora, w szczególności blazarów formula_46 oraz błysków gamma formula_47
Precyzyjne pomiary czasu.
Relatywistyczny efekt Dopplera, zwany także efektem Dopplera drugiego rzędu, uwzględnia się na przykład w analizie zjawisk zachodzących w cezowym wzorcu atomowym. Definicja sekundy opiera się na promieniowaniu w nieruchomym atomie cezu. W rzeczywistości promieniujące atomy cezu są w ruchu względem detektora promieniowania, co powoduje relatywistyczne przesunięcie częstotliwości, którego wartość względna jest rzędu – 10−13.
Wykrycie jakiegokolwiek zjawiska jest możliwe wtedy, gdy do obserwatora dociera sygnał niosący stosowną informację. Sygnałem niosącym informację o efektach relatywistycznych jest sygnał elektromagnetyczny. Jeśli za pomocą tego sygnału obserwator (odbiornik) nieruchomy w R′ obserwuje częstotliwość zegara nieruchomego w R (nadajnik), lecz w układzie R′ poruszającego się względem odbiornika z prędkością v, to dla pełnego opisu zjawiska konieczne staje się także uwzględnienie klasycznego efektu Dopplera.
Efekt grawitacyjny.
Zgodnie z ogólną teorią względności, w pobliżu obiektów posiadających masę czas płynie wolniej, niż z dala od nich. Atomy emitujące światło na powierzchni Słońca wysyłają fale, które odbierane na Ziemi mają mniejszą częstotliwość, niż ma to miejsce w przypadku takich samych atomów badanych w laboratorium.
Czynnik Lorentza w odległości formula_48 od środka masy formula_49 wynosi w tym przypadku
gdzie:
W efekcie częstotliwość fali emitowanej w pobliżu dużej masy i obserwowana z dala od niej i innych mas staje się mniejsza, i wynosi:
Szczególny przypadek dotyczy sytuacji, gdy promień obiektu o masie formula_49 zmaleje na tyle, że równy jest promieniowi Schwarzschilda. Tak dzieje się w pobliżu czarnej dziury. Częstotliwość światła wytwarzanego przez źródło wpadające do czarnej dziury stale maleje dążąc do zera. W efekcie otoczenie czarnej dziury staje się niewidoczne dla oddalonego od niej obserwatora. Zjawiska towarzyszące spadaniu materii z ogromną prędkością prowadzą do takiego nagrzewania się otaczające gwiazdę gazu, że wysyła on promieniowanie świetlne lub rentgenowskie. Jednak najbliższe otoczenie czarnej dziury jest niewidoczne.
Ekspansja czasoprzestrzeni.
Zgodnie z prawem Hubble’a galaktyki oddalają się od siebie z prędkością proporcjonalną do wzajemnej odległości. W przypadku obserwatora na Ziemi, zależność tę można wyrazić wzorem:
gdzie formula_58 ≈ 71 km/s/Mpc to stała Hubble’a.
Zgodnie z kosmologicznym modelem Wielkiego Wybuchu tego typu zależność, prawdziwa dla dostatecznie bliskich obiektów, wynika z faktu rozszerzania się czasoprzestrzeni (por. metryka FLRW). W związku z tym również i fale elektromagnetyczne „rozciągają” się razem z przestrzenią. Kiedy więc np. w odległej galaktyce wybucha supernowa, wysłane przez nią światło może potrzebować wielu miliardów lat, aby dotrzeć do detektorów umieszczonych w teleskopach. W tym czasie przestrzeń, którą przemierzają fale, ulega ekspansji, co zwiększa ich długość. Im dalej jest supernowa, tym większa jest różnica pomiędzy długością fali zarejestrowaną na Ziemi a tą wysłaną przez źródło. Miarą tej zmiany jest przesunięcie ku czerwieni formula_59 dane wzorem:
gdzie formula_61 to długość fali odebranej, zaś formula_62 – wysyłanej.
Dla obiektu oddalającego się od nas z prędkością formula_63 powyższe długości fal są powiązane wzorem

</doc>
<doc id="1003111" url="https://pl.wikipedia.org/wiki?curid=1003111" title="Model IS/LM">
Model IS/LM

Model IS/LM, pierwszy raz wyprowadzony przez Sir Johna Hicksa i Alvina Hansena, był używany od 1937. 
Podstawowe informacje.
Model IS-LM można przedstawić na wykresie w postaci dwóch przecinających się krzywych w pierwszej ćwiartce układu współrzędnych.
Oś pozioma reprezentuje dochód narodowy lub realny produkt krajowy brutto i oznaczana jest "Y". Oś pionowa oznacza nominalną stopę procentową "i".
Krzywa IS reprezentuje punkty równowagi pomiędzy oszczędnościami a wydatkami na inwestycje ("Investment/Saving equilibrium"). Od 1937 roku zmieniono jej znaczenie, obecnie stanowi ona punkty równowagi, w których całkowite wydatki (wydatki na konsumpcje + zaplanowane prywatne inwestycje + wydatki rządowe + eksport netto) równają się produktowi gospodarki (równoważne z produktem krajowym brutto). Poziom realnego produktu krajowego brutto jest determinowany przez poziom stopy procentowej.
Krzywa LM jest dodatnio nachylona, reprezentuje ona sytuacje na rynku finansowym i monetarnym. Przedstawia ona kombinacje stopy procentowej i realnego PKB dla których rynek pieniężny jest w równowadze. Skrót LM oznacza "Liquidity/"Money supply" 
W zamkniętej gospodarce krzywa IS opisana jest przez następujące równanie:Y=C(Y-T)+I(r)+G, gdzie Y oznacza PKB, c(Y-T) – wydatki konsumentów (jako funkcja dochodu do dyspozycji), I(r) oznacza inwestycje jako funkcja realnej stopy procentowej, G oznacza wydatki rządowe i T jest poziomem podatków. W tym równaniu wartości G i T są podane z zewnątrz (są zmiennymi egzogenicznymi). Krzywa LM opisana jest równaniem M/P=L(r,Y), gdzie M/P oznacza realną podaż pieniądza, L jest funkcją stopy procentowej (r) oraz dochodu (Y) i oznacza popyt na pieniądz. Aby model ten przedstawiał gospodarkę otwartą należy do równania krzywej IS dodać eksport netto 
(X-M) = eksport – import.

</doc>
<doc id="1003116" url="https://pl.wikipedia.org/wiki?curid=1003116" title="Skwer Staromiejski w Szydłowcu">
Skwer Staromiejski w Szydłowcu

Skwer Staromiejski w Szydłowcu – jeden z najstarszych terenów zielonych w Szydłowcu, zwany również "Skwerem Rynkowym" i "Skwerem Kościuszki".
Granice.
Skwer znajduje się w południowo-zachodnim rogu Rynku Wielkiego. Jego obrzeża pokrywają się z krawędziami jezdni "Tylną" (drogi przy zachodniej przez rynku), podwórza kościelnego oraz jezdni "Kościelnej" w centralnej (najbardziej wysuniętej na południe drogi Rynku Wielkiego). Pozostała, wschodnia granica parku przechodzi linią deptaku placu prowadzącego do fary.
Trudne ukazanie granic skweru jest przyczyną tego, że administracyjnie należy on do Rynku Wielkiego oraz jest jego integralną częścią.
Historia.
Skwer usytuowano w miejscu dawnych zabudowań zapewne jeszcze w 1919 roku. Na jego miejscu stały niegdyś klasycystyczna kamienica plebańska, karczma proboszczowska i Urząd Inspektorów Ogniowych. Park utworzono więc na miejscu pobojowiska wyrządzonego zniszczeniami wojennymi. Ponadto cały rynek tego czasu był zaniedbany. Poprawiono południowy mur kamienicy, tak aby pełniła już jedynie funkcje ogrodzenia oporowego ziemi. Utworzony teren obsadzono kwiatami i drzewami. Przygotowano także deptak, na którym początkowo stał pręgierz. Później, od 1922 r. stoi tam pomnik gen. Andrzeja Tadeusza Kościuszki.
Ze względu na sanitaria oraz egzystencję roślin usunięto ostatecznie rynsztoki z dróg Rynku Wielkiego i zastąpiono je udostępnionymi teraz dla ścieków ulicznych (unowocześnioną z początkiem XX w.), pochodzącą jeszcze z XVI w. kanalizacją.

</doc>
<doc id="1003119" url="https://pl.wikipedia.org/wiki?curid=1003119" title="DVB-C">
DVB-C

DVB-C (ang. "Digital Video Broadcasting – Cable") – standard systemu telewizji cyfrowej DVB przeznaczony do stosowania w sieciach kablowych. Jego następcą jest DVB-C2.
Cechy transmisji cyfrowej.
Cyfrowa kompresja obrazu i dźwięku (w standardzie MPEG-2 lub coraz częściej MPEG-4) umożliwia przesłanie wielokrotnie większej liczby programów telewizyjnych i radiowych niż w przypadku analogowej telewizji kablowej przy wykorzystaniu podobnego zakresu częstotliwości.
Programy przesyłane drogą cyfrową mają lepszą jakość obrazu i dźwięku.
Przekaz cyfrowy cechuje się również mniejszą podatnością na zakłócenia.
Transmisja cyfrowa umożliwia także dodanie szeregu usług dodatkowych jak:
Odbiór programów.
Odbiór programów przez końcowych użytkowników odbywa się przez przystawki podłączane do odbiornika telewizyjnego. Przystawki takie umożliwiają odbiór programów tylko na jednym telewizorze. Niektórzy operatorzy umożliwiają podłączenie dodatkowego dekodera DVB-C, jednak za dodatkową opłatą, która może być równa wysokości całego abonamentu.

</doc>
<doc id="1003120" url="https://pl.wikipedia.org/wiki?curid=1003120" title="Adolf Rothe">
Adolf Rothe

Adolf Mikołaj Rothe (ur. 6 grudnia 1832 w Zgierzu, zm. 6 lutego 1903 w Warszawie) – polski lekarz psychiatra, historyk medycyny, naczelny lekarz szpitali psychiatrycznych na ziemiach polskich, jeden z projektantów zbudowanego w 1891 szpitala psychiatrycznego w Tworkach.
Życiorys.
Syn kupca Jana Gothilfa i Augusty Rozalii z Kergerów. Jego ojciec był nauczycielem szkoły elementarnej w Zgierzu. Uczęszczał do szkoły realnej w Łodzi od 1845 do 1849, a od 1849 do 1853 do gimnazjum realnego w Warszawie. Medycynę studiował w Sankt Petersburgu w tamtejszej Akademii Medyko-Chirurgicznej. Dyplom lekarza otrzymał w 1859, a dwa lata później, 1 czerwca 1861, na podstawie dysertacji "O krachmalewidnom pererożdenii" („O zwyrodnieniu skrobiowatym”) – tytuł doktora.
Mianowany w 1859 ordynatorem Szpitala dla Robotników w Petersburgu, po trzech latach trafił do Kamieńca Podolskiego, gdzie został lekarzem naczelnym miejscowego szpitala miejskiego oraz członkiem gubernialnego Urzędu Lekarskiego. W tamtejszym kilkunastołóżkowym oddziale psychiatrycznym wprowadził nowoczesne techniki postępowania z pacjentami, m.in. zniósł powszechnie wówczas stosowane krępowanie chorych i wprowadził metody leczenia pracą.
Od 1867 w dwóch warszawskich zakładach psychiatrycznych był lekarzem naczelnym i przyczynił się do ich rozbudowy: w męskim w szpitalu św. Jana Bożego (do 1896) i w żeńskim w Oddziale dla Obłąkanych Kobiet przy szpitalu Dzieciątka Jezus (do 1887). W tym okresie uczestniczył w pracach komisji do reorganizacji zakładów psychiatrycznych, przez cztery miesiące zbierał materiały w Europie Zachodniej na temat tamtejszego nowoczesnego szpitalnictwa psychiatrycznego, brał udział w organizowaniu nowego szpitala w Tworkach. Od 1877 społecznie pracował w warszawskim domu dla starców i sierot, a od 1879 dodatkowo jeszcze w podobnej instytucji prowadzonej przez tamtejszych ewangelików.
Był członkiem Towarzystwa Lekarskiego Warszawskiego (1864), Towarzystwa Naukowego Krakowskiego (1864), Deutsche Gesellschaft für Psychiatrie (1869), Towarzystwa Lekarskiego Krakowskiego (1869).
Żonaty z Melanią z domu Trankler. Z małżeństwa tego urodziły się córki Zofia, później żona kupca Landmanna, Adelma (1865–1897), zamężna za pastorem Ernstem Uthke (1857–1926) z Sosnowca, i Aleksandra, po mężu, lekarzu z Sosnowca, Pfabe. Syn Aleksander został wydziedziczony przez ojca za „hulaszcze życie”, wyemigrował do Ameryki.
Pochowany na Cmentarzu Ewangelicko-Augsburskim w Warszawie.
Dorobek naukowy.
W dorobku Adolfa Rothego znajdują się prace na temat psychiatrii klinicznej i społecznej, w tym psychiatrii sądowej i alkoholizmu (jako pierwszy opublikował w 1882 m.in. dane statystyczne na temat spożycia alkoholu na ziemiach polskich). Wydał kilka podręczników psychiatrii, opracowania na temat historii psychiatrii, a także kilka studiów psychologicznych – pierwszych w Polsce prac z zakresu psychopatobiografii – Torquato Tasso, Iwana Groźnego, króla Leara.
Na łamach „Allgemeine Zeitschrift für Psychiatrie” referował polskie i rosyjskie piśmiennictwo psychiatryczne.

</doc>
<doc id="1003123" url="https://pl.wikipedia.org/wiki?curid=1003123" title="Kultura holihradzka">
Kultura holihradzka

Kultura holihradzka (sk. gávsko-holihradská kultúra, węg. Gáva-Holihrad kultúra, ang. Holihrad culture) – kultura archeologiczna z V okresu epoki brązu (ok. 800/650 lat p.n.e. – I wiek n.e.) występująca na terenach górnego i częściowo środkowego Podniestrza.
Od północy graniczyła z kulturą wysocką, a od zachodu z grupą tarnobrzeską oraz ulwówecką kultury łużyckiej.
Pierwsze zabytki tej kultury zostały odnalezione podczas wykopalisk w roku 1884 w miejscowości Ruda. Nazwa kultury nawiązuje do eponimicznego stanowiska w miejscowości Holigród ukr. Голіград w obwodzie tarnopolskim.
Osadnictwo ludności kultury holihradzkiej pojawiło się we wschodniej części Karpat po opanowaniu tych terenów przez ludność kultury Gava.
Osadnictwo.
Odnalezione osady tej kultury najczęściej miały charakter długoletnio użytkowanych osad (wiele warstw osadnictwa) lub osiedli obronnych. Gospodarka tych osiedli opierała się na rolnictwu i hodowli. Silnie rozwinięta była również metalurgia brązu.
Zwyczaje pogrzebowe.
Odnaleziono niewiele grobów przedstawicieli tej kultury, w większości ciałopalne popielnicowe.

</doc>
<doc id="1003124" url="https://pl.wikipedia.org/wiki?curid=1003124" title="Adam and the Ants">
Adam and the Ants

Adam and the Ants – brytyjska grupa punkrockowa, kojarzona także z new romantic, założona w 1977 w Londynie. Członkami grupy byli Adam Ant (właśc. Stuart Leslie Goddard) (wokalista i gitarzysta), Marco Pirroni (gitarzysta), Gary Tibbs (basista), Chris Hughes (pseud. Merrick) (perkusista) i Terry Lee Miall (perkusista). Menedżerem formacji był Malcolm McLaren. Grupa wydała 3 longplaye "Dirk Wears White Sox" (1979), "Kings of the Wild Frontier" (1980) i "Prince Charming" (1981).

</doc>
<doc id="1003127" url="https://pl.wikipedia.org/wiki?curid=1003127" title="Pidurutalagala">
Pidurutalagala

Pidurutalagala (inaczej Mount Pedro) – najwyższy szczyt Sri Lanki o wysokości bezwzględnej 2524 m n.p.m., położony około 90 km na wschód od stolicy kraju – Sri Dźajawardanapura Kotte, tuż za miastem Nuwara Eliya. Współrzędne geograficzne góry: 7° 00' N; 80° 47' E. Najbliższy szczyt o większej wysokości znajduje się 539 km na północny zachód od Pidurutalagali i jest to Anai Mudi w Ghatach Zachodnich.
Obecnie obszar, na którym znajduje się Pidurutalagala, jest zmilitaryzowany. Na szczyt nie ma więc wstępu dla osób cywilnych i wszelkiego ruchu turystycznego.

</doc>
<doc id="1003129" url="https://pl.wikipedia.org/wiki?curid=1003129" title="Douce II Prowansalska">
Douce II Prowansalska

Douce II Prowansalska, inaczej znana jako "Dulcia II" lub "Dolça II" (zm. 1172) – jedyna córka (i jedyne dziecko) Rajmunda Berenguera II, hrabiego Prowansji, i Ryksy.
Życiorys.
Rajmund Berenguer był drugim mężem Ryksy i zmarł w 1166, próbując podbić Niceę - Douce, wtedy około 4-letnia, odziedziczyła po nim hrabstwo. Natychmiast pretensje do hrabstwa zgłosił jednak jej kuzyn - Alfons II, król Aragonii i hrabia Barcelony. Jego zdaniem Douce jako kobieta nie mogła dziedziczyć, a ponieważ jej ojciec nie posiadał żadnego męskiego potomka, hrabstwo należy się jemu. W 1167 siłą przejął on kontrolę nad Prowansją, detronizując Douce i ogłaszając się "Alfonsem I".

</doc>
<doc id="1003131" url="https://pl.wikipedia.org/wiki?curid=1003131" title="Panettone">
Panettone

Panettone – rodzaj babki drożdżowej pochodzącej z Mediolanu i spożywanej tradycyjnie w okresie Bożego Narodzenia i Nowego Roku.
Wypiekana jest w kształcie wysokiej kopuły i pakowana w kartonowe pudełka.
Proces produkcji babki jest długi i skomplikowany. W jego trakcie ciasto nabiera specyficznej, puszystej konsystencji. W wariancie podstawowym zawiera kandyzowaną skórkę pomarańczową i cytrynową oraz rodzynki. 
Ciasto podaje się pokrojone na długie, pionowe kawałki. Bardzo często spożywa się je z kremem z serka mascarpone lub zabaglione, a także ze słodkimi winami, np. Asti, likierami, np. Amaretto oraz ciepłymi napojami.
Najpopularniejszymi producentami są: Motta, Bauli, Alemagna i Tre Marie. Na początku XX wieku nazwa Motta była synonimem panettone.
Pochodzenie.
Początków ciasta należy upatrywać w słodkim miodowym chlebie zaczynowym, spożywanym w czasach Imperium Rzymskiego.
Niektóre legendy przypisują autorstwo przepisu na to ciasto pewnemu piekarzowi, niejakiemu Tony'emu. Jakkolwiek analiza lingwistyczna pozwala raczej stwierdzić, że to nadinterpretacja nazwy ciasta. Samo słowo "panettone" pochodzi od włoskiego "panetto", oznaczającego mały bochenek chleba. Włoski przyrostek -"one" zmienia znaczenie na "duży chleb". 
Od XVIII w. ciasto zaczęło być kojarzone z okresem Bożego Narodzenia.

</doc>
<doc id="1003132" url="https://pl.wikipedia.org/wiki?curid=1003132" title="Skalskie (potok)">
Skalskie (potok)

Skalskie ("Skalski Potok") – potok, lewobrzeżny dopływ Grajcarka o długości 4,14 km.
Potok płynie Doliną Skalskie w Małych Pieninach. Jego źródła znajdują się na wysokości ok. 1000 m n.p.m. pod Smerekową. Głównym dopływem jest potok Spadnik. Spływa w większości lesistą doliną pomiędzy wzniesieniami Watrisko, Repowa, Skalskie i Pawłowska Góra. Uchodzi do Grajcarka w centrum Jaworek. W swoim środkowym biegu przepływa przez rezerwat przyrody Zaskalskie-Bodnarówka, w obrębie rezerwatu tworząc przełom pomiędzy dwoma wybitnymi skałami: Czerwoną Skałą i Dziurawą Skałą (tzw. brama skalna). Oprócz tych skał, znajdujących się zaraz na granicy lasu, w wielu miejscach wzdłuż potoku istnieją jeszcze inne odsłonięcia skalne. Na niedostępnych wapiennych skałach zachowały się resztki naturalnej roślinności. W niektórych miejscach potok tworzy głęboki wąwóz. Jego dno jest kamieniste, zarzucone dużymi głazami. Potok Spadnik spada do niego pochyłą skalną rynną, tworząc wodospad o wysokości ok. 15 m.
Koryto potoku na znacznej długości stanowi równocześnie drogę transportową dla pojazdów ściągających drzewo. W górnej części potoku, pomiędzy jego korytem a korytem Bosiłskiego Potoku znajdują się dwa duże kompleksy polan; Bosiłskie Ubocze i Zaskalskie. Na zachodnich zboczach potoku bieleją w lesie zbudowane z wapienia Dziobakowe Skały.
W 2016 r. w dolinie potoku Skalskiego znaleziono torfowca ostrolistnego ("Sphagnum capillifolium") – gatunek rzadkiego mchu podlegającego ochronie.

</doc>
<doc id="1003134" url="https://pl.wikipedia.org/wiki?curid=1003134" title="Grzegorz Walendzik">
Grzegorz Walendzik

Grzegorz Marcin Walendzik (ur. 21 stycznia 1955 w Starachowicach) – polski polityk, urzędnik państwowy, samorządowiec, poseł na Sejm III kadencji.
Życiorys.
Ukończył w 1980 studia na Wydziale Polimerów Moskiewskiego Instytutu Chemiczno-Technologicznego, następnie uzyskał stopień doktora nauk technicznych. W latach 80. był zatrudniony jako pracownik naukowy w Instytucie Ciężkiej Syntezy Organicznej „Blachownia” w Kędzierzynie-Koźlu, następnie wykładał na Politechnice Świętokrzyskiej.
Od 1990 do 2010 nieprzerwanie pełnił funkcję radnego rady miejskiej w Starachowicach, w latach 1990–1994 był pierwszym powojennym niekomunistycznym prezydentem tego miasta. Przyczynił się w tym okresie do powstania lokalnej specjalnej strefy ekonomicznej. Sprawował mandat posła na Sejm III kadencji z okręgu kieleckiego z ramienia AWS. W 2001 bez powodzenia ubiegał się o reelekcję. W 2003 został zatrudniony w Najwyższej Izbie Kontroli jako doradca ekonomiczny, następnie dyrektor delegatury.
Został także prezesem miejskiego Klubu Inteligencji Katolickiej i przewodniczącym Starachowickiego Stowarzyszenia Inicjatyw Lokalnych. Zasiada w radzie stowarzyszenia Liga Krajowa. Działał w Ruchu Społecznym. Z list Platformy Obywatelskiej bezskutecznie ubiegał się o mandat posła w 2005 i 2007.
Otrzymał Złoty Krzyż Zasługi (2004) oraz Krzyż Wolności i Solidarności (2012)

</doc>
<doc id="1003138" url="https://pl.wikipedia.org/wiki?curid=1003138" title="Sudost’">
Sudost’

Sudost’ (ukr. i "Sudost’") – rzeka na Ukrainie i w Rosji, prawy dopływ Desny. Długość - 208 km, powierzchnia zlewni - 5850 km².
Płynie przez północną część Niziny Naddnieprzańskiej.

</doc>
<doc id="1003140" url="https://pl.wikipedia.org/wiki?curid=1003140" title="Plech">
Plech

Plech – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Betzenstein. Leży przy autostradzie A9 (zjazd 46).
Gmina położona jest ok. 33 km na południe od Bayreuth, ok. 35 km na północny zachód od Amberga i ok. 33 km na północny wschód od Norymbergi.
Dzielnice.
W skład gminy wchodzą następujące dzielnice: 

</doc>
<doc id="1003141" url="https://pl.wikipedia.org/wiki?curid=1003141" title="Cecil Purdy">
Cecil Purdy

Cecil John Seddon Purdy (ur. 27 marca 1906 w Port Said, zm. 6 listopada 1979 w Sydney) – australijski szachista i dziennikarz, pierwszy mistrz świata w szachach korespondencyjnych.
Życiorys.
Urodził się w Egipcie. Jego rodzina przeprowadziła się później do Nowej Zelandii, by ostatecznie osiedlić się na Tasmanii.
Szachową karierę rozpoczął w wieku 16 lat, po pewnym czasie poświęcając się jej całkowicie jako szachista i dziennikarz. Do sukcesów Cecila Purdy'ego w grze klasycznej należały zwycięstwa w mistrzostwach Nowej Zelandii (1924) oraz Australii (czterokrotnie, w latach 1935, 1937, 1949 i 1951). W roku 1960 zwyciężył w eliminacyjnym turnieju strefy wschodnioazjatyckiej, ale w barażu o awans do turnieju międzystrefowego przegrał z Manuelem Aaronem, nie uzyskując kwalifikacji do dalszych rozgrywek. Dwukrotnie (w latach 1970 i 1974) reprezentował narodowe barwy na szachowych olimpiadach.
Największe sukcesy osiągnął jako gracz korespondencyjny. W latach 1937 i 1948 dwukrotnie triumfował w mistrzostwach Australii, natomiast w roku 1953 zwyciężył w pierwszych mistrzostwach świata, otrzymując tytuł arcymistrza szachów korespondencyjnych.
Od roku 1929 był redaktorem "Australian Chess Review", a od 1946 - "Chess World". Napisał kilka książek o tematyce szachowej, m.in. "How Euwe won" (1936), "The Return of Alekhine" (1938), "Among these Mates" (1939, pod pseudonimem Chielamangus), "A guide to Good Chess" (1950), jak również wiele artykułów publicystycznych.
Aż do samej śmierci czynnie uczestniczył w szachowych turniejach. W październiku 1979 roku wystąpił w Sydney (w turnieju zwyciężyli Raymond Keene i Ian Rogers), zajmując z wynikiem 3 pkt (w 10 partiach) ostatnie miejsce. Jednym z jego najbardziej znanych powiedzeń było „Końcówki pionkowe są w szachach tym, czym wbicie piłki do dołka w golfie” (ang. "Pawn endings are to chess as putting is to golf"). Zmarł przy szachownicy wypowiadając słowa: „Mam wygraną, ale zajmie to chwilę...” (ang. "I have a win, but it will take some time").
Syn Cecila Purdy, John (ur. 1935), jest również znanym szachistą, m.in. byłym dwukrotnym mistrzem Australii (w latach 1955 i 1963).

</doc>
<doc id="1003142" url="https://pl.wikipedia.org/wiki?curid=1003142" title="Snow (rzeka)">
Snow (rzeka)

Snow (ros. i ) – rzeka na Ukrainie, i w Rosji prawy dopływ Desny.
Rzeka płynie przez Polesie, długość rzeki wynosi 210 wiorst (224 km), powierzchnia dorzecza – 8705 km².

</doc>
<doc id="1003144" url="https://pl.wikipedia.org/wiki?curid=1003144" title="Loty międzyplanetarne 1959-1970">
Loty międzyplanetarne 1959-1970



</doc>
<doc id="1003148" url="https://pl.wikipedia.org/wiki?curid=1003148" title="Schnabelwaid">
Schnabelwaid

Schnabelwaid – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Creußen. Leży w Jurze Frankońskiej, nad rzeką Pegnitz, przy drodze B2, B85 i linii kolejowej Monachium – Drezno.
Gmina położona jest ok. 14 km na południe od Bayreuth, ok. 45 km na południowy zachód od Amberga i ok. 62 km na północny wschód od Norymbergi.
Dzielnice.
W skład gminy wchodzą następujące dzielnice: 

</doc>
<doc id="1003149" url="https://pl.wikipedia.org/wiki?curid=1003149" title="Jarosław Wartak">
Jarosław Wartak

Jarosław Mikołaj Wartak (ur. 5 października 1962 w Czeladzi) – polski polityk, nauczyciel, poseł na Sejm I kadencji.
Życiorys.
Ukończył w 1987 studia na Wydziale Chemii Uniwersytetu Jagiellońskiego. W drugiej połowie lat 80. pracował jako specjalista technolog w Zakładach Tworzyw Sztucznych „Ząbkowice-ERG” w Dąbrowie Górniczej oraz jako kierownik w Zakładach Chemicznych „Strem”. Był posłem na Sejm I kadencji z okręgu sosnowieckiego z listy Konfederacji Polski Niepodległej. W Sejmie był członkiem Komisji Administracji i Spraw Wewnętrznych oraz Komisji Kultury i Środków Przekazu.
Po zakończeniu kadencji pracował krótko w klubie parlamentarnym tej partii. Od lat 90. zatrudniony jako nauczyciel chemii i fizyki w Państwowym Liceum Sztuk Plastycznych w Dąbrowie Górniczej (przemianowanym na Zespół Szkół Plastycznych). Od 1995 nieprzerwanie przez 17 lat pełnił funkcję dyrektora Zespołu Szkół Plastycznych w tym mieście. Był też właścicielem prywatnej firmy zajmującej się aranżacją wnętrz. Należał do Platformy Obywatelskiej, był członkiem miejskich władz tego ugrupowania.
W 2017 prezydent Andrzej Duda nadał mu Krzyż Wolności i Solidarności. W 2004 otrzymał Srebrny Krzyż Zasługi.

</doc>
<doc id="1003151" url="https://pl.wikipedia.org/wiki?curid=1003151" title="(19981) Bialystock">
(19981) Bialystock

(19981) Bialystock – planetoida z pasa głównego asteroid okrążająca Słońce w ciągu 5 lat i 256 dni w średniej odległości 3,19 au. Została odkryta 29 grudnia 1989 roku w Observatoire de Haute-Provence w departamencie Alpy Górnej Prowansji we Francji przez Erica Elsta.
Nazwa tej planetoidzie została nadana 1 czerwca 2007 roku, a pochodzi od polskiego miasta Białystok.

</doc>
<doc id="1003152" url="https://pl.wikipedia.org/wiki?curid=1003152" title="Zabaglione">
Zabaglione

Zabaglione (zabaione, zabajone) – tradycyjny włoski deser przygotowywany z trzech składników: żółtek jaj, cukru i słodkiego wina, ubijanych i jednocześnie ostrożnie ogrzewanych aż do lekkiego zgęstnienia. W zależności od proporcji składników ma konsystencję gęstszą lub rzadszą. W wersji rzadkiej jest stosowany jako sos do polewania owoców lub kawałków ciasta np. pandoro czy panettone. W szklanych pucharkach może być podawany zarówno na ciepło, jak i na zimno; bez dodatków lub udekorowany np. owocami czy ciasteczkami (biszkoptami).
Przygotowanie.
Oryginalny włoski sposób odmierzania potrzebnej ilości cukru i słodkiego wina do przygotowania deseru polega na wykorzystaniu połówki ze skorupki jaja, pozostałej po ich rozbiciu. Na każde jedno żółtko przypada połowa skorupki wypełniona cukrem i połowa skorupki wypełniona słodkim winem. Żółtka i cukier należy ubić trzepaczką lub mikserem, a następnie porcjami dodawać wino, cały czas intensywnie ubijając i ogrzewając aż do zgęstnienia przy użyciu "bain-marie" lub bezpośrednio nad palnikiem w garnku o grubym dnie. Surowe żółtka należy ogrzewać bardzo ostrożnie, nieustannie ubijając, aby się nie ścięły. Gotowy deser powinien mieć bardzo lekką strukturę, dzięki pęcherzykom powietrza wprowadzonym do masy podczas intensywnego i długiego ubijania.
Deser zabaglione jest znany na terenie całych Włoch, lecz rodzaj słodkiego wina używanego do sporządzania deseru zależy od regionu. Vin santo jest stosowane w Toskanii, marsala na Sycylii, w Kalabrii i Kampanii, a moscato d’Asti w Piemoncie.
W uwspółcześnionym przepisie pochodzącym z drugiej połowy XV wieku (z książki kucharskiej "Cuoco Napoletano"), przygotowując deser dla 4 osób, należało użyć 4 żółtek, 25 do 40 gramów cukru, jedną lub półtorej łyżeczki cynamonu oraz 125 do 150 mililitrów vin santo lub innego słodkiego wina włoskiego, ewentualnie wina marsala, a gotowy deser należało podać z kosteczką masła na wierzchu.
Historia.
Prawdopodobnie najstarszy przepis na przyrządzenie deseru pochodzi z jedynego egzemplarza rękopiśmiennej książki kucharskiej anonimowego autora, znanej jako "Cuoco Napoletano", datowanej na drugą połowę XV wieku (obecnie przechowywana w bibliotece Pierpont Morgan Library w Nowym Jorku; przepis na zabaione umieszczono na końcu oryginału, opublikowanego w przekładzie angielskim w 2000 r.). 
W XVI wieku deser o bardziej płynnej konsystencji był również podawany jako napój, m.in. chorym i kobietom w ciąży.
Recepturę i sposób przyrządzenia deseru przy użyciu ówczesnego podgrzewacza (bemaru) podał około 100 lat później w 1570 roku Bartolomeo Scappi (osobisty kucharz papieża Piusa V i jego następcy Piusa VI) w książce kucharskiej "Opera dell’arte del cucinare". Bartolomeo Scappi zamieścił także m.in. przepis na bardzo pożywną wersję "zabaglione" z bulionem z kurczaka, mleczkiem migdałowym i wodą różaną, oprócz żółtek, wina, cukru i cynamonu. Do sporządzenia deseru zasugerował małmazję lub trebbiano z Pistoii lub inne słodkie białe wino.
Na początku XIX wieku deser przeniknął też do kuchni francuskiej pod nazwą "sabayon".

</doc>
<doc id="1003155" url="https://pl.wikipedia.org/wiki?curid=1003155" title="Malcolm McLaren">
Malcolm McLaren

Malcolm McLaren, właśc. Malcolm Robert Andrew Edwards (ur. 22 stycznia 1946 w Londynie, zm. 8 kwietnia 2010 w Bellinzonie w Szwajcarii) – brytyjski impresario, publicysta, projektant mody i muzyk szkocko-żydowskiego pochodzenia, promotor punk rocka i menedżer zespołu Sex Pistols.
Życiorys.
Urodził się w Londynie jako syn Petera McLarena, inżyniera ze Szkocji, i Emily Isaacs. Gdy miał dwa lata, jego ojciec wyjechał. Wraz z bratem Stuartem był wychowywany głównie przez Rose Corre Isaacs, babcię ze strony matki, bogatą córkę hiszpańsko-portugalskich Żydów sprzedawców diamentów w Stoke Newington. Uczęszczał do szkół artystycznych. Uczył się między innymi w Chiswick Polytechnic, Croydon College of Art, St. Martin’s College of Art i Harrow Art College. Porzucił edukację w 1971 roku.
Pod koniec lat 60. włączył się w działania międzynarodowego ruchu sytuacjonistów, skupiającego głównie artystów, architektów i radykalnych działaczy studenckich z Francji, Holandii, Belgii, Danii i Włoch. Ich działania od strony ideologicznej opierały się na połączeniu neomarksizmu z anarchizmem, natomiast artystycznie nawiązywali do dadaizmu i surrealizmu. W 1968 roku próbował, bez powodzenia, dostać się do Paryża i wziąć udział w wydarzeniach majowych. Później zaadaptował idee sytuacjonistów do promocji muzyki.
W 1965 związał się z projektantką mody Vivienne Westwood. Mieli syna Josepha Ferdinanda Corré (ur. 30 listopada 1966). W październiku 1971 roku w Londynie na 430 King’s Road otworzyli sklep „Let It Rock”, później znany różnie jako „Sex”, „Too Fast To Live Too Young To Die” i „Seditionaries”. Razem zrewolucjonizowali modę. Początkowo sklep oferował przede wszystkim ubrania w stylu subkultury „Teddy boys”, równolegle Westwood i McLaren projektowali kostiumy teatralne oraz filmowe. W projektach ubrań McLaren i Westwood wykorzystali punkowy styl. Westwood otworzyła cztery sklepy w Londynie, które ostatecznie rozwijały się w Wielkiej Brytanii i na świecie, sprzedając coraz bardziej różnorodny asortyment towarów.
W roku 1974 McLaren poleciał do Nowego Jorku, gdzie po raz pierwszy zobaczył protopunkowy zespół New York Dolls. Wtedy doszedł do wniosku, że zostanie menedżerem grupy. Formacja nie odniosła jednak sukcesu i wkrótce zakończyła działalność. McLaren wrócił do Londynu w 1975 r. i postanowił zmienić profil sklepu – w ofercie pojawiły się stroje dla fetyszystów, sadomasochistów i koszulki z pornograficznymi nadrukami. W projektach ubrań McLaren i Westwood wykorzystali punkowy styl, który artysta zobaczył w Nowym Jorku. Zmieniła się także nazwa sklepu, z Let It Rock na Sex.
W 1975 podjął się opieki menedżerskiej nad zespołem The Strand, z którego później powstała grupa Sex Pistols. Ten zespół zrewolucjonizował muzykę rockową i był jedną z najważniejszych formacji w historii. Stanowił całkowite zaprzeczenie tradycyjnego społeczeństwa brytyjskiego. Grupa była wyrzucana z kolejnych wytwórni płytowych i wywoływała ogólne zgorszenie. Po kilku latach doszło do konfliktu między członkami Sex Pistols a McLarenem, który ostatecznie zakończył się w sądzie i McLaren musiał zrzec się praw do nazwy ‘Sex Pistols’.
Po rozwiązaniu Sex Pistols McLaren został menedżerem formacji Adam and the Ants z Adamem Antem. Później na bazie tej grupy założył formację Bow Wow Wow. W 1983 wydał album „Duck Rock”, na którym połączył wpływy muzyki afrykańskiej, amerykańskiej i hip-hopu. Dwa single z tej płyty, „Buffalo Gals” i „Double Dutch”, stały się przebojami po obu stronach Atlantyku. McLaren wydał jeszcze kilka albumów, w tym "Fans" (1985), ale żaden nie powtórzył już sukcesu.
W kolejnych latach McLaren nadal prowadził bogatą działalność artystyczną – między innymi angażował się w produkcje filmowe i telewizyjne, a w roku 1993 nagrał płytę „Paris”, na której znalazł się utwór „Paris, Paris” – duet z francuską gwiazdą kina Catherine Deneuve. Cztery lata później założył zespół Jungk, w którym występowały trzy azjatyckie wokalistki, jednak grupa nie odniosła sukcesu.
McLaren spotkał się z Koreanką Young Kim na imprezie w Paryżu. Była jego dziewczyną przez ostatnie 12 lat jego życia. W 2002 roku zamieszkała z nim, mieszkali razem w Paryżu i Nowym Jorku. Zmarł 8 kwietnia 2010 w Szwajcarii, po kilkuletniej walce z nowotworem złośliwym zwanym międzybłoniakiem opłucnej.

</doc>
<doc id="1003157" url="https://pl.wikipedia.org/wiki?curid=1003157" title="Kazimierz Tumidajski">
Kazimierz Tumidajski

Kazimierz Antoni Tumidajski ps. „Edward”, „Marcin”, „Maciej”, „Edmund”, „Kazimierz Grabowski” (ur. 28 lutego 1897 w Radłowie, zm. 4 lipca 1947 w Skopinie pod Riazaniem) – pułkownik piechoty Wojska Polskiego, komendant Okręgu Lublin Armii Krajowej (1943–44), kawaler Krzyża Srebrnego i Krzyża Złotego Orderu Wojennego Virtuti Militari.
Rodzina.
Urodził się w Radłowie. Pochodził z wielodzietnej rolniczej rodziny – miał dziewięcioro rodzeństwa. Jego rodzicami byli Karol i Magdalena z domu Jawień. Ojciec był handlowcem, pełnił funkcję prezesa miejskiego Polskiego Towarzystwa Gimnastycznego „Sokół” i Kasy Stefczyka. Jego najstarszy brat Aleksander (1890–1919) brał udział w wojnie polsko-ukraińskiej i zginął 9 stycznia 1919 pod wsią Skiernice (jego ciało sprowadził do rodzinnego Radłowa Kazimierz i tam zostało pochowane).
W 1920 Kazimierz Tumidajski ożenił się z Janiną Oborską, wówczas studentką Uniwersytetu Warszawskiego (oboje poznali się na froncie, gdzie Janina służyła jako sanitariuszka w pociągu sanitarnym). Mieli dwoje dzieci: Leszka (1921–1943) i Wandę (1923–2007). Żona Janina podczas wojny służyła jako łączniczka pomiędzy Komendantem Okręgu i KG AK, syn Leszek był żołnierzem Kedywu, został rozstrzelany w publicznej egzekucji w Warszawie na ulicy Puławskiej 12 grudnia 1943, córka Wanda działała w Szarych Szeregach, w 1944 została wywieziona do Ravensbrück.
Prawnukiem Kazimierza Tumidajskiego jest Kamil Zaradkiewicz.
Działalność niepodległościowa.
Kształcił się w I Gimnazjum im. K. Brodzińskiego w Tarnowie. Po wybuchu I wojny światowej, w wieku 17 lat uciekł z domu rodzinnego i bez zgody rodziców 18 sierpnia 1914 zgłosił się do Legionów Polskich, po czym trafił do 2 pułku piechoty (tak samo jego brat Aleksander). Walczył w Karpatach i Besarabii. Od 1 lutego 1916 służył w 6 pułku piechoty (tak samo brat Aleksander) jako starszy szeregowy w szeregach 12 kompanii III batalionu od 27 maja 1916. Uczestniczył w walkach na Wołyniu. Podczas służby w Legionach używał pseudonimów „Edward” i „Marcin”. Został wówczas odznaczony Krzyżem Srebrnym Virtuti Militari V klasy. W październiku 1916 wraz z pułkiem trafił do Baranowicz, a w listopadzie do Królestwa Polskiego.
W październiku 1917 po kryzysie przysięgowym został internowany i przetrzymywany w obozach w Szczypiornie, potem w Marmaros Siget na Węgrzech. Następnie w lipcu 1917 został wcielony do armii austro-węgierskiej, z której zdezerterował 4 marca (lub w maju) 1918. Następnie przyłączył się do II Korpusu Polskiego w Rosji płk. Józefa Hallera. W maju 1918 brał udział w bitwie pod Kaniowem, po czym został wzięty do niewoli niemieckiej, z której zbiegł. W Kijowie wstąpił do Oddziału Lotnego Leopolda Lisa-Kuli w ramach Polskiej Organizacji Wojskowej i brał udział w akcjach sabotażowych przeciw Niemcom.
Służba w Wojsku Polskim.
U schyłku wojny, w listopadzie 1918, wstąpił do Wojska Polskiego. W latach 1919–1920 walczył w wojnie polsko-bolszewickiej. Od stycznia 1919 w Sztabie Dowództwa Frontu Wołyńskiego oraz Oddziale II Sztabu 3 Armii i Grupy Operacyjnej gen. Edwarda Rydza Śmigłego. Za udział w walkach odznaczony został Krzyżem Złotym Virtuti Militari IV klasy i czterokrotnie Krzyżem Walecznych.
Po zakończeniu wojny pozostał w służbie stałej Wojska Polskiego i został zweryfikowany w stopniu porucznika. Ukończył kurs dowódców kompanii w Rembertowie, po czym pełnił służbę w batalionie zapasowym 6 pułku piechoty Legionów w Płocku, Oddziale V Ministerstwa Spraw Wojskowych i Departamencie I Piechoty Ministerstwa Spraw Wojskowych.
Z dniem 15 października 1924 został przydzielony z Dowództwa Okręgu Korpusu Nr IX w Brześciu do macierzystego 6 pp Leg. 1 grudnia tego roku został awansowany do stopnia kapitana ze starszeństwem z dniem 15 sierpnia 1924. Później został przeniesiony do 36 pułku piechoty Legii Akademickiej w Warszawie. 17 grudnia 1931 został mianowany majorem ze starszeństwem z 1 stycznia 1932 i 24. lokatą w korpusie oficerów piechoty. W marcu 1932 został wyznaczony na stanowisko kwatermistrza. W maju 1934 został przeniesiony 2 pułku strzelców podhalańskich w Sanoku na stanowisko dowódcy III batalionu.
W Sanoku mieszkał przez niespełna 10 lat. Jednocześnie działał społecznie na rzecz miasta, był członkiem Towarzystwa Przyjaciół Ziemi Sanockiej, przewodniczącym Oddziału Ligi Morskiej i Kolonialnej, prezesem Domu Żołnierza Polskiego. Za działalność na rzecz miasta małżeństwo Tumidajskich otrzymało Krzyż Zasługi (w 1937 Janina – Srebrny, w 1938 Kazimierz – Złoty).
Po wybuchu II wojny światowej w kampanii wrześniowej 1939 dowodzony przez niego III batalion 2 psp włączony został w skład 156 Rezerwowego pułku piechoty ppłk. Waleriana Młyńca. Walczył koło Bochni, Brzeska, Wiśnicza i w lasach radłowskich, gdzie został rozbity i 9 września rozpuszczony przez dowódcę. Sam Tumidajski w cywilnym ubraniu przedostał się do Radłowa i Tarnowa.
Działalność konspiracyjna.
Już pod koniec 1939 organizował komórki Służby Zwycięstwu Polski w Tarnowie. Na początku 1940 został inspektorem rejonowym Związku Walki Zbrojnej w Tarnowie, a następnie zastępcą komendanta Obszaru Południowego Związku Walki Zbrojnej w Krakowie. Wiosną 1941 przeniesiony został do Lublina i mianowany szefem sztabu Lubelskiego Okręgu Armii Krajowej. W 1942 spotkał się z Michałem Rolą-Żymierskim, który przedstawił mu swoją prośbę o przyjęcie do Armii Krajowej w stopniu sprzed degradacji. Wkrótce po spotkaniu, które odbyło się w mieszkaniu rodzinnym, zostali aresztowani przez Gestapo przebywający w nim córka Wanda i syn Leszek. Od 1 stycznia 1943 do 4 sierpnia 1944 był komendantem Lubelskiego Okręgu AK. W 1944 organizował akcję „Burza” na terenie Lubelszczyzny.
Po wkroczeniu Armii Czerwonej na Lubelszczyznę spotkał się z gen. Zygmuntem Berlingiem, lecz nie wyraził zgody na wcielenie podległych mu oddziałów do 1 Armii Wojska Polskiego. Zdecydował się na rozbrojenie oddziałów.
Uwięzienie i śmierć.
27 lub 28 lipca tego roku został aresztowany przez NKWD w siedzibie komendy Okręgu Lubelskiego Armii Krajowej w Lublinie przy ulicy Górnej i 6 sierpnia przewieziony do Moskwy. Więziony w więzieniu Lefortowo, później w Charkowie, a następnie od 4 stycznia 1946 w obozie NKWD nr 179 w Diagilewie koło Riazania. W okresie uwięzienia funkcjonował w tożsamości „Kazimierz Grabowski”. Nie zostały mu postawione żadne zarzuty. Rodzina aresztowanego nie została powiadomiona o miejscu jego uwięzienia; szukającą kontaktu z mężem żonę Janinę Tumidajską na cztery miesiące aresztowano. Janina Tumidajska skomentowała to tak:
W marcu 1945 miał być świadkiem w procesie gen. Leopolda Okulickiego, ale z powodu „złych warunków atmosferycznych” nie został doprowadzony na rozprawę. W obozie był przywódcą strajku głodowego, po czym pod koniec czerwca 1947 został przewieziony do obozu w Skopinie pod Riazaniem. Tam 4 lipca 1947, w szpitalu NKWD nr 4791, podczas przymusowego karmienia został uduszony (wskutek wprowadzenia do tchawicy rurki celem karmienia i wlania gorącej kaszy). Dokumenty NKWD wskazały zawał serca jako przyczynę śmierci. Tam też został pochowany na cmentarzu przyszpitalnym w numerowanej mogile oznaczonej I/25 pod nazwiskiem generała Kazimierza Grabowskiego. Oficjalne zaświadczenie władz sowieckich jako przyczynę śmierci wskazywało arteriosklerozę.
Upamiętnienie.
Wieloletnie starania córki Wandy Tumidajskiej-Styrczuli o ekshumację ciała ojca zostały zwieńczone dopiero 18 lipca 1991, dzięki pomocy Stowarzyszenia Memoriał, Oddział w Riazaniu, a także konsula generalnego Michała Żórawskiego. Starania tego ostatniego doprowadziły do tego, że strona rosyjska wzięła na siebie koszty ekshumacji, choć nie miała takiego prawnego obowiązku. Z kolei transport ciała do Polski nastąpił dzięki uprzejmości dyrektora generalnego PLL LOT Klimaszewskiego, który zgodził się na bezpłatne użyczenie samolotu.
Pogrzeb, który odbył się 14 września 1991 na Cmentarzu Wojskowym w Lublinie miał charakter uroczysty, przybyli nań m.in. biskup polowy Wojska Polskiego, kompania honorowa Wojska Polskiego, kombatanci. Mogiła znajduje się w sektorze N I/1-3.
Postanowieniem Nr W.111-48-94 Prezydenta Rzeczypospolitej Polskiej Lecha Wałęsy z dnia 28 września 1994 mianowany został za szczególne zasługi w działalności konspiracyjnej i w walce zbrojnej z niemieckim okupantem, pośmiertnie, do stopnia generała brygady.
Śledztwo prowadzone przez lubelski IPN w sprawie bezprawnego pozbawienia wolności Tumidajskiego oraz pozbawienia go życia zostało w 2006 roku umorzone z powodu niewykrycia sprawców. Ich wykrycie nie było możliwe z uwagi na fakt, że rosyjska prokuratura odmówiła polskim śledczym pomocy prawnej w tej sprawie tłumacząc, że ew. zabójstwo Tumidajskiego byłoby zbrodnią pospolitą i jako takie uległoby przedawnieniu.
W kościele Matki Bożej Zwycięskiej w Lublinie umieszczono epitafium pamięci żołnierzy AK i ich komendanta, gen. bryg. Kazimierza Tumidajskiego. Jego imieniem nazwano ulice w Radłowie, Lublinie i Bieczu. Kazimierz Tumidajski jest wśród upamiętnionych na Pomniku straconych oficerów w Rembertowie.
10 listopada 2017 na Placu Harcerskim w Sanoku został odsłonięty klon „Kazimierz” upamiętniający Kazimierza Tumidajskiego.

</doc>
<doc id="1003158" url="https://pl.wikipedia.org/wiki?curid=1003158" title="Równina Satmarsko-Berehowska">
Równina Satmarsko-Berehowska

Równina Szatmarsko-Berehowska (węg. "Szatmár-Beregi Sikság") - 
region geograficzny i etnograficzny we wschodnich Węgrzech, w Kraju Zacisańskim ("Tiszántul"), na Wielkiej Nizinie Węgierskiej.
Równina Szatmarsko-Berehowska stanowi tektoniczną nieckę, wypełnioną czwartorzędowymi osadami nanieionymi przez Cisę, Samosz, Krasnę i ich dopływy. Od wschodu sąsiaduje z wysoczyzną Nyírség, od której oddzielają ją Cisa i Krasna, natomiast przebieg jej pozostałych granic jest problematyczny, ponieważ jednorodna jednostka geomorfologiczna jest podzielona granicami państwowymi. Nazwę Równiny Szatmarsko-Berehowskiej nosi tylko jej część pozostająca w dzisiejszych granicach Węgier, część ukraińska ("Beregi-sikság") nosi nazwę Niziny Zakarpackiej, a część rumuńska - ("Szatmári-sikság") Równiny Samoszu. 
Równina Szatmarsko-Berehowska powstała w holocenie wskutek tektonicznego obniżenia północno-wschodniej części ówczesnego Nyírség. Wskutek zmiany wysokości terenu swój bieg skierowały tu Cisa, Samosz i ich dopływy, które dawniej płynęły wprost na zachód przez dzisiejszy (właściwy) Nyírség. Rzeki te zapełniły obniżenie swoimi osadami. Jeszcze obecnie sporą część Równiny Szatmarsko-Berehowskiej zajmują mokradła. Wzdłuż rzek ciągną się łąki i pastwiska, zaś wyżej położone tereny, pokryte tzw. czerwonymi glinami, zajmują pola uprawne. Między Samoszem a Krasną znajdowały się wielkie bagna Ecsed, obecnie osuszone i zamienione w ziemie uprawne. 
Tereny Równiny Szatmarsko-Berehowskiej leżały na granicy Księstwa Siedmiogrodu, dzięki czemu uniknęły zniszczeń podczas okupacji tureckiej. W wyniku podziału Węgier po traktacie w Trianon naturalne centra Równiny znalazły się poza granicami Węgier: Satu Mare w Rumunii, Użhorod, Mukaczewo i Berehowo na Ukrainie. Węgierska część Równiny jest pozbawiona większych ośrodków miejskich - na północy lokalnym centrum pozostaje miasteczko Vásárosnamény u ujścia Krasnej do Cisy, leżące na granicy Nyírség, a na południu - miasteczka Fehérgyarmat i Csenger. Na Równinie leżą krainy etnograficzne Tiszahát i Erdöhát. Obszar należy dziś do komitatu Szabolcs-Szatmár-Bereg.
Linki zewnętrzne.
 

</doc>
<doc id="1003161" url="https://pl.wikipedia.org/wiki?curid=1003161" title="Loty międzyplanetarne 1971-1990">
Loty międzyplanetarne 1971-1990



</doc>
<doc id="1003162" url="https://pl.wikipedia.org/wiki?curid=1003162" title="Loty międzyplanetarne 1991-obecnie">
Loty międzyplanetarne 1991-obecnie



</doc>
<doc id="1003163" url="https://pl.wikipedia.org/wiki?curid=1003163" title="Nowa Synagoga w Segedynie">
Nowa Synagoga w Segedynie

Nowa Synagoga (węg. "Új zsinagóga") – synagoga znajdująca się w Segedynie na Węgrzech. Jest jedną z największych i uważana za jedną z najpiękniejszych węgierskich synagog.
Przesłanki.
Po wyzwoleniu Segedynu spod jarzma tureckiego, miasto zupełnie opustoszało. Jego zaludnianie rozpoczęła ludność serbska, niemiecka oraz żydowska. Ludność żydowska w 1786 roku otrzymała zezwolenie od Rady Regencyjnej na osiedlenie się w tym wolnym mieście królewskim. Swoją gminę wyznaniową w Segedynie założyli w roku 1791. Swoją pierwszą synagogę zbudowali w latach 1800–1803.
W latach 1840–1843 na jej miejscu przy ulicy Hajnóczy zbudowano małą tzw. starą synagogę, w surowym stylu neoklasycystycznym, bardzo oszczędnie zdobioną na zewnątrz. Jest ona dziełem Henrika Lipovszkyego i Józsefa Lipovszkyego.
Historia.
Pod koniec XIX wieku gmina żydowska podjęła decyzję o rozpoczęciu prac projektowych nad budynkiem nowej synagogi. Pozwolenie na budowę uzyskano w 1900 roku. Nowa Synagoga Segedyńska zbudowana została w latach 1900–1902. Jest jedną z największych synagog na Węgrzech. Budynek ma wymiary: długość 48 m, szerokość 35 m, wysokość 48,6 m, wysokość wnętrza: 32 m. Wewnętrzna konstrukcja szkieletu w całości została wykonana z żelaza. W zaprojektowaniu stylu synagogi, olbrzymią rolę odegrał nadrabin (1854-1944). Projektantem był Lipót Baumhorn.
Wykonawcami byli János Szilágyi, Ede Schaar oraz Vilmos Stark. Duża wolna parcela umożliwiła projektantom postawienie synagogi o symetrycznym kształcie, a jej centralne położenie i perspektywiczne odniesienie wywiera ogromny wpływ na przybysza. Prawie wszystkie możliwe style zostały wykorzystane przy budowie synagogi, której styl dzięki temu jest w pełni eklektyczny, wyrażając jak gdyby zdolności asymilacyjne żydostwa.
Umieszczenie kopuły na narożnikach sklepieniowych wskazuje na styl bizantyjski, kolumny podtrzymujące galerię styl romański, a gwiaździste sklepienie nad organami są przykładami stylu gotyckiego. Kształt zewnętrzny kopuły ma charakter barokowy.
W ślad za twórczością Immanuela Löwa, w tej świątyni żydowskiej użyto po raz pierwszy napisy węgierskojęzyczne na łuku tryumfalnym:
Wnętrze kopuły, witraże.
Najpiękniejszą częścią synagogi jest "wnętrze kopuły", która symbolizuje świat. Na cztery narożniki sklepieniowe kopuły wpisano trzy decydujące twierdzenia moralne (ale po hebrajsku wyrażone czterema słowami): "Tora", "praca" oraz "umiłowanie ludzi". Dwadzieścia cztery godziny doby symbolizowane są przez 24 filary bębna kopuły, a umieszczony nad nimi krzew polnej róży na niebieskim tle symbolizuje objawienie. Wrażenie bezgranicznej przestrzeni stwarzają ozdobione kwiatami i coraz bardziej ciemniejące linie kopuły na gwiaździsto-niebieskiej powłoce szklanej. Tymczasem sklepienie niebieskie uwieńczają promienie słoneczne rozjaśniające się wokół gwiazdy Dawida. Witraże okien kopuły i wszystkie inne kolorowe witraże świątyni wykonano w warsztacie Miksy Rótha. Na kolorowych witrażach parterowych i piętrowych okien, ukazane są najważniejsze epizody religii i historii narodu żydowskiego, oczywiście włącznie z momentem zbudowania Nowej Synagogi. Widoczny nad głównym wejściem obraz Starej Synagogi, przed którym stoi tylko przywiązana łódka, przypomina wielką powódź segedyńską (1879), a obok jest Nowa synagoga, która w roku 1902 była gotowa.
Aron ha-kodesz.
Innym klejnotem świątyni jest Aron ha-kodesz, na którym czuć można wpływ drugiej świątyni jerozolimskiej, konstrukcyjnie wykazuje podział modeński. Pozłoconą biel ołtarza jeszcze lepiej podkreśla niebieski kolor chóru. Kamień węgielny marmurowego stołu czytalnika Tory, który przysłaniał opis budowy świątyni, wyciosany jest z jerozolimskiego marmuru. Niestety podczas holocaustu opis budowy zaginął. Drzwi powołującej się na przymierze między człowiekiem i Bogiem Arki Przymierza, są dokładnie takie, jak prehistorycznej Arki Przymierza i wykonano z drzewa cedrowego z Szittim znad Nilu. Ozdoby pasmowe w formie hyzopów są symbolami pokory i czystości duszy. Arkę Przymierza zakrywa przesuwna firanka. Na firance powtarzają się elementy stylowe i architektoniczne świątyni, pośrodku z dymiącym ołtarzem jerozolimskiej świątyni. W szafce Arki Przymierza znajdują się zwoje tory odziane w aksamitny przystrój, zawierające pięć ksiąg Mojżesza w języku hebrajskim. Zazwyczaj w soboty i żydowskie święta, odczytuje z nich po jednym fragmencie (sidra) Czytający Torę. Z górnej ambony przemawia do wiernych rabin, a przy ołtarzu modli się intonujący modlitwy.
Organy i przedsionek.
Powyżej Arki Przymierza widać pięknie cyzelowany Wieczny Latarnik, którego w prąd zaopatrują nowoczesne kolektory słoneczne. Wyżej znajduje się mała kopuła, uproszczona miniatura dużej kopuły świątyni.
Za nią znajdują się organy, dzieło Lipóta C. Wegensteina z Temesváru. Rekonstrukcji organów dokonała firma "Pécsi Orgonaépítő Manufaktúra Kft" z miasta Pécs: w roku 2001. Posiada 2317 piszczałek, 42 rejestrów, 2 manuały. Instrument służy nie tylko celom liturgicznym, albowiem synagoga dzięki doskonałej akustyce bardzo często jest miejscem koncertów. W przedsionku urządzane są także wystawy. Sumy, które wpływają z tych imprez, w całości idą na odrestaurowanie synagogi i dlatego dysponuje nimi specjalny fundusz.
Synagoga ma 1340 miejsc siedzących, 740 dla mężczyzn na parterze, a 600 na ławkach chóru dla kobiet.
Synagoga segedyńska posiada potężnych wymiarów przedsionek, w którym dawniej gromadzili się weselnicy i gdzie następowało przykrywanie narzeczonej welonem przed samym ślubem. Dzisiaj jest to pomieszczenie pamiątkowe Holocaustu, przypominające męczeństwo tutejszych Żydów, którzy w latach II wojny światowej zginęli w obozach śmierci lub w obozach pracy przymusowej. W roku 1944 z Segedynu uprowadzono około 6600 obywateli węgierskich narodowości żydowskiej, spośród których powróciło zaledwie 1500 osób. Na tablicach marmurowych można przeczytać 1900 nazwisk. Inne tablice upamiętniają męczeństwo 3000 węgierskich Żydów z Wojwodiny i Żydów uprowadzonych z Kistelek. Dwie czarne trumny oddają hołd bezbronnym ofiarom: dzieciom i starcom. W roku 1944 synagoga była centrum tutejszego getta, miejscem zbiórki ruchomości uprowadzonych. Uratowanie świątyni i zebranych w nim kosztowności to zasługa przede wszystkim pierwszego rosyjskiego komendanta miasta po rozpoczęciu okupacji sowieckiej.
Po zakończeniu wojny.
Po zakończeniu II wojny światowej największy problem stanowiło zachowanie pierwotnego stanu budynku synagogi i jej wyposażenia, a razem z nią gmachu zarządu Segedyńskiej gminy żydowskiej, zbudowanego w latach 1901–1902 również na podstawie projektu Lipóta Baunhorna w stylu eklektycznym, z fragmentami mauretańskimi i secesyjnymi. W 1979 roku nastąpił mniejszy jego remont, który uniemożliwia dalsze wlatywanie gołębi i innych ptaków, oraz przecieki wskutek deszczu.
W roku 1990 powstał Fundusz Synagogi Segedyńskiej (węg. "Szegedi Zsinagógáért Alapítvány"), który z wpływów z imprez kulturalnych (wspomniane już koncerty organowe i wystawy) finansuje bieżące remonty.
Od czasu zakończenia II wojny światowej wprawdzie przy małym stanie liczebnym, ale bez przerwy trwa tutaj życie religijne segedyńskiej gminy żydowskiej na czele z bardzo znanymi rabinami. Jednym z nich jest na przykład Sándor Scheiber.

</doc>
<doc id="1003168" url="https://pl.wikipedia.org/wiki?curid=1003168" title="407 (klasa jachtu)">
407 (klasa jachtu)

ISA407  – klasa niewielkich jachtów regatowych produkcji polskiej. Jednostki klasy regatowej 407 są większe od jachtów międzynarodowej klasy "Optimist" i są bez ograniczeń wiekowych. Kadłub wykonany jest całkowicie z materiałów poliestrowych.
Projektantem żaglówki jest Sławomir Baranowski.

</doc>
<doc id="1003169" url="https://pl.wikipedia.org/wiki?curid=1003169" title="Gustaw Truskolaski">
Gustaw Truskolaski

Gustaw Truskolaski herbu Ślepowron (ur. 2 listopada 1870 w Jasionowie, zm. 4 maja 1934) – generał brygady Wojska Polskiego, kawaler Orderu Virtuti Militari.
Życiorys.
Gustaw Truskolaski urodził się 2 listopada 1870 w Jasionowie, w powiecie brzozowskim ówczesnego Królestwa Galicji i Lodomerii, w rodzinie Henryka, powstańca styczniowego, i Celiny z Rubczyńskich. Jego bratankiem był malarz ekspresjonista Zdzisław Truskolaski (1899–1949). W 1887 ukończył IV klasę w C. K. Wyższym Gimnazjum Realnym im. Franciszka Józefa w Drohobyczu.
Od 1892 pełnił służbę w cesarskiej i królewskiej armii. W maju 1898 został awansowany do stopnia porucznika. W armii osiągnął stopień podpułkownika piechoty.
2 listopada 1918 został przyjęty do Wojska Polskiego. 16 grudnia 1918 został dowódcą Okręgu Wojskowego Nr IV w Radomiu i jednocześnie dowódcą Okręgowego Pułku Piechoty Ziemi Radomskiej, późniejszego 24 pułku piechoty. Z dniem 20 maja 1919 został przeniesiony z 24 pułku piechoty do 2 pułku strzelców podhalańskich na stanowisko dowódcy batalionu zapasowego. Wraz ze starostą sanockim Tadeuszem Wrześniowskim był inicjatorem zawiązania w połowie 1919 Komitetu Opieki nad Żołnierzem Polskim w Sanoku. Następnie został dowódcą IV Brygady Piechoty Legionów. 25 lutego 1920 został mianowany dowódcą 36 pułku piechoty Legii Akademickiej. Od 16 kwietnia 1920 do 28 lutego 1922 dowodził 2 pułkiem strzelców podhalańskich z siedzibą w Sanoku. Na tym stanowisku 22 maja 1920 został zatwierdzony z dniem 1 kwietnia 1920 w stopniu pułkownika, w piechocie, w „grupie byłej armii austriacko-węgierskiej”. W tej randzie w szeregach pułku uczestniczył w wojnie polsko-bolszewickiej, za co otrzymał Krzyż Srebrny Orderu Wojennego Virtuti Militari. Następnie pełnił służbę na stanowisku dowódcy piechoty dywizyjnej 2 Dywizji Górskiej w Przemyślu, pozostając oficerem nadetatowym 2 pułku strzelców podhalańskich w Sanoku. 3 maja 1922 został zweryfikowany w stopniu pułkownika ze starszeństwem z dniem 1 czerwca 1919 i 21. lokatą w korpusie oficerów piechoty. W okresie od 15 listopada 1923 do 15 sierpnia 1924 pełnił obowiązki dowódcy dywizji w zastępstwie generała dywizji Wacława Fary przebywającego na I Kursie Centrum Wyższych Studiów Wojskowych.
1 grudnia 1924 Prezydent RP Stanisław Wojciechowski na wniosek Ministra Spraw Wojskowych, generała dywizji Władysława Sikorskiego awansował go na generała brygady ze starszeństwem z dniem 15 sierpnia 1924 i 14. lokatą w korpusie generałów. 3 grudnia 1924 został mianowany dowódcą 2 Dywizji Górskiej w Przemyślu. 14 kwietnia 1925 dowodzona przez niego wielka jednostka została przemianowana na 22 Dywizję Piechoty Górskiej.
17 marca 1927 Prezydent RP Ignacy Mościcki zwolnił go ze stanowiska dowódcy dywizji i mianował dowódcą 
Okręgu Korpusu Nr III w Grodnie. 15 lipca 1927 Prezydent RP zwolnił go ze stanowiska dowódcy Okręg Korpusu Nr III, a na jego miejsce mianował generała brygady Aleksandra Litwinowicza. Z dniem 30 września 1927 został przeniesiony w stan spoczynku.
Został osadnikiem wojskowym w osadzie Janina (gmina Skobełka).
Jego żoną była austriacka baronówna Van Waidenhasen.
Zmarł 4 maja 1934. Pochowany w grobowcu na cmentarzu w Besku.

</doc>
<doc id="1003172" url="https://pl.wikipedia.org/wiki?curid=1003172" title="Anita Domeyko Alamos">
Anita Domeyko Alamos



</doc>
<doc id="1003176" url="https://pl.wikipedia.org/wiki?curid=1003176" title="Piotr Mateja">
Piotr Mateja

Piotr Mateja (ur. 2 stycznia 1949 w Bytomiu) – polski polityk, samorządowiec, energetyk, poseł na Sejm IV kadencji.
Życiorys.
Ukończył studia na Wydziale Inżynierii Sanitarnej Politechniki Śląskiej w Gliwicach. Od 1976 pozostaje zatrudniony w zakładach energetycznych, w tym od 1991 w Elektrowni Halemba. W przedsiębiorstwie tym pełnił funkcję dyrektora, następnie po przekształceniu organizacyjnym prezesa zarządu spółki akcyjnej. W 2000 objął funkcję dyrektora PKE S.A. Elektrowni „Halemba”.
Był radnym sejmiku śląskiego w latach 1998–2001 z listy AWS-SKL, następnie do 2005 posłem na Sejm IV kadencji z okręgu katowickiego z ramienia Platformy Obywatelskiej. Zrezygnował ze startu w wyborach parlamentarnych w 2005.

</doc>
<doc id="1003178" url="https://pl.wikipedia.org/wiki?curid=1003178" title="Ini Kamoze">
Ini Kamoze

Ini Kamoze (wym. ), właśc. Cecil Campbell (ur. 9 października 1957 w Port Mary, Saint Mary) – jamajski piosenkarz reggae.
Życiorys.
Pierwsze nagrania czarnoskórego wokalisty pojawiły się na początku lat 80. Wtedy nagrał przebojowy singel „Trouble You a Trouble Me” i regularnie koncertował z Yellowmanem i Half Pintem. 
Jego eponimiczny album debiutancki wydany został w 1984 roku jako 6-ścieżkowy mini-LP (wytwórnia: Island Records). Płyta nagrana została wspólnie z – i wyprodukowana przez – duet Sly &amp; Robbie.
Największym przebojem Kamoze z tego okresu obok „Call the Police” i „Taxi with Me”, był singel „Shocking Out” (1988). Po tym sukcesie muzyk zniknął ze sceny. 
Kamoze powrócił dopiero w 1994 roku z nowym, wyrazistszym repertuarem i wszedł na listy przebojów z utworem „Here Comes the Hotstepper”, który po raz pierwszy ukazał się na składance reggae "Stir It Up", a następnie znalazł się na ścieżce dźwiękowej do filmu "Prêt-à-Porter".

</doc>
<doc id="1003187" url="https://pl.wikipedia.org/wiki?curid=1003187" title="Haag (Bawaria)">
Haag (Bawaria)

Haag – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Creußen. Leży przy autostradzie A9. 1 stycznia 2020 do gminy przyłączono 259 ha, pochodzących ze zlikwidowanego obszaru wolnego administracyjnie Lindenhardter Forst-Nordwest.
Gmina położona jest ok. 8 km na południe od Bayreuth, ok. 50 km na południowy zachód od Amberga i ok. 55 km na północny wschód od Norymbergi.
Dzielnice.
W skład gminy wchodzą następujące dzielnice: 
Polityka.
Wójtem od 2002 jest Horst Rauh (CSU), jego poprzednikiem był Johann Lautner (Wolny Związek Wyborców).
Oświata.
W gminie znajduje się 25 miejsc przedszkolnych (z 25 dziećmi).

</doc>
<doc id="1003189" url="https://pl.wikipedia.org/wiki?curid=1003189" title="Rzekoma niedoczynność przytarczyc">
Rzekoma niedoczynność przytarczyc

Rzekoma niedoczynność przytarczyc (zespół Albrighta, łac. "pseudohypoparathyroidismus", ang. pseudohypoparathyroidism, PHP, Albright syndrome) – grupa genetycznie uwarunkowanych chorób metabolicznych, charakteryzujących się opornością tkanek docelowych na parathormon. Wyróżniono cztery typy choroby: Ia, Ib, Ic i II. W dwóch z nich stwierdzono mutację genu receptora dla PTH (PTHrP). W typie Ia stwierdza się ponadto oporność receptorów dla TSH, glukagonu i gonadotropin, w typie II reakcja receptorów dla TSH, glukagonu i gonadotropin jest prawidłowa. Obraz kliniczny chorób jest zróżnicowany; obok hipokalcemii i hiperfosfatemii różnego stopnia, mogą występować niedoczynność tarczycy i gonad, niski wzrost (typ Ia i Ic), okrągła twarz, otyłość, charakterystycznie skrócone kości śródręcza i śródstopia, zwapnienia podskórne. Typowy dla choroby fenotyp może występować u członków rodziny pacjenta, mimo prawidłowego profilu hormonów; stan taki nazywa się rzekomo-rzekomą niedoczynnością przytarczyc ("pseudopseudohypoparathyroidismus"). 

</doc>
<doc id="1003190" url="https://pl.wikipedia.org/wiki?curid=1003190" title="Prebitz">
Prebitz

Prebitz – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Creußen. Leży przy linii kolejowej Monachium – Drezno.
Gmina położona jest ok. 14 km na południowy wschód od Bayreuth, ok. 45 km na północny zachód od Amberga i ok. 60 km na północny wschód od Norymbergi.
Dzielnice.
W skład gminy wchodzą następujące dzielnice: 
Oświata.
W gminie znajduje się 25 miejsc przedszkolnych (z 19 dziećmi).

</doc>
<doc id="1003191" url="https://pl.wikipedia.org/wiki?curid=1003191" title="Józef Stasiewski">
Józef Stasiewski

Józef Edmund Stasiewski (ur. 8 marca 1951 w Smardzach, zm. 2 sierpnia 2003 w Gliwicach) – polski polityk, górnik, technik eksploatacji złóż i poseł na Sejm IV kadencji.
Życiorys.
W 1978 ukończył Technikum Rolnicze, a w 1987 także Technikum Zawodowe (górnicze). Od 1967 do 1972 należał do Związku Młodzieży Wiejskiej oraz Związku Socjalistycznej Młodzieży Polskiej. W latach 1968–1975 pełnił społecznie funkcję prezesa LZS Smardze.
Początkowo, do 1973 pracował jako ślusarz i tokarz. W latach 1973–1977 był kierowcą w Ośrodku Transportu Leśnego. Od 1977 do 1979 pełnił funkcję zastępcy dyrektora Kombinatu Rolnego „Stradomia”. Później, do 1992, pracował jako sztygar i kierownik w Kopalni Węgla Kamiennego „Gliwice”. W 1993 został kierownikiem w Zakładzie Transportu Samochodowego w Katowicach. 
W latach 80. należał do Niezależnego Samorządnego Związku Zawodowego„Solidarność”. Współtworzył struktury Partii X, z ramienia której bez powodzenia kandydował w wyborach parlamentarnych w 1993 (otrzymał 996 głosów). W latach 1991–1999 kierował jej śląskimi strukturami. Należał też do Krajowej Partii Emerytów i Rencistów, z listy której ubiegał się o mandat posła w wyborach w 1997. Był również wiceprzewodniczącym Partii Odnowa. W 1994 stanął na czele gliwickiej organizacji Związku Zawodowego Rolnictwa „Samoobrona”. 
W wyborach do Sejmu w 2001, otrzymawszy 5512 głosów, uzyskał mandat poselski w okręgu rybnickim z listy Samoobrony Rzeczpospolitej Polskiej. Pracował w Komisji Administracji i Spraw Wewnętrznych, Komisji Spraw Zagranicznych oraz trzech podkomisjach. 
Zmarł 2 sierpnia 2003, prawdopodobnie z powodu zawału serca. Został pochowany w Gliwicach.
Życie prywatne.
Był żonaty, miał troje dzieci.

</doc>
<doc id="1003193" url="https://pl.wikipedia.org/wiki?curid=1003193" title="Misecznica proszkowata">
Misecznica proszkowata

Misecznica proszkowata, misecznica pylasta ("Lecanora conizaeoides" Nyl. ex Cromb.) – gatunek grzybów z rodziny misecznicowatych ("Lecanoraceae"). Ze względu na współżycie z glonami zaliczany jest do porostów. 
Systematyka i nazewnictwo.
Pozycja w klasyfikacji według Index Fungorum: "Lecanora, Lecanoraceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Niektóre synonimy nazwy naukowej:
Nazwy polskie według "Krytycznej listy porostów i grzybów naporostowych Polski". 
Morfologia.
Ma cienką lub grubą plechę skorupiastą. Może ona być gładka, ziarenkowata, proszkowata, pokryta gruzełkami lub brodawkami. Ma barwę szarozieloną, białozielonawą, jasnozieloną, czasami (rzadko) brunatnozieloną. Znajdują się w niej glony protokokkoidalne. Przeważnie licznie występują lekanorowe apotecja, w skupiskach lub w rozproszeniu. Mają średnicę 0,4–1 mm, kształt kolisty lub nieregularnie tępo kanciasty. Brzeżek plechowy jest trwały, tej samej barwy co plecha, cienki lub średnio gruby, gładki lub pokryty urwistkami i często powyginany.
Hymenium ma grubość 45–70 μm i jest bezbarwne. Jednokomórkowe i cienkościenne zarodniki mają rozmiar 10–14 × 4–6 μm, są elipsoidalne i bezbarwne.
Reakcje barwne: Pd+ czerwony, K–. Kwasy porostowe: kwas fumarioprotocetrariowy, kwas usninowy.
Występowanie i siedlisko.
Jest szeroko rozprzestrzeniona w Ameryce Północnej i Europie, poza tymi regionami podano jeszcze jej występowanie w Korei i Australii. Jej zasięg występowania ciągnie się od Meksyku po Arktykę. W Polsce jest pospolita na terenie całego kraju. Rośnie najczęściej na korze drzew, zarówno liściastych, jak i szpilkowych, a także na drewnie.
Jest gatunkiem wskaźnikowym używanym przy określaniu czystości powietrza (w skali porostowej).

</doc>
<doc id="1003195" url="https://pl.wikipedia.org/wiki?curid=1003195" title="Diego Benaglio">
Diego Benaglio

Diego Orlando Benaglio (ur. 8 września 1983 w Zurychu) – piłkarz szwajcarski grający na pozycji bramkarza. Posiada także obywatelstwo włoskie.
Kariera klubowa.
Benaglio rozpoczął piłkarską karierę w małym klubie FC Spreitenbach. W 1998 roku dołączył do drużyny FC Baden, a już po roku stał się zawodnikiem Grasshoppers Zurych. Przez trzy lata występował jedynie w rezerwach i nie mógł wygrać rywalizacji z Fabrice’em Borerem, Peterem Jehlem czy Stefanem Huberem. W 2002 roku odszedł więc do VfB Stuttgart. Przez trzy lata był zawodnikiem tej drużyny, ale nie zdołał zadebiutować w Bundeslidze i grywał tylko w trzecioligowych rezerwach VfB. W 2005 roku wyjechał do portugalskiego CD Nacional. W klubie z Madery wywalczył miejsce w podstawowym składzie, a w 2006 roku dodatkowo odszedł mu konkurent, Hilário, który zasilił Chelsea FC. W 2006 roku zajął z Nacionalem 5. miejsce, a rok później – 8. W 2008 roku Benaglio został zawodnikiem niemieckiego klubu VfL Wolfsburg. Od tamtej pory bramkarz stał się podstawowym bramkarzem swojej drużyny
Kariera reprezentacyjna.
W reprezentacji Szwajcarii Benaglio zadebiutował 3 czerwca 2006 roku w wygranym 3:1 towarzyskim meczu z Chinami. W tym samym roku został powołany przez selekcjonera Jakoba Kuhna do kadry na Mistrzostwa Świata w Niemczech, na których był tylko rezerwowym dla Pascala Zuberbühlera oraz Fabia Coltortiego i nie zagrał tam ani razu.
Wystąpił na Mistrzostwach Świata 2014 w Brazylii, gdzie był pierwszym bramkarzem.
Sukcesy.
Wolfsburg

</doc>
<doc id="1003198" url="https://pl.wikipedia.org/wiki?curid=1003198" title="Stwyha">
Stwyha



</doc>
<doc id="1003200" url="https://pl.wikipedia.org/wiki?curid=1003200" title="Jewels">
Jewels

Jewels – wydana w 2004 roku w Japonii płyta DVD z teledyskami Queen z lat 70 i 80. Zawiera 16 teledysków grupy oraz galerię zdjęć (z utworem „Let Me Live” odtwarzanym w tle).
Pod takim samym tytułem wydano także płytę CD audio z muzyką uszeregowaną w takiej samej kolejności jak na płycie DVD

</doc>
<doc id="1003202" url="https://pl.wikipedia.org/wiki?curid=1003202" title="Speichersdorf">
Speichersdorf

Speichersdorf – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży przy drodze B22 i linii kolejowej Monachium – Drezno i Bayreuth - Weiden in der Oberpfalz. Na terenie gminy znajduje się lotnisko.
Gmina położona jest 15 km na południowy wschód od Bayreuth, 35 km na północny zachód od Weiden i 66 km na północny wschód od Norymbergi.
Dzielnice.
W skład gminy wchodzą dzielnice: 
Polityka.
Wójtem jest Manfred Porsch. Rada gminy składa się z 23 członków.
Lista wójtów:
Współpraca.
Miejscowości partnerskie:
Oświata.
W gminie znajdują się 4 przedszkola (po dwa katolickie i ewangelickie) oraz zespół szkół (szkoła podstawowa i Hauptschule).

</doc>
<doc id="1003203" url="https://pl.wikipedia.org/wiki?curid=1003203" title="Zobowiązanie (prawo)">
Zobowiązanie (prawo)



</doc>
<doc id="1003204" url="https://pl.wikipedia.org/wiki?curid=1003204" title="Kirchenpingarten">
Kirchenpingarten

Kirchenpingarten – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Weidenberg. Leży w Smreczanach, nad rzeką Haidenaab.
Gmina położona jest 15 km na wschód od Bayreuth, 37 km na północny zachód od Weiden in der Oberpfalz i 72 km na północny wschód od Norymbergi.
Dzielnice.
W skład gminy wchodzą dzielnice: 
Polityka.
Wójtem od 2002 jest Klaus Wagner (Związek Wyborczy), jego poprzednikiem był Josef Legath (CSU/Chrześcijański Związek Wyborczy). Rada gminy składa się z 13 członków.

</doc>
<doc id="1003205" url="https://pl.wikipedia.org/wiki?curid=1003205" title="Blerim Džemaili">
Blerim Džemaili

Blerim Džemaili (maced. Блерим Џемаили, alb. Blerim Xhemajli, wym. [], ur. 12 kwietnia 1986 w Tetowie) – szwajcarski piłkarz grający na pozycji defensywnego pomocnika.
Kariera klubowa.
Džemaili pochodzi z rodziny albańskiej i urodził się w macedońskim mieście Tetowo (wówczas Jugosławia). Jeszcze jako młody chłopiec wyjechał z rodzicami z kraju i osiedlił się w Szwajcarii. Tam zaczął kopać piłkę w małym klubie FC Oerlikon. W 1996 roku trafił do FC Unterstrass, a w 2000 do SC Young Fellows Juventus z Zurychu. W 2003 roku został zawodnikiem innego klubu z rego miasta, FC Zürich. W lidze zadebiutował wcześnie bo w wieku 17 lat i już wtedy stał się zawodnikiem pierwszego składu FC. W swoim debiutanckim sezonie zajął 4. miejsce w lidze, ale już w 2006 roku Zurych nie miał sobie równych w lidze i wywalczył pierwsze od 15 lat mistrzostwo Szwajcarii. Rok później Blerim wystąpił w meczach 2. rundy eliminacyjnej do Ligi Mistrzów, ale szwajcarski klub uległ w dwumeczu Red Bull Salzburg i odpadł z dalszej rywalizacji. W tym samym sezonie obronił jednak mistrzostwo kraju, które było drugim w karierze Blerima.
Jeszcze 9 lutego 2007 Džemaili podpisał przedwstępny kontrakt z Boltonem Wanderers, a latem na zasadzie wolnego transferu ostatecznie przeszedł do tej drużyny. Przez kontuzję Džemaili nie zaliczył debiutu w barwach Boltonu, natomiast latem 2008 roku został wypożyczony do Torino FC. Po sezonie działacze włoskiego klubu za 2 miliony euro wykupili piłkarza na stałe. 31 sierpnia 2009 wypożyczyli go natomiast do Parmy. W latach 2011–2014 grał w SSC Napoli. Z kolei latem 2014 przeszedł do Galatasaray SK.
Kariera reprezentacyjna.
W reprezentacji Szwajcarii Džemaili zadebiutował 1 marca 2006 roku w wygranym 3:1 towarzyskim meczu ze Szkocją. W tym samym roku został powołany przez selekcjonera Jakoba Kuhna do kadry na Mistrzostwa Świata w Niemczech, na których był tylko rezerwowym i nie zagrał tam ani razu.

</doc>
<doc id="1003206" url="https://pl.wikipedia.org/wiki?curid=1003206" title="Blerim Dzemaili">
Blerim Dzemaili



</doc>
<doc id="1003207" url="https://pl.wikipedia.org/wiki?curid=1003207" title="Różowe lata 70-te">
Różowe lata 70-te



</doc>
<doc id="1003213" url="https://pl.wikipedia.org/wiki?curid=1003213" title="Seybothenreuth">
Seybothenreuth

Seybothenreuth – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Weidenberg. Leży przy drodze B22 i linii kolejowej Bayreuth – Weiden in der Oberpfalz.
Gmina położona jest 10 km na południowy wschód od Bayreuth i 66 km na północny wschód od Norymbergi.
Dzielnice.
W skład gminy wchodzą dzielnice: 
Historia.
Pierwsze wzmianki o miejscowości pojawiają się około 1150. 29 lipca 1866 pod Seybothenreuth odbyła się bitwa pomiędzy Bawarią a Prusami. W 1875 upamiętniono to wydarzenie budową pomnika.
Polityka.
Wójtem jest Hans Unterburger (CSU). Rada gminy składa się z 13 członków:

</doc>
<doc id="1003222" url="https://pl.wikipedia.org/wiki?curid=1003222" title="Nanako Matsushima">
Nanako Matsushima

 – japońska aktorka, występowała w roli Reiko Asakawa w horrorze "".

</doc>
<doc id="1003223" url="https://pl.wikipedia.org/wiki?curid=1003223" title="Emtmannsberg">
Emtmannsberg

Emtmannsberg – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, wchodzi w skład wspólnoty administracyjnej Weidenberg. Leży przy autostradzie A9, drodze B2 i B85.
Gmina położona jest 8 km na południowy wschód od centrum Bayreuth, 52 km na wschód od Bambergu i 60 km na północny wschód od Norymbergi.
Dzielnice.
W skład gminy wchodzą dzielnice: 
Polityka.
Wójtem od 2002 jest Thomas Kreil (CSU/Niezrzeszona Lista Obywatelska), jego poprzednikiem był Hermann Benker. Rada gminy składa się z 13 członków:

</doc>
<doc id="1003225" url="https://pl.wikipedia.org/wiki?curid=1003225" title="Jan Baptysta z Wenecji">
Jan Baptysta z Wenecji



</doc>
<doc id="1003226" url="https://pl.wikipedia.org/wiki?curid=1003226" title="Antoni Maseli">
Antoni Maseli



</doc>
<doc id="1003227" url="https://pl.wikipedia.org/wiki?curid=1003227" title="Nowa Wieś (Swarzędz)">
Nowa Wieś (Swarzędz)

Nowa Wieś (dawn. Nowawieś pod Swarzędzem) – południowo-zachodnia część miasta Swarzędza, do 1954 samodzielna wieś, przy wschodniej granicy administracyjnej Poznania. Osiedle domów jednorodzinnych oraz duże osiedla mieszkaniowe: Raczyńskiego, Mielżyńskiego, Działyńskiego i Cegielskiego. Na linii kolejowej Poznań-Franowo - Swarzędz, nieużywany obecnie przystanek Nowa Wieś Poznańska. Bezpośrednia komunikacja z Poznaniem liniami autobusowymi komunikacji swarzędzkiej oraz MPK Poznań (linia nr 425).
W Nowej Wsi znajduje się pałac, który został wybudowany w 1910 przez Jana Niemojewskiego. Pałac z piętrem w mansardowym dachu urozmaicony o okrągłą basztę, nieco tylko wyższą od budynku z oryginalnym hełmem. Ostatnim właścicielem majątku była rodzina Andrzeja i Henryka Maksów. Obecnie na terenie parku znajduje się skansen pszczelarski, a w pałacu restauracja i pensjonat.
W Nowej Wsi ma swój początek szlak turystyczny do Spławia.

</doc>
<doc id="1003229" url="https://pl.wikipedia.org/wiki?curid=1003229" title="Poliuria">
Poliuria



</doc>
<doc id="1003233" url="https://pl.wikipedia.org/wiki?curid=1003233" title="Kuchnia amerykańska">
Kuchnia amerykańska

Z uwagi na to, że Stany Zjednoczone są mieszanką kulturową ludzi z całego świata pojęcie "kuchni amerykańskiej" dotyczy potraw popularnych w tym państwie, mających jednak źródła w innych rejonach świata, spopularyzowanych przez przybyłych imigrantów. Z drugiej strony wiele dań popularnych na całym świecie kojarzonych jest właśnie z "kuchnią amerykańską".
Źródła kuchni amerykańskiej.
Cechą charakterystyczną kuchni amerykańskiej jest stapianie się w jedno rozmaitych stylów i sposobów przyrządzania posiłków. Na przykład na kuchnię części południowej Stanów Zjednoczonych największy wpływ mieli imigranci z Afryki, Francji i Meksyku. Natomiast kuchnia azjatycka miała ogromne znaczenie dla praktycznie wszystkich stanów.
Wiele dań uważanych powszechnie za typowo amerykańskie mogło mieć swoje źródła również w kuchni innych narodów. Jednak przez lata receptury te były modyfikowane przez amerykańskich kucharzy (np. hot dogi i hamburgery to modyfikacje dań niemieckich) do tego stopnia, że potrawy te uważane są za typowo amerykańskie.
Istnieją różne odmiany kuchni amerykańskiej. Na przykład na wschodnim wybrzeżu dominują dania rybne i z owoców morza. Z kolei na środkowym zachodzie znacznie powszechniejsza jest kukurydza i wołowina. Jakkolwiek dzięki usprawnieniu transportu łatwo psujących się produktów żywnościowych powoli te różnice się zacierają, Amerykanie nadal kojarzą określone potrawy z konkretnymi miejscami, np. stek z Oklahomy, homara z Maine, łososia z Pacific Northwest itd.
Styl amerykańskiego jedzenia, a w szczególności podawania i spożywania posiłków, został spopularyzowany na całym świecie. Praktycznie w każdym kraju można zjeść dania z grilla lub typu fast food.

</doc>
<doc id="1003236" url="https://pl.wikipedia.org/wiki?curid=1003236" title="Osiedle im. Mikołaja Kopernika (Poznań)">
Osiedle im. Mikołaja Kopernika (Poznań)

Osiedle im. Mikołaja Kopernika – osiedle mieszkaniowe w Poznaniu położone w dwóch jednostkach obszarowych Systemu Informacji Miejskiej (SIM) os. Mikołaja Kopernika (osiedle samorządowe Grunwald Południe) i Junikowo (osiedle samorządowe Junikowo).
Historia.
Osiedle dla 12 000 mieszkańców powstało w wyniku konkursu architektonicznego z 1973. Zwycięzcami rywalizacji byli: Andrzej Łuczkowski ("Inwestprojekt" Poznań) oraz Andrzej Kurzawski i Piotr Wędrychowicz. Realizacja budowy nastąpiła w latach 1976-1984, przy czym kierownictwo nad pracami przejęła z czasem Izabela Klimaszewska. 
25 maja 1985 szkole podstawowej nr 7 nadano imię Erazma z Rotterdamu i wmurowano z tej okazji stosowną tablicę pamiątkową.
W 1999 utworzono jednostkę pomocniczą miasta Osiedle Kopernika-Raszyn. Nowy statut osiedla z 2010 roku ustanawia nazwę Osiedle Grunwald Południe.
Toponimia.
Nazwy ulic osiedlowych noszą miana wielkich astronomów: Newtona, Galileusza i Keplera.
Zabudowa.
Położone jest pomiędzy ulicami: Jugosłowiańską, Smardzewską i Jawornicką, przedzielone na dwie części ulicą Promienistą. 
W latach 90. na południowy zachód od pierwotnej zabudowy powstało osiedle nowocześniejszych budynków (w granicach ulic Jawornicka, Giżycka, Przepiórcza i Grunwaldzka) składające się z około 40 budynków, w planach jest ciągle budowanie nowych. Budynki te nie przystają architektonicznie do starszej części osiedla, należą jednak częściowo do Spółdzielni Mieszkaniowej "Grunwald" i są niejako kontynuacją Osiedla Kopernika.
Jest to jedno z najbardziej zielonych osiedli "wielkopłytowych" w Poznaniu. Na jego terenie jest wiele drzew i krzewów oraz skwerków z ławkami i miejscami zabaw dla dzieci. Największą oazą zieleni na Grunwaldzie jest Lasek Marceliński (jeden z niewielu tego typu w mieście) położony około 1 kilometra od osiedla, stanowi więc ulubione miejsce spacerów i wypraw tutejszych mieszkańców. Bezpośrednio z blokami sąsiaduje natomiast park ks. Józefa Jasińskiego.
Na dachu budynku znajdującego się pod adresem ulicy Jugosłowiańskiej 54 znajduje się mający około 2,5 metra wysokości blaszany napis z nazwą osiedla – pozostałość po dawnym neonie. Litery nie posiadają obecnie żadnego podświetlenia, co czyni je niewidocznymi w nocy.
Handel.
Na terenie osiedla znajdują się 3 centra handlowo-usługowe w postaci modernistycznych pawilonów powstałych jeszcze w latach 70. mieszczących restauracje, sklepy spożywcze, odzieżowe i AGD, zakłady fryzjerskie i placówki bankowe. Pod koniec lat 90. powstały też dwa duże supermarkety: Piotr i Paweł oraz Hit (później jego miejsce zajęło Tesco, obecnie jest to Centrum Kopernik z marketem Intermarche). 20 marca 1984 otwarto stację benzynową (wówczas CPN) przy ul. Jugosłowiańskiej.
Komunikacja miejska.
W centralnej części osiedla znajduje się pętla autobusowa "Os. Kopernika", zaś nieopodal na ul. Kaczej – zajezdnia autobusowa A3 „Kacza”.
W planach jest budowa nowego torowiska tramwajowego wzdłuż ul. Promienistej z pętlą końcową w okolicy skrzyżowania z ul. Jawornicką.
Kultura.
Na osiedlu przy ulicy Galileusza 8 działa Klub Osiedlowy Kopernik Spółdzielni Mieszkaniowej „Grunwald”.
Osiedle im. Mikołaja Kopernika w kulturze popularnej.
Część akcji powieści Jacka Sobczyńskiego "Nie rozumiemy się bez słów" (Instytut Wydawniczy Latarnik, 2014) rozgrywa się na osiedlu Kopernika w połowie lat 90. XX wieku.

</doc>
<doc id="1003237" url="https://pl.wikipedia.org/wiki?curid=1003237" title="Weidenberg">
Weidenberg

Weidenberg – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth, siedziba wspólnoty administracyjnej Weidenberg. Leży w Smreczanach, nad rzekami Warme Steinach i Czerwony Men, przy linii kolejowej Warmensteinach – Bayreuth.
Gmina położona jest ok. 10 km na wschód od centrum Bayreuth, ok. 55 km na północ od Amberga i ok. 69 km na północny wschód od Norymbergi.
Dzielnice.
W skład gminy wchodzą następujące dzielnice: Altenreuth, Altmühle, Au, Böritzen, Bruckmühle, Döhlau, Eichenhof, Eichleithen, Erdelberg, Fischbach, Flurhof, Gebhardtshof, Glotzdorf, Görau, Görschnitz, Gossenreuth, Grünhof, Grund, Hammer, Hartmannsreuth, Haselhöhe, Heßlach, Hilpertsgraben, Höflas, Kattersreuth, Keilstein, Kleinmühle, Kolmreuth, Lankendorf, Lehen, Lessau, Letten, Lochmühle, Lohe, Mengersreuth, Mittlernhammer, Neunkirchen am Main, Neuwiese, Rosenhammer, Rügersberg, Saas, Sandhof, Schafhof, Sophienthal, Sorg, Stockau, Ützdorf, Untersteinach, Waizenreuth, Weidenberg, Wildenreuth i Wölgada.
Współpraca.
Miejscowości partnerskie:

</doc>
<doc id="1003238" url="https://pl.wikipedia.org/wiki?curid=1003238" title="Bartków Nowy">
Bartków Nowy



</doc>
<doc id="1003239" url="https://pl.wikipedia.org/wiki?curid=1003239" title="Bartków Stary">
Bartków Stary



</doc>
<doc id="1003240" url="https://pl.wikipedia.org/wiki?curid=1003240" title="Paluszek (Gadowskie Holendry)">
Paluszek (Gadowskie Holendry)

Paluszek – część wsi Gadowskie Holendry w Polsce, położona w województwie wielkopolskim, w powiecie tureckim, w gminie Tuliszków.
W latach 1975–1998 Paluszek administracyjnie należał do województwa konińskiego.

</doc>
<doc id="1003241" url="https://pl.wikipedia.org/wiki?curid=1003241" title="Linhares EC">
Linhares EC

Linhares Esporte Clube - nieistniejący już brazylijski klub piłkarski z siedzibą w mieście Linhares leżącym w stanie Espírito Santo.
Historia.
Klub założony został 15 marca 1991 roku, jednak z powodu kłopotów finansowych zakończył swą działalność w 2003 roku.

</doc>
<doc id="1003250" url="https://pl.wikipedia.org/wiki?curid=1003250" title="Linhares">
Linhares

Linhares – miasto w Brazylii leżące w stanie Espírito Santo.
Obszar miasta liczący 3460,3 km² zamieszkiwało w 2006 roku 135 tys. ludzi.
Linhares założono w 1800 roku.
W mieście rozwinął się przemysł spożywczy, odzieżowy oraz meblarski.

</doc>
<doc id="1003251" url="https://pl.wikipedia.org/wiki?curid=1003251" title="Bindlach">
Bindlach

Bindlach – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży nad Menem, przy autostradzie A9, drodze B2 i linii kolejowej Monachium – Drezno. Na terenie gminy znajduje się port lotniczy Bayreuth.
Gmina położona jest 4 km na północ od centrum Bayreuth, 40 km na południowy zachód od Hof i 70 km na północny wschód od Norymbergi.
Dzielnice.
W skład gminy wchodzą dzielnice:
Oświata.
W gminie znajduje się szkoła podstawowa i Hauptschule

</doc>
<doc id="1003253" url="https://pl.wikipedia.org/wiki?curid=1003253" title="Towarzystwo Trzeźwości Transportowców">
Towarzystwo Trzeźwości Transportowców

Towarzystwo Trzeźwości Transportowców (TTT) – organizacja powstała w 1957 roku w związku ze zwiększającą się liczbą kierowców, którzy prowadzili pojazdy pod wpływem alkoholu.
Organizacja ta zrzesza osoby związane z działaniem na rzecz podnoszenia świadomości: 
W tym celu prowadzi działalność edukacyjną poprzez szkolenia, seminaria oraz zajęcia praktyczne z wykorzystaniem różnych technik i technologii wspierających. Jest również współorganizatorem kampanii społecznych, w różnych grupach docelowych. 
Współpracuje z wieloma partnerami i organizacjami skierowanymi celowo na rzecz BRD, m.in.:

</doc>
<doc id="1003257" url="https://pl.wikipedia.org/wiki?curid=1003257" title="Chleb bananowy">
Chleb bananowy

Chleb bananowy (ang. "Banana bread") – amerykańskie ciasto przypominające słodki chleb. Przygotowywane m.in. z mąki, jajek, proszku do pieczenia i rozgniecionych bananów. W niektórych wariantach dodaje się także orzechy i owoce. Wypiekane w podłużnych formach podobnych do tych używanych do pieczenia chleba.
Pierwszy przepis na chleb bananowy ukazał się w USA w książce kucharskiej "Balanced Recipes Cookbook" w 1933 roku. W Stanach Zjednoczonych 23 lutego obchodzony jest Narodowy Dzień Chleba Bananowego.

</doc>
<doc id="1003259" url="https://pl.wikipedia.org/wiki?curid=1003259" title="Nadolnik (powiat chodzieski)">
Nadolnik (powiat chodzieski)

Nadolnik (do 2021 "Nadolniki") – przysiółek w Polsce położony w województwie wielkopolskim, w powiecie chodzieskim, w gminie Szamocin
Miejscowość leży przy trasie drogi wojewódzkiej nr 191. Miejscowość wchodzi w skład sołectwa Raczyn.
W latach 1975–1998 miejscowość administracyjnie należała do województwa pilskiego.
Zobacz też: Nadolnik

</doc>
<doc id="1003262" url="https://pl.wikipedia.org/wiki?curid=1003262" title="Podział administracyjny Surinamu">
Podział administracyjny Surinamu

Podział administracyjny Surinamu – podział Surinamu na jednostki administracyjne; współcześnie Surinam jest podzielony na 10 dystryktów (niderl. "distrikt").
Historia.
Pierwszy podział administracyjny Surinamu nastąpił w 1834 roku na mocy holenderskiego dekretu królewskiego. Kolonia zajmowała wówczas pas nadmorski oraz ziemie wzdłuż rzek, gdzie znajdowały się plantacje. Ustalono wówczas 2 pełne dystrykty: Nickerie i Coronie oraz 8 jednostek administracyjnych w pobliżu Paramaribo: Górny Surinam i Torarica, Dolna Commewijne, Górna Commewijne, Matapica, Dolna Cottica, Górna Cottica oraz Parica, Saramacca i Para.
W 1927 roku dokonano nowego podziału na 7 dystryktów: Paramaribo, Commewijne, Coronie, Marowijne, Nickerie, Saramacca i Suriname. W 1958 roku z Suriname wydzielono Brokopondo a w 1966 roku dystrykt Para. W 1985 roku z połączenia południowych ziem dystryktów Marowijne, Nickerie, Saramacca i Suriname utworzono nową jednostkę – Sipaliwini. 
Współcześnie Surinam jest podzielony na 10 dystryktów, które podzielone są na 62 mniejsze jednostki, pod-dystrykty tzw. "ressorten":
Władze lokalne.
W 1987 roku ustanowiono w Surinamie władze lokalne – każdy dystrykt ma radę (niderl. "district raden") i administrację dystryktu (niderl. "districtsbestuur"), a każdy "ressort" radę (niderl. "ressort raad"). Rady dystryktów i pod-dystryktów wybierane są co 5 lat. 

</doc>
<doc id="1003267" url="https://pl.wikipedia.org/wiki?curid=1003267" title="Jan Holoubek">
Jan Holoubek

Jan Holoubek (ur. 4 marca 1978 w Warszawie) – polski reżyser i operator.
Życiorys.
Urodził się 4 marca 1978 roku w Warszawie jako syn pary aktorskiej Magdaleny Zawadzkiej i Gustawa Holoubka. 
W 2001 roku ukończył studia na Wydziale Operatorskim Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Zawodu uczył się pod okiem takich twórców jak Edward Kłosiński i Witold Sobociński. Od 2004 roku działa niezależnie jako autor zdjęć przy produkcjach filmów fabularnych, telewizyjnych oraz reklamowych. Pracował na planie do filmów Juliusza Machulskiego, Krzysztofa Zanussiego, Jerzego Stuhra czy Krystyny Jandy. W 2007 roku zadebiutował jako reżyser filmem dokumentalnym "Słońce i cień", który nagrodzono na wielu festiwalach. W 2014 roku zrealizował mockument "Pocztówki z Republiki Absurdu". W 2018 roku wyreżyserował głośny serial sensacyjno-kryminalny "Rojst", napisany wspólnie z Kasprem Bajonem. 
Jego pełnometrażowy film "25 lat niewinności. Sprawa Tomka Komendy" został bardzo dobrze przyjęty zarówno przez krytyków, jak i publiczność. Film doceniono na festiwalach filmowych i obsypano licznymi nagrodami w kraju, jak i za granicą, w tym nagrodą za debiut reżyserski na 45. Festiwalu Polskich Filmów Fabularnych w Gdyni oraz 15 nominacjami do Polskich Nagród Filmowych Orły 2021, w tym za najlepszą reżyserię, film i odkrycie roku. Otrzymał także nagrody na festiwalu Camerimage, Wyróżnienie Specjalne w Konkursie Filmów Polskich oraz pięć statuetek na Koszalińskim Festiwalu Debiutów Filmowych „Młodzi i Film”. Film uhonorowano nagrodami również na Black Nights Film Festival w Tallinie oraz na Festiwalu Nuovo Cinema Europa w Genui. Reżyser został też laureatem Nagrody im. Janusza „Kuby” Morgensterna „Perspektywa”. 
W 2022 roku nakręcił serial "Wielka woda", którego oficjalna premiera odbyła się w 30 września w Narodowym Forum Muzyki we Wrocławiu. Produkcja została zrealizowana dla Netfliksa i opowiada o powodzi tysiąclecia, która dotknęła Wrocław i okolice w lipcu 1997 roku. Serial okazał się przebojem nie tylko w Polsce, ale także na arenie międzynarodowej i znalazł się w TOP 10 najchętniej oglądanych produkcji na platformie Netflix w aż 78 krajach, m.in. w Kanadzie, USA, Francji, Danii i Meksyku. 
Od 2011 roku jest członkiem Stowarzyszenia Autorów Zdjęć Filmowych.

</doc>
<doc id="1003270" url="https://pl.wikipedia.org/wiki?curid=1003270" title="Fichtelberg (gmina)">
Fichtelberg (gmina)

Fichtelberg – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży w Smreczanach, przy drodze B303.
Gmina położona jest 22 km na północny wschód od Bayreuth, 34 km na południe od Hof i 81 km na północny wschód od Norymbergi.
Dzielnice.
W skład gminy wchodzą trzy dzielnice: 
Polityka.
Wójtem jest Jose-Ricardo Castro Riemenschneider. Rada gminy składa się z 15 członków:
Współpraca.
Miejscowości partnerskie:

</doc>
<doc id="1003271" url="https://pl.wikipedia.org/wiki?curid=1003271" title="Jaktorówko">
Jaktorówko

Jaktorówko – osada pałucka w Polsce, położona w województwie wielkopolskim, w powiecie chodzieskim, w gminie Szamocin.
W latach 1975–1998 miejscowość administracyjnie należała do województwa pilskiego.
Zabytki.
We wsi zachował się zespół pałacowy złożony z pałacyku myśliwskiego z ok. 1900 r. (numer w rejestrze zabytków A-478) i parku pałacowego (A-563).
Zobacz też: Jaktorowo, Jaktorów

</doc>
<doc id="1003273" url="https://pl.wikipedia.org/wiki?curid=1003273" title="Kopanina (Poznań)">
Kopanina (Poznań)

Kopanina – niewielka część Poznania, w obrębie osiedla samorządowego Górczyn. Utożsamiana jest często z pewnym odcinkiem ulicy Głogowskiej (od Wiaduktu Górczyńskiego do Rudniczego).
Lokalizacja.
Kopanina graniczy z Rudniczem, Świerczewem, Górczynem i Osiedlem Kopernika. Dzielnica ma charakter umowny - nie ma ona oficjalnych granic administracyjnych. Ponieważ położona jest na południe od Osiedla Kopernika, bywa też często z nim utożsamiana. Centrum Kopaniny od wschodu ogranicza ul. Głogowska, od zachodu natomiast ul. Ceglana.
Historia.
Kopanina powstała w drugiej połowie XIX w. jako osada podmiejska i na jej terenie zachowały się pozostałości skromnej zabudowy wiejskiej. W granice Poznania została włączona w 1900. 
Dawniej była tu również cegielnia, po której pozostały wypełnione wodą wyrobiska w dolinie po zachodniej stronie dzielnicy oraz nazwa ul. Ceglanej (zobacz: Rudnicze).
W latach 1954–1990 Kopanina należała do dzielnicy Grunwald. 
Zabudowa.
Dzielnica ma charakter handlowo-przemysłowy. Zabudowa mieszkalna pochodzi z lat międzywojennych i powojennych - głównie domy jednorodzinne, w środkowej części baraki oraz gospodarstwa ogrodnicze. Obecnie dużą część Kopaniny zajmują magazyny wraz z rampami kolejowymi, hurtownie i bazy, głównie przedsiębiorstw związanych z budownictwem. Funkcjonuje także Wielkopolska Giełda Odzieżowa (WGO). Zabudowa jest dość chaotyczna i przypadkowa. 
Przyroda.
Na granicy Kopaniny, Rudniczego, Świerczewa i Lubonia znajduje się kilka glinianek, zwanych Szachtami. Okolice te są jednak jednym z ulubionych miejsc wędkarzy, a glinianki otoczone są zagajnikami i laskami, coraz bardziej zagrożonymi przez postępującą urbanizację. Szachty są ostoją ptactwa wodnego, ptaków drapieżnych, bażantów, do niedawna można było tam zaobserwować kuropatwy. Ze względu na sąsiedztwo wielu cieków wodnych można zaobserwować również bobry. Szachty zamieszkuje też mała populacja saren (widzianych m.in. na ul. Wołowskiej od os. Rudnicze) oraz lisów. 
Komunikacja.
Teren Kopaniny obsługują linie MPK Poznań:
Kursują również linie nocne. Jeszcze w latach 90. XX w. była tu pętla autobusowa linii 92, która została z czasem zlikwidowana. Przebiega tędy też linia kolejowa E20. Przy granicy osiedla znajduje się stacja kolejowa Poznań Górczyn, nieco dalej przystanek kolejowy Poznań Junikowo – przeniesiony w 2007 r. w pobliże przejazdu kolejowo-drogowego w ciągu ul. Grunwaldzkiej.

</doc>
<doc id="1003279" url="https://pl.wikipedia.org/wiki?curid=1003279" title="Shut Up &amp; Drive">
Shut Up &amp; Drive



</doc>
<doc id="1003281" url="https://pl.wikipedia.org/wiki?curid=1003281" title="Otto Dix">
Otto Dix

Otto Dix (ur. 2 grudnia 1891 w Gerze-Untermhaus, zm. 25 lipca 1969 w Singen) – niemiecki malarz, wykładowca i grafik.
Życiorys.
Pochodził z rodziny robotniczej i terminował jako malarz dekoracji od 1906 w Gerze i Pößneck. W 1910 otrzymał stypendium na studia w szkole wzornictwa przemysłowego ("Kunstgewerbeschule") w Dreźnie. Walczył jako ochotnik przez cały okres I wojny światowej, aż do zwolnienia ze służby w grudniu 1918. W 1915 walczył w Szampanii, a w listopadzie został mianowany podoficerem i uhonorowany Krzyżem Żelaznym II klasy. Brał udział w bitwie nad Sommą, kampanii rosyjskiej i ponownie w lutym 1918 we Flandrii. Został ranny w sierpniu 1918, jednak stan zdrowia pozwolił mu jeszcze na przejście kursu przeszkolenia lotniczego.
W 1919 podjął studia na Akademii Sztuk Pięknych w Dreźnie ("Kunstakademie"), gdzie został jednym z członków założycieli Drezdeńskiej Secesji ("Dresdner Sezessions-Gruppe"). Dwa lata później przeniósł się do Düsseldorfu, w 1922 zmienił uczelnię, natomiast w 1923 poślubił Marthę Koch. W tym samym roku odbyła się pierwsza indywidualna wystawa malarza – w Galerii I.B. Neumanna w Berlinie. Do stolicy przeniósł się w 1925. Związał się z ruchem Nowa Rzeczowość ("Neue Sachlichkeit"). Pod koniec 1926 otrzymał katedrę profesorską na Akademii Sztuk Pięknych w Dreźnie i od kolejnego roku rozpoczął wykłady. W 1931 Otto Dix został przyjęty w poczet "Preußische Akademie der Künste" ("Pruskiej Akademii Sztuk Pięknych").
Wiosną 1933 został pozbawiony profesury na Akademii w Dreźnie (podobnie jak np. Paul Klee) i członkostwa w Akademii oraz objął go zakaz wystawiania. Zdecydował się na przeprowadzkę do posiadłości pierwszego męża Marty, pałacu Randegg w pobliżu Singen. W 1936 przeniósł się z rodziną (żoną Martą oraz dziećmi: Nelly, Ursusem i Janem) do nowego domu w Hemmenhofen (część Gaienhofen). Wybór spośród jego dzieł prezentowano na wystawie sztuki zdegenerowanej. W utrzymaniu się rodziny w okresie hitlerowskim pomogły zakupy obrazów, dokonywane przez przyjaciół. Pod koniec II wojny światowej Otto Dix został jeszcze wcielony do Volkssturmu i trafił do francuskiej niewoli, w której przebywał do 1946. Od 1947 do 1966 corocznie podejmował wyjazdy twórcze do Drezna. 
Do lat 50. XX wieku odmawiał propozycji angażu jako wykładowca przez uczelnie z Niemieckiej Republiki Demokratycznej i Republiki Federalnej Niemiec. Później stał się członkiem zrzeszeń zarówno zachodnio-, jak i wschodnioniemieckich oraz wznowił wystawianie. Zmarł na zawał serca w szpitalu w Singen.
Twórczość.
Z okresu służby wojskowej pochodzi zbiór około 500 lub 600 grafik i akwarel dokumentujących wojnę. Początkowo odwoływał się do ekspresjonizmu, kubizmu i dadaizmu. Obraz "Mädchen vor dem Spiegel" ("Dziewczyny przed lustrem", 1921) doprowadził Dixa przed sąd z powodu rzekomej demoralizacji, został jednak uniewinniony. Kolejny skandal wybuchł po prezentacji obrazu "Schützengraben" ("Okop", 1923), a zainteresowane nim Wallraf-Richartz-Museum musiało unieważnić zakup ze względu na protesty. Obraz trafił na wystawy sztuki zdegenerowanej i po 1939 zaginął. Cykl grafik "Der Krieg" ("Wojna") z lata 1923/24 był porównywany do "Okropności wojny" Goi. Od lat 20. XX wieku, poprzez przyjęcie Dawnych Mistrzów, zbliżył się do werystycznego kręgu Nowa Rzeczowość ("Neue Sachlichkeit") i brał udział m.in. w wystawie tego ruchu w Kunsthalle Mannheim w 1925. Twórczość w latach 30. XX wieku doprowadziła do szykan ze strony nazistów, w tym pozbawienia profesury w Dreźnie. Obraz "Siedem grzechów głównych" przedstawiał Zazdrość z rysami Hitlera, przy czym wąsik został domalowany później. W 1937 Adolf Hitler powiedział stojąc przed obrazami Dixa:
Po przeprowadzce nad Jezioro Bodeńskie skupił się na malowaniu pejzaży i scen chrześcijańskich, często jednak z podtekstem społeczno-politycznym. Zdecydowanie opowiadał się przeciw abstrakcjonizmowi i mimo rozwoju stylów nie zbliżał się nigdy do niego.
Dom-muzeum.
Dom rodziny Dix w Hemmenhofen, w którym artysta mieszkał aż do śmierci został w 2010 zakupiony i później wyremontowany oraz dostosowany do funkcji muzealnej przez fundację Otto-Dix-Haus-Stiftung e.V. W 2013 zabytkowy obiekt został przekazany Kunstmuseum Stuttgart, które odtąd prowadzi w domu swoją filię.

</doc>
<doc id="1003284" url="https://pl.wikipedia.org/wiki?curid=1003284" title="Rekurencyjna metoda NK">
Rekurencyjna metoda NK

Wstęp i oznaczenia.
Algorytm ważonej rekurencyjnej metody najmniejszych kwadratów (WRMNK) został wyprowadzony dla obiektu typu ARX, którego postać przytacza się dla wygody:
Zakłada się, że znany jest ciąg wejść obiektu formula_2 oraz ciąg wyjść obiektu formula_3 natomiast sekwencja białego szumu, modelującego zakłócenie sprowadzone na wyjście obiektu formula_4 jest nieznana.
Niech formula_5 oznacza wektor nieznanych parametrów obiektu:
Niech formula_7 oznacza wektor zawierający oszacowania (estymaty) tych parametrów w chwili formula_8 oraz niech formula_9 oznacza wektor zawierający próbki wejść i wyjść odpowiadające tym parametrom (zwany wektorem regresyjnym):
Niech ponadto wskaźnik jakości będzie dany jako:
gdzie formula_12 zwany jest współczynnikiem ważenia lub zapominania, a formula_13 zwany jest błędem predykcji jednokrokowej.
Algorytm WRMNK.
Algorytmem, który minimalizuje tak zdefiniowany wskaźnik jakości, jest algorytm ważonej rekurencyjnej metody najmniejszych kwadratów, dany wzorem:
gdzie formula_15 zwany jest wektorem wzmocnienia i liczony jest zgodnie z zależnością:
Użyta w powyższym wzorze macierz formula_17 zwana jest macierzą kowariancji. Podstawową zależnością pozwalającą na rekurencyjne wyznaczania tej macierzy jest równanie:
Ponieważ jednak zastosowanie powyższego wzoru wiązałoby się z koniecznością odwracania macierzy, algorytm byłby niezwykle skomplikowany w implementacji i potencjalnie niestabilny numerycznie. Na szczęście udało się wyprowadzić zależność rekurencyjną pozwalającą na aktualizację macierzy kowariancji z pominięciem odwracania macierzy, która jest dana zależnością:
Warunek początkowy.
Warunek początkowy dla macierzy kowariancji dany jest wzorem:
gdzie formula_21 jest pewną, dużą wartością dodatnią (np. 1000).
Uwagi.
W przypadku, gdy formula_22 o metodzie mówi się, że jest bez ważenia (czyli jest to RMNK). Tak sparametryzowana metoda nie nadaje się do identyfikacji obiektów niestacjonarnych (czyli takich, których parametry zmieniają się w czasie), gdyż w macierzy formula_23 pamiętana jest cała historia zmian wejścia i wyjścia obiektu. W przypadku identyfikacji obiektów niestacjonarnych zazwyczaj wartość parametru formula_24 ustala się na nieco mniejszą od jedności (na przykład 0,99).

</doc>
<doc id="1003285" url="https://pl.wikipedia.org/wiki?curid=1003285" title="Mehlmeisel">
Mehlmeisel

Mehlmeisel – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży w Smreczanach.
Gmina położona jest 21 km na północny wschód od Bayreuth, 35 km na południe od Hof i 80 km na północny wschód od Norymbergi.
Dzielnice.
W skład gminy wchodzą dzielnice: 
Polityka.
Wójtem jest Günter Pöllmann (CSU). Rada gminy składa się z 12 członków:

</doc>
<doc id="1003290" url="https://pl.wikipedia.org/wiki?curid=1003290" title="Henryk Barycz">
Henryk Barycz

Henryk Michał Barycz (ur. 26 czerwca 1901 w Starym Sączu, zm. 9 marca 1994 w Krakowie) – polski historyk, archiwista, profesor Uniwersytetu Jagiellońskiego, członek Polskiej Akademii Umiejętności i Polskiej Akademii Nauk.
Życiorys.
Był synem Michała i Walerii z domu Korona. Od 1920 studiował historię na Uniwersytecie Jagiellońskim, gdzie w 1926 uzyskał stopień doktora filozofii na podstawie rozprawy "Trzy studja do historji kultury XVI wieku". Wśród jego wykładowców byli Stanisław Kot i Wacław Sobieski. Od 1935 był docentem na tej uczelni, habilitację uzyskując po przedstawieniu pracy "Historja Uniwersytetu Jagiellońskiego w epoce humanizmu". W 1946 został profesorem nadzwyczajnym, w 1957 profesorem zwyczajnym Uniwersytetu Jagiellońskiego.
W latach 1933-1963 pracował w Archiwum UJ, kierując tą placówką w latach 1934-1950 i 1955-1963.
Przed wyborami do Rady Miasta Krakowa z 1938 został członkiem komitetu Polskiego Bloku Katolickiego.
Wchodził w skład najważniejszych polskich towarzystw naukowych – Polskiej Akademii Umiejętności (członek korespondent 1951) i Polskiej Akademii Nauk (członek rzeczywisty 1973). W strukturze PAU był sekretarzem Komisji Historii Medycyny i Nauk Przyrodniczych (1939-1952) oraz sekretarzem Komisji dla Dziejów Oświaty i Szkolnictwa w Polsce (1947-1952). 
W 1984 Uniwersytet Wrocławski przyznał mu doktorat honoris causa. W 1989 został członkiem czynnym reaktywowanej Polskiej Akademii Umiejętności, pełnił w niej do końca życia funkcję wiceprezesa. Pochowany na Cmentarzu Rakowickim w Krakowie.
Dzieła.
Specjalizował się w historii kultury, nauki i oświaty. Ogłosił szereg publikacji, w tym książkowych, m.in.:
Był również autorem artykułów w "Polskim Słowniku Biograficznym", przez lata wchodząc w skład jego Komitetu Redakcyjnego.
W 1928 zawarł związek małżeński z Marią z Nalepów. Wnukiem historyka jest architekt Rafał Barycz (ur. 1967).
Na prośbę Stanisława Kota napisał dwa hasła "pielgrzymki" oraz "podróże" do Encyklopedii staropolskiej Brücknera.

</doc>
<doc id="1003292" url="https://pl.wikipedia.org/wiki?curid=1003292" title="Warmensteinach">
Warmensteinach

Warmensteinach – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży w Smreczanach, nad rzeką Warme Steinach, przy linii kolejowej Warmensteinach – Bayreuth.
Gmina położona jest 15 km na północny wschód od Bayreuth, 35 km na południe od Hof i 77 km na północny wschód od Norymbergi.
Najwyższym punktem w gminie jest Ochsenkopf (1 024 m n.p.m.), góra ta jest drugą co do wysokości w paśmie Smreczan.
1 stycznia 2019 do gminy przyłączono teren o powierzchni 5,89 km2 pochodzący ze zlikwidowanego obszaru wolnego administracyjnie Goldkronacher Forst.
Dzielnice.
W skład gminy wchodzą dzielnice: Fleckl, Hütten, Oberwarmensteinach i Warmensteinach.

</doc>
<doc id="1003293" url="https://pl.wikipedia.org/wiki?curid=1003293" title="Ludwikowo (Wyszakowo)">
Ludwikowo (Wyszakowo)

Ludwikowo – przysiółek wsi Wyszakowo w Polsce, położony w województwie wielkopolskim, w powiecie średzkim, w gminie Zaniemyśl
W latach 1975–1998 przysiółek administracyjnie należał do województwa poznańskiego.

</doc>
<doc id="1003295" url="https://pl.wikipedia.org/wiki?curid=1003295" title="Tadeusz Sulimirski (archeolog)">
Tadeusz Sulimirski (archeolog)

Tadeusz Józef Sulimirski herbu Lubicz (ur. 1 kwietnia 1898 w Kobylanach, zm. 20 kwietnia 1983 w Londynie) – polski doktor prawa i filozofii, archeolog, historyk, doktor honoris causa Uniwersytetu Jagiellońskiego i rektor Polskiego Uniwersytetu na Obczyźnie w Londynie, rotmistrz rezerwy kawalerii Wojska Polskiego RP.
Życiorys.
Pochodził z rodziny o tradycjach przemysłowych w sferze naftowej. Był synem Wita Sulimirskiego (ur. 10 października 1874 w Słotwinie, zm. 11 kwietnia 1943 roku w Kobylanach) i Oktawii z domu Peszyńskiej herbu Cholewa (ur. 22 marca 1877 w Kobylanach, zm. 8 kwietnia 1959 w Krakowie). Był bratankiem gen. bryg. Tadeusza Sulimirskiego.
Uczestniczył w I wojnie światowej jako żołnierz Legiony Polskie w szeregach II Brygady. Był członkiem Polskiej Organizacji Wojskowej. W 1916 złożył maturę w Prywatnym Gimnazjum im. Adama Mickiewicza we Lwowie.
U kresu wojny w listopadzie 1918 brał udział w obronie Lwowa podczas wojny polsko-ukraińskiej, a w 1920 w wojnie polsko-bolszewickiej. W Wojsku Polskim został zweryfikowany w stopniu porucznika rezerwy kawalerii ze starszeństwem z dniem 1 czerwca 1919. W 1923, 1924 był oficerem rezerwowym 9 pułku ułanów małopolskich . Później został awansowany na stopień rotmistrza rezerwy kawalerii ze starszeństwem z dniem 2 stycznia 1932. W 1934 był zweryfikowany z 11 lokatą i w tym czasie był oficerem rezerwy 2 pułku pancernego w Żurawicy, pozostając w ewidencji Powiatowej Komendy Uzupełnień Lwów Miasto.
Ukończył gimnazjum we Lwowie. Odbył studia prawnicze na Wydziale Prawa Uniwersytetu Jana Kazimierza we Lwowie, a następnie studiował archeologię na Wydziale Humanistyczny Uniwersytetu Jana Kazimierza we Lwowie, gdzie uzyskał tytuł doktora prehistorii oraz antropologii. W 1929 został zastępcą profesora prehistorii. Jako docent był wykładowcą prahistorii na Wydziale Humanistycznym Uniwersytetu Jana Kazimierza we Lwowie w latach 1933–1936. Był członkiem przybranym Towarzystwa Naukowego we Lwowie i współpracownikiem Komisji antropologii i prehistorii Polskiej Akademii Umiejętności oraz delegatem do Rady Wydziałowej. Mieszkał we Lwowie przy ulicy Kadeckiej 4. W 1936 roku przeniósł się do Krakowa, gdzie objął jako profesor katedrę prehistorii na Uniwersytecie Jagiellońskim. W swoich badaniach zajmował się głównie problematyką antycznych plemion sarmackich. Był członkiem zwyczajnym Kasyna i Koła Literacko-Artystycznego we Lwowie.
Po agresji III Rzeszy i ZSRR na Polskę w 1939 udał się na emigrację. Przebywał w Wielkiej Brytanii. Był redaktorem naczelnym, funkcjonującego od 1940 do 1942, czasopisma Biuletyn Zachodnio-Słowiański. Został urzędnikiem rządu polskiego na uchodźstwie od 1 września 1941 był w Ministerstwie Religii i Oświecenia Publicznego, od 1941 był sekretarzem generalnym Ministerstwa Edukacji. 
Był organizatorem szkolnictwa średniego, uczelni Polish University College w Londynie, gdzie wykładał socjologię. W 1958 został profesorem archeologii w Instytucie Archeologii Uniwersytetu Londyńskiego. W latach 1952–1965 prowadził wykłady oraz seminaria na wielu uniwersytetach europejskich oraz amerykańskich (1968–1969). Członek założyciel i prezes Polskiego Towarzystwa Naukowego na Obczyźnie oraz prezes Polskiego Towarzystwa Historycznego w Wielkiej Brytanii. Pracował na Polskim Uniwersytecie na Obczyźnie w Londynie, gdzie wykładał prehistorię, pełnił funkcję dziekana i został wybrany rektorem na rok akademicki 1967/1968. Na jubileusz 80 urodzin w 1978 otrzymał tytuł doktora honoris causa tej uczelni. Został także doktorem honoris causa Uniwersytetu Jagiellońskiego. Był członkiem wielu stowarzyszeń i gremiów naukowych m.in.: Society of Antiquaries in London, Royal Anthropological Institute of Great Britain and Ireland, Polskie Towarzystwo Archeologiczne i Numizmatyczne, Prehistoric Society London-Cambridge.
5 lutego 1921 zawarł związek małżeński z Olgą z Łepkowskich herbu Dąbrowa (ur. 30 kwietnia 1899 roku we Lwowie, zm. 14 lutego 1997 roku w Londynie). Miał pięcioro dzieci: Felicja Oktawia (ur. 1921), Maria (ur. 1923), Witold (ur. 1933, przebywający w USA), Karol Jan (ur. 1936) i Jerzy Gwalbert (ur. 1937). Jego żona odziedziczyła dobra w Zasławiu po stryju Karolu Łepkowskim.
Zamieszkiwał przy ulicy Parkston Gardens w Londynie. Zmarł 20 czerwca 1983 w Londynie. Został pochowany w rodzinnych Kobylanach.

</doc>
<doc id="1003297" url="https://pl.wikipedia.org/wiki?curid=1003297" title="Linhares Esporte Clube">
Linhares Esporte Clube



</doc>
<doc id="1003298" url="https://pl.wikipedia.org/wiki?curid=1003298" title="Appiusz Klaudiusz Pulcher (konsul 143 p.n.e.)">
Appiusz Klaudiusz Pulcher (konsul 143 p.n.e.)

Appius Claudius Pulcher (ur. ?, zm. 133 p.n.e.) – członek patrycjuszowskiego rodu Klaudiuszów Pulcher, jednego z najbardziej wpływowych w okresie republiki. Syn Gajusza Klaudiusza Pulchra, konsula w 177 p.n.e.
Konsul w 143 p.n.e. Rzym nie prowadził wówczas żadnych większych działań wojennych. Appiusz kierując się ambicją i chcąc uzyskać prawo do triumfu zaatakował alpejskie plemię Salassów. Początkowo poniósł porażkę i jego pierwsza wyprawa została odparta. Na wniosek senatu zwrócono się o radę do ksiąg sybillińskich. Po wykonaniu zaleceń, by złożyć ofiary bogom na terytorium wroga, Appiusz przedsięwziął drugą wyprawę i tym razem osiągnął zwycięstwo. Senat odmówił mu odbycia po powrocie triumfu; uważano, że Appiusz niepotrzebnie wywołał tę pograniczną wojnę a i samo zwycięstwo nie było imponujące. Ale Appiusz wykorzystując swoje uprawnienia konsularne zorganizował pochód triumfalny na własny koszt. Sprzeciwiali się temu niektórzy trybuni ludowi a jeden z nich nawet próbował go ściągnąć z wozu triumfalnego. Wówczas córka Appiusza, Klaudia, wykorzystując swoją pozycję westalki uniemożliwiła to działanie i towarzyszyła ojcu w pochodzie aż na Kapitol. W 136 p.n.e. został cenzorem razem z Kwintusem Fulwiuszem Nobilorem.
Drugą córkę, Klaudię, Appiusz wydał za Tyberiusza Grakcha. Wspierał propozycje reform Grakcha, a może był nawet ich inspiratorem. W 133 p.n.e. wszedł wraz z braćmi Tyberiuszem i Gajuszem Grakchami do komisji rozdzielającej ziemię publiczną ("ager publicus") pomiędzy weteranów wojny punickiej i bezrolnych obywateli. Tyberiusz Grakchus zginął zabity przez przeciwników reform w 132 p.n.e., ale Appiusz uszedł cało dzięki powadze, jaką się cieszył jako (między innymi) ówczesny princeps senatus; zmarł niedługo potem.
Był członkiem kolegium kapłańskiego saliów, augurem. Według Cycerona był dobrym mówcą. Poślubił Antystię. 
Dzieci:

</doc>
<doc id="1003301" url="https://pl.wikipedia.org/wiki?curid=1003301" title="Sipaliwini">
Sipaliwini

Sipaliwini – największy dystrykt Surinamu, zlokalizowany na południu kraju. Sipaliwini nie posiada stolicy i zarządzane jest bezpośrednio przez rząd w Paramaribo. 
Główne miejscowości: Apetina, Apoera, Bakhuis, Bitagron, Corneliskondre, Pokigron, Kajana, Kamp 52, Pelelu Tepu, Cottica, Anapaike, Benzdorp, Kwamalasamutu, Nieuw Jacobkondre, Aurora, Boto-Pasi, Goddo, Djoemoe i Pontoetoe.
W 2012 roku liczba ludności dystrykty wynosiła 37 065, a powierzchnia 130 567 km² (ponad połowa powierzchni całego kraju).
Okręgi.
Sipaliwini podzielone jest na sześć okręgów ("ressorten"):

</doc>
<doc id="1003303" url="https://pl.wikipedia.org/wiki?curid=1003303" title="Tomasz August Olizarowski">
Tomasz August Olizarowski

Tomasz August Olizarowski (ur. 10 marca 1811 w Wojsławicach, zm. 3 maja 1879 w Paryżu) – polski dramatopisarz.
Ukończył naukę w Liceum Krzemienieckim, walczył w powstaniu listopadowym 1830-1831. Po upadku walk pozostawał w Galicji. W roku 1836 był więziony za uczestnictwo w walkach niepodległościowych. Został deportowany. Przebywał przez pewien czas w Londynie, Paryżu, Wielkopolsce i Belgii. W 1864 zamieszkał w Paryżu. Uczestniczył w życiu politycznym polskiej emigracji. Pisał do gazety „Trzeci Maja” i do innych, jednak obecnie nieznanych z nazwy.
Jest autorem ponad czterdziestu dramatów. Poza nimi pisał też powieści poetyckie i wiersze. Recenzje do niektórych z nich napisał Cyprian Kamil Norwid, który był przyjacielem Olizarowskiego, gdy ten zamieszkał w Paryżu.

</doc>
<doc id="1003304" url="https://pl.wikipedia.org/wiki?curid=1003304" title="Gryf Słupsk">
Gryf Słupsk

Gryf Słupsk – polski klub piłkarski z siedzibą w Słupsku, założony w 1946 r. Aktualnie występuje w IV lidze pomorskiej.
Historia.
Lata 1956-2000.
W 1956 roku z połączenia: Klubu Sportowego „UNIA” – działającego przy Słupskich Fabrykach Mebli, Klubu Sportowego „TRAKTOR” – przy Zakładach Naprawczych Mechanizacji Rolnictwa (ZNMR), Klubu Sportowego „STAL” – przy Fabryce Narzędzi Rolniczych „FAMAROL” i Klubu Sportowego „SPARTA” – działającego przy Słupskiej Fabryce Sprzętu Okrętowego „SEZAMOR”.
Na barwy klubowe wybrano kolory biały i zielony. Sekcja piłki nożnej powstała w klubie w roku 1957. Wtedy to Polski Związek Piłki Nożnej powołał do życia III ligę piłkarską. Tym samym Gryf od początku swojego istnienia rozpoczął od występów w III lidze. Pierwszym trenerem został Bronisław Koziar, dawniej piłkarz Pogoni Lwów.
Wcześniej, od roku 1946 funkcjonował Klub Sportowy Gwardia Słupsk, o barwach klubowych czerwono – biało – niebieskich, który był jedynie protoplastą późniejszego ZGKS Gryf. Wszystkie oficjalne, historyczne opracowania, używają w swoich publikacjach nazwy Gryf już od 1946 roku. Jest to jednak niezgodne z prawdą, bo oficjalne połączenie obu tych klubów, nastąpiło dopiero w roku 1964, kiedy to Gryf zmienił swojego patrona i barwy na trójkolorowe, które są oficjalnymi do dnia dzisiejszego. Przez siedem lat (1957-64) funkcjonowały obok siebie dwa całkowicie różne i niezależne od siebie kluby.
Ludowy Klub Sportowy Gryf działał do lutego 1958 roku, kiedy to przemianowano go na Zjednoczony Klub Sportowy (ZKS) „Gryf”, działający przy fabryce mebli. Prezesem klubu był wtedy naczelny dyrektor Słupskich Fabryk Mebli, Jerzy Albrecht. Duży wkład w działalność tamtego Gryfa wnieśli ówcześni pracownicy fabryki: Zbigniew Bieńkowski, Aleksander Bucki i Jerzy Razik.
W roku 1964 nastąpiła pierwsza fuzja i po połączeniu się z "Gwardią Słupsk" do klubu weszli działacze w mundurach. Wtedy klub zmienił nazwę ze Zjednoczonego Klubu Sportowego na Zjednoczony Gwardyjski Klub Sportowy (ZGKS) „Gryf”. Taki stan rzeczy trwał aż do początku lat 80., kiedy to klub przyjął nazwę Gwardyjski Klub Sportowy (GKS) „Gryf”. Latem 1988 roku doszło do drugiej już fuzji z zespołem Czarnych Słupsk. Do kolejnej zmiany nazwy doszło w 1990 roku, po zakończeniu jesiennej rundy rozgrywek. Na walnym zgromadzeniu członków klubu, zadecydowano o usunięciu z nazwy Klub Gwardyjski.
Lata 2002-2008.
29 marca 2010 r. klub Gryf 95 powrócił do starej nazwy, kiedy to Gryf występował jeszcze w II lidze. Nowa nazwa to KS Gryf Słupsk.
Sukcesy.
Po wygraniu w Świeciu z III-ligową Wdą (1:1 – karne 5:2), zwycięstwie w Gdańsku z III-ligową Gedanią (0:0 – karne 4:3), triumfie w Słupsku nad II-ligową Stalą Stalowa Wola (1:0), wyeliminowaniu na Zielonej I-ligowej Arki Gdynia (0:0 – karne 5:3), Gryf awansował do 1/8 finału. 9 listopada 1977 roku, na wypełnionym po brzegi stadionie przy ul. Zielonej, "Gryf" zmierzył się z wielokrotnym mistrzem Polski i zdobywcą Pucharu Polski - "Legią" Warszawa. Jedenastka ze stolicy przybyła w swoim najsilniejszym składzie, z reprezentantami kraju: Kazimierzem Deyną, Markiem Kusto, Lesławem Ćmikiewiczem, Adamem Topolskim. Trenowana przez Andrzeja Strejlaua "Legia" po dobrej grze wygrała z "Gryfem" 3-0, eliminując słupszczan z dalszej rywalizacji.
Największy jak do tej pory sukces ligowy. 5 miejsce na koniec sezonu II ligi. Zespół występował w następującym składzie: Marek Mulawa, Roman Bogdzia, Jan Bławat, Bogdan Chwistek, Jerzy Gawroński, Bogumił Kłosiński, Sylwester Komisarek, Waldemar Korycki, Stefan Kliński, Roman Mądrochowski, Krzysztof Mysiak, Zbigniew Rybiński, Andrzej Szygenda, Artur Suruło, Zbigniew Wolan, Zbigniew Zasiński, Jan Zawadzki. Trenerem był Tadeusz Wanat, asystentem trenera Tadeusz Jakubowicz, kierownikiem drużyny Andrzej Bilau, kierownikiem sekcji piłki nożnej Józef Nowakowski.
Stadion.
Gryf mecze rozgrywa na stadionie przy ul. Zielonej 9 w Słupsku. Dane techniczne stadionu:

</doc>
<doc id="1003307" url="https://pl.wikipedia.org/wiki?curid=1003307" title="Rickettsia">
Rickettsia



</doc>
<doc id="1003309" url="https://pl.wikipedia.org/wiki?curid=1003309" title="Bytovia Bytów">
Bytovia Bytów

MKS Bytovia Bytów – polski klub piłkarski z siedzibą w Bytowie założony w 1946 roku. Występuje w IV lidze grupie pomorskiej.
Sponsorem drużyny do 30 czerwca 2018 roku była firma Drutex z siedzibą w Bytowie.
21 maja 2018 roku Drutex wypowiedział umowę sponsoringową MKS Drutex-Bytovii.
Stadion.
Stadion MOSiR w Bytowie może pomieścić 2043 osób. W 2012 roku powstały nowe trybuny wzdłuż boiska, z których główna otrzymała jednocześnie zadaszenie. Posiada zainstalowane oświetlenie (1600 luksów). Pole gry zajmuje obszar 105 × 68 m.
Droga do 1/4 finału Pucharu Polski.
Największym sukcesem w historii klubu jest awans Bytovii do 1/4 finału Pucharu Polski w sezonach 2016/2017 i 2017/2018.
Sezon 2016/2017.
1/32 finału Pucharu Polski
1/16 finału Pucharu Polski
1/8 finału Pucharu Polski
1/4 finału Pucharu Polski
Sezon 2017/2018.
Runda wstępna Pucharu Polski
1/32 finału Pucharu Polski
1/16 finału Pucharu Polski
1/8 finału Pucharu Polski
1/4 finału Pucharu Polski
Zarząd klubu.
"Stan na 21 marca 2023"

</doc>
<doc id="1003311" url="https://pl.wikipedia.org/wiki?curid=1003311" title="Czerwony Dwór (Nowy Dwór)">
Czerwony Dwór (Nowy Dwór)

Czerwony Dwór – przysiółek wsi Nowy Dwór w Polsce, w województwie wielkopolskim, w powiecie nowotomyskim, w gminie Zbąszyń. Miejscowość znajduje się w odległości 2 km na wschód od miasta gminnego – Zbąszynia.
W latach 1975–1998 miejscowość należała administracyjnie do województwa zielonogórskiego.
Zabudowania folwarku Czerwony Dwór stanowiły punkt wypadowy do ataków sił polskich na Zbąszyń podczas powstania wielkopolskiego oraz podczas próby odbicia miasta 1–2 września 1939.

</doc>
<doc id="1003312" url="https://pl.wikipedia.org/wiki?curid=1003312" title="Drogobycza">
Drogobycza

Drogobycza (niem. "Drogobitsch") – wieś w Polsce położona w województwie śląskim, w powiecie lublinieckim, w gminie Woźniki.
Wieś należy do sołectwa Kamienica.
Historia.
Dawna osada nadgraniczna. W początkach XIX wieku zwana od przepływającego obok granicznego potoku Zimną Wodą (1807). Stara legenda mówi, że nazwa miejscowości – Drogobycza – pochodzi od potocznego określenie drogi, którą pędzono byki (bydło) z Polski przez Śląsk na Węgry. Dlatego też od byczej drogi powstała Drogobycza. Inni nazwę wywodzą od słów przeprawiających się przez granicę polsko-śląskich żydowskich kupców, którzy mieli zwyczaj mówić, że w przygranicznej karczmie w Zimnej Wodzie były bardzo "słone ceny", czyli "drogo byczy". Z biegiem czasu w celu odróżnienia dwóch miejscowości, Śląską osadę zaczęto nazywać Drogobyczą. W czasie potopu szwedzkiego przez Drogobyczę ze skarbami uciekało dwóch mężczyzn. Po przejściu granicy, jeden z nich, ukrył skarb w polu i postawił tam drewniany krzyż. Z biegiem lat krzyż zmurszał i runął i nikt nie wzniósł tam nowego. Po latach próbowano odnaleźć ten skarb, ale do dziś to się nie udało.
Transport.
Przez wieś przebiegają dwie drogi wojewódzkie:
nr 912 Gliwice – Częstochowa
nr 908 Bytom – Częstochowa

</doc>
<doc id="1003313" url="https://pl.wikipedia.org/wiki?curid=1003313" title="Lasy Warszawskie">
Lasy Warszawskie

Lasy Warszawskie − leśny kompleks promocyjny utworzony w sierpniu 2005 roku. Tworzą je cztery nadleśnictwa: Celestynów, Drewnica, Chojnów oraz Jabłonna. Ich podstawowym zadaniem jest utrzymanie lasów wokół Warszawy. Produkcja drewna jest pochodną funkcji ochronnych, ekologicznych i społecznych. Drzewostany porastają przeważnie słabe, niskoprodukcyjne siedliska. W podwarszawskich lasach przeważają drzewostany sosnowe z domieszką brzozy.

</doc>
<doc id="1003316" url="https://pl.wikipedia.org/wiki?curid=1003316" title="Gustaw Olizar">
Gustaw Olizar

Gustaw Olizar herbu Radwan Sowity (ur. 3 maja 1798 w Korosteszowie na Wołyniu, zm. 2 stycznia 1865 w Dreźnie) – polski ziemianin, marszałek guberni kijowskiej, publicysta, poeta, pamiętnikarz, wolnomularz. 
Życiorys.
Syn Filipa Nereusa Olizara i Ludwiki Szczytt-Niemirowicz (Niemirowicz-Szczytt) h. Jastrzębiec, córki Krzysztofa, starosty witagolskiego, i Józefy hr. Butlerówny, wnuczki Józefa hr. Butlera. Brat Narcyza Olizara.
Ukończył Liceum Krzemienieckie. Po zawodzie miłosnym zakupił posiadłość na Krymie u stóp Ajudaha. Tutaj odwiedził go Adam Mickiewicz podczas swojego pobytu na Krymie. Posiadłość Olizara została skonfiskowana przez Rosjan po ujawnieniu działalności spiskowej Olizara i jego kontaktów z dekabrystami, a on sam był kilkakrotnie więziony. Olizar utrzymywał także kontakty z Aleksandrem Puszkinem.
W rodzinnym Korosteszowie wzniósł zabudowania kuracyjne.
Był członkiem honorowym loży wolnomularskiej Doskonała Tajemnica i członkiem loży Cnota Uwieńczona w 1821. 
Z całej jego twórczości pisarskiej uznaje się za najcenniejsze "Pamiętniki", pisane do 1823.

</doc>
<doc id="1003318" url="https://pl.wikipedia.org/wiki?curid=1003318" title="Vejle Boldklub">
Vejle Boldklub



</doc>
<doc id="1003320" url="https://pl.wikipedia.org/wiki?curid=1003320" title="Bischofsgrün">
Bischofsgrün

Bischofsgrün – miejscowość i gmina uzdrowiskowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży w Smreczanach pomiędzy dwoma najwyższymi szczytami gór – Schneeberg i Ochsenkopf, przy drodze B303.
Gmina położona jest 18 km na północny wschód od Bayreuth, 28 km na południowy zachód od Hof i 82 km na północny wschód od Norymbergi.
Dzielnice.
W skład gminy wchodzą dwie dzielnice: Bischofsgrün i Wülfersreuth.
Oświata.
W gminie znajduje się 50 miejsc przedszkolnych oraz szkoła podstawowa.

</doc>
<doc id="1003321" url="https://pl.wikipedia.org/wiki?curid=1003321" title="Muzeum Piastów Śląskich w Brzegu">
Muzeum Piastów Śląskich w Brzegu

Muzeum Piastów Śląskich w Brzegu (do 1965 Muzeum Piastowskie w Brzegu) – narodowa instytucja kultury posiadająca osobowość prawną, współprowadzona przez Ministerstwo Kultury, Dziedzictwa Narodowego i Sportu, Urząd Marszałkowski Województwa Opolskiego i Starostwo Powiatowe w Brzegu. Siedzibą muzeum jest renesansowy Zamek Piastów Śląskich w Brzegu. Ważny ośrodek badawczy kultury i tematyki Piastów śląskich.
Historia.
Do organizowania muzeum przystąpiono od razu po zakończeniu działań wojennych w 1945. Po przeprowadzeniu niezbędnych prac zabezpieczających zamek przed zniszczeniem, w 1952 na podstawie ocalałych zbiorów przedwojennych otwarto wystawę stałą. W 1965 instytucja ta otrzymała obecną nazwę – Muzeum Piastów Śląskich w Brzegu. W 1966 rozpoczęto trwającą 24 lata odbudowę zamku, podczas której przywrócono pierwotne XIV i XVI-wieczne założenia przestrzenne. W 1988 udostępniono obszerne wystawy stałe: "„Sztuka śląska XV – XVIII wieku ze zbiorów Muzeum Narodowego we Wrocławiu” i „Z przeszłości i tradycji Piastów Śląskich”". W 2004 zaś w odremontowanych piwnicach zamkowych otworzono kolejną wystawę stałą: "„Memoriae Piastorum Principum Silesiae"”. Muzeum co roku organizuje także wystawy czasowe. Od momentu powstania nieprzerwanie jest jedyną instytucją w Europie zajmującą się statutowo tematyką Piastów Śląskich i tradycjami piastowskimi na terenie Śląska. Muzeum to gromadzi także zbiory związane z historią i dziejami Miasta Brzeg.

</doc>
<doc id="1003322" url="https://pl.wikipedia.org/wiki?curid=1003322" title="Heinersreuth (Bawaria)">
Heinersreuth (Bawaria)

Heinersreuth – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży nad Menem, przy drodze B85.
Gmina położona jest bezpośrednio na północny zachód od Bayreuth, ok. 45 km na wschód od Bambergu i ok. 65 km na północny wschód od Norymbergi.
Dzielnice.
W skład gminy wchodzą dzielnice:
Oświata.
W 1999 w gminie znajdowało się 100 miejsc przedszkolnych (z 95 dziećmi) oraz szkoła podstawowa (13 nauczycieli, 203 uczniów).
Współpraca.
Miejscowości partnerskie:

</doc>
<doc id="1003323" url="https://pl.wikipedia.org/wiki?curid=1003323" title="Ernestynowo">
Ernestynowo

Ernestynowo – przysiółek wsi Nowy Dwór w Polsce, położony w województwie wielkopolskim, w powiecie nowotomyskim, w gminie Zbąszyń.
W latach 1975–1998 przysiółek administracyjnie należał do województwa zielonogórskiego.
W XIX wieku Ernestynowo było folwarkiem podlegającym Nowemu Dworowi i nosił niemiecką nazwę Ernstinowo.

</doc>
<doc id="1003324" url="https://pl.wikipedia.org/wiki?curid=1003324" title="Anatol Brzoza">
Anatol Brzoza

Anatol Izrael Bohdan Brzoza, pierwotnie Eisenberg (ur. 20 listopada 1917 w Warszawie, zm. 8 lipca 1997 tamże) - ekonomista polski, profesor Szkoły Głównej Gospodarstwa Wiejskiego w Warszawie i Instytutu Ekonomiki Rolnej w Warszawie, członek korespondent Polskiej Akademii Nauk.
Życiorys.
Był synem żydowskiego kupca Aarona Eisenberga i Wiktorii z Włodawerów. Kształcił się pod kierunkiem m.in. prof. Stefana Moszczeńskiego w Szkole Głównej Gospodarstwa Wiejskiego w Warszawie oraz na Wydziale Rolniczo-Lasowym Politechniki Lwowskiej. Od 1954 był profesorem nadzwyczajnym Szkoły Głównej Gospodarstwa Wiejskiego, gdzie wykładał ekonomikę socjalistycznych przedsiębiorstw rolniczych. Równocześnie w latach 1958-1962 był wykładowcą w Szkole Głównej Planowania i Statystyki. W 1968 został profesorem zwyczajnym ogólnej ekonomiki rolnictwa w Instytucie Ekonomiki Rolnej w Warszawie. Od 1965 był członkiem korespondentem, a od 1991 członkiem rzeczywistym Polskiej Akademii Nauk. W strukturze akademii pełnił funkcje przewodniczącego Sekcji Kosztów, Opłacalności i Efektywności Nakładów w Rolnictwie Komitetu Ekonomiki Rolnictwa (1957-1965) oraz zastępcy przewodniczącego Komitetu Ekonomiki Rolnictwa (1957-1968). Zasiadał w zespole redakcyjnym czasopisma "Zagadnienia Ekonomiki Rolnej".
W PRL informacje na jego temat podlegały cenzurze. W 1977 roku jego nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jego nazwisko z adnotacją: „Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW”. Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp.. 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Został pochowany na Cmentarzu Wojskowym na Powązkach kwatera A II, rząd 1, miejsce 36.
Był żonaty z Marią z Jonasów, primo voto Sztakielską. 
Publikacje naukowe.
Prof. Brzoza specjalizował się w ekonomice rolnictwa i leśnictwa. Ogłosił m.in.: 

</doc>
<doc id="1003326" url="https://pl.wikipedia.org/wiki?curid=1003326" title="Morgi (Łomnica)">
Morgi (Łomnica)

Morgi – przysiółek wsi Łomnica w Polsce położona w województwie wielkopolskim, w powiecie nowotomyskim, w gminie Zbąszyń.
W latach 1975–1998 miejscowość administracyjnie należała do województwa zielonogórskiego.

</doc>
<doc id="1003330" url="https://pl.wikipedia.org/wiki?curid=1003330" title="Eckersdorf (Bawaria)">
Eckersdorf (Bawaria)

Eckersdorf – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Bayreuth. Leży przy drodze B22.
Gmina położona jest 6 km na zachód od centrum Bayreuth, 60 km na południowy zachód od Hof i 60 km na północny wschód od Norymbergi.
Dzielnice.
W skład gminy wchodzą dzielnice: 
Polityka.
Wójtem jest Günter Pöllmann (CSU). Rada gminy składa się z 20 członków i wójta:

</doc>
<doc id="1003335" url="https://pl.wikipedia.org/wiki?curid=1003335" title="Dzień zagłady (film)">
Dzień zagłady (film)

Dzień zagłady (tytuł oryginalny "Deep Impact") – amerykański dramat z roku 1998 w reżyserii Mimi Leder.
Scenariusz.
W kierunku Ziemi zbliża się ogromnych rozmiarów kometa. Wszystko wskazuje na to, że jej zderzenie z Ziemią zniszczy wszelkie formy życia.
Historia jest opowiedziana z czterech punktów widzenia :
Grupy astronautów dowodzonych przez Spurgeona (Robert Duvall) wysłanych w celu zniszczenia komety lub przynajmniej zmniejszenia skutków jej działania.
Młodej reporterki telewizyjnej Jenny Lerner (Tea Leoni) często komentującej wydarzenia z kosmosu, a także skłóconej z ojcem.
Prezydenta USA - Toma Becka (Morgan Freeman) głównie przemawiającego do narodu.
Przeciętnych ludzi oczekujących na katastrofę. Głównymi bohaterami tych epizodów jest dwójka zakochanych w sobie nastolatków - Leo i Sarah (Elijah Wood i Leelee Sobieski).
Przy pierwszej akcji astronautom nie udaje się zniszczyć komety a jedynie podzielić ją na dwie części: mniejszą i znacznie większą, które wciąż mkną ku ziemi. Mniejsza z przodu - jej uderzenie może spowodować wiele zniszczeń co nie doprowadzi jednak do całkowitej destrukcji życia, co jednak uczyni większa. Ostatecznie mniejsza spada na Ziemię do Oceanu Atlantyckiego w pobliżu Ameryki Północnej, co wywołuje olbrzymią falę tsunami. Ta całkowicie niszczy wschodnie wybrzeże Stanów Zjednoczonych, m.in. Nowy Jork (Fala prawdopodobnie miała wysokość ok. 500 metrów, co można stwierdzić, gdy tsunami niszczy wieże World Trade Center. Natomiast w jednej ze scen widać zniszczoną Statuę Wolności). Fala zabija m.in. Jenny i jej ojca oraz rodziców Sarah. Spurgeon obmyśla jednak plan w myśl którego załoga statku kosmicznego poświęca się niszcząc większą. Wszyscy astronauci giną jednak doprowadzają do destrukcji większej części komety. Ziemia zostaje ocalona.

</doc>
<doc id="1003337" url="https://pl.wikipedia.org/wiki?curid=1003337" title="Derby County Football Club">
Derby County Football Club



</doc>
<doc id="1003338" url="https://pl.wikipedia.org/wiki?curid=1003338" title="Zespół Albrighta">
Zespół Albrighta



</doc>
<doc id="1003339" url="https://pl.wikipedia.org/wiki?curid=1003339" title="Za kulisami (dramat)">
Za kulisami (dramat)

Za kulisami również Za kulisami-Tyrtej – dyptyk dramatyczny Cypriana Kamila Norwida napisany w latach 1865-1866, składający się z tragedii "Tyrtej" i komedii "Za kulisami".
Dramat rozgrywa się na dwóch planach: na scenie teatru, gdzie odgrywana jest tragedia o greckim poecie Tyrteju i za kulisami, gdzie ma miejsce bal maskowy. 
W utworze znajduje się "Dedykacja", którą Norwid poświęca "młodości mej stolicy" (Warszawie). Wiele fragmentów utworu stanowi aluzję do Warszawy po upadku powstania styczniowego.
Powstanie utworu.
Geneza utworu związana jest z losami powstania styczniowego, przede wszystkim z tragicznym przebiegiem działań militarnych, a następnie z narzuconym sferom towarzyskim Warszawy przez władze carskie w 1864 roku obowiązkiem uczestniczenia w organizowanych odgórnie balach, które następnie zaczęły być organizowane samorzutnie. "Biedna Warszawa –" komentował poeta w liście z 20 lipca 1865 "– bawi się byle czym, jak małe dziecko ze starganymi nerwami". Temat dramatu podsunął Norwidowi, wydany w 1862 roku, na fali wzbierających nastrojów rewolucyjnych, poemat Władysława Ludwika Anczyca "Tyrteusz". Norwid zainteresował się najpierw spuścizną starogreckiego poety, przetłumaczył nawet dwa fragmenty jego elegii, a potem szukał o nim informacji biograficznych u Pauzaniasza i Justyna.
Pracę nad dramatem podjął w lecie 1865 roku. Wtedy powstał cały "Tyrtej" (IV obrazy) albo przynajmniej obrazy ateńskie (I-III). W liście do M. Sokołowskiego z początku lipca 1865 Norwid pisał bowiem, że w tych dniach odbył podróż do Aten (w duchu). Wtedy też powstało obramowanie, z którego zachował się fragment początkowy z podróżnikiem Omegiem i jego sługą Malcherem, znajdującymi się za kulisami teatru. Całą drugą połowę tego roku i początek roku następnego spędził Norwid na przygotowywaniu lipskiego wydania swoich poezji i do pracy nad dramatem wrócił dopiero w kwietniu 1866. Na początku maja pisał bowiem do Kraszewskiego, że posiada w papierach tragedię fantastyczną "Tyrtej Lacedemoński" umieszczoną pomiędzy wojną messeńską a czasami obecnymi. Wtedy został napisany "Prolog" wypełniony dialogiem pomiędzy Omegiem (wciąż jeszcze) a Quidamem. Nie pojawia się w nim Malcher. Omeg nie jest jeszcze autorem "Tyrteja", i ma opuścić teatr o północy, a nie jak to będzie ostatecznie, o świcie.
Trzeci etap pracy nad dramatem stanowiło napisanie czterech scen maskaradowych, rozgrywających się "za kulisami" przedstawienia teatralnego. Na podstawie badań nad rękopisem przyjmuje się, że powstały one w 1866, ale już po napisaniu "Prologu". Omeg jest w nich już bowiem autorem "Tyrteja", a moment jego wyjazdu został przesunięty na godzinę świtu. Do scen maskaradowych weszło prawdopodobnie sporo scen komediowych z wcześniejszego obramowania "Tyrteja". W 1869 Norwid planował umieszczenie dramatu "Za kulisami" w drugim tomie jego poezji. Wtedy prawdopodobnie dokonał drobnych retuszy, przenosząc między innymi "Prolog" z początku "Tyrteja" przed sceny maskaradowe, pisząc przedmowę. Utwór ostatecznie nie ukazał się za życia poety. Sceny maskaradowe i uszkodzony rękopis "Tyrteja", pozbawiony końca wydał, łącząc je według własnego pomysłu w 1912 Zenon Przesmycki w tomie C swoich "Pism Zebranych".
Treść.
Trytej.
Prolog.
Malcher w złym humorze domyka pakunki podróżne. Quidam, aby wymknąć się przed jego narowami, zabiera Podróżnika (Omega) do teatru. Podróżnik zagaja rozmowę o tym, że Polacy nie rodzą się służącymi, ale raczej feudalnymi jeszcze giermkami i towarzyszami broni. Quidam uważa, że tym bardziej należało odwiedzić teatr, tę kwintesencję współczesności, gdzie kolumny są nie z marmuru, a z gipsowanych cegieł, a kapitele kolumn z galwanizowanego cynku i gdzie specjalny przedsiębiorca aplauzu w wykalkulowany sposób opóźnia wejście śpiewaczki na scenę, by podgrzać entuzjazm widowni. Podróżnik wpisuje w albumie Quidama wiersz "W pamiętniku," z którego pochodzą słynne strofy o popiele i diamencie:
"Gorejąc, nie wiesz, czy? stawasz się wolny&lt;br&gt;Czy to, co twoje ma być zatracone?&lt;br&gt;Czy popiół tylko zostanie i zamęt,&lt;br&gt;Co idzie w przepaść z burzą? - czy zostanie&lt;br&gt;Na dnie popiołu gwiaździsty dyjament,&lt;br&gt;Wiekuistego zwycięstwa zaranie!..." 
Scena wstępna.
"(Brak pięciu kart)" Melchior (Malcher) i Omeg trafiają na oddział Partenian, którzy wygnani ze Sparty, przeklinają ojców i matki, których nie mieli i ziemię lacedemońską, która nigdy nie była im ojczyzną. Melchiorowi przypominają legię cudzoziemską w Algierii. Oddalają się.
Scena I.
Chór Lewy, Prawy i Epod głoszą pochwałę chóru ateńskiego, który jak Areopag pozostaje w stałym dialogu z prawdą. Pojawia się Laon, który przed laty ocalił tonącego w czasie bitwy morskiej Kleokarpa, a teraz waha się, czy nie nazbyt pochopnie śledzi potajemne wycieczki jego córki Eginei. Chóry mówią o ogromnym, wrzącym kole wichrów, ciał i duchów na krańcach przestrzeni oraz o mrokach na wybrzeżach świata, przez które przechodzą duchy bohaterskie. Laon chwali chór, który może wyrokować o burzach lepiej niż samotny sternik na wzburzonym morzu. Sam jest Fenicjaninem, który po uratowaniu Kleokarpa, wszedł w jego dom i został obywatelem ateńskim. Teraz chce ochronić przed burzą dom swego opiekuna, odkąd Eginea zaczęła się spotykać z poetą Tyrteuszem, którego, po uzyskaniu wyroczni delfickiej, ateńczycy przeznaczyli na wodza wojsk spartańskich. Chóry radzą mu udać się na wzgórze Areopagu i pod gwieździstym niebem uspokoić serce, by mógł odnaleźć prawdę. Laon dostrzega biegacza z kosturem, Daima, który przybywa ze Sparty z okrzykiem: "zwyciężyć albo zginąć" i z pytaniem o wodza. Wypytywany przez Laona i chór wyjawia, że tylko równi wśród Spartan wołają "zwyciężyć albo zginąć", lud zaś mówi "zginąć albo zwyciężyć". Laon wnioskuje z tej różnicy zdań, że nikt w Sparcie nie jest gotów przyjąć godności harmosta nad Messenią. Daim wychwala cnoty dzielnego Hieroplita, który jego zdaniem mógłby to uczynić. Chór nakazuje mu odnieść wiadomość, że za niewiele dni, zgodnie z wyrocznią delficką, zostanie wysłany wódz dla Lacedemończyków z Aten.
Scena II.
Dorilla zarzuca siostrze Eginei, że w środku pracy porzuciła krosna, których ona celowo nie sprzątnęła, by je ujrzał porzucone, powracający z Areopagu ojciec. Eginea zasłania się koniecznością przygotowania pieśni chóralnej na nadchodzące święto. Nadchodzi Kleokarp i chwali Egineę za to, że pracuje przy krosnach, co złości Dorillę. Kiedy ta odchodzi, pod nogi Eginei pada kamyk owinięty kwiatem granatu. Tyrtej chce przyspieszyć umówioną schadzkę, ale Eginea go przepędza. Powracający z miasta Laon dziwi się skąd Eginea ma taki sam kwiat jaki on przyniósł. Dziewczyna twierdzi, że potrzebny jest jej jako wzór do pracy. Przy posiłku Laon opowiada ojcu, że uczestniczył przy pracach nad wodowaniem nowego okrętu, a Kleokarp wygłasza pochwałę mądrości wynikającej z opanowywania żywiołów. Syn Chariklesa przynosi wiadomość o wywyższeniu Tyrteja. Wspomina jak to, jeszcze niedawno, jego utwór wygrał z Tyrtejowym, który wygwizdano. Przypomina jak szydzono z Tyrteja, że jest kulawy i jednooki, a dziś gdy wstępował do świątyni przed stu wojownikami spartańskimi, jego chód wydawał się zebranym pełen wdzięku. Kleokarp wyrzeka na niestałość opinii ludu oraz na złe skutki zawiści. Eginea oddala się, by posłuchać przed snem słowika.
Scena III.
W innej części ogrodu Eginea przysłuchuje się poruszeniom swego serca. Nadchodzi Tyrtej i wyrzuca jej, że oburzyła się na wrzucenie kamyka do jej ogrodu. Dziewczyna skarży się, że wprowadziła w błąd ojca i siostrę, po to by słuchać wyrzutów. Tyrtej pytany o to co robił opowiada o ludziach pełnych zazdrości spotkanych w ciągu dnia i o tym, jak zerwał kwiat i rzucił przez parkan, by móc odpowiedzieć na pytanie: "co robiłeś?" Skarży się na dwulicowość Ateńczyków, którzy po jego wyniesieniu hołubią go, choć dopiero co nim pomiatali. Wieści, że lira współczesnych poetów jest krucha i drewniana, a oni sami nie giną od lwów, lecz są deptani przez bydło. Orfeusz potrafił wstrząsnąć swą pieśnią potworami i wcale im się nie kłaniał. Jego współczesny naśladowca, podążając jego śladem, zachowuje się jak poddany. Dlatego prawdziwi poeci rodzą się na pustyni, gdy już prawdziwych poetów nie ma. Tyrtej zaplątuje się w gałęzie lauru, z których Eginea go wydobywa, a on myli przy tym rym. Nie tego oczekiwał od kobiety, ale bez niej nawet wyrocznia delficka nie ma mocy.
Powierza Eginei swą tajemnicę. Lakoniczność spartańska polega na przerwach w mówieniu. Nie sposób tak mówić o rzeczach powszednich, bo przerw tych nie da się ich wzajemnie podawać i zamieniać. Pojąwszy to zrozumiał swe posłannictwo i mądrość wyroków boskich. Stanął przed zastępem Spartanów i odkrył, że nie bije w nich serce, że lud ten cały "zżelaźniał". Likurg, twórca tego ludu, wypowiedział od razu wszystko. Bóg tam już nic nie tworzy. Nie ma dla niego miejsca, jak dla podrzutków i kalek. I dlatego został posłany Tyrtej, nim się znajdzie miejsce dla ojca bogów. Likurg, jak Pigmalion, pod którego uściskiem ożył posąg, stworzył z ukochanej idei zastęp synów twardych, rzeczpospolitą wojskową gladiatorów, o której delficki Apollo rzekł, że dopóty trwać będzie, aż się Likurgowe prawa nie wyczerpią. Inaczej było z republiką ateńską. Jej wielki ostatni król Kodrus, w kmiecej sukmanie i z kosą, rzucił się na dzidy wrogów, wołając "koniec królestwu ateńskiemu" i tak stał się kamieniem węgielnym przeobrażenia ludu. Likurg nie zaufał boskiej sile przetwarzania, ale jak rzeźbiarz swemu planowi. Potomstwo Kodrosa jest współboskie, Likurga jest współposągowe i dopóty te kamienie zwyciężać będą ludzi aż zwyciężą... A wówczas nie pozostanie kamień na kamieniu. 
Świadom swego tragicznego posłannictwa Tyrtej zaklina Egineę, by była z nim, gdy wyruszy do Sparty, gdy podejmie walkę i poniesie w niej klęskę. Dziewczyna obiecuje trwać u jego boku. Prosi, by pozostawił jej ludzi i konie, a ona dołączy do niego, nawet wbrew woli ojca i bogów.
Scena IV.
Dzieci biegające wokół niewidomego spartańskiego starca proszą go o jeszcze jedną pieśń bojową. Dostrzegają w dali posłańca biegnącego o kosturze, w którym starzec rozpoznaje Daima. Starzec prosi, by przywołały go gdy się zbliży do prawdziwego Spartiaty, który stracił wzrok przed laty w bitwie, który odepchnął syna myśląc, że jest ranny w plecy i wnioskował o ukaranie każdego kto karmi ptaki i w ten sposób przyucza je do próżniactwa. Domyślając się porażki wołają: zginąć albo zwyciężyć, a Daim potwierdza ich obawy. Tyrtej na stronie ubolewa, że tylko te dwie rzeczy umieją. Daim przekazuje starcowi, że syn jego Hieroplit żyje, czym doprowadza go do furii. Prawdziwy Spartiata nie dba o los swego syna lecz wojska i wodza. O wodzu Daim wie, że śpiewnym głosem zapowiadał przegraną, że jest kulawy i jednooki. Starzec dopytuje się czy wódz przez wojenne rzemiosło nie odniósł ran, lecz Daim odpowiada, że jego rzemiosłem jest poezja. Wówczas starzec i chłopcy wydają nań wyrok barathry, strącenia ze skały. Tyrtrej uznaje to za głos ludu.
Równi, kapłani i polemarchowie radzą nad poniesioną klęską. Pieśń i wielomówstwo ich zdaniem nie zwycięża w bitwie, ani wódz, który je obficie, pije ze złotego rogu i śpiewa hymn Argonautów. Takiego to wodza wysłał Sparcie lud ateński. Tyrtej uznaje to za głos władzy. Pozostaje mu jeszcze wysłuchać głosu Boga i swego serca. Wodzowie twierdzą, że przybył nie w porę, gdy wrzała bitwa i nikt nie mógł usłyszeć jego słów podobnych do pieśni. Kapłani zarzucają mu, że usunąwszy się do swego namiotu, nie uczestniczy w powszechnej żałobie. Senat uniewinnia go od zarzutu przybycia nie w porę, a królowie świadczą, że zachowywał się godnie. Gdy Tyrtej wkracza, pierwszy z eforów wzywa, by ustąpił pola temu, który sięga po koronę, mimo że zdobytą w niefortunnym starciu. Tyrtej ustępuje, a drugi efor wzywa Hieroplita, który zostaje ozdobiony wieńcem laurowym. "(brak ostatnich kart tragedii)".
Za kulisami.
Scena I.
Komisarz nakazuje Służbowemu mieć baczenie na służącego, który źle trzyma szal, stojącego obok bywalca i służącego, agenta 15 okręgu. Bywalec, Malcher, opowiada o swych podróżach z panem i tęsknocie za ojczyzną. Towarzyszący mu służący są nieco nie w temacie. Przechodzące obok domina rozpoznają w jednym ze służących agenta, w drugim konspiratora. Baron Glückschnell cieszy się, że ze sztuki o Tyrteju nie zrobiono osobnego widowiska. Przy maskaradzie powinna się utrzymać, a potem zatrze się złe wrażenie komedyjką z baletem. Polak narzeka, że Polacy nie mają inteligencji technicznej. Pierwsze domino jest przekonane, że nazwisko anonima, autora sztuki ujawni się przed jej końcem. Drugie domino żałuje, że przy okazji potyczki nie wyłożono zasad partyzantki albo rozbijania obozu. Obydwoje zastanawiają się czy przyjąć lody roznoszone przez szpiega.
Lia jest zdenerwowana. Wyjaśnia Emmie, że do jej zaręczyn z panem na Omegach nie doszło. Kiedy już miał się oświadczyć, poprosił o zwłokę do dzisiejszego wschodu słońca. Dlatego przekazała pudełko z pierścionkami Emmie, żeby go nawet nie dotknąć. Kiedy się zorientowała, że na dzisiaj przypada maskarada, chciała na nią nie przychodzić. Ostatecznie zjawiła się na początku drugiego aktu sztuki i usłyszała, że autorem sztuki jest jej wybranek, Omegitt. Jest oburzona, jak mógł tak zatracić pojęcie różnicy między miłością do kobiety a próżnością. Emma jest zdania przeciwnego, że gdyby Omegitt rzeczywiście chciał spróbować swych sił na scenie, nie odwlekałby oświadczyn, świadom, że łaska publiczności jest niepewna. Rozmowę przerywa Glückschnell pytaniem o to jak się podoba sztuka. Lia odbija pytanie, kierując je do sławnego pisarza de Fiffraque, z którym Glückschnell dopiero co rozmawiał. Fiffraque nie mógł być zachwycony sztuką tak źle przyjętą. Dzwonek wzywa na trzecią odsłonę przedstawienia. Zbliżają się de Fiffraque i referendarz Sofistoff, dawny adorator Lii, który podaje jej rękę. Emma nadal dopytuje Glückschnella o sztukę. Ten odpowiada, że silna tragedia daje impuls trawieniu, a przy balecie widzowie więcej piją. Przy tej tragedii jednak niewielu jest ludzi przy bufecie. Pan Omegitt przez swoje liczne podróże utracił siłę języka i rozeznanie co się podoba.
Scena II.
Omegitt rozmyśla nad jałowością dzielenia utworów na poetyckie i trywialnie praktyczne. Ubolewa, że wszystkim rządzi obyczaj. Pogrążonego w melancholii zaczepia grupa fiołków smutnych. Zapytany o cywilizację odpowiada, że jest bękarcia, bo praktyczna jest niechrześcijańska, a chrześcijańska niepraktyczna. Fiołki uciekają przerażone takim grubiaństwem. Widzowie wychodzą po spektaklu. Sztuka zrobiła klapę. Glückschnell ma nadzieję, że to się zatrze. Emma żałuje, że ujawniono nazwisko autora i szuka Lii. Maska Diogenes szuka człowieka, który powiedział grubiaństwo. Omegitt mówi, że nic nowego nie ma pod słońcem. Nikt nie widzi tylko jednej strony jabłka, bo prawda udziela się cała i w zupełności i nawet , to co nowe jest jakoś znane. Fiffraque zapytany o sztukę odpowiada, że nic nie zrozumiał, bo nie zna języka. Omegitt kontynuując, mówi, że inaczej widzi jabłko dziecko, inaczej Newton, chemik, filozof, inaczej ogrodnik. Diogenes pyta, co powiedziałby Tyrtej, gdyby się znalazł na maskaradzie. Prawdę, odpowiada Omegitt, wierząc w jej moc, choć nikt tego obecnie nie czyni. Szpieg i konspirator, zainteresowani prawdą, nic nie rozumieją. Poeta gminny śpiewa przyśpiewki. Polak wychwala polski balet. Omegitt odsyła Diogenesa pytającego znowu o Tyrteja do Krytyka. Chór twierdzi, że Krytyk nie pozwala sobie zadać pytania albo doprowadza do kłótni. Krytyk przyznaje, że aby coś wypowiedzieć musi się doprowadzić do gniewu. Omegitt stwierdza, że tak czynią dzieci. Emma wypatruje Lii i dostrzega ją oburzoną w oknie. Mandolin śpiewa: "A czy też ona wie". Omegitt zbliża się do Lii i próbuje nawiązać do zbliżającego się wschodu słońca. Kobieta jest rozgoryczona doznanym upokorzeniem: wygwizdaniem sztuki. Chce oddać pudełko z pierścionkami. Omegitt się wzbrania. "(Brakuje zakończenia sceny)".
Scena III.
Mandolin śpiewa: "Na posadzkę zapustnej sceny". Komisarz zaleca mieć oko na gitarzystów, ale wszyscy agenci są już w szatni. Orkiestra liczy strony z nutami, które zostały do końca balu. Flet marzy, by się wyciągnąć w swoim futerale. Paź śpiewa: "Nie chcę już smutków". Emma prosi go, żeby przekazał pudełko z pierścionkami Heloizie, za którą przebrana jest Lia. Odchodząc Paź śpiewa: "Daj mi wstążkę błękitną". Referendarz Sofistoff w przebraniu Abelarda spodziewa się znaleźć pod koniec zabawy, to czego inni szukali u początków. Diogenes rozpoznaje w nim poszukiwanego człowieka. Emma ostrzega Sofistoffa, że jedyną przeszkodą, jaką może znaleźć obecnie w oczach Heloizy jest jego narodowość. Sofistoff wykazuje jej, że w jego ojczyźnie począwszy od stolicy, poprzez nazwy, stroje żołnierzy, wszystko nienarodowe jest i obce, dlatego jego narodowość nie może być przeszkodą. Emma oddala się, życząc mu szczęścia.
Scena IV.
Tłum kłębi się w przedsionku odbierając okrycia i czekając na powozy. Emma podziwia Lię pochyloną ku Sofistoffowi. "(Brak jednej karty rękopisu)". Quidam spostrzega Lię wręczającą Omegittowi pudełko, na którym Omegitt czyta: Lia Sofistoff. Radzi referendarzowi: "Scito te ipsum". Po czym odchodzą z Quidamem podejmując przerwaną rozmowę. Malcher zaprasza do powozu.
Układ dyptyku.
Pierwszym, który próbował połączyć obydwie części dyptyku był Zenon Przesmycki. Wychodząc z założenia, że łączą się one dość luźno na zasadzie paralelizmu odległych epok, Przesmycki umieścił w swoim wydaniu z 1911 sceny maskaradowe (I-IV) po "Prologu", poprzedzając nimi tekst "Tyrteja", a na końcu kładąc tą kartę rękopisu, na której znajduje się napis koniec. Układ ten został powtórzony w wydaniu Przesmyckiego z 1937. Posłużył się nim, z pewnymi modyfikacjami, Wilam Horzyca przy swojej toruńskiej prapremierze dramatu w 1946. Przedstawienie Horzycy skłoniło Tadeusza Makowieckiego i Irenę Sławińską (1949) do dokładniejszych badań nad powiązaniem obydwu części utworu. Z wypowiedzi postaci występujących w I scenie "Za kulisami" wywnioskowali, że akcja maskarady zaczyna się po drugiej scenie "Tyrteja" i zostaje przerwana na czas do zakończenia tragedii, tworząc w ten sposób przeplatające się z akcją "Tyrteja" szczególnego rodzaju interludium. W 1955 jeszcze inny układ zaproponował J. W. Gomulicki. Jego zdaniem tekst "Tyrteja" powinien być umieszczony po dwóch scenach karnawałowych i powinien poprzedzać dwie sceny końcowe maskarady. Propozycję tą wykorzystał Kazimierz Braun w inscenizacji sztuki dla Teatru Telewizji w 1966 roku. Przygotowując edycję "Pism Wszystkich" Norwida w 1971 Gomulicki doszedł do wniosku, na podstawie analizy powstawania dyptyku i stanu rękopisów, że obie części powinny być wydawane oddzielnie, najpierw "Tyrtej", a następnie "Za kulisami".Wzajemny stosunek zdarzeń w obydwu dramatach
O utworze.
Pisząc "Tyrteja" Norwid podjął dwa tematy, które bardzo go interesowały: w warstwie osobistej, miłości idealnej, w której kobieta jest nie tylko kochanką, ale i wierną towarzyszką mężczyzny, a w sferze publicznej, roli jaką ma do odegrania w społeczeństwie poeta-myśliciel oraz walki jaką musi podjąć ze społeczeństwem, które zastygło w martwej tradycji i sprzeciwia się wszelkim ideom prowadzącym do rozwoju. Autor nie stronił od aluzji do aktualnej rzeczywistości (powstańcze hasło: zwyciężyć albo zginąć), krytyki emigracji polistopadowej (samowolna emigracja Partenianów) i nawiązań do powstania kościuszkowskiego (Kodrus w sukmanie i z kosą, wołający: "koniec królestwa ateńskiego"). Miał jednak przede wszystkim na względzie pewne idee i postawy moralne, które uwydatniały się na tle idei i postaw człowieka XIX wieku. Aby osiągnąć ten cel posłużył się "głęboko mistrzowskim" – jak to sam określił – pomysłem Szekspira: teatru w teatrze. Obudowujące "Tyrteja" sceny maskaradowe miały uświadomić widzom i czytelnikom głębokie różnice, jakie zachodziły między "czasami wojny messeńskiej i czasami obecnymi, tj. między doryjskim a frygijskim żywiołem i sensem (a dorio ad phrygium)". W koncepcji Norwida, kiedy obyczaj i rzeczywistość stają się brudną maską, wtedy maska teatru staje się rzeczywistością o wielekroć godniejszą wyboru, w pewnym sensie stała się prawdą.
Sceny maskaradowe Za kulisami stanowią symetrycznie skomponowany odpowiednik tragedii antycznej. To co w "Tyrteju" było rzeczywistością godną wyboru w komedii stało się rzeczywistością powszednią, odbiciem w krzywym zwierciadle, a przez to bardzo realistycznym. Pisząc drugą część dyptyku Norwid po mistrzowsku wykorzystał pomysł, który zrodził się rok wcześniej przy pisaniu "Tyrteja", balu za kulisami teatru. Wzorem przy pisaniu utworu były mu dwa bale warszawskie z 1864 z ostatnich miesięcy dogorywającego powstania: bal u prezydenta Witkowskiego oraz bal u namiestnika carskiego hrabiego Berga oraz Mickiewiczowski bal u Senatora z III części "Dziadów". W warszawskich balach uczestniczyli cudzoziemscy fabrykanci, zastraszeni polscy rzemieślnicy, urzędnicy pod groźbą dymisji, liczne grono Żydów kilku dyplomatów oraz policjanci przebrani we fraki i udający wesołość. Takie jest tło Norwidowskiej maskarady i romansu wielkiej damy z rosyjskim dygnitarzem. Przejęty z "Tyrteja" Omeg, który tam był tylko podróżnikiem, zwiedzającym osobliwości wielkiego miasta i przypadkowym gościem w teatrze, staje się autorem tragedii, a zarazem dziewiętnastowiecznym odpowiednikiem antycznego poety. Natomiast ocena jaką ta tragedia zyska sobie w oczach publiczności oraz ukochanej Omegitta, Lii, która z kolei stanowi odpowiedniczkę Eginei, idealnej towarzyszki Tyrteja, ma być sprawdzianem publiczności i tej kobiety.
Postaci bohaterów, jak często bywa u Norwida, czerpią z rzeczywistych osób. Piękna Lia jest nader wiernym portretem Marii Kalergis. W Omegicie Norwid sportretował samego siebie. Referendarzem Sofistoffem, szczęśliwym rywalem Omegitta, jest pułkownik Muchanow, który na jesieni 1863 poślubił owdowiałą panią Kalergis. Niezależnie od zapożyczeń postaci te stanowią pewne typy ludzkie o określonych postawach, zachowaniach i przydarzających się im sytuacjach życiowych.
Opracowując obydwie części dyptyku Norwid zadbał o to, by odpowiednie jego miejsca sobie odpowiadały i tak na przykład:
Norwid swoim zwyczajem ("Noc tysiączna druga", "A Dorio ad Phrygium") skorzystał w tym dramacie z kilku własnych wierszy, pochodzących, jak się zdaje z napisanego ok. 1861 dłuższego cyklu liryków "salonowych". W scenie drugiej Mandolin wykonuje "A, czy też ona wie". W scenie trzeciej znalazły się jeszcze trzy utwory: "Na posadzkę zapustnej sceny", "Nie chcę już smutków" i "Daj mi wstążkę błękitną". Pierwszy wykonuje Mandolin, a dwa następne Paź.

</doc>
<doc id="1003341" url="https://pl.wikipedia.org/wiki?curid=1003341" title="Mikrografia">
Mikrografia

Mikrografia – zaburzenie neurologiczne, które polega na stopniowym zmniejszaniu się liter w trakcie pisania, a pismo staje się coraz mniej czytelne.
Jest to charakterystyczny objaw choroby Parkinsona, ale może się także pojawiać w trakcie leczenia neuroleptykami.

</doc>
<doc id="1003342" url="https://pl.wikipedia.org/wiki?curid=1003342" title="Kopce (Łomnica)">
Kopce (Łomnica)

Kopce – przysiółek wsi Łomnica w Polsce, położony w województwie wielkopolskim, w powiecie nowotomyskim, w gminie Zbąszyń. Leży przy lokalnej drodze odchodzącej od drogi wojewódzkiej nr 302.
Pod koniec XIX wieku Kopce były folwarkiem wchodzącym w skład majątku w Łomnicy i powiatu międzyrzeckiego. Liczyły 2 domostwa i 34 mieszkańców. W latach 1975–1998 miejscowość administracyjnie należała do województwa zielonogórskiego.

</doc>
<doc id="1003344" url="https://pl.wikipedia.org/wiki?curid=1003344" title="Fudbalski Klub Željezničar">
Fudbalski Klub Željezničar



</doc>
<doc id="1003348" url="https://pl.wikipedia.org/wiki?curid=1003348" title="Nowe siedem cudów świata">
Nowe siedem cudów świata

Siedem nowych cudów świata – proponowana wersja współczesnej listy siedmiu cudów świata, której tworzeniem zajęła się szwajcarska firma "New Open World Corporation" (NOWC). Lista została ogłoszona 7 lipca 2007 roku w Lizbonie na stadionie Estádio da Luz o godzinie 21:30 czasu lokalnego. Finałowe głosowanie trwało od 1 stycznia 2006 do 6 lipca 2007, w tym czasie zostało oddanych ponad 90 mln głosów.
Siedmiu zwycięzców zostało wybranych w głosowaniu, które odbywało się poprzez internet oraz telefon.
Lista siedmiu nowych cudów świata.
Nowymi cudami świata zostały następujące obiekty:
Historia.
Projekt wyboru siedmiu nowych cudów świata został zapoczątkowany we wrześniu 1999 roku przez filmowca, lotnika oraz podróżnika Bernarda Webera, Kanadyjczyka szwajcarskiego pochodzenia. Do 24 listopada 2005 w projekcie znalazło się 177 kandydujących obiektów, które musiały spełniać kryterium ukończenia budowy przed 2000 rokiem. Organizacja NOWC 1 stycznia 2006 ogłosiła listę 21 finalistów, później lista skróciła się do 20 finalistów, po wycofaniu z głosowania Piramid w Gizie, które otrzymały tytuł honorowego kandydata.
Lista 21 finalistów.
Finaliści, alfabetycznie:
Krytyka.
Pomimo iż panelowi ekspertów zaangażowanemu w projekt nowych siedmiu cudów świata przewodniczył były dyrektor generalny UNESCO, Federico Mayor, to UNESCO jednoznacznie zdystansowała się od tego przedsięwzięcia, oświadczając, że "Lista siedmiu nowych cudów świata będzie tworem prywatnej inicjatywy, który w żaden istotny i trwały sposób nie wpłynie na zachowanie wybranych obiektów".
Co więcej, każdy oddający swój głos mógł oddać także kolejny, kupując go od NOWC.
Kontrowersje może także wzbudzać fakt mobilizowania w wielu krajach własnych mieszkańców do głosowania, m.in. władze Peru uruchomiły na placach terminale komputerowe, by zwiększyć szanse Machu Picchu; w Brazylii prezydent Luiz Inácio Lula da Silva nawoływał do oddania głosu na pomnik Chrystusa Odkupiciela w Rio de Janeiro; w promowanie Petry włączyła się jordańska rodzina królewska, a jordańscy dyplomaci w innych krajach arabskich zachęcali do głosowania na ten obiekt; w Indiach zaś do poparcia mauzoleum Tadź Mahal w Agrze namawiały gwiazdy Bollywood.

</doc>
<doc id="1003350" url="https://pl.wikipedia.org/wiki?curid=1003350" title="Karel Fialka">
Karel Fialka

Karel Fialka – brytyjski piosenkarz i twórca piosenek.
Urodzony w indyjskiej części Bengalu, jest synem Czecha i Szkotki. Popularność zdobył dzięki singlowi "Hey, Matthew", który w 1987 r. znalazł się w pierwszej dziesiątce UK Singles Chart. Wcześniej mniejszy sukces odniósł jego singel "The Eyes Have It".

</doc>
<doc id="1003351" url="https://pl.wikipedia.org/wiki?curid=1003351" title="Osiedle Kopernika">
Osiedle Kopernika



</doc>
<doc id="1003353" url="https://pl.wikipedia.org/wiki?curid=1003353" title="Milczenie (utwór Norwida)">
Milczenie (utwór Norwida)

Milczenie – rozprawa Cypriana Kamila Norwida o charakterze filozoficznym i literackim, napisana około 1882 roku. Opublikowana w piśmie "Chimera" w 1902.
Autor ukazuje swoją opinię na temat niechęci ludzi jemu współczesnych wobec zagadnień filozofii. Wierzy, że jest ona w stanie "uczynić człowieka moralnie szczęśliwym". Docenia wartość "przemilczenia" w twórczości poetyckiej (sam je stosował), wartościując także ekspresję gestykularną i lakonizmy. Krytykuje również cywilizację wielkomiejską.

</doc>
<doc id="1003355" url="https://pl.wikipedia.org/wiki?curid=1003355" title="SC Corinthians Alagoano">
SC Corinthians Alagoano

Sport Club Corinthians Alagoano - brazylijski klub piłkarski z siedzibą w mieście Maceió leżącym w stanie Alagoas.
Historia.
Klub założonyt został 4 kwietnia 1991 roku. W roku 1995 Corinthians Alagoano przystąpił do rozgrywek drugiej ligi stanu Alagoas, którą wygrał nie ponosząc żadnej porażki. Klub uzyskał awans do pierwszej ligi, jednak kierownictwo klubu postanowiło, by w 1996 roku nie przystępować do rozgrywek ligi stanowej, przez co Corinthians Alagoano w 1997 znów zagrał w drugiej lidze.
W roku 2000 klub pierwszy raz wziął udział w ogólnonarodowych rozgrywkach - w tzw. zielonym module "Copa João Havelange" (który był odpowiednikiem trzeciej ligi brazylijskiej). W pierwszym etapie klub zajął pierwsze miejsce w swojej grupie i awansował do drugiego etapu, gdzie został jednak wyeliminowany.
W roku 2001 Corinthians Alagoano wziął udział w rozgrywkach trzeciej ligi brazylijskiej (Campeonato Brasileiro Série C). W grupie klub zajął pierwsze miejsce, jednak wyeliminowany został już w następnym etapie turnieju.
W 2002 roku Corinthians po słabym występie odpadł już w pierwszej rundzie rozgrywek trzeciej ligi brazylijskiej.
W roku 2003 klub znów grał w trzeciej lidze brazylijskiej, gdzie trafił do jednej grupy z klubami ze stanu Paraiba - Botafogo (PB) i Sousa. Corinthians Alagoano przegrał wszystkie cztery mecze. Klub wziął także udział w Copa do Brasil, gdzie już w pierwszej rundzie wyeliminowany został przez klub Esporte Clube Flamengo z miasta Piauí.
W 2004 roku Corinthians Alagoano, po wygranym finale z klubem Coruripe, pierwszy raz w swej historii został mistrzem stanu Alagoas. Kolejny start w trzeciej lidze brazylijskiej znów był nieudany - klub ponownie był ostatni w grupie i odpadł w pierwszej rundzie.

</doc>
<doc id="1003359" url="https://pl.wikipedia.org/wiki?curid=1003359" title="Szklana Huta (Łomnica)">
Szklana Huta (Łomnica)

Szklana Huta (niem. "Glashütte") – przysiółek wsi Łomnica w Polsce, położony w województwie wielkopolskim, w powiecie nowotomyskim, w gminie Zbąszyń.
W latach 1975–1998 przysiółek administracyjnie należał do województwa zielonogórskiego.
W pobliżu wsi, na pagórku wydmowym znajduje się wieża obserwacyjna.

</doc>
<doc id="1003360" url="https://pl.wikipedia.org/wiki?curid=1003360" title="Życie zakonne">
Życie zakonne



</doc>
<doc id="1003361" url="https://pl.wikipedia.org/wiki?curid=1003361" title="Życie konsekrowane">
Życie konsekrowane

Życie konsekrowane – w niektórych Kościołach chrześcijańskich (np. katolicyzm, prawosławie) tryb życia poświęconego w szczególny sposób Bogu i pracy dla dobra Kościoła. Często wynika ze złożonych ślubów.
Po soborze watykańskim II w Kościele katolickim można wyróżnić następujące formy życia konsekrowanego:

</doc>
<doc id="1003364" url="https://pl.wikipedia.org/wiki?curid=1003364" title="Ryszard Ganowicz">
Ryszard Ganowicz

Ryszard Ganowicz (ur. 2 czerwca 1931 w Wilnie, zm. 22 maja 1998 w Poznaniu) – polski inżynier, nauczyciel akademicki i polityk, profesor nauk technicznych, w latach 1990–1996 rektor Akademii Rolniczej w Poznaniu, senator I kadencji.
Życiorys.
Syn Zygmunta i Haliny. Ukończył studia inżynierskie na Wydziale Budownictwa Lądowego Wyższej Szkoły Inżynierskiej w Poznaniu oraz studia magisterskie na Politechnice Gdańskiej. Podjął zatrudnienie jako pracownik naukowy tej uczelni, następnie pracował na Akademii Rolniczej w Poznaniu. Uzyskiwał stopnie naukowe doktora i doktora habilitowanego, a w 1978 otrzymał tytuł profesorski w zakresie nauk technicznych. W latach 1967–1969 wykładał na Uniwersytecie Chartumskim.
W 1980 należał do współzałożycieli „Solidarności” na Akademii Rolniczej, w 1981 stanął na czele komisji zakładowej związku, którą kierował do 1989. W stanie wojennym, 17 grudnia 1981 został internowany (przetrzymywany w ośrodkach internowania w Gębarzewie i w Ostrowie Wielkopolskim). Zwolniono go 7 lipca 1982.
Od 1989 do 1991 był senatorem I kadencji z listy Komitetu Obywatelskiego. Reprezentował województwo poznańskie, był członkiem Komisji Kultury, Środków Przekazu, Nauki i Edukacji Narodowej oraz Komisji Samorządu Terytorialnego; uczestniczył w pracach nad odtworzeniem samorządu terytorialnego w Polsce. Był współzałożycielem Wielkopolskiego Ośrodka Kształcenia i Studiów Samorządowych (WOKiSS). W latach 1990–1996 pełnił funkcję rektora Akademii Rolniczej w Poznaniu.
Działał w poznańskich strukturach Ruchu Obywatelskiego Akcja Demokratyczna, Unii Demokratycznej i Unii Wolności. Należał do Komitetu Inżynierii Lądowej i Wodnej Polskiej Akademii Nauk, stowarzyszeń naukowych i zawodowych, m.in. Polskiego Związku Inżynierów i Techników Budownictwa, Polskiego Towarzystwa Mechaniki Teoretycznej i Stosowanej. Opublikował podręczniki akademickie oraz liczne prace naukowe.
Był ojcem Grzegorza Ganowicza.
Pochowany na cmentarzu parafialnym św. Jana Vianneya. W 2014 jego imieniem nazwano wiadukt w ciągu ulicy Wojska Polskiego nad trasą Niestachowską w Poznaniu.
Odznaczenia.
W 1995 odznaczony Krzyżem Komandorskim Orderu Odrodzenia Polski.

</doc>
<doc id="1003366" url="https://pl.wikipedia.org/wiki?curid=1003366" title="Piaski (Strzyżewo)">
Piaski (Strzyżewo)

Piaski – przysiółek wsi Strzyżewo w Polsce, położony w województwie wielkopolskim, w powiecie nowotomyskim, w gminie Zbąszyń.
W latach 1975–1998 przysiółek administracyjnie należał do województwa zielonogórskiego.
Przysiółek leży na lewym brzegu Obry, przy drodze ze Zbąszynia do Trzciela. W sąsiedztwie przebiega granica pomiędzy województwem wielkopolskim a lubuskim.

</doc>
<doc id="1003373" url="https://pl.wikipedia.org/wiki?curid=1003373" title="LouAnne Johnson">
LouAnne Johnson

LouAnne Johnson – amerykańska pisarka.
Na podstawie jednej z jej książek ("My Posse Don’t Do Homework") w roku 1995 powstał film w reżyserii Johna N. Smitha pt. "Młodzi gniewni".

</doc>
<doc id="1003374" url="https://pl.wikipedia.org/wiki?curid=1003374" title="Ageuzja">
Ageuzja

Ageuzja – objaw chorobowy polegający na utracie odczuwania smaku, zdarzający się jednak rzadziej niż dysgeuzja polegająca na zniekształceniu lub obniżeniu jakościowym i ilościowym doznań smakowych.
W dysgeuzji można wyróżnić m.in.:
Występowanie zaburzeń smaku i węchu.
Zaburzenia odczucia smaku najczęściej związane są z zażywaniem leków, paleniem papierosów, nadużywaniem alkoholu, niewystarczającą higieną jamy ustnej.
Dysgeuzja lub hipogeuzja może doprowadzać do zwiększonego spożycia żywności, a nawet nadużywania wzmacniaczy smaku, takich jak sacharoza czy sól kuchenna, co może doprowadzać do rozwoju lub pogorszenia kontroli cukrzycy lub w przypadku soli, nadciśnienia tętniczego.
Z drugiej strony, spożywanie pokarmów bez odczuwania smaku w ageuzji prowadzi zwykle do ograniczenia ich spożycia i może doprowadzić do postępującego wychudzenia.

</doc>
<doc id="1003375" url="https://pl.wikipedia.org/wiki?curid=1003375" title="Dysgeuzja">
Dysgeuzja



</doc>
<doc id="1003376" url="https://pl.wikipedia.org/wiki?curid=1003376" title="Feliks Gawdzicki">
Feliks Gawdzicki

Feliks Gawdzicki inne formy nazwiska: "Gaudzicki", krypt. i pseud.: "F.G., Obywatel powiatu radomskiego" (ur. ok. 1755 w Warszawie, zm. 7 marca 1836 w Dobrucie) – polski poeta, dramatopisarz i publicysta oświeceniowy, pułkownik i polityk, wolnomularz.
Życiorys.
Urodził się w rodzinie warszawskiego kuchmistrza wojewody ruskiego (Augusta Czartoryskiego) około roku 1755. Brat Franciszki (późniejszej żony Pawła Barssa, zamożnego mieszczanina warszawskiego) i Marii (późniejszej żony Mikołaja Radziwiłła, starosty radoszkowskiego). Wychował się on w pałacu Augusta Aleksandra Czartoryskiego na Krakowskim Przedmieściu w Warszawie, gdzie pracował jego ojciec. Tam też zapewne pobierał pierwsze nauki stykając się z kręgiem artystów i uczonych dworskich. W roku 1776 wstąpił do reorganizującego się wojska polsko-litewskiego zaciągając się do regimentu Gwardii Konnej Litewskiej jako chorąży. Prawdopodobnie już po odbyciu służby wojskowej wstąpił do masonerii.
Poza działalnością literacką brał czynny udział w oświeceniowych ruchach republikańskich. Już od początku swej działalności politycznej związał się ze środowiskiem przygotowującym powstanie kościuszkowskie będąc kurierem zagranicznym. W tym okresie był łącznikiem Drezna z warszawską dywizją gen. Józefa Wodzickiego. W roku 1787 zakupił podszydłowiecki majątek Dobrut, na którym gospodarował. W tym też roku podróżującemu przez Radom do Kaniowa Stanisławowi II Augustowi ofiarował w imieniu "obywatelstwa powiatu radomskiego" swoje wiersze. W czasie obradowania Sejmu Czteroletniego przebywał w Warszawie, pilnie obserwował sytuację polityczną, uczestnicząc w sejmowej dyskusji publicystycznej. W roku 1792 (29 lipca) został obdarowany przez króla 20 dukatami. 14 kwietnia 1794 znalazł się w kręgu powstańców kościuszkowskich dowodząc Milicją Sandomierską jako pułkownik i trafił tym samym na listę podejrzanych gen. Igelströma. Dzień później (15 kwietnia) podjął się organizacji Radomskiego Korpusu Ochotników, dzięki czemu został dostrzeżony w centralnej administracji powstańczej zostając (23 sierpnia 1794) członkiem Sądu Kryminalnego Wojskowego. Po upadku insurekcji i klęsce państwa polskiego w 1795 r. próbował udać się na emigrację do Saksonii. Po nieudanej próbie pozostał w kraju podejmując się aktywnej działalności wolnomularskiej – kawaler różanego krzyża (VII stopnia), członek kapitularnej loży Rycerze Gwiazdy (w Warszawie) z loży Jutrzenka Wschodząca na Wschodzie Radomia.
Do późnej starości pozostał aktywnym literatem. Zmarł w swoim majątku Dobrut w roku 1836, 7 marca w wieku 81 lat. Pogrzeb w Parafii Kowala Stępocina.
Twórczość.
Swój debiut poetycki publikował w latach 1774-1776 na łamach "Zabaw Przyjemnych i Pożytecznych". W późniejszym okresie opublikował swoje poematy w zbiorze "Pieśni Wolnomularskie" (1820).
Ważniejsze utwory.
Zapewne był również autorem anonimowych pism jakobińskich oraz (według hipotezy J. W. Gomulickiego, wysuniętej na odczycie w Instytucie Badań Literackich 28 kwietnia 1959) autorem niektórych pamfletów politycznych z okresu Sejmu Czteroletniego, przypisywanych tradycyjnie F. Zabłockiemu.
Rękopis Biblioteki Kórnickiej, sygn. 1619, s. 207-209 jako utwory Gawdzickiego zapisuje 3 anakreontyki uchodzące tradycyjnie za utwory S. Trembeckiego: "Kupido pokorny, Kupido anakreontyk, Kupido".

</doc>
<doc id="1003377" url="https://pl.wikipedia.org/wiki?curid=1003377" title="Nicklas Lidstrom">
Nicklas Lidstrom



</doc>
<doc id="1003378" url="https://pl.wikipedia.org/wiki?curid=1003378" title="Krzyż niwelacyjny">
Krzyż niwelacyjny

Krzyż niwelacyjny – przyrząd do wykonywania prac geodezyjnych niewymagających dużej dokładności, wykonany z dwu desek (o długości 1 m) zbitych ze sobą prostopadle, w kształcie litery "T". Służy do wyznaczania w terenie punktów pośrednich na wyznaczonej trasie lub niwelety.
Przykład wyznaczania linii prostej:
Końce linii wyznaczone są wierzchołkami wbitych w ziemię palików. Na tych palikach ustawia się krzyże. Jeden pracownik celując wzrokiem wzdłuż górnych poprzeczek krzyży kieruje pracą drugiego pracownika, który wbija paliki pośrednie do takiego poziomu, aby górna poprzeczka postawionego na nich krzyża pokrywała się z linią łączącą poprzeczki krzyży skrajnych.

</doc>
<doc id="1003379" url="https://pl.wikipedia.org/wiki?curid=1003379" title="Edmundowo (Perzyny)">
Edmundowo (Perzyny)

Edmundowo (niem. "Edmundshof") – przysiółek wsi Perzyny w Polsce położony w województwie wielkopolskim, w powiecie nowotomyskim, w gminie Zbąszyń.
Pod koniec XIX wieku folwark Edmundowo należał do majątku Perzyny (wówczas Pierzyny), będącego własnością hr. Lippe-Biesterfeld. Liczył jedno domostwo z 18 mieszkańcami. Administracyjnie wchodził w skład powiatu międzyrzeckiego.
W latach 1975–1998 miejscowość administracyjnie należała do województwa zielonogórskiego.

</doc>
<doc id="1003385" url="https://pl.wikipedia.org/wiki?curid=1003385" title="Dąbrowa (gmina Zbąszyń)">
Dąbrowa (gmina Zbąszyń)

Dąbrowa – osada w Polsce położona w województwie wielkopolskim, w powiecie nowotomyskim, w gminie Zbąszyń, na obszarze Bruzdy Zbąszyńskiej.
W latach 1975–1998 miejscowość administracyjnie należała do województwa zielonogórskiego.
Osada leży przy drodze z Nowej Wsi Zbąskiej do Kosieczyna. Przez wieś przebiega czerwony znakowany szlak pieszy.

</doc>
<doc id="1003388" url="https://pl.wikipedia.org/wiki?curid=1003388" title="Pseł">
Pseł

Pseł ( "Pseł", "Psioł") – rzeka w Rosji (obwody kurski i biełgorodzki) i na Ukrainie (obwody sumski i połtawski), lewy dopływ Dniepru. Długość – 717 km, powierzchnia zlewni – 22,8 tys. km². 
Przepływa przez Wyżynę Środkoworosyjską i Nizinę Naddnieprzańską, wpływa do Dniepru w okolicach miasta Krzemieńczuk.
Główne dopływy to:
Ważniejsze miejscowości nad Psełem: Obojań, Sumy, Nyzy, Hadziacz, Szyszaky, Wełyka Bahaczka.

</doc>
<doc id="1003391" url="https://pl.wikipedia.org/wiki?curid=1003391" title="Aerope (córka Katreusa)">
Aerope (córka Katreusa)

Aerope (gr. ) – w mitologii greckiej królewna kreteńska.
Była córką króla Katreusa, wnuczką Minosa oraz siostrą Klimene (Klymene), Apemosyne i Altajmenesa.
Katreus dowiedział się od wyroczni, że zginie z rąk jednego ze swoich dzieci, dlatego jego syn Altajmenes uciekł z kraju ze swoją siostrą Apemosyne na wyspę Rodos i założyli tam miasto Kretenię.
Pozostałe dwoje dzieci – Aerope i Klimene – Katreus oddał w ręce, sławnego żeglarza i podróżnika,
Naupliosa, prosząc, by sprzedał je na obczyźnie. Nauplios ichronił siostry od śmierci i poślubił młodszą z nich, Klymene
Aerope zaś przybyła do Argos, gdzie poślubiła Atreusa, z którym miała trójkę dzieci: Agamemnona, Menelaosa, Anaksibię.
W Midei władzę na zmianę sprawowali bracia Tiestes i mąż Aerope, Atreus, gdy jednak zginął Eurysteusz, przypadła im władza w całych Mykenach. Lud mykeński zażądał, aby nad całą Argolidą władzę sprawował jeden król. Obaj synowie Pelopsa zgłaszali prawa do tronu, dlatego posłowie, którzy przybyli do Midei, przykazali im zgłosić się na wezwanie w Mykenach, gdzie przed zgromadzeniem ludu mykeńskiego mieli dowieść, który z nich ma większe prawo zostania królem.
Tiestes, aby zapewnić sobie władzę, wykorzystał Aerope, która była jego kochanką, i namówił ją, aby przyniosła mu "złote runo", będące własnością jej męża. Mimo to na agorze mykeńskiej Atreus przekonał zgromadzenie, że sam Zeus mu sprzyja i jemu powinno przypaść berło królewskie.
Po objęciu władzy skazał brata na dożywotnie wygnanie bez prawa powrotu, Aerope zaś nakazał żołnierzom sprowadzić z Midei. Przez wiele tygodni więził ją i torturami próbował zmusić do wyjawienia, jak złote runo dostało się w ręce Tiestesa. Wreszcie Dikte, służąca Aerope, wyjawiła mu, że jej pani wykradła złote runo i oddała je jego bratu, który od dawna był kochankiem Aerope. Niewierną żonę król Myken kazał zawlec nad morze, tam włożyć do worka obciążonego kamieniami i zrzucić ze skały do wody.
Według innych wersji Katreus oddał Aerope i Klimene Naupliosowi i nakazał je utopić, ponieważ oddała się niewolnikowi. Ten jednak miał zabrać siostry do Argos, gdzie Aerope wyszła za mąż za króla Plejstenesa, z którym miała dwoje dzieci.
By pogodzić oba mity, wymyślono, że Atreus był synem Plejstenesa z poprzedniego małżeństwa. Aerope najpierw była małżonką Plejstenesa, a po jego śmierci wyszła za mąż za Atreusa, który wychowywał dzieci spłodzone z Plejstenesem. Wersja ta jest jednak rzadko przytaczana.

</doc>
<doc id="1003393" url="https://pl.wikipedia.org/wiki?curid=1003393" title="Pak węglowy">
Pak węglowy

Pak węglowy – bezpostaciowa masa (w rzeczywistości ciecz o bardzo dużej lepkości) stanowiąca pozostałość po destylacji smoły pogazowej (50–60% wyjściowej masy). Ma czarną barwę, szklisty połysk na przełamie, daje czarną rysę na papierze. Jego gęstość wynosi ok. 1,3 g/cm³. Jest mieszaniną wielu związków, głównie wielopierścieniowych węglowodorów aromatycznych (również alkiloaromatycznych i fenoli).
Rodzaje.
Podstawą klasyfikacji jest temperatura mięknienia:
Destylacja smoły pogazowej daje 50-60% paku. 
Zastosowanie.
Stosowany jest m.in. do produkcji brykietów węglowych, wyrobu smół preparowanych i (poprzez odgazowanie w ok. 1100 °C) koksu pakowego. 
Frakcja mięknąca w ok. 100 °C stosowana jest do wiązania koksu naftowego przy produkcji grafitu reaktorowego ("pak wiążący").

</doc>
<doc id="1003394" url="https://pl.wikipedia.org/wiki?curid=1003394" title="Bohdan Ciszewski">
Bohdan Ciszewski

Bohdan Ciszewski (ur. 23 grudnia 1922 w Grodnie, zm. 14 kwietnia 1998 w Warszawie) – uczony polski, metaloznawca, profesor Politechniki Warszawskiej i Wojskowej Akademii Technicznej, członek Polskiej Akademii Nauk.
Życiorys.
Był synem Tadeusza i Haliny z Połońskich. Ojciec był inżynierem budownictwa, po II wojnie światowej kierował odbudową warszawskich mostów kolejowych. Stryj Józef działał w PPS-Lewicy, był członkiem Komitetu Centralnego Komunistycznej Partii Robotniczej Polski, później pracował przy elektryfikacji w ZSRR i zginął w czasie czystek stalinowskich.
Bohdan Ciszewski ukończył studia na Politechnice Łódzkiej, w okresie 1947-1968 r. był związany z Katedrą Metaloznawstwa Politechniki Warszawskiej. Na tej uczelni uzyskał w 1956 na stopień kandydata nauk technicznych na podstawie rozprawy "Badania nad technologią, obróbką cieplną, strukturą i własnościami quasiizotropowych magnesów spiekanych typu alnico'84", a od 1958 był docentem inżynierii materiałowej na Wojskowej Akademii Technicznej. W 1964 został profesorem nadzwyczajnym metaloznawstwa Politechniki Warszawskiej, a w 1970 profesorem zwyczajnym metaloznawstwa i technologii metali Wojskowej Akademii Technicznej. W 1973 wybrany na członka korespondenta Polskiej Akademii Nauk, od 1986 był członkiem rzeczywistym Akademii; od 1980 przez kilka kadencji (do końca życia) zasiadał w Prezydium PAN, był ponadto dwukrotnie (w latach 1980-1986 i 1989-1992) sekretarzem Wydziału IV PAN (Nauk Technicznych). W 1984 został członkiem zwyczajnym reaktywowanego Towarzystwa Naukowego Warszawskiego. W 1989 otrzymał tytuł doktora honoris causa Wojskowej Akademii Technicznej, a rok później Politechniki Częstochowskiej.
Spoczywa na cmentarzu Powązkowskim w Warszawie (kw. 234, rząd 1, grób 4).

</doc>
<doc id="1003395" url="https://pl.wikipedia.org/wiki?curid=1003395" title="Puchar Europy Mistrzów Klubowych (1972/1973)">
Puchar Europy Mistrzów Klubowych (1972/1973)

XVIII Puchar Europy Mistrzów Klubowych 1972/1973

</doc>
<doc id="1003396" url="https://pl.wikipedia.org/wiki?curid=1003396" title="Marcelin (Poznań)">
Marcelin (Poznań)

Marcelin – część Poznania znajdująca się po wschodniej stronie osiedla Ławica.
Położenie.
Marcelin to niewielka dzielnica w zachodniej części Poznania. Od północy ogranicza go ul. Bukowska, od zachodu os. Bajkowe, od wschodu natomiast ul. Bułgarska. W dzielnicy położony jest częściowo Lasek Marceliński - jedno z miejsc wypoczynku w Poznaniu, którego atrakcją jest 5-kilometrowa ścieżka dydaktyczno-przyrodnicza z ośmioma przystankami oraz specjalny tor rowerowy.
Historia.
Marcelin to była wieś - folwark. W XIX w. Marcelin stanowił własność Konstancji Łubieńskiej, którą łączyły szczególne więzi sympatii z Adamem Mickiewiczem. Na dworze marcelińskim przebywała w I poł. XIX w. najstarsza córka poety - Maria. W 1850 Konstancja Łubieńska założyła w Marcelinie Szkołę Gospodarską dla dziewcząt. W końcu XIX w. na skraju Marcelina powstał Fort VIIa wchodzący w skład Twierdzy Poznań.
Marcelin dziś.
 Aktualnie osiedle zabudowywane jest przez deweloperów budynkami wielorodzinnymi oraz biurowymi. Największym skupiskiem biurowców jest obecnie Business Garden Poznań (docelowo 88.000 m², 5-8 tysięcy pracowników, cztery budynki są gotowe, a pięć w budowie). Oprócz tego widokowo dominują dwa wieżowce SJM Construction &amp; Development (po szesnaście kondygnacji). Duże osiedle "Nowy Marcelin" postawił Ataner. Inne osiedla budują PWD Deweloper (docelowo ponad trzysta mieszkań) i Konimpex (ponad 130 mieszkań).
Na Marcelinie znajduje się ponadto gospodarstwo doświadczalne Uniwersytetu Przyrodniczego, Wielkopolskie Zakłady Teleelektroniczne (Teletra), a na początku XXI w. otwarto Centrum Handlowe King Cross m.in. ze sklepami Auchan, Media Markt i EMPiK.

</doc>
<doc id="1003397" url="https://pl.wikipedia.org/wiki?curid=1003397" title="Aerope (córka Cefeusza)">
Aerope (córka Cefeusza)

Aerope (gr. Aerópē, łac. Aerope) – w mitologii greckiej królewna.
Uchodziła za córkę Cefeusza (Kefeusa). Umarła przy porodzie syna Aeroposa (Aeropusa), którego miała ze swoim kochankiem bogiem Aresem.

</doc>
<doc id="1003399" url="https://pl.wikipedia.org/wiki?curid=1003399" title="Agryppa I">
Agryppa I



</doc>
<doc id="1003401" url="https://pl.wikipedia.org/wiki?curid=1003401" title="Frank Grillo">
Frank Grillo

Frank Anthony Grillo (ur. 8 czerwca 1965 w Nowym Jorku) – amerykański aktor telewizyjny i filmowy. Grywał agentów, detektywów i policjantów.
Życiorys.
Wczesne lata.
Urodził się w Nowym Jorku jako najstarszy z trójki synów. Jego rodzina była pochodzenia włoskiego (Kalabria). Wychował się w Bronxie i w hrabstwie Rockland w stanie Nowy Jork. Podczas nauki w liceum występował w wielu szkolnych przedstawieniach. Stał się również utalentowanym sportowcem, a jego marzeniem było uprawiać profesjonalnie sport. W 1991 zaczął ćwiczyć brazylijskie jiu-jitsu pod kierunkiem Ricksona Gracie i posiada brązowy pas. Ukończył studia na Uniwersytecie Nowojorskim na wydziale biznesu. Spędził rok na Wall Street, zanim został poproszony o zrobienie reklamy piwa Miller Brewing Company.
Kariera.
Pojawił się w reklamach dla takich firm jak American Express, dezodorantu Sure i Miller Genuine Draft. Na przełomie lat 80. i 90. był też modelem fitness, był prezentowany w takich magazynach jak „Men’s Workout” czy „Exercise &amp; Health”.
Debiutował na ekranie w roli detektywa Grogana w dramacie sensacyjnym "Śmiertelni wrogowie" ("Deadly Rivals", 1993) u boku Andrew Stevensa, Francesco Quinna i Margaux Hemingway. Od maja 1996 do marca 1999 występował jako Hart Jessup w operze mydlanej CBS "Guiding Light". Miał także role w innych serialach telewizyjnych i filmach, w tym "Battery Park" (2000) jako Anthony Stigliano i ABC "Ślepa sprawiedliwość" ("Blind Justice", 2005) jako detektyw Marty Russo. Stał się rozpoznawalny dzięki roli prawnika Nicka Savrinn w jednym sezonie serialu "Skazany na śmierć" ("Prison Break", 2005−2006).
W 2013 zdobył nominację do nagrody Chainsaw za postać Johna Diaza, który wraz z grupą innych mężczyzn przetrwał katastrofę lotniczą na Alasce, w dramacie sensacyjno-przygodowym "Przetrwanie" ("The Grey", 2011) u boku Liama Neesona i Dermota Mulroneya. W filmie Marvel Comics "" ("Captain America: The Winter Soldier", 2014) wystąpił jako czarny charakter Brock Rumlow, dowódca T.A.R.C.Z.Y. kierujący jednostką antyterrorystyczną S.T.R.I.K.E. W lipcu 2014 trafił na okładkę magazynu „Backstage”, a w maju 2016 był na okładce indonezyjskiej edycji magazynu „Da Man”. Znalazł się w obsadzie dreszczowca kryminalnego "The Gateway" (2021) u boku Bruce’a Derna. Został obsadzony w głównej roli dreszczowca "Operacja Seawolf" ("Operation Seawolf", 2022) z Dolphem Lundgrenem, akcja rozgrywa się rozgrywa się pod koniec II wojny światowej, gdy dowództwo niemieckie, świadome tego, że III Rzesza jest bliska kapitulacji, wysyła dowódcę jednego z ocalałych U-Bootów na samobójczą misję, która może odwrócić losy wojny; łódź ma przedostać się wschodnie wybrzeże USA i zaatakować Nowy Jork.
Życie prywatne.
W latach 1991–1998 był żonaty z Kathy Grillo. Mają syna Remy’ego (ur. 1997). 28 października 2000 poślubił Wendy Moniz, z którą ma dwóch synów – Liama (ur. w sierpniu 2004) i Rio Josepha (ur. 25 stycznia 2008). W lutym 2020 doszło do separacji. W 2021 związał się z australijską aktorką i modelką Nicky Whelan.

</doc>
<doc id="1003402" url="https://pl.wikipedia.org/wiki?curid=1003402" title="Niweleta">
Niweleta

Niweleta – linia łącząca punkty wysokościowe, wyznaczające projektowany profil budowli, np. korony drogi lub nasypu, dna rowu.

</doc>
<doc id="1003404" url="https://pl.wikipedia.org/wiki?curid=1003404" title="Jean-Louis Debré">
Jean-Louis Debré

Jean-Louis Debré (ur. 30 września 1944 w Tuluzie) – francuski, prawnik, politolog, były minister i przewodniczący Zgromadzenia Narodowego, od 2007 do 2016 przewodniczący Rady Konstytucyjnej.
Życiorys.
Jest synem Michela Debré, byłego francuskiego premiera, a także bratem bliźniakiem polityka Bernarda Debré. Absolwent Instytutu Nauk Politycznych w Paryżu i "École nationale de la magistrature". Uzyskał doktorat w zakresie nauk prawnych. Pracował m.in. jako urzędnik w administracji rządowej.
Po raz pierwszy został wybrany do Zgromadzenia Narodowego w 1986. Skutecznie ubiegał się o reelekcję w kolejnych wyborach parlamentarnych (1988, 1993, 1997 i 2002) w jednym z okręgów departamentu Eure. Pełnił także szereg funkcji w administracji terytorialnej. Był radnym rady generalnej Eure (przez kilka lat jej wiceprzewodniczącym), zastępcą mera Paryża (1995–1997) i burmistrzem Évreux (2001–2007).
Od 18 maja 1995 do 4 czerwca 1997 sprawował urząd ministra spraw wewnętrznych w dwóch kolejnych rządach Alaina Juppé. Przez wiele lat należał do gaullistowskiego Zgromadzenia na rzecz Republiki, kierował jego grupą poselską w kadencji 1997–2002. Przystąpił następnie do Unii na rzecz Ruchu Ludowego, powstałej m.in. na bazie RPR.
Od 25 czerwca 2002 do 2 marca 2007 pełnił funkcję przewodniczącego Zgromadzenia Narodowego XII kadencji. Złożył mandat poselski i zrezygnował z tego stanowiska w związku z powołaniem go przez prezydenta Jacques'a Chiraca w skład Rady Konstytucyjnej. 5 marca 2007 został przewodniczącym tego urzędu.

</doc>
<doc id="1003405" url="https://pl.wikipedia.org/wiki?curid=1003405" title="Agryppa II">
Agryppa II



</doc>
<doc id="1003406" url="https://pl.wikipedia.org/wiki?curid=1003406" title="Józef Sebesta">
Józef Sebesta

Józef Sebesta (ur. 12 kwietnia 1945 w Starym Koźlu) – polski polityk, samorządowiec, magister inżynier mechanik, od 2006 do 2013 marszałek województwa opolskiego.
Życiorys.
Ukończył studia na Politechnice Wrocławskiej. Jego kariera zawodowa związana przez długi czas była z Zakładami Azotowymi w Kędzierzynie-Koźlu, w których początkowo pracował od 1969 do 1977. Następnie, w latach 1977–1979 był zatrudniony jako kierownik ruchu w Hucie Katowice. W 1979 powrócił do Zakładów Azotowych Kędzierzyn, gdzie awansował od kierownika wydziału do prezesa zarządu w 1994. Od 2001 do 2006 był prezesem zarządu Gliwickiego Przedsiębiorstwa Wózków Podnośnikowych S.A.
W latach 1998–2002 sprawował mandat radnego sejmiku opolskiego I kadencji. Ponownie radnym został po wyborach samorządowych w 2006, wybrano go wówczas także na marszałka województwa. Oba te stanowiska utrzymał również w 2010. W 2013 złożył rezygnację z urzędu marszałka, motywując to względami zdrowotnymi. Na tej funkcji zastąpił go Andrzej Buła.
Należał do Unii Wolności, od 2001 działa w Platformie Obywatelskiej. Mieszka w Kędzierzynie-Koźlu.
W 2011 prezydent Bronisław Komorowski odznaczył go Krzyżem Kawalerskim Orderu Odrodzenia Polski.

</doc>
<doc id="1003407" url="https://pl.wikipedia.org/wiki?curid=1003407" title="Ira Losco">
Ira Losco

Ira Losco (ur. 31 lipca 1981 w Sliemie) – maltańska piosenkarka. Odznaczona Midalja għall-Qadi tar-Repubblika.
Życiorys.
Karierę muzyczną rozpoczęła w 1998, śpiewając w zespole Tiara. Wspólnie wydali epkę pt. "Hi-Infidelity" i album studyjny pt. "Butterfly", oba ukazały się w 2001.
W 2002 zwyciężyła z utworem „7th Wonder” w finale programu "Song for Europe 2002", zostając reprezentantką Malty w 47. Konkursie Piosenki Eurowizji w Tallinnie. Zajęła w nim drugie miejsce po zdobyciu 164 punktów, uzyskując najwyższe miejsce w historii startów kraju w konkursie. Po udziale w konkursie odeszła z zespołu Tiara i rozwiązała kontrakt z wytwórnią płytową Cap Sounds, oskarżając ją o nieinformowanie o podejmowanych działaniach strategicznych.
W 2004 wydała debiutancki, solowy album pt. "Someone Else", który zapowiadała singlem „I’m in Love Again”. W 2005 odbyła trasę koncertową w Niemczech, występując jako support przed występami wykonawców, takich jak Melanie C, Katie Melua, Elton John czy Ronan Keating. W kolejnych latach wydała jeszcze cztery albumy: "Accident Prone" (2005), "Fortune Teller" (2008), "Love Me or Hate Me" (2012) i "The Fire" (2013).
W styczniu 2016 z piosenką „Chameleon (Invincible)” zwyciężyła w finale krajowych eliminacji do 61. Konkursu Piosenki Eurowizji organizowanego w Sztokholmie. W marcu ogłosiła, że w konkursie wykona utwór „Walk on Water”. W maju pomyślnie przeszła przez półfinał Eurowizji i wystąpiła w finale, w którym zajęła 12. miejsce po zdobyciu 153 punktów, w tym 16 pkt od telewidzów (21. miejsce) i 137 pkt od jurorów (4. miejsce).
Inspiracje.
Wśród muzycznych inspiracji wymienia wykonawców, takich jak Radiohead, PJ Harvey, Tori Amos, Coldplay czy Adele.

</doc>
<doc id="1003409" url="https://pl.wikipedia.org/wiki?curid=1003409" title="Jan Drewnowski (ekonomista)">
Jan Drewnowski (ekonomista)

Jan Drewnowski (ur. 30 stycznia 1908 w Wilnie, zm. 16 grudnia 2000 w Londynie) – polski ekonomista, profesor, doktor "honoris causa" Szkoły Głównej Handlowej, członek Towarzystwa Naukowego Warszawskiego.
Życiorys.
Był synem Józefa (administratora majątku Przeździeckich) i Heleny z Pławskich. Wyjechał do Warszawy, gdzie po ukończeniu gimnazjum studiował w Szkole Głównej Handlowej. W 1930 r. obronił pracę magisterską, od 1933 r. przez dwa lata przebywał w Wielkiej Brytanii, gdzie kontynuował naukę na studiach podyplomowych w London School of Economics. W 1936 r. przedstawił na SGH pracę pt. "Przyczynek do teorii przedsiębiorstwa" i został docentem SGH. W 1938 r. przedstawił rozprawę habilitacyjną pt. "Próba ogólnej teorii planowej". Po wybuchu II wojny światowej walczył podczas kampanii wrześniowej, a po jej upadku dostał się do niewoli. W roku 1946 powrócił do Polski i uzyskał tytuł profesora gospodarki planowej oraz został zatrudniony jako profesor nadzwyczajny w SGH, równocześnie powierzono mu stanowisko dyrektora departamentu w Centralnym Urzędzie Planowania. Działał w Polskiej Partii Socjalistycznej, a następnie był członkiem Polskiej Zjednoczonej Partii Robotniczej. W 1948 r. zwolniono go z pracy w CUP, a dwa lata później został posądzony o „obcość ideologiczną” i usunięty z PZPR oraz z kierowania Katedrą Gospodarki Planowej na uczelni. W kolejnych latach odmawiano mu prowadzenia wykładów, a także usuwano z kolejnych stanowisk na uczelniach. Po odwilży w październiku 1956 represje ustały, ale mimo to opuścił Polskę i wykładał jako visiting professor na University of Manchester. W 1958 r. otrzymał zaproszenie Fundacji Forda i wyjechał do Stanów Zjednoczonych, gdzie prowadził wykłady z ekonomii. W 1959 został ponownie odwołany ze stanowiska kierownika Katedry Ekonomii Politycznej i podjął wówczas decyzję o udaniu się na emigrację. Od 1961 r. był profesorem w University of Ghana, trzy lata później wyjechał do Szwajcarii, gdzie w Genewie został dyrektorem programu United Nations Institute for Social Development. W 1969 r. powierzono mu stanowisko profesora planowania ekonomicznego i społecznego w Institute of Social Studies w Hadze, od 1971 r. był prorektorem tego instytutu. Członek i przewodniczący Wydziału Humanistycznego Polskiego Towarzystwa Naukowego na Obczyźnie. Rektor Polskiego Uniwersytetu na Obczyźnie.
W 1950 r. został wybrany na członka korespondenta Towarzystwa Naukowego Warszawskiego. W 1994 r. Szkoła Główna Handlowa nadała mu tytuł doktora "honoris causa".
Opublikował m.in. "On Measuring and Planning the Quality of Life" (1974), "O myśl polityczną" (1976), "Władza i opozycja. Próba interpretacji historii politycznej Polski Ludowej" (1979), "Rozkład i upadek sowietyzmu w Polsce" (1991).
Był żonaty z Jadwigą z Brzozowskich. Został pochowany na cmentarzu Powązkowskim w Warszawie (kwatera 177-4-17/18).

</doc>
<doc id="1003410" url="https://pl.wikipedia.org/wiki?curid=1003410" title="Artawazd Karamian">
Artawazd Karamian

Artawazd Karamian, orm. Արտավազդ Քարամյան (ur. 14 listopada 1979 w Erywaniu, Armeńska SRR) - piłkarz ormiański grający na pozycji lewego pomocnika, reprezentant Armenii.
Artawazd jest bratem bliźniakiem Armana, który również gra w zespole FC Timişoara.
Kariera klubowa.
Karamian pochodzi ze stolicy Armenii Erywania. Piłkarską karierę rozpoczął w tamtejszym klubie Arabkir Erywań. W 1996 roku zadebiutował w jego barwach w lidze ormiańskiej. Po roku został zawodnikiem Pjunika Erywań, w którym, podobnie jak w Arabkirze, grał sporadycznie, ale został mistrzem Armenii w 1997 roku. W 1999 roku Karamian został zawodnikiem klubu Kilikia, kolejnego z Erywania i przez 2 lata zdobył dla niego 18 bramek w lidze. Dobra postawa w Kilikii zaowocowała w 2001 roku powrotem do Pjunika, w którym Karamian w końcu wywalczył miejsce w wyjściowej jedenastce. Zarówno w pierwszym jak i drugim sezonie gry zdobywał z Pjunikiem mistrzostwo kraju a w 2002 roku dołożył jeszcze Puchar Armenii, łącznie w obu sezonach zdobywając 20 goli.
W styczniu 2003 Artawazd wyjechał do Grecji i przez pół sezonu grał w pierwszoligowym Panachaiki GE. Latem został zawodnikiem Arsenału Kijów, ale nie zdołał się w nim przebić do pierwszej jedenastki i w lidze ukraińskiej zdobył tylko jednego gola. Nie przeszkodziło to jednak w transferze do rumuńskiego Rapidu Bukareszt, w którym był na ogół rezerwowym zawodnikiem. Najbardziej obfitym w sukcesy był dla niego sezon 2005/2006, gdy z Rapidem zdobył Puchar Rumunii, wywalczył wicemistrzostwo kraju oraz dotarł do ćwierćfinału Pucharu UEFA. W trakcie sezonu 2006/2007 Karamian przeniósł się z bukareszteńskiego klubu do Politehniki Timişoara, z którą zajął 7. miejsce.
Kariera reprezentacyjna.
W reprezentacji Armenii Karamian zadebiutował w 2000 roku. Od tego czasu jest podstawowym zawodnikiem kadry. Ma za sobą występy w eliminacjach do MŚ 2002, Euro 2004, MŚ 2006, Euro 2008 (wystąpił m.in. w przegranym 0:1 meczu z Polską).

</doc>
<doc id="1003412" url="https://pl.wikipedia.org/wiki?curid=1003412" title="Duje Draganja">
Duje Draganja

Duje Draganja (ur. 27 lutego 1983 w Splicie) – chorwacki pływak, wicemistrz olimpijski z Aten oraz olimpijczyk z Sydney i Pekinu, wicemistrz świata, pięciokrotny medalista mistrzostw Europy, były rekordzista świata (na basenie 25 m), zdobywca wielu medali mistrzostw świata i mistrzostw Europy na basenie 25 m.
Przebieg kariery.
W 2000 uczestniczył w mistrzostwach świata na basenie 25 m, gdzie zajął 36. pozycję w konkurencji 50 m st. dowolnym oraz 10. pozycję w rywalizacji sztafet 4 × 100 m tym samym stylem. Startował na mistrzostwach Europy w Helsinkach, w ramach których był członkiem chorwackiej ekipy uczestniczącej w konkurencji 4 × 100 m st. dowolnym, ta sztafeta zajęła ostatecznie 9. pozycję. Również w tym samym roku wystąpił na igrzyskach olimpijskich w Sydney – w konkurencji 100 m st. dowolnym odpadł w półfinale, zajmując 11. pozycję z czasem 49,67; w konkurencji 4 × 100 m st. dowolnym chorwacki zespół z jego udziałem zajął 19. pozycję z czasem 3:24,96, natomiast w konkurencji 4 × 100 m st. zmiennym ekipa Chorwatów (także z udziałem Draganji) zajęła w końcowej klasyfikacji 14. pozycję z czasem 3:42,73.
Na mistrzostwach Europy na basenie 25 m rozgrywanych w Walencji zdobył brązowy medal w konkurencji 4 × 50 m st. zmiennym, jak również m.in. zajął 4. pozycję w konkurencji 100 m st. dowolnym. Wystąpił na mistrzostwach świata w Fukuoce, na których najlepszy wynik osiągnął w konkurencji 100 m st. dowolnym, gdzie zajął 10. pozycję – to jedyna konkurencja, w której Chorwat przeszedł przez etap eliminacji. Na czempionacie w Antwerpii zdobył drugi już medal mistrzostw Europy na krótkim basenie, był to brązowy medal w konkurencji 100 m st. dowolnym. W 2002 roku został natomiast brązowym medalistą mistrzostw Europy na basenie 50 m, w konkurencji 100 m st. dowolnym.
W swoim drugim występie olimpijskim, który miał miejsce w Atenach, wystąpił w czterech konkurencjach. W konkurencji 50 m st. dowolnym awansował do finału, w którym uzyskał wynik 21,94 dający mu srebrny medal. Indywidualnie był też zakwalifikował się do finału w konkurencjach 100 m st. dowolnym (w nim zajął 6. pozycję z czasem 49,23) oraz 100 m st. motylkowym (w finale zajął 7. pozycję z rezultatem czasowym 52,46). Natomiast w konkurencji 4 × 100 m st. dowolnym zespół chorwacki z jego udziałem zajął 13. pozycję z czasem 3:21,01.
W 2004 został brązowym medalistą mistrzostw świata na basenie 25 m, w konkurencji 50 m st. motylkowym; rok później zaś wywalczył tytuł wicemistrza świata w konkurencji 50 m st. dowolnym. W 2006 został mistrzem świata na krótkim basenie w konkurencji 50 m st. dowolnym, a także zdobywcą dwóch medali na mistrzostwach Europy – srebrnego w konkurencji 50 m st. motylkowym oraz brązowego w konkurencji 50 m st. dowolnym. W 2007 roku wywalczył tytuł wicemistrza Europy na basenie 25 m, w konkurencji 50 m st. dowolnym. Rok później został dwukrotnym mistrzem Europy na basenie 50 m, Chorwat wywalczył medale w konkurencjach 50 m st. dowolnym, a także 4 × 100 m st. zmiennym.
11 kwietnia 2008, podczas rozgrywanych w Manchesterze mistrzostw świata na krótkim basenie, wystąpił w konkurencji 50 m st. dowolnym, w której zdobył złoty medal i w finale uzyskał czas 20,81 będący nowym rekordem świata na basenie 25 m. Na tej samej imprezie sportowej otrzymał także brązowy medal w konkurencji 100 m tym samym stylem pływackim.
W ramach letnich igrzysk olimpijskich w Pekinie wystąpił w trzech w konkurencjach. Indywidualnie wystąpił w konkurencjach pływackich stylem dowolnym, w zawodach rozgrywanych na dystansie 50 m zajął 10. pozycję z czasem 21,85, natomiast na dystansie 100 m odpadł w fazie eliminacji, gdzie uzyskał rezultat czasowy 49,49 i zajął ostatecznie 34. pozycję w tabeli wyników. W rywalizacji sztafet, brał udział w konkurencji 4 × 100 m st. zmiennym, gdzie chorwacki zespół zakończył zmagania na 12. pozycji z czasem 3:37,69.
Na rozgrywanych w Rijece mistrzostwach Europy na basenie 25-metrowym otrzymał dwa brązowe medale, w konkurencjach 50 m oraz 4 × 50 m st. dowolnym. W 2009 zajął 4. pozycję w konkurencji 50 m st. dowolnym i 8. pozycję w konkurencji 50 m st. motylkowym, podczas mistrzostw świata w Rzymie, poza tym tylko na tym czempionacie ustanowił trzy nowe rekordy Chorwacji (21,29 w konkurencji 50 m st. dowolnym; 48,18 w konkurencji 100 m st. dowolnym oraz 23,03 w konkurencji 50 m st. motylkowym). Uczestniczył w mistrzostwach Europy na krótkim basenie rozgrywanym w Stambule, gdzie zdobył trzy medale – złoty w konkurencji 100 m st. zmiennym oraz srebrny w konkurencjach 50 m st. dowolnym i 4 × 50 m tym samym stylem.
Rekordy życiowe.
Źródło: 

</doc>
<doc id="1003413" url="https://pl.wikipedia.org/wiki?curid=1003413" title="Nasyp">
Nasyp



</doc>
<doc id="1003415" url="https://pl.wikipedia.org/wiki?curid=1003415" title="Albin Fontana">
Albin Fontana

Albin Fontana (ur. w Lugano, zm. 1630 w Kaliszu) – polski architekt pochodzenia włoskiego, przedstawiciel wczesnego baroku, sztukator.
Działał w Polsce razem z Janem Marią Bernardonim od ok. 1582-1586.
Albin Fontana przybył w 1595 do Kalisza, gdzie początkowo pracował jako pomocnik Jana Marii Bernardoniego. W 1612 odnowił kościół św. Mikołaja Biskupa, przebudował ratusz i kamienice przy Głównym Rynku.

</doc>
<doc id="1003418" url="https://pl.wikipedia.org/wiki?curid=1003418" title="Nasyp (budowla)">
Nasyp (budowla)

Nasyp – budowla ziemna, której niweleta znajduje się powyżej powierzchni terenu.
Wykonywanie nasypów.
Wykonywanie nasypów, szczególnie tych wysokich, jest obarczone koniecznością dużej precyzji, związanej z ryzykiem osunięcia się budowanej konstrukcji, spowodowanym nieodpowiednim dobraniem naturalnych parametrów fizycznych gruntu. Ryzyko takie może zostać spotęgowane na skutek naturalnego osiadania gruntu, jak również ze względu na podatność gruntu na działanie wód opadowych.
Grunty z których należy wykonywać nasypy powinny odznaczać się dużą jednorodnością. Najlepszym materiałem na nasypy są grunty kamieniste, żwirowe, piaszczyste i piaszczysto-gliniaste. Nasypy można wykonywać również z innych gruntów pod warunkiem starannego ich zabezpieczenia przed wpływem wody. Do budowy nasypów można także stosować, przy odpowiedniej technologii, materiały odpadowe z przemysłu ciężkiego takie jak: popioły, żużle czy szlaki wielkopiecowe oraz pyły.
Zasady wykonywania nasypów.
Nasypy można wykonywać z różnorodnych gruntów pod warunkiem przestrzegania poniższych zasad:
Sposoby wykonywania nasypów.
Nasypy można wykonywać kilkoma różnymi sposobami w zależności od dostępnych maszyn budowlanych oraz kosztów technologicznych:

</doc>
<doc id="1003419" url="https://pl.wikipedia.org/wiki?curid=1003419" title="Filtr wewnętrzny">
Filtr wewnętrzny

Filtr wewnętrzny – filtr znajduje się wewnątrz akwarium, obieg wody w akwarium wymusza pompa lub napowietrzacz (brzęczyk).
Najczęściej stosuje się potrójną filtrację:
- mechaniczną poprzez gąbkę
- biologiczną poprzez zeolit
- chemiczną poprzez węgiel aktywny
Co pewien czas trzeba czyścić gąbkę z zanieczyszczeń, które na niej osiadły.

</doc>
<doc id="1003420" url="https://pl.wikipedia.org/wiki?curid=1003420" title="Fundacja Dobrowska">
Fundacja Dobrowska



</doc>
<doc id="1003421" url="https://pl.wikipedia.org/wiki?curid=1003421" title="Stawy Dojlidzkie">
Stawy Dojlidzkie

Stawy Dojlidzkie – kompleks 19 stawów o łącznej powierzchni około 400 ha położony na południowo-wschodnim pograniczu Białegostoku (osiedle Dojlidy) ze wsią Sobolewo.
Rekreacja.
W 1962 roku na terenie kompleksu rozpoczęto prace nad budową zalewu przeznaczonego do celów rekreacyjnych. W wyniku spiętrzenia rzeki Białej, w miejscu stawów rybackich "Plażowego" (nazwa przejęta przez nowy zbiornik) i "Cygańskiego" powstał zalew o powierzchni około 34 ha, długości 1170 m i szerokości 370 m. Średnia głębokość zbiornika wynosi około 2 m. Jego powierzchnia znajduje się na wysokości 136,5 m n.p.m. (maksymalna wysokość piętrzenia wody). Na południowym brzegu zalewu znajduje się "Ośrodek Sportów Wodnych" Białostockiego Ośrodka Sportu i Rekreacji, w którego skład wchodzi kąpielisko miejskie (Plaża miejska "Dojlidy").
Fauna.
Pozostałe stawy, wraz z przyległymi zabagnieniami i olsami są ostoją ptactwa wodnego. Można tam spotkać ok. 200 gatunków, włącznie z bardzo rzadkimi tj. czapla biała, czapla nadobna, kormoran, nur czarnoszyi, ohar, tracze, uhla, pelikany, kobczyk, terekia, gadożer, orzeł przedni, mewa blada, mewa trójpalczasta itd... Niektóre ze spotykanych tu ptaków nie występują nawet w Biebrzańskim czy Narwiańskim Parku Narodowym. A zarówno jeden jak i drugi słyną z niezwykle bogatej ornitofauny.
Duże, płytkie zbiorniki są również korzystnym środowiskiem dla występowania płazów. Można tu spotkać między innymi kumaka nizinnego, ropuchę szarą, zieloną i paskówkę, rzekotkę, traszkę zwyczajną i grzebieniastą, oraz ogromne ilości wszelkiego rodzaju żab.
Planowane jest utworzenie zespołu przyrodniczo – krajobrazowego obejmującego Stawy Dojlidzkie.

</doc>
<doc id="1003423" url="https://pl.wikipedia.org/wiki?curid=1003423" title="Malpensa">
Malpensa



</doc>
<doc id="1003428" url="https://pl.wikipedia.org/wiki?curid=1003428" title="Kościół Świętych Apostołów Piotra i Pawła w Toruniu">
Kościół Świętych Apostołów Piotra i Pawła w Toruniu

Kościół Świętych Apostołów Piotra i Pawła w Toruniu – barokowy kościół i klasztor poreformacki w Toruniu – ufundowany w 1644 przez Stanisława Sokołowskiego, starostę dybowskiego i kasztelana bydgoskiego; w 1661 ukończono budowę kościoła, klasztor uległ kasacie w 1832. Franciszkanie powrócili tu w 1987.
Lokalizacja.
Kościół znajduje się w lewobrzeżnej części miasta, w dzielnicy Podgórz, przy ul. Poznańskiej 49, w sąsiedztwie dawnego Ratusza Podgórskiego oraz Domu Muz.
Architektura.
Barokowy, murowany i tynkowany kościół składa się z dwuprzęsłowego, wielobocznie zamkniętego prezbiterium zwróconego na wschód i szerszej trójprzęsłowej nawy, krytych sklepieniem kolebkowo-krzyżowym. Od północy do nawy została dobudowana nieco późniejsza kwadratowa kaplica NMP. Piętrowy, trójskrzydłowy klasztor przylega do kościoła od południa, na parterze sklepione krużganki z 4 stron otaczają kwadratowy wirydarz.
Długość nawy kościelnej wynosi 17,6 m, szerokość 10,3 m, wysokość 9 m; prezbiterium (o takiej samej wysokości) ma 9,2 m długości i 6,2 m szerokości.
Skromny wygląd budowli ściśle odpowiada zakonnym przepisom. Jedynym bardziej efektownym akcentem jest wolutowy zachodni szczyt kościoła, ozdobiony wnękami. Działał tu warsztat budowlany, zatrudniony na potrzeby zakonu także we Włocławku i w Pułtusku. Dwie wieżyczki na kalenicy świątyni wzniesiono w XVIII w. Wolnostojąca dzwonnica została zbudowana w 1925 r.
Wnętrze.
Wyposażenie wnętrza jest jednolite, rokokowe, z lat 60. XVIII w. Zgodnie z zakonnymi przepisami pozbawione jest złoceń i polichromii, a wyglądem nawiązuje do wyposażenia świątyni reformackiej w Boćkach. Składa się na nie 6 ołtarzy, ambona, konfesjonały i ławki. Są one dziełem dobrego warsztatu snycerskiego o wielkopolskiej proweniencji, działającego na potrzeby zakonu m.in. również w Brodnicy, Grudziądzu, Płocku i w Pułtusku. Wykonał on również figury tworzące grupę Grobu Świętego. Ołtarz główny pierwotnie był ustawiony w połowie prezbiterium, za nim mieściła się zakrystia i oratorium zakonne. Starsze od reszty wyposażenia są 2 obrazy – "Wręczenie św. Piotrowi kluczy Królestwa Niebios" z 1668 r. (zapewne z pierwszego ołtarza głównego) i Zaślubiny Marii – prawdopodobnie dzieło toruńskie z pierwszej połowy XVIII w. Obrazy w ołtarzu Niepokalanego Poczęcia NMP w kaplicy i stacje drogi krzyżowej malował w latach 1788-1794 Kazimierz Łukaszewicz z Włocławka. Główny obraz w kaplicy jest naśladownictwem dzieła Carlo Maratty w kościele św. Izydora w Rzymie z 1653 r. Bogata dekoracja malarska sklepień z lat 1957-1958 jest dziełem Leonarda i Anny Torwirtów – wcześniej zgodnie z zasadami reformackimi, kościół był pozbawiony dekoracji malarskiej. Spośród niegdyś licznych portretów i epitafiów dobrodziejów klasztoru, m.in. Dąmbskich i Kościelskich, zachowało się tylko parę. Obraz ołtarzowy "Św. Piotr z Alkantary" znajduje się w zbiorach Muzeum Archidiecezji Gnieźnieńskiej.
Kościół figuruje w gminnej ewidencji zabytków (nr 2352).

</doc>
<doc id="1003431" url="https://pl.wikipedia.org/wiki?curid=1003431" title="Barbara Łągiewka">
Barbara Łągiewka

Barbara Łągiewka - polska poetka, polonistka, pedagog.
Teksty autorki pojawiały się od 1988 roku w prasie lokalnej i ogólnopolskiej o profilu kulturalnym. Jest autorką tekstów poetyckich, fraszek i aforyzmów. W 1992 roku wydała swój pierwszy tomik poezji: "Z rzymskich wakacji". Dotychczas ukazały się również tomiki: "Krótko mówiąc" (1995), "Nieczułe słówka" (2002), "Wywar z przywar" (2007). Autorka jest laureatką wielu konkursu min: O"gólnopolskiego Konkursu Literackiego im. Stanisława Jerzego Leca" z 2001 roku gdzie wygrała wierszem "Bezkarność". W 1995 roku konkursowym almanachu "Czarno – białe rysunki" zamieszczone były jej wiersze liryczne. Wiersze satyryczne zostały wydrukowane w "Almanachu Częstochowy" w 1996 roku. Teksty autorki prezentowane były również w radiowych audycjach oraz przez aktorów Teatru im. Adama Mickiewicza w Częstochowie. Była nauczycielką języka polskiego w I Społecznym Liceum Ogólnokształcącym im. Zbigniewa Herberta STO w Częstochowie.
Barbara Łągiewka była żoną zmarłego w 2005 roku wybitnego filologa i pedagoga Edmunda Łągiewki.

</doc>
<doc id="1003432" url="https://pl.wikipedia.org/wiki?curid=1003432" title="Ścierniwo">
Ścierniwo

Ścierniwo – ziarna materiału ściernego o określonej wielkości. Stosowane jest do wyrobu części roboczych narzędzi ściernych, papierów ściernych oraz past i płynów do obróbki ściernej i polerowania.

</doc>
<doc id="1003441" url="https://pl.wikipedia.org/wiki?curid=1003441" title="Osiedle Przyjaźni (Leszno)">
Osiedle Przyjaźni (Leszno)

Osiedle Przyjaźni – jedna z 12 dzielnic Leszna. W jej granicach są dwa osiedla mieszkaniowe: jedno typu wielki zespół mieszkaniowy (powstałe na przełomie lat 70. i 80. XX wieku, gdy miasto silnie rozrastało się jako stolica nowego województwa), a drugie będącym osiedlem domków jednorodzinnych (powstałe w III RP). Dzielnica jest położona we wschodniej części powiatu Leszno.
Dzielnica składa się zatem z budynków typu wielki zespół mieszkaniowy:
oraz budynków jednorodzinnych:
Na osiedlu znajduje się szkoła podstawowa nr 12 i przedszkole nr 15, zespół handlowo-usługowy "Kwadrat".
Osiedle należy do parafii pw. św. Antoniego Padewskiego.
Osiedle wchodzi w skład okręgu wyborczego nr 1 do Rady Miejskiej Leszna.

</doc>
<doc id="1003443" url="https://pl.wikipedia.org/wiki?curid=1003443" title="Znamię Kaina">
Znamię Kaina

The Mark of Cain – brytyjski film z 2007 w reżyserii Marc Mundena.
Fabuła.
Akcja rozgrywa się w 2003. Shane Gulliver i Mark Tate, dwaj 18-latkowie, są żołnierzami plutonu armii brytyjskiej, stacjonującego w Iraku. Podczas patrolu zostają zaatakowani przez separatystów i w wyniku strzelaniny ginie dowódca plutonu Godber. Morale w oddziale drastycznie spada. Zgodnie z otrzymanymi rozkazami, żołnierze zaczynają przetrząsać okoliczne domostwa, szukając sprawców zamachu. Frustracja i gniew powodują, iż ich zachowania zaczynają wymykać się spod kontroli, co odbija się na postępowaniu wobec zatrzymanych osób. Po powrocie do Anglii, porzucona dziewczyna Gullivera, postanawia zemścić się na nim i po kryjomu zabiera mu zdjęcia z Iraku, przedstawiające pastwienie się żołnierzy nad jeńcami i przekazuje je brytyjskiej policji. W mediach rozpętuje się piekło i nagonka na „zgniłe jabłka” brytyjskiej armii.

</doc>
<doc id="1003444" url="https://pl.wikipedia.org/wiki?curid=1003444" title="Parafia Najświętszego Serca Pana Jezusa">
Parafia Najświętszego Serca Pana Jezusa



</doc>
<doc id="1003446" url="https://pl.wikipedia.org/wiki?curid=1003446" title="Osiedle Przyjaźni">
Osiedle Przyjaźni

Zobacz też:

</doc>
<doc id="1003447" url="https://pl.wikipedia.org/wiki?curid=1003447" title="Orlin Wasiliew">
Orlin Wasiliew



</doc>
<doc id="1003450" url="https://pl.wikipedia.org/wiki?curid=1003450" title="Pjotr Swidler">
Pjotr Swidler



</doc>
<doc id="1003451" url="https://pl.wikipedia.org/wiki?curid=1003451" title="Kalek">
Kalek

Kalek – przysiółek w Polsce położona na Pojezierzu Leszczyńskim, w województwie wielkopolskim, w powiecie leszczyńskim, w gminie Wijewo. Miejscowość wchodzi w skład sołectwa Wijewo.
W latach 1975–1998 miejscowość administracyjnie należała do województwa leszczyńskiego.
Od roku 2002 miejscowość stanowi integralną część wsi Wijewo.

</doc>
<doc id="1003454" url="https://pl.wikipedia.org/wiki?curid=1003454" title="Gra Geriego">
Gra Geriego

Gra Geriego (ang. "Geri’s Game") – 4-minutowy film animowany wyprodukowany w 1997 roku w studiu Pixar. Reżyserem i autorem scenariusza jest Jan Pinkava. Geri’s Game był kolejnym filmem nakręconym w wytwórni Pixara po Toy Story, oraz pierwszym krótkim filmem animowanym tejże wytwórni od czasu Knick Knack, tj. od roku 1989. Film zdobył statuetkę Oscara w kategorii Krótkometrażowy film animowany za rok 1997.
25 stycznia 2009 roku film został wyemitowany w TVP1 po emisji filmu "Mój brat niedźwiedź".
Opis fabuły.
Akcja filmu toczy się w pustym parku w jesiennej scenerii. Tytułowy bohater Geri (któremu głosu użyczył Bob Peterson) rozgrywa partię szachów przeciwko samemu sobie. Geri "staje się" każdym z graczy dzięki zamianie miejsc przy szachownicy oraz zdejmowaniu oraz wkładaniu okularów. Wraz z rozwojem rozgrywki akcja nabiera dynamizmu tak iż wydaje się, że przeciwko sobie gra dwóch staruszków. Bardziej zaborczy i agresywny Geri (bez okularów) zdaje się być o krok od zwycięstwa, gdy Geriemu (w okularach) pozostaje na szachownicy już tylko król. Geri (w okularach) oszukuje Geriego (bez okularów) udając atak serca, wykorzystując chwilę nieuwagi zaniepokojonego Geriego (bez okularów) udający chorego obraca szachownicę. W wyniku tego oszustwa Geri (w okularach) wygrywa partię. Trofeum dla zwycięzcy okazuje się sztuczna szczęka pokonanego. W czasie gdy zwycięzca upaja się sukcesem reżyser ukazuje widzowi całą scenę przypominając, że od początku partię szachów rozgrywał tylko jeden staruszek.
Technologia.
Jednym z celów produkcji tego filmu była analiza ulepszonej techniki renderowania postaci ludzi oraz ubrań (RenderMan).
Geri "grający" w innych produkcjach.
Postać Geriego pojawiła się także w filmie "Toy Story 2", gdzie Geri "grał" czyściciela zabawek pracującego dla porywacza Szeryfa Woody'ego. Wewnątrz należącego do Geriego pudełka z zestawem do czyszczenia zabawek widzowie mogą dostrzec kolekcję figur szachowych. W tej produkcji głosu Geriemu użyczył Jonathan Harris.

</doc>
<doc id="1003455" url="https://pl.wikipedia.org/wiki?curid=1003455" title="Nowy Świat (powiat leszczyński)">
Nowy Świat (powiat leszczyński)

Nowy Świat – osada leśna w Polsce położona w województwie wielkopolskim, w powiecie leszczyńskim, w gminie Rydzyna.
W latach 1975–1998 miejscowość należała administracyjnie do województwa leszczyńskiego.

</doc>
<doc id="1003456" url="https://pl.wikipedia.org/wiki?curid=1003456" title="Poręczyciel">
Poręczyciel



</doc>
<doc id="1003458" url="https://pl.wikipedia.org/wiki?curid=1003458" title="Kalendarium historii Augustowa">
Kalendarium historii Augustowa

Kalendarium historii Augustowa.
Kalendarium.
Do końca XV w..
Historia ziem, na których leży Augustów, przed założeniem miasta.

</doc>
<doc id="1003460" url="https://pl.wikipedia.org/wiki?curid=1003460" title="Gwiazdka Cieszyńska">
Gwiazdka Cieszyńska

Gwiazdka Cieszyńska – Pismo naukowe i zabawne – tygodnik wydawany w Cieszynie w latach 1851–1939. Po roku 1906 – dwutygodnik. Był kontynuacją Tygodnika Cieszyńskiego (1848–1851).
Historia.
1 marca 1851 roku zmieniono nazwę „Tygodnika cieszyńskiego” na „Gwiazdkę Cieszyńską. Pismo naukowe i zabawne”, a od 1 stycznia 1852 „Pismo dla na nauki, umiejętności, zabawy i przemysłu”. Od 10 kwietnia 1852 roku aż do 5 marca 1853 roku wystąpiła przerwa w wydawnictwie, później „Gwiazdka Cieszyńska” wychodziła bez przerwy. Rolę i znaczenie „Gwiazdki” starał się podnieść m.in. J. I. Kraszewski, pisząc w roku 1859 na łamach „Gazety Warszawskiej”: "W dalszych od nas ziemiach, poczciwa Gwiazdka Cieszyńska świeci i służy na Śląsku bratnim, sama jedna, nie popierana przez nikogo i trwa, pielęgnując tam narodowość, którą kilku biednych ludzi wzięło się podtrzymywać z prawdziwym heroizmem. Z rozczuleniem i łzą w oku spoglądać musimy na to pismo skromne, ciche, a tak wielkiego dla kraju znaczenia... Całe pismo, przy szczupłych swych środkach, z zadziwiającą trafnością i troskliwością jest redagowane".
Pismo po 1863 roku (po powstaniu styczniowym) podkreślało polskość Śląska, dbało o krzewienie oświaty wśród polskiej ludności Śląska Cieszyńskiego. W piśmie unikano radykalnych socjalistycznych haseł. W dobie absolutycznych rządów Aleksandra Bacha w Cesarstwie Austrii (lata 1852–1859) była jedyną polską gazetą na Śląsku Cieszyńskim. W latach 60. XIX wieku miała ok. 1400 subskrybentów, z czego 300 na Śląsku a 600 w Galicji. W 1883 roku „Gwiazdka Cieszyńska” przeszła na własność „Katolickiego Towarzystwa Prasowego” i stała się organem narodowego katolickiego duchowieństwa. Było to związane z ewolucją duchową jej edytora, Pawła Stalmacha, który na łożu śmierci zmienił wyznanie na katolicyzm. Następnie została organem prasowym organizacji Związek Śląskich Katolików, który w lutym 1923 połączył się z Polskim Stronnictwem Chrześcijańskiej Demokracji. W 1907 jej nakład wynosił ponad 4,6 tys. egzemplarzy.
W 1908 roku wiersz Marii Konopnickiej "Rota," został pierwszy raz opublikowany, na łamach Gwiazdki Cieszyńskiej.
Przed swą śmiercią naczelny Józef Londzin przekazał gazetę wraz z jej własnościami organizacji Dziedzictwo bł. Jana Sarkandra dla Ludu Polskiego na Śląsku. Reaktywowany w 1927 Związek Śląskich Katolików wszedł w konflikt z Dziedzictwem Błogosławionego Jana Sarkandra przed wyborami do Sejmu Śląskiego, wskutek czego Gwiazdka Cieszyńska przestała być organem prasowym Związku. W 1930 czasopismo obrało stanowisko chrześcijańskiej demokracji. Ostatni numer ukazał się 30 sierpnia 1939 roku.
W wieku XX wystąpiło również przeciwko wpływom socjalizmu i jego ruchu. Na łamach „Gwiazdki Cieszyńskiej” pisywali polscy działacze narodowi (m.in. Władysław Górnikiewicz), a także debiutowało wielu śląskich literatów. Byli to m.in.: Karol Miarka, Andrzej Cinciała, Jan Kubisz, Ernest Farnik, Józef Lompa, Bojko, Perges, Robert Zanibal, Juliusz Ligoń, a także krakowianin Michał Bałucki.
Do reaktywacji Stowarzyszenia „Dziedzictwo św. Jana Sarkandra”, które stało się nawiązaniem do spuścizny „Dziedzictwa bł. Jana Sarkandra dla Ludu Polskiego na Śląsku” doszło czterdzieści trzy lata później, tj. 9 listopada 1993 roku. W składzie Zarządu znaleźli się: ks. Henryk Satława – Prezes, Tadeusz Brachaczek, Franciszek Hess-Halski, Emilia Skupień, Roman Szwenda i Karol Branny.
Od lutego 2013 trwały prace nad wznowieniem czasopisma w wersji elektronicznej. Pierwsze wydanie ukazało się 7 września 2014 roku.

</doc>
<doc id="1003461" url="https://pl.wikipedia.org/wiki?curid=1003461" title="Stare Miasto (Lublin)">
Stare Miasto (Lublin)

Stare Miasto – historycznie najstarsza część Lublina, a od 23 lutego 2006 także dzielnica administracyjna Lublina, obejmująca również tereny po wschodniej stronie al. Unii Lubelskiej (miejsce dawnego Wielkiego Stawu Królewskiego).
Lokalizacja.
Stare Miasto zlokalizowane jest w centralnej części Lublina, stanowiącej środkowy fragment wschodniego skraju Płaskowyżu Nałęczowskiego oraz niżej położony fragment dna doliny Bystrzycy.
Obiekty.
Na terenie Starego Miasta znajdują się liczne zabytki, w tym pozostałości murów miejskich (bramy: Krakowska i Grodzka oraz Baszta Gotycka), renesansowe kamienice, dawny ratusz (Trybunał Koronny) stojący na środku rynku, archikatedra i Wieża Trynitarska, bazylika dominikanów, czy Teatr Stary. Wewnątrz murów znajduje się plac Po Farze, a przed Bramą Krakowską – plac Łokietka. Poza granicami murów miejskich na terenie dzielnicy administracyjnej Stare Miasto znajduje się Zamek z Kaplicą Zamkową.
16 maja 2007 zespół architektoniczno-urbanistyczny lubelskiego Starego Miasta został wpisany na listę pomników historii.
Administracja.
Granice Starego Miasta określa statut dzielnicy uchwalony 19 lutego 2009 roku. Jej granice, jako dzielnicy administracyjnej, są wytyczne w sposób sztuczny i przebiegają wzdłuż głównych ulic (część zachodnia) oraz w wzdłuż koryt rzek Bystrzycy i Czechówki (część wschodnia). Granice Starego Miasta tworzą: od północy al. Tysiąclecia, od wschodu al. Unii Lubelskiej – Czechówka – Bystrzyca, od południa Bystrzyca, a od zachodu – al. Unii Lubelskiej – ul. Wyszyńskiego – ul. Królewska – ul. W. Bajkowskiego (d. Przystankowa) – ul. Świętoduska – ul. Wodopojna.
Stare Miasto ma powierzchnię 0,94 km2. Według stanu na 30 czerwca 2018 na pobyt stały na Starym Mieście było zarejestrowanych 2321 osób.

</doc>
<doc id="1003463" url="https://pl.wikipedia.org/wiki?curid=1003463" title="Śliz turecki">
Śliz turecki

Śliz turecki ("Oxynoemacheilus angorae") – gatunek słodkowodnej ryby karpiokształtnej z rodziny Nemacheilidae.
Występowanie.
Żyje w Azji Mniejszej (Izrael, Jordania, Liban, Syria i Turcja), w dorzeczach rzek wpływających do południowej części Morza Czarnego oraz rzek Zakaukazia i śródziemnomorskiej części Bliskiego Wschodu.
Budowa.
Ciało mocno wydłużone, z przodu walcowate, z tyłu bocznie spłaszczone, pokryty grubą warstwą śluzu; 4 wąsiki w środkowej części wargi górnej i 2 w kącikach ust; ubarwienie grzbietu jest żółtawoszare, wzdłuż boków ciągnie się ciemna smuga. Osiąga długość 6–9 cm.

</doc>
<doc id="1003466" url="https://pl.wikipedia.org/wiki?curid=1003466" title="Ujście-Łęg">
Ujście-Łęg

Ujście-Łęg – część miasta Ujście w Polsce w województwie wielkopolskim, w powiecie pilskim, w gminie Ujście.
W latach 1975–1998 miejscowość administracyjnie należała do województwa pilskiego.

</doc>
<doc id="1003468" url="https://pl.wikipedia.org/wiki?curid=1003468" title="XXX Liceum Ogólnokształcące im. Jana Śniadeckiego w Warszawie">
XXX Liceum Ogólnokształcące im. Jana Śniadeckiego w Warszawie

 XXX Liceum Ogólnokształcące im. Jana Śniadeckiego w Warszawie – liceum ogólnokształcące z klasami dwujęzycznymi znajdujące się przy ul. Wolność 1/3 na warszawskiej Woli.
Miejsce w rankingach.
Miejsce w rankingu miesięcznika „Perspektywy” Licea warszawskie
Pozostałe informacje.
W szkole działają różne kółka i koła zainteresowań takie, jak koło strzeleckie, sekcja siatkówki, koło biologiczne, polonistyczne, filozoficzne.

</doc>
<doc id="1003470" url="https://pl.wikipedia.org/wiki?curid=1003470" title="Sabina Grzegorzewska">
Sabina Grzegorzewska

Sabina Grzegorzewska de domo Gostkowska (ur. 18 stycznia 1808 w Marzęcinie, zm. 26 czerwca 1872 w Warszawie) – polska pamiętnikarka.
Uczestniczka życia umysłowego Warszawy; prowadziła salon literacki. W 1832 poślubiła Aleksandra Grzegorzewskiego, skazanego później na konfiskatę majątku oraz zesłanie (pisarka sama wychowała kilkoro dzieci). Jest autorką pracy "Wyjątek z rękopisu pod napisem „Wpływ kobiet na rozwój duchowy człowieczeństwa”" opublikowanej w 1855 w „Bibliotece Warszawskiej”, w której przedstawiła konserwatywne stanowisko ws. kształcenia kobiet. 
Drukiem ukazały się jej wspomnienia z dzieciństwa spędzonego w Galicji (1856; osobne wyd. 1889) oraz "Dziesięć dni w Puławach w r. 1828" (1898). Spisała dzieje małżeństwa Konstantego Sobieskiego publikowane w latach 1861-1863 w Kółku Domowym pt. "Wspomnienia rodzinne", wydanych osobno pt. "Pamiętnika o Marii Wesslównie, królewiczowej Konstantowej Sobieskiej" (1886).

</doc>
<doc id="1003471" url="https://pl.wikipedia.org/wiki?curid=1003471" title="Serce Jezusa">
Serce Jezusa

Serce Jezusa ("Najświętsze Serce Pana Jezusa", "Serce Jezusowe", "Serce Boże", "Boskie Serce") – mistyczna Skarbnica, obiekt kultu w katolicyzmie. Cześć Sercu Jezusa Chrystusa oddawana jest jako symbolowi Bożej Miłości do człowieka.
Źródła biblijne.
Do Bożego serca odwołują się fragmenty Starego Testamentu:
Tajemnica Serca Jezusa bierze swój początek z nauki Jezusa płynącej m.in. z przypowieści w Ewangeliach. Szczególnymi momentami inspirującymi ten kult była scena z Ostatniej Wieczerzy, w której jeden z apostołów, św. Jan skłonił swoją głowę ku Sercu Jezusa:
oraz przebicie włócznią Serca Jezusa przez jednego z żołnierzy po śmierci Jezusa na Krzyżu: 
Historia kultu.
Zwolennicy Kultu Bożego Serca podają, że rozwijał się on od samego początku chrześcijaństwa, a jego pierwszymi czcicielami byli Maryja i apostołowie.
Serce Jezusa szczególnym kultem obdarzali święci:
Gdy w XVII wieku Kościół katolicki chciał się przeciwstawić poglądom jansenistów, zaczął powoływać się na miłość Jezusa do ludzi.
Szczególnymi postaciami związanymi z tym kultem są św. Jan Eudes, św. Małgorzata Maria Alacoque, Bernard Franciszek de Hoyos oraz bł. Maria od Boskiego Serca Droste zu Vischering. Prekursorem kultu w Europie był jednak – wcześniej od nich działający – polski jezuita Kasper Drużbicki, autor łacińskiego traktatu "Meta cordium Cor Jesu".
Objawienia Małgorzaty Alacoque.
W latach 1673–1689 św. Małgorzacie osiemdziesięciokrotnie ukazywał się Chrystus z Sercem na piersiach przebitym i opasanym cierniową koroną, z którego wytryskują płomienie miłości, a w ich centrum jest krzyż. Podczas objawień Chrystus zapewnił ją o nieskończonym Miłosierdziu dla ludzi. Spośród licznych objawień wyróżnia się cztery tzw. wielkie objawienia:
Uroczystość Najświętszego Serca Pana Jezusa.
Niezwłocznie po objawieniach św. Małgorzaty zakon sióstr wizytek podjął starania w Stolicy Apostolskiej, w celu uczczenia Bożego Serca. Na prośbę biskupów francuskich po raz pierwszy Święto Najświętszego Serca Pana Jezusa obchodzono 20 października 1672. Uroczystość Najświętszego Serca Pana Jezusa, przypadająca w pierwszy piątek po oktawie Bożego Ciała, została ustanowiona przez papieża Klemensa XIII, 6 lutego 1765, początkowo dla Królestwa Polskiego, w wyniku zgody papieża na skierowany do niego memoriał biskupów polskich. Uroczystość tę rozszerzył na cały kościół dopiero papież Pius IX, 23 sierpnia 1856.
Następnie papież Leon XIII w encyklice z 25 maja 1899 "Annum Sacrum" – O poświęceniu się ludzi Najświętszemu Sercu Jezusowemu, zaproponował poświęcenie wszystkich ludzi Bożemu Sercu, który to akt został dokonany 11 czerwca przez duchowieństwo i wiernych na całym świecie. Za jego pontyfikatu, u schyłku XIX wieku zapoczątkowano zwyczaj poświęcenia się Sercu Jezusowemu, specjalnymi aktami w postaci intronizacji, do upowszechnienia której przyczynili się m.in. peruwiańczyk o. Mateo Crawley-Boevey czy polska Służebnica Boża Rozalia Celakówna.
Również następni papieże zwracali uwagę na kult Bożego Serca swoimi encyklikami: Pius XI w encyklice z 8 maja 1928 "Miserentissimus Redemptor" – O powszechnym obowiązku wynagradzania Najświętszemu Sercu Jezusa i Pius XII w encyklice z 15 maja 1956 "Haurietis aquas" – O kulcie Najświętszego Serca Jezusa.
W Kościele rzymskokatolickim czasem szczególnym jest miesiąc czerwiec, poświęcony krzewieniu kultu i nabożeństwa ku Najświętszemu Sercu Pana Jezusa. Święto Najświętszego Serca Pana Jezusa jest szczególnie obchodzone w Kościele rzymskokatolickim oraz mariawityzmie.
Serce Jezusa i Naród polski.
Kult Najświętszego Serca Pana Jezusa znany był już na początku istnienia państwa polskiego, czego wyrazem jest "Modlitewnik Gertrudy" zawierający modlitwy do Rany boku Chrystusa.
Naród polski został trzykrotnie poświęcony Sercu Jezusowemu. Po raz pierwszy 27 lipca 1920 przez biskupów na Jasnej Górze, następnie 3 czerwca 1921 na Małym Rynku w Krakowie oraz 28 października 1951 we wszystkich polskich kościołach. Szczególnym miejscem czci Bożego Serca w Polsce jest Bazylika Najświętszego Serca Jezusowego przy ulicy Kopernika 26 w Krakowie, będąca hołdem narodu Polskiego składanym Bożemu Sercu.
Zgromadzenia zakonne.
W duchowości wielu zgromadzeń zakonnych przewodnią myślą jest idea kultu Bożego Serca takich zgromadzeń jak:
Duchowość Bożego Serca jest obecna wśród wspólnot świeckich:
Formy kultu.
W katolicyzmie kult Serca Jezusowego przejawia się:
Kult Bożego Serca pielęgnowany jest przez wydawaną prasę katolicką (m.in. w Polsce: siostry wizytki wydają „Wiadomości”, ojcowie sercanie „Czas Serca” oraz ojcowie jezuici „Posłaniec Serca Jezusowego”).

</doc>
<doc id="1003474" url="https://pl.wikipedia.org/wiki?curid=1003474" title="Małgorzata Hillar">
Małgorzata Hillar

Małgorzata Hillar, właśc. Janina Krystyna Helena Hillar (ur. 19 sierpnia 1926 w Piesienicy, zm. 30 maja 1995 w Warszawie) – polska poetka.
Biografia.
W 1939 roku została wraz z matką, Heleną (z domu: Okonek) i bratem (Marian, ur. 1929) wysiedlona z Generalnej Guberni – zamieszkali w Żyrardowie. Ojciec, Jan Hillar, jako wojskowy został przetransportowany do obozu w Stutthofie, skąd powrócił po wyzwoleniu; zmarł w 1994 roku w Józefowie.
Naukę rozpoczęła w gimnazjum w Starogardzie Gdańskim, następnie podczas okupacji kontynuowała ją na tajnych kompletach w Warszawie. Maturę zdała eksternistycznie w Częstochowie w 1946. Absolwentka Wydziału Prawa na Uniwersytecie Warszawskim.
W latach 1945–1946 pracowała jako urzędniczka w Urzędzie Ziemskim w Bydgoszczy.
Jako poetka debiutowała publikacją wiersza "Słowa" w Nowej Kulturze w 1955, a jej pierwszym tomem poezji był "Gliniany dzbanek" wydany w 1957 roku. Publikowała także w Przedpolu, Twórczości, Zwierciadle. W 1959 została członkinią Związku Literatów Polskich.
W 1963 urodziła syna, Dawida, następnie w tym samym roku wyszła za mąż za jego ojca, krytyka literackiego i poetę Zbigniewa Bieńkowskiego. Następnie wraz z mężem wyjechała na stypendium do USA. Przed powrotem do Polski w 1970 zwiedziła jeszcze m.in. Francję, Holandię i Niemcy. W 1967 wydała poświęcony synowi tomik poezji: "Czekanie na Dawida". W 1970, po odejściu męża, rozwiodła się, a w konsekwencji emocji z tym związanych wyalienowała się i popadła później w chorobę alkoholową. Pomoc bliskich pomogła jej wrócić do aktywności twórczej. 
W 1971 roku podczas Warszawskiej Jesieni, jej "Erotyki" zostały wykonane do muzyki Tadeusza Bairda.
Po długiej przerwie, w 1995 roku wydała swój ostatni tom wierszy.
Recepcja twórczości.
W pracy o tożsamości kobiecej w polskiej poezji, autorka Anna Nasiłowska analizuje twórczość Małgorzaty Hillar pod kątem jej deklarowanego pod koniec życia feminizmu. Poetka opisała siebie jako feministkę, tworzącą pod silnym wpływem trudnego dzieciństwa z opresyjną matką. Na wprost "feministyczne" utwory typuje tylko dwa: "Kropla deszczu" oraz "Życie jest jedno".
Upamiętnienie.
We wrześniu 2016 w Piesienicy, skąd pochodziła poetka, uroczyście otwarto Skwer im. Małgorzaty Hillar. W gminie Zblewo działa też Towarzystwo Społeczno-Kulturalne im. Małgorzaty Hillar. W gminnych szkołach tej okolicy odbywają się cykliczne konkursy i dni poezji poświęcone twórczości poetki. Gminny Ośrodek Kultury w Zblewie nosi imię Małgorzaty Hillar.

</doc>
<doc id="1003475" url="https://pl.wikipedia.org/wiki?curid=1003475" title="Emilia Rydberg">
Emilia Rydberg

Hanna Emilia Rydberg-Mitiku (ur. 5 stycznia 1978 w Sztokholmie) – szwedzka piosenkarka pochodzenia etiopskiego.
W wieku 18 lat podpisała swój pierwszy kontrakt muzyczny jako piosenkarka.
W 1998 zyskała rozgłos wydaniem singla „Big Big World”, który stał się światowym hitem, granym w wielu rozgłośniach radiowych. Krążek rozszedł się w 4 milionach egzemplarzy.
Potem wydała jeszcze kilka singli. 6 grudnia 2006 ukazał się jej szwedzkojęzyczny singel „Var Minut”, natomiast 11 kwietnia 2007 singel „En Sång om Kärleken” z jej wydanego 18 kwietnia trzeciego albumu „Små Ord Av Kärlek”.
Największym autorytetem muzycznym Emilii Rydberg jest Tracy Chapman.

</doc>
<doc id="1003476" url="https://pl.wikipedia.org/wiki?curid=1003476" title="Sant Andreu de Llavaneres">
Sant Andreu de Llavaneres

Sant Andreu de Llavaneres (hiszp. "San Andrés de Llevaneras") – gmina w Hiszpanii, w Katalonii, w prowincji Barcelona, w comarce Maresme. Znajduje się 36 kilometrów na północ od stolicy Katalonii – Barcelony.
Powierzchnia gminy wynosi 11,84 km². Zgodnie z danymi INE, w 2005 roku liczba ludności wynosiła 9180, a gęstość zaludnienia 775,34 osoby/km². Wysokość bezwzględna gminy równa jest 125 metrów. Kod pocztowy do gminy to 08197.
Obecnym burmistrzem Sant Andreu de Llavaneres jest Víctor Ros Casas z Hiszpańskiej Partii Ludowej.

</doc>
<doc id="1003477" url="https://pl.wikipedia.org/wiki?curid=1003477" title="San Andrés de Llevaneras">
San Andrés de Llevaneras



</doc>
<doc id="1003479" url="https://pl.wikipedia.org/wiki?curid=1003479" title="Amelia Hertzówna">
Amelia Hertzówna

Amelia Hertzówna (ur. 15 października 1879 lub 1878 w Warszawie, zm. 1942 w Warszawie) – polska pisarka i historyk kultury.
Życiorys.
Była absolwentką Uniwersytetu Latającego w Warszawie. Pod koniec lat 90. wyjechała za granicę. W Berlinie zdała egzamin maturalny jako ekstern. W 1904 uzyskała doktorat z chemii w Berlinie. Od 1905 publikowała dramaty i nowele. W latach 1908-1912 studiowała języki starożytnego Wschodu i archeologię na uczelniach w Heidelbergu, Monachium, Lipsku i Berlinie. W 1913 ukończyła École du Louvre. Po 1914 publikowała artykuły naukowe w czasopismach francuskich i niemieckich.
W dwudziestoleciu międzywojennym była nauczycielką w gimnazjach w Warszawie. W 1926 została członkiem Polskiego Towarzystwa Orientalistycznego Od 1930 prowadziła wykłady na Wolnej Wszechnicy Polskiej z zakresu historii pisma oraz dziejów cywilizacji starożytnego Bliskiego Wschodu. Była tam docentem. Podczas niemieckiej okupacji w 1941 aresztowało ją gestapo. Została zamordowana w więzieniu na Pawiaku.
Twórczość.
Pisała dramaty, książki dla dzieci, a także prace naukowe na temat Egiptu i historii kultury starożytnej.
Dramaty:
Twórczość dla dzieci i młodzieży:

</doc>
<doc id="1003480" url="https://pl.wikipedia.org/wiki?curid=1003480" title="Pierwsze piątki">
Pierwsze piątki

Pierwsze piątki – forma kultu Serca Pana Jezusa w Kościele rzymskokatolickim, polegająca na szczególnej modlitwie do Serca Jezusowego w dziewięć kolejnych pierwszych piątków miesiąca. 
Warunki.
Istotą i warunkiem pierwszych piątków jest przyjęcie Komunii świętej wynagradzającej Sercu Jezusowemu za grzechy swoje i całego świata. Zazwyczaj po takiej Mszy lub przed nią uroczyście odmawia się litanię do Najświętszego Serca Pana Jezusa. Jeżeli wierny nie jest w stanie łaski uświęcającej, powinien wcześniej przystąpić do sakramentu pokuty i pojednania.
Objawienie.
Praktyka ta została objawiona św. Małgorzacie Marii Alacoque przez Chrystusa w 1673 roku. Zgodnie z objawieniem: 
Istotną sprawą jest przystąpienie do Komunii Świętej, pod warunkiem, że wierny jest w stanie łaski uświęcającej. Sakrament pojednania w tym dniu jest niekonieczny, jeżeli wierny przystąpił do niego kilka dni wcześniej i nie jest w stanie grzechu ciężkiego.
Co prawda Kościół oficjalnie nie odniósł się teologicznie do tej obietnicy, ale nigdy jej nie zaprzeczył, pozwalając ufać, że zostanie ona wypełniona. Praktyka pierwszych piątków przyczyniła się do spopularyzowania częstego przystępowania do Komunii świętej.
Pius XI w encyklice "Miserentissimus Redemptor" uznał praktyki wynagradzające Sercu Jezusa, które zostały objawione św. Małgorzacie Marii Alacoque, w tym przyjmowanie Komunii św. w pierwsze piątki miesiąca. 
12 obietnic Jezusa.
Oprócz obietnicy łaski zbawienia, gdy spełnimy polecenia Jezusa, złożył jeszcze przyrzeczenia, które rozproszone w zapiskach świętej Małgorzaty Marii, zostały zebrane i do dziś istnieją w formie tzw. 12 obietnic Jezusa:

</doc>
<doc id="1003481" url="https://pl.wikipedia.org/wiki?curid=1003481" title="Pierwsze piątki miesiąca">
Pierwsze piątki miesiąca



</doc>
<doc id="1003482" url="https://pl.wikipedia.org/wiki?curid=1003482" title="Pierwszy piątek miesiąca">
Pierwszy piątek miesiąca



</doc>
<doc id="1003486" url="https://pl.wikipedia.org/wiki?curid=1003486" title="Wanda Karczewska">
Wanda Karczewska

Wanda Maria Karczewska (ur. 5 grudnia 1913 w Wieliczce, zm. 29 września 1995 w Łodzi) – polska powieściopisarka, poetka, dramaturg, krytyk teatralny i tłumacz.
Życiorys.
Dzieciństwo i lata szkolne spędziła w Kaliszu, gdzie w 1931 złożyła egzamin maturalny w tamtejszym Gimnazjum Sióstr Najświętszej Rodziny z Nazaretu. Studiowała filologię klasyczną i dziennikarstwo na Uniwersytecie Warszawskim. Debiutowała w 1931 jako poetka, w 1937 wydała powieść marynistyczną "Ludzie spod żagli". Po II wojnie światowej przeniosła się do Poznania, następnie do Łodzi. W 1957 przez rok mieszkała w Szczecinie, gdzie była zastępcą redaktora naczelnego tygodnika społeczno-kulturalnego „Ziemia i Morze”.
Nagrodzona nagrodą literacką miasta Poznania w 1960 i Łodzi w 1978, w 1988 otrzymała Honorowe Obywatelstwo miasta Kalisza.
Wanda Karczewska była członkiem Kaliskiego Towarzystwa Przyjaciół Nauk.
Wanda Karczewska była żoną Zbigniewa Jasińskiego i Stefana Drewicza.
Od 2011 w Kaliszu odbywa się Ogólnopolski Festiwal Poetycki im. Wandy Karczewskiej; festiwalowi towarzyszy konkurs poetycki.
W 2012 wydano "Listy do Seweryna", zbiór 122 listów do Seweryna Pollaka spisanych przez Karczewską w latach 1950–1987.

</doc>
<doc id="1003488" url="https://pl.wikipedia.org/wiki?curid=1003488" title="Najświętsze Serce Pana Jezusa">
Najświętsze Serce Pana Jezusa



</doc>
<doc id="1003489" url="https://pl.wikipedia.org/wiki?curid=1003489" title="Michał Gabriel Karski">
Michał Gabriel Karski

Michał Gabriel Karski (w publikacjach często podpisywał się jako Gabriel Karski; ur. 12 kwietnia 1895 w Warszawie, zm. 1 kwietnia 1978 w Warszawie) – polski tłumacz i poeta.
Życiorys.
Studiował polonistykę i romanistykę na Uniwersytecie Warszawskim. Uczył się gry na skrzypcach w Konserwatorium Warszawskim. Pracował jako sekretarz Gabriela Narutowicza. W czasie II wojny działał w Armii Krajowej. Po wojnie pracował w Polskim Radio. 
Jako poeta debiutował w 1914. Był także tłumaczem z języka francuskiego. Spoczywa na cmentarzu Powązkowskim w Warszawie (kwatera 123-5-3).

</doc>
<doc id="1003491" url="https://pl.wikipedia.org/wiki?curid=1003491" title="Uroczystość Najświętszego Serca Pana Jezusa">
Uroczystość Najświętszego Serca Pana Jezusa

Uroczystość Najświętszego Serca Pana Jezusa – w liturgii Kościoła katolickiego uroczystość ku czci Serca Jezusa przypadająca w pierwszy piątek po oktawie Bożego Ciała, a zatem w piątek po drugiej niedzieli po Zesłaniu Ducha Świętego (Zielonych Świątkach, Pięćdziesiątnicy). Może więc wypaść pomiędzy 29 maja a 2 lipca.
Uroczystość ta została ustanowiona po objawieniu się Chrystusa świętej Małgorzacie Marii Alacoque w latach 1673-1675. W objawieniach tych Chrystus polecił, by ustanowiono święto ku czci Jego Serca w pierwszy piątek po oktawie Bożego Ciała oraz odprawiania specjalnego nabożeństwa. Wiernym, którzy będą oddawać cześć Boskiemu Sercu, obiecał wiele łask (tzw. obietnice Serca Jezusowego).
Formalnie święto, jako uroczystość liturgiczna, zostało ustanowione przez papieża Klemensa XIII w dniu 6 lutego 1765, wówczas tylko dla Królestwa Polskiego, w wyniku zgody papieża na skierowany do niego memoriał biskupów polskich. Uroczystość tę rozszerzył na cały Kościół dopiero papież Pius IX w dniu 23 sierpnia 1856.

</doc>
<doc id="1003495" url="https://pl.wikipedia.org/wiki?curid=1003495" title="Serce Jezusowe">
Serce Jezusowe



</doc>
<doc id="1003497" url="https://pl.wikipedia.org/wiki?curid=1003497" title="Belweder na Hradczanach">
Belweder na Hradczanach



</doc>
<doc id="1003500" url="https://pl.wikipedia.org/wiki?curid=1003500" title="Autostrada A5 (Niemcy)">
Autostrada A5 (Niemcy)

Autostrada A5 ( (BAB 5), także "Autobahn 5" (A5)) – autostrada w Niemczech przebiegająca od "Hattenbacher Dreieck" w Hesji na południe do szwajcarskiej granicy w Bazylei, gdzie łączy się z siecią autostrad i przechodzi w szwajcarską A2.
Geograficznie "A5" jest jednym z najważniejszych szlaków drogowych Europy, wiodących z północy (Oslo i Sztokholm) na południe (Sycylia bądź Hiszpania). W węźle "Frankfurter Kreuz" "A5" krzyżuje się z autostradą "A3", biegnącą od holenderskiej granicy, wzdłuż dolnego Renu i dalej w kierunku południowo-wschodnim do austriackiej granicy w Passawie. Omawiane skrzyżowanie autostrad czyni "A5" w tym miejscu jednym z najważniejszym węzłów drogowych w Niemczech. Na południe od miasta Fryburg – w Breisgau – "A5" odgałęzia się i łączy z francuską siecią autostrad, przez którą biegnie główne połączenie do Hiszpanii.
Długość całkowita "A5" wynosi 445 km, z czego 115 km w Hesji i około 330 km w Badenii-Wirtembergii. Kilometraż przejmuje "A5" od autostrady "A7" i dlatego na północy "A5" rozpoczyna się na słupku nr "372" ("Hattenbacher Dreieck") a kończy na kilometrze "814" (granica w Bazylei). Odcinki między "Westkreuz-Frankfurt" a "Frankfurter Kreuz", jak i między "Frankfurter Kreuz" a "Darmstädter Kreuz" należą do niewielu odcinków posiadających po 4 pasy ruchu w każdym kierunku. Odcinek "Frankfurter Kreuz" do "Zeppelinheim/Dreieich" ze 150.700 samochodami na dzień należy do najbardziej zatłoczonych tras w Niemczech (miejsce 9., stan na 2005).
Historia.
23 września 1933 roku Adolf Hitler dokonał uroczystego rozpoczęcia budowy odcinka "Frankfurt am Main – Darmstadt", który stanowić miał część autostrady leżącej na osi północ – południe. Odcinek ten został otwarty 19 maja 1935 roku. Mimo to "A5" nie jest najstarszą autostradą, lecz „jedynie” pierwszą autostradą Rzeszy Niemieckiej, a właściwie III Rzeszy. Autostrada lokalna z Kolonii do Bonn (dzisiejsza A555) została oddana do ruchu już w 1932 roku. O miano najstarszej autostrady ubiega się również berliński AVUS (oddany do ruchu w 1921 roku).
Autostrada "A5" planowana była pierwotnie jako jednolity odcinek o nazwie "HaFraBa", biegnący od Hamburga przez Frankfurt nad Menem do Bazylei (stąd nazwa „Ha”mburg-„Fra”nkfurt-„Ba”sel). W następstwie przenumerowania autostrad, północny odcinek od "Hattenbacher Dreieck" stał się autostradą A7, która biegnie dziś od duńskiej granicy we Flensburgu do austriackiej granicy w Kempten (Allgäu).
Dalsze plany zakładały poprowadzenie "A5" na północ przez: Gießen, Löhne i Bremen. Plany te jednak zarzucono. Jedyny wybudowany fragment "A5" na północ od Gießen to krótki odcinek krajowej B61, kończący się węzłem "Dreieck Löhne". B61 została wybudowana tutaj na wzór autostrady (posiada również niebieskie autostradowe znaki drogowe). Ten krótki odcinek trasy szybkiego ruchu kończy się, przechodząc w autostradę A30.
Odcinek między "Hattenbacher" a "Reiskirchener Dreieck" był przez wiele lat oznaczany jako A48, ponieważ według planów miał być włączony do "Dernbacher Dreieck" autostrady A48 a przedłużenie "A5" miało przebiegać inną trasą. Jednak wszystkie te plany zarzucono a przedłużenie samej A48 jest do dziś więcej niż niepewne. Po jakimś czasie "A5" przejęła numerację od A48, jednak nie miało to wpływu na numerację przyłączy, gdyż została ona wprowadzona później.
W latach 30. XX wieku na autostradzie "A5" (na południe od dzisiejszego "Frankfurter Kreuz") wielokrotnie przeprowadzano próby bicia rekordu prędkości. Tutaj też uległ śmiertelnemu wypadkowi kierowca wyścigowy Bernd Rosemeyer, który wcześniej pobił rekord 400 km/h. Kamień upamiętniający tego kierowcę stoi na pierwszym parkingu za wyjazdem "Langen/Mörfelden" (w kierunku południowym).
Części autostrady "A5" i A8 wykorzystywane były między 1946 a 1951 rokiem do wyścigów „Karlsruher Dreiecksrennen”, w których udział brali tacy zawodnicy, jak Karl Kling czy Hans Stuck.
Budowa.
Wraz z budową „górskiej autostrady” "Darmstadt-Heidelberg" powstało w 1968 roku drugie i zarazem bezpośrednie połączenie, i autostrada "A5" zmieniła swój przebieg. W następstwie podjętych kroków budowlanych powstała również autostrada A659 jako droga dojazdowa do Mannheim.
Gdy odcinek między "Frankfurter Kreuz" a "Nordwestkreuz Frankfurt" osiągnął szczyt swojej przepustowości, zaplanowano dla tego odcinka modernizację drogi (po 6 pasów w każdym kierunku). Powodem szybko następujących po sobie zjazdów i wjazdów jest gęsta sieć dróg na tym obszarze. Problemem w ich planowaniu było to, że "A5" na tym obszarze przechodzi przez gęsto zabudowane rejony – dzielnice Frankfurtu nad Menem (Griesheim, Gallus i Bockenheim).
Także odcinek między Baden-Baden a Fryburgiem powinien w niedługim czasie zostać poszerzony o trzeci pas ruchu w każdym kierunku.
Na rok 2008 przewiduje się oddanie do użytku będącego obecnie w budowie przyłącza "Rastatt-Süd" (nr 50), które połączy "A5" z nowo budowaną drogą krajową B36. Będzie się ono znajdowało między mostem "Murgbrücke" a zajazdem "Baden-Baden". Według projektów i miejscowego planu zagospodarowania przestrzennego powiatu Rastatt planowany jest w tym miejscu wyjazd "Rastatt-Mitte". Jego oddanie wiąże się pośrednio z planowanym na rok 2008 wybudowaniem filii szwedzkiej IKEI i wiążącym się z tym wzrostem natężenia ruchu.

</doc>
<doc id="1003505" url="https://pl.wikipedia.org/wiki?curid=1003505" title="Robin of Sherwood">
Robin of Sherwood



</doc>
<doc id="1003509" url="https://pl.wikipedia.org/wiki?curid=1003509" title="Ashraf Marwan">
Ashraf Marwan

Ashraf Marwan (ur. 1945, zm. 27 czerwca 2007 w Londynie) – egipski biznesmen, multimilioner, zięć prezydenta Gamala Abdel Nasera, podejrzewany o szpiegostwo na rzecz Izraela.
Życiorys.
Był synem oficera straży prezydenckiej egipskiego przywódcy Gamala Abdel Nasera, karierę zaczynał jako jego asystent, a w 1960 r. ożenił się z jego córką Moną. Po śmierci teścia pełnił funkcję doradcy prezydenta Anwara Sadata, obracał się w najwyższych egipskich kręgach, był znajomym Mohammeda al-Fayeda. Według relacji byłych agentów Mosadu to właśnie Marwan przekazał Izraelczykom informacje o dokładnej dacie planowanego przez siły egipsko-syryjskie ataku w 1973 r., który zakończył się tak zwaną wojną Jom Kipur. Mimo oskarżeń ze strony wielu egipskich polityków, nigdy nie udowodniono mu szpiegostwa. W 2004 r. szef wywiadu wojskowego Izraela Eli Zeira ujawnił, iż Marwan istotnie pracował dla Mossadu i przekazywał informacje izraelskiemu wywiadowi.
W latach 80. Marwan przeprowadził się do Londynu, gdzie był między innymi udziałowcem klubu Chelsea F.C., oraz zajmował się przemysłem farmaceutycznym.
Ciało Marwana odnaleziono na chodniku przed jego apartamentem w Londynie. Według ustaleń policji wypadł z balkonu na czwartym piętrze. Szybko pojawiło się wiele spekulacji na temat jego śmierci. Scotland Yard w ramach wstępnych ustaleń ujawnił, że Egipcjanin najprawdopodobniej wyskoczył przez okno lub został z niego wypchnięty. Przyjaciele zmarłego ujawnili, iż popełnił samobójstwo w związku z wykryciem u siebie nieuleczalnej choroby.
14 września 2018 roku miała miejsce premiera filmu wydanego przez Netflix o tytule "Kryptonim Anioł". Film przedstawia szpiegowską historię Marwana w latach 1970–1973.

</doc>
<doc id="1003511" url="https://pl.wikipedia.org/wiki?curid=1003511" title="Julie Taymor">
Julie Taymor

Julie Taymor (ur. 15 grudnia 1952 w Newton, w stanie Massachusetts) − amerykańska reżyser filmowa, teatralna i operowa.
W 1974 ukończyła Oberlin College w Ohio.

</doc>
<doc id="1003514" url="https://pl.wikipedia.org/wiki?curid=1003514" title="Peter Gric">
Peter Gric

Peter Gric (ur. 1968 w Brnie) – austriacki malarz pochodzenia czeskiego, jego malarstwo ma w sobie elementy fantastycznego realizmu.

</doc>
<doc id="1003516" url="https://pl.wikipedia.org/wiki?curid=1003516" title="Park Narodowy Ahaggar">
Park Narodowy Ahaggar



</doc>
<doc id="1003522" url="https://pl.wikipedia.org/wiki?curid=1003522" title="Delta Senegalu">
Delta Senegalu

Delta Senegalu (fr. "Delta du Fleuve Sénégal") - śródlądowa delta rzeki Senegal i region geograficzny wzdłuż granic Senegalu i Mauretanii, w 2005 roku uznany przez organizację UNESCO za rezerwat biosfery pod nazwą Międzynarodowy Rezerwat Biosfery Delty Senegalu. Rzeka płynie tu przez rozległą Nizinę Senegalu i rozgałęzia się na mniejsze odnogi, tworząc liczne rozlewiska i starorzecza. Odnogi łączą się później z powrotem w jedno koryto i uchodzą do Oceanu Atlantyckiego w okolicach miasta Saint Louis. W obszarze delty Senegalu zlokalizowano wiele obszarów chronionych (m.in. Park Narodowy Oiseaux du Djoudj w Senegalu i Park Narodowy Diawling w Mauretanii oraz liczne rezerwaty). Jest to jeden z najdalej na północ wysuniętych obszarów Afryki Subsaharyjskiej ze stałymi zbiornikami wodnymi, dzięki czemu zatrzymują się tu ptaki wędrowne, migrujące nad Saharą. Wody delty Senegalu zasilają też pola uprawne umożliwiając miejscowej ludności (głównie Wolofom, Fulanom i Maurom) utrzymywanie się z rolnictwa.

</doc>
<doc id="1003523" url="https://pl.wikipedia.org/wiki?curid=1003523" title="Delta du Fleuve Sénégal">
Delta du Fleuve Sénégal



</doc>
<doc id="1003524" url="https://pl.wikipedia.org/wiki?curid=1003524" title="Delta du Fleuve Senegal">
Delta du Fleuve Senegal



</doc>
<doc id="1003525" url="https://pl.wikipedia.org/wiki?curid=1003525" title="Rezerwaty biosfery">
Rezerwaty biosfery



</doc>
<doc id="1003528" url="https://pl.wikipedia.org/wiki?curid=1003528" title="Mare aux Hippopotames">
Mare aux Hippopotames

Mare aux Hippopotames ("Jezioro Hipopotamów") – rezerwat w zachodniej części Burkina Faso, 60 km na północ od miasta Bobo-Dioulasso, utworzony w 1937 roku. Zajmuje powierzchnię 16 300 ha. W 1986 roku organizacja UNESCO uznała go za rezerwat biosfery. Obszar chroniony obejmuje słodkowodne jeziora oraz obszary zalewowe rzeki Wolta Czarna. Żyje tu około 100 hipopotamów.

</doc>
<doc id="1003529" url="https://pl.wikipedia.org/wiki?curid=1003529" title="Mare aux hippopotames">
Mare aux hippopotames



</doc>
<doc id="1003532" url="https://pl.wikipedia.org/wiki?curid=1003532" title="Miroslav Lajčák">
Miroslav Lajčák

Miroslav Lajčák (ur. 20 marca 1963 w Popradzie) – słowacki dyplomata i polityk. Wysoki przedstawiciel dla Bośni i Hercegowiny (2007–2009) i minister spraw zagranicznych Słowacji (2009–2010 i 2012–2020), od 2012 do 2016 również wicepremier.
Życiorys.
Miroslav Lajčák ukończył prawo na Uniwersytecie Komeńskiego w Bratysławie. Studiował stosunki międzynarodowe w Moskiewskim Instytucie Stosunków Międzynarodowych. Jest także absolwentem George C. Marshall European Center for Security Studies w Garmisch-Partenkirchen w Niemczech.
W 1988 rozpoczął pracę w Ministerstwie Spraw Zagranicznych Czechosłowacji. Od 1991 do 1993 był ambasadorem czechosłowackim, a następnie słowackim w Moskwie. W latach 1993–1994 pełnił funkcję szefa gabinetu ministra spraw zagranicznych i późniejszego premiera Jozefa Moravčíka.
W latach 1994–1998 ponownie objął placówkę dyplomatyczną, zostając ambasadorem Słowacji w Japonii. Po zakończeniu misji w Azji powrócił do MSZ, obejmując stanowisko szefa gabinetu ministra spraw zagranicznych Eduarda Kukana. Od 2001 do 2005 rezydował w Belgradzie jako ambasador w Federalnej Republice Jugosławii (przekształconej w międzyczasie w Serbię i Czarnogórę), Albanii i Macedonii.
W lipcu 2007 objął stanowisko wysokiego przedstawiciela dla Bośni i Hercegowiny, zastępując Christiana Schwarz-Schillinga, które zajmował do lutego 2009.
Z urzędu tego zrezygnował 26 stycznia 2009, aby objąć urząd ministra spraw zagranicznych Słowacji w rządzie Roberta Fica, kiedy to z funkcji tej odszedł Ján Kubiš, powołany na sekretarza wykonawczego Komisji Gospodarczej ONZ ds. Europy (UNECE). Zakończył urzędowanie wraz z całym gabinetem 8 lipca 2010.
Od grudnia tego samego roku do kwietnia 2012 pracował w Europejskiej Służbie Działań Zewnętrznych, m.in. kierując negocjacjami nad umowami stowarzyszeniowymi między UE a Ukrainą i Mołdawią. 4 kwietnia 2012 w nowym rządzie Roberta Fica objął powtórnie stanowisko ministra spraw zagranicznych Słowacji, został tym razem także wicepremierem.
W wyborach w 2016 z listy partii SMER (pozostając osobą bezpartyjną) uzyskał mandat posła do Rady Narodowej. 23 marca 2016 po raz trzeci został ministrem spraw zagranicznych w kolejnym rządzie dotychczasowego premiera (zakończył pełnienie funkcji wicepremiera). Utrzymał to stanowisko również w utworzonym 22 marca 2018 gabinecie Petera Pellegriniego.
W latach 2017–2018 przewodniczył 72. sesji Zgromadzenia Ogólnego Organizacji Narodów Zjednoczonych. W 2019 Miroslav Lajčák pełnił funkcję przewodniczącego OBWE. W marcu 2020 zakończył pełnienie funkcji ministra w słowackim rządzie. W tym samym roku mianowany specjalnym przedstawicielem UE ds. dialogu między Belgradem a Prisztiną oraz innych regionalnych kwestii Bałkanów Zachodnich.
Odznaczenia.
Odznaczony mołdawskim Orderem Honoru (2014).

</doc>
<doc id="1003533" url="https://pl.wikipedia.org/wiki?curid=1003533" title="Mistrzostwa Świata w Biegach Ulicznych 2006">
Mistrzostwa Świata w Biegach Ulicznych 2006

1. Mistrzostwa Świata w Biegach Ulicznych – zawody, które odbyły się 8 października 2006 w Debreczynie na Węgrzech. Zostały zorganizowane przez IAAF. Mistrzostwa te zastąpiły mistrzostwa świata w półmaratonie, które były organizowane w latach 1992–2005.
Rywalizowano na dystansie 20 kilometrów, w konkurencji indywidualnej i drużynowej kobiet i mężczyzn. W konkurencji drużynowej uwzględniano czas najlepszych trzech zawodników danego państwa. W mistrzostwach wzięło udział 83 zawodników i 57 zawodniczek, w tym dwoje reprezentantów Polski.
Rezultaty.
Mężczyźni.
Drużynowo.
NU - nie ukończył

</doc>
<doc id="1003536" url="https://pl.wikipedia.org/wiki?curid=1003536" title="Nowy Świat (Nowy Dwór)">
Nowy Świat (Nowy Dwór)

Nowy Świat – przysiółek wsi Nowy Dwór w Polsce, położony w województwie wielkopolskim, w powiecie nowotomyskim, w gminie Zbąszyń.
W latach 1975–1998 miejscowość administracyjnie należała do województwa zielonogórskiego.
Znajduje się w odległości 2 km na północ od miasta gminnego – Zbąszynia.
Przez Nowy Świat przebiega niebieski pieszy szlak turystyczny ze Zbąszynia wzdłuż doliny Obry.

</doc>
<doc id="1003538" url="https://pl.wikipedia.org/wiki?curid=1003538" title="Kardiolipina">
Kardiolipina

Kardiolipina ("CL", z ang. "cardiolipin") – organiczny związek chemiczny z grupy glicerolofosfolipidów (dwufosfatydyloglicerol). Występuje w wewnętrznej błonie mitochondrium obok fosfatydylocholiny i fosfatydyloetanoloaminy, w stosunku odpowiednio 2:3:4. Zmniejsza przepuszczalność tej błony, przyczyniając się do większej wydajności energetycznej oddychania komórkowego. Występuje też w błonach komórkowych niektórych bakterii.
Historycznie po raz pierwszy, na początku lat 40. XX wieku, kardiolipina została wyizolowana z homogenatów serca wołu – stąd pochodzi jej nazwa.
Odgrywa ważną rolę w prawidłowym funkcjonowaniu IV kompleksu łańcucha oddechowego, enzymu oksydazy cytochromu C (COX).

</doc>
<doc id="1003539" url="https://pl.wikipedia.org/wiki?curid=1003539" title="BMZ TEM18">
BMZ TEM18

TEM18 (ros. TЭM18 – skrót od "spalinowa lokomotywa manewrowa z przekładnią elektryczną") – lokomotywa spalinowa produkowana od 1992 roku w Briańsku w Rosji jako następczyni popularnej lokomotywy TEM2. Lokomotywy pracują te w krajach WNP i w Polsce na terminalu przeładunku rud żelaza w Sławkowie.

</doc>
<doc id="1003542" url="https://pl.wikipedia.org/wiki?curid=1003542" title="Popów-Parcela">
Popów-Parcela



</doc>
<doc id="1003545" url="https://pl.wikipedia.org/wiki?curid=1003545" title="Baranowizna (województwo śląskie)">
Baranowizna (województwo śląskie)

Baranowizna – przysiółek wsi Choroń w Polsce położona w województwie śląskim, w powiecie myszkowskim, w gminie Poraj.
W latach 1975–1998 miejscowość administracyjnie należała do województwa częstochowskiego.

</doc>
<doc id="1003547" url="https://pl.wikipedia.org/wiki?curid=1003547" title="Rajczykowizna">
Rajczykowizna

Rajczykowizna – przysiółek wsi Choroń w Polsce położona w województwie śląskim, w powiecie myszkowskim, w gminie Poraj.
W latach 1975–1998 miejscowość administracyjnie należała do województwa częstochowskiego.

</doc>
<doc id="1003548" url="https://pl.wikipedia.org/wiki?curid=1003548" title="Kuźnica-Folwark">
Kuźnica-Folwark

Kuźnica-Folwark – osada w Polsce położona w województwie śląskim, w powiecie myszkowskim, w gminie Poraj.
W latach 1975–1998 miejscowość administracyjnie należała do województwa częstochowskiego.Od 2023 przyłączona do Kuźnicy Starej

</doc>
<doc id="1003549" url="https://pl.wikipedia.org/wiki?curid=1003549" title="Pustkowie Gęzyńskie">
Pustkowie Gęzyńskie

Pustkowie Gęzyńskie – osada w Polsce położona w województwie śląskim, w powiecie myszkowskim, w gminie Poraj.
W latach 1975–1998 miejscowość administracyjnie należała do województwa częstochowskiego.

</doc>
<doc id="1003550" url="https://pl.wikipedia.org/wiki?curid=1003550" title="Serologiczne odczyny kiłowe">
Serologiczne odczyny kiłowe

Serologiczne odczyny kiłowe - szereg badań serologicznych wykorzystywanych w diagnostyce laboratoryjnej kiły, choroby zakaźnej przenoszonej drogą płciową.
W wyniku zakażenia bakterią - krętkiem bladym (łac. "Treponema pallidum") – dochodzi do powstania przeciwciał skierowanych przeciw antygenom tej bakterii (antygenowi wielocukrowemu, antygenom białkowym, czy też antygenom lipidowym np. kardiolipinie). Przeciwciała te można podzielić na dwa typy:
Pierwszy typ reakcji powstaje również w przebiegu innych zakażeń krętkami, fałszywie dodatni może być też w wielu innych chorobach, zwłaszcza autoimmunologicznych (np. zespół antyfosfolipidowy).
Wykonywane w praktyce testy nieswoiste (reaginowe) to:
Natomiast najczęstszymi testami swoistymi z antygenami krętków są:
Zastosowanie powyższych testów ma 3 główne implikacje kliniczne:

</doc>
<doc id="1003552" url="https://pl.wikipedia.org/wiki?curid=1003552" title="Felicjanów (Władysławów)">
Felicjanów (Władysławów)

Felicjanów – wieś w Polsce położona w województwie wielkopolskim, w powiecie tureckim, w gminie Władysławów. Wieś wchodzi w skład sołectwa Władysławów.
W latach 1975–1998 miejscowość administracyjnie należała do województwa konińskiego.
Cmentarz ewangelicki.
Na wzniesieniu zwanym "Niemiecką Górką", znajdującym się na południowo-zachodnim krańcu wsi, zlokalizowany jest dawny cmentarz, założony prawdopodobnie w końcu XVIII wieku. Jeszcze w latach 70. miejsce to posiadało neogotycką bramę wejściową. Do dziś zachowały się liczne nagrobki zabytkowe w formie dekoracyjnych postumentów z krzyżami, nierzadko z kwaterami grobowymi wygrodzonymi ręcznie kutymi kratami. Spoczywają tam znane rodziny z Władysławowa i okolic, rody Bartschów, Kneiflów, Kurnatowskich, Vogtów. Na przełomie XX i XXI wieku ekshumowano pochowane w pobliżu cmentarza zwłoki niemieckich żołnierzy rozstrzelanych przez Armię Czerwoną w 1945 roku. Wówczas też z inicjatywy potomka rodu Kneiflów - Bruno Kneifla, a także miejscowych społeczników i władz cmentarz został uporządkowany i odrestaurowany. Ustawiono również tablicę pamiątkową poświęconą ofiarom wydarzeń z lat 1939-1945.

</doc>
<doc id="1003553" url="https://pl.wikipedia.org/wiki?curid=1003553" title="Kiłowe odczyny serologiczne">
Kiłowe odczyny serologiczne



</doc>
<doc id="1003559" url="https://pl.wikipedia.org/wiki?curid=1003559" title="Biełaruskaja fiederacyja futboła">
Biełaruskaja fiederacyja futboła

Biełaruskaja fiederacyja futboła (biał. Беларуская федэрацыя футбола, ros. Белорусская федерация футбола, "Biełorusskaja fiedieracyja futboła") – ogólnokrajowy związek sportowy działający na terenie Białorusi, będący jedynym prawnym reprezentantem białoruskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w stolicy kraju Mińsku. Związek powstał w 1989, a od 1992 jest członkiem FIFA. Członkiem UEFA stał się w 1993.
Prezesem jest Uładzimir Bazanau.
Związek jest organizatorem rozgrywek w Białoruskiej Najwyższej Lidze, Białoruskiej Pierwszej Lidze, Białoruskiej Drugiej Lidze, a także reprezentacji Białorusi.

</doc>
<doc id="1003563" url="https://pl.wikipedia.org/wiki?curid=1003563" title="Przemysławów">
Przemysławów

Przemysławów – wieś w Polsce położona w województwie wielkopolskim, w powiecie tureckim, w gminie Władysławów.
W latach 1975–1998 miejscowość administracyjnie należała do województwa konińskiego.
Miejscowość znajduje się na terenie Puszczy Genowefskiej.

</doc>
<doc id="1003564" url="https://pl.wikipedia.org/wiki?curid=1003564" title="Wieża Bismarcka w Chełmnie">
Wieża Bismarcka w Chełmnie

Wieża Bismarcka w Chełmnie – nieistniejąca już wieża Bismarcka, znajdująca się w Chełmnie.
Historia.
Wieża powstała z inicjatywy Związku Marchii Wschodniej i Związku Staroniemieckiego (1903 r.). Do realizacji wybrano projekt w kształcie zamku krzyżackiego w Świeciu autorstwa Królewskiego Architekta Budownictwa Rambeaua. Z niewiadomych przyczyn prace przerwano niedługo po rozpoczęciu. Wznowiono je 6 lat później według innego projektu nieznanego autorstwa. Jako wykonawcę zatrudniono mistrza murarskiego i ciesielskiego Wilhelma Fruchta. 30 marca 1909 rozpoczęto budowę. 19 sierpnia 1909 dokonano uroczystego otwarcia. W 1920 roku wieża została zburzona przez Polaków, a na jej miejscu usypano "Kopiec Wolności" (obecnie nieistniejący, od 1998 roku upamiętnia go tablica pamiątkowa).

</doc>
<doc id="1003565" url="https://pl.wikipedia.org/wiki?curid=1003565" title="Zersenay Tadese">
Zersenay Tadese

Zersenay Tadese (ur. 8 lutego 1982 w Adi Bana) – erytrejski lekkoatleta, medalista olimpijski i mistrz świata.
Specjalizuje się w biegach długodystansowych oraz przełajowych i ulicznych.
Rozpoczął karierę międzynarodową w 2002. Zajął 8. miejsce w biegu na 5000 metrów na mistrzostwach świata w 2003 w Paryżu.
Jako pierwszy reprezentant Erytrei zdobył medal olimpijski. Podczas igrzysk olimpijskich w 2004 w Atenach zajął trzecie miejsce w biegu na 10 000 metrów za Etiopczykami Kenenisą Bekele i Sileshi Sihine. W biegu na 5000 metrów zajął 7. miejsce. Zdobył srebrny medal w biegu przełajowym na długim dystansie na mistrzostwach świata w biegach przełajowych w 2005 w Saint-Étienne. Zajął 6. miejsce w biegu na 10 000 metrów i 14. miejsce w biegu na 5000 metrów na mistrzostwach świata w 2005 w Helsinkach.
W 2005 wygrał również prestiżowy półmaraton Great North Run w Newcastle. 2 kwietnia 2006 zajął czwarte miejsce w mistrzostwach świata w biegach przełajowych w Fukuoce w biegu na długim dystansie, a w konkurencji drużynowej zdobył srebrny medal. 10 września 2006 wygrał półmaraton w Rotterdamie.
8 października 2006 został indywidualnym mistrzem świata w mistrzostwach świata w biegach ulicznych w Debreczynie, a drużynowo zdobył srebrny medal. 31 grudnia 2006 w Madrycie uzyskał wraz z Eliudem Kipchoge z Kenii najlepszy wynik w biegu ulicznym na 10 km (26:54 min.), poprawiając dotychczasowy rekord należący do Haile Gebrselassie (27:02 min.). Zwycięzcą został jednak Kipchoge. Wynik obu zawodników nie został ratyfikowany przez IAAF z powodu nadmiernego spadku trasy.
24 marca 2007 Tadese został mistrzem świata w biegu przełajowym podczas mistrzostw świata w Mombasie. Zwyciężył w biegu na 10 000 metrów na igrzyskach afrykańskich w 2007 w AlgierzeNa mistrzostwach świata w Osace w 2007 zajął 4. miejsce w tej konkurencji. 14 października 2007 w Udine obronił tytuł podczas mistrzostw świata w biegach ulicznych i ponownie został srebrnym medalistą w drużynie. Zdobył brązowy medal na mistrzostwach świata w biegach przełajowych w 2008 w Edynburgu. Zajął 5. miejsce w biegu na 10 000 metrów na igrzysk olimpijskich w 2008 w Pekinie. Zwyciężył na mistrzostwach świata w półmaratonie w 2008 w Rio de Janeiro. Ponownie zdobył brązowy medal na mistrzostwach świata w biegach przełajowych w 2009 w Ammanie. 
W 2009 roku na mistrzostwach świata w Berlinie po raz kolejny stanął do walki o mistrzowski medal na dystansie 10 000 metrów. Głównym faworytem do zdobycia złota był etiopski długodystansowiec, trzykrotny mistrz olimpijski i czterokrotny mistrz świata, Kenenisa Bekele. Tadese mimo fantastycznego początku i prowadzenia przez ponad 3/4 dystansu, nie zdołał jednak swej pozycji utrzymać do końca. Na finiszu, przy ostatnim okrążeniu obrońca tytułu okazał się lepszy i to on został po raz piąty w swej karierze mistrzem świata. Zersenay Tadese wybiegał sobie na berlińskim stadionie wicemistrzostwo świata, które zdobył po raz pierwszy. Wpisał się tym samy na karty historii erytrejskiej, jak i światowej lekkoatletyki, bowiem dotąd żaden reprezentant tego afrykańskiego kraju nie zdobył srebrnego medalu na imprezie rangi mistrzowskiej. Po raz kolejny zwyciężył w mistrzostwach świata w półmaratonie w 2009 w Birmingham. 21 marca 2010 w Lizbonie Tadese ustanowił rekordy świata w biegu na 20 kilometrów i półmaratonie czasami, odpowiednio, 55:21 i 58:23. Wynik na 20 kilometrów jest aktualnym (lipiec 2021) rekordem świata. Tadese zdobył srebrny medal na mistrzostwach świata w półmaratonie w 2010 w Nanningu.
W roku 2011 Tadese biegł w finale biegu na 10 000 metrów podczas mistrzostw świata w południowokoreańskim Daegu. Mimo dobrego biegu i walki o miejsce medalowe, zakończył rywalizację na 4. miejscu. Ponowna sytuacja miała miejsce w roku 2012, podczas igrzysk olimpijskich w Londynie – Tadese dobiegł na metę jako szósty, z czasem o 3 sekundy gorszym od tryumfującego Mohameda Faraha. W tym samym roku zdobył złoty (indywidualnie) i srebrny (drużynowo) medal mistrzostw świata w półmaratonie, rozgrywanych w bułgarskiej Kawarnie. W 2015 sięgnął po złoty medal igrzysk afrykańskich w Brazzaville. Na swych czwartych igrzyskach olimpijskich w 2016 w Rio de Janeiro zajął 8. miejsce w biegu na 10 000 metrów.
Zersenay Tadese brał udział w programie Nike Breaking2, którego celem było złamanie przez istotę ludzką bariery dwóch godzin w maratonie. Bieg, w warunkach laboratoryjnych, 7 maja 2017 roku odbył się na torze F1 w Monza, we Włoszech. Erytrejczyk nie osiągnął wyniku poniżej dwóch godzin (żadnemu z trzech uczestników programu się to nie udało, choć Eliud Kipchoge ustanowił nieoficjalny rekord świata: 2:00:25) – jego wynik wyniósł 2:06:51, więc nieoficjalny rekord życiowy sportowca. Jak podaje Runner's World, Tadese nie był w stanie utrzymać docelowego tempa więcej niż 20 km.
Jego młodszy brat Kidane Tadesse również był długodystansowcem, uczestnikiem igrzysk olimpijskich w 2008.

</doc>
<doc id="1003567" url="https://pl.wikipedia.org/wiki?curid=1003567" title="Olesin (powiat turecki)">
Olesin (powiat turecki)

Olesin – wieś w Polsce położona w województwie wielkopolskim, w powiecie tureckim, w gminie Władysławów, w bezpośrednim sąsiedztwie autostrady A2.
Wsią sołecką Olesin stał się w 2007 roku.
W latach 1975–1998 miejscowość administracyjnie należała do województwa konińskiego.
Miejscowość znajduje się na obrzeżach Puszczy Genowefskiej.
Pomnik przyrody.
W pobliżu autostrady A2 rośnie dąb szypułkowy, o wysokości 20 metrów i obwodzie 390 cm (na wysokości 1,3 m).

</doc>
<doc id="1003578" url="https://pl.wikipedia.org/wiki?curid=1003578" title="Wypędzony (prawo niemieckie)">
Wypędzony (prawo niemieckie)

Wypędzeni (niem. "Vertriebene") – według niemieckiego prawa osoby, które jako obywatele niemieccy lub deklarujące niemiecką narodowość (potwierdzoną np. przez posługiwanie się językiem), wskutek prześladowań przez reżim narodowosocjalistyczny lub zastosowania przymusu podczas II wojny światowej i później (np. przymusowych wysiedleń dokonanych na podstawie umów międzynarodowych) utraciły w wyniku wojny miejsce zamieszkania, pobytu lub stałego wykonywania zawodu na terenach utraconych przez Niemcy na wschodzie lub położonych poza granicami Niemiec (ustalonymi według stanu na 31 grudnia 1937).
Status „wypędzonego” uprawnia m.in. do odszkodowania za utracone mienie i przywileje podatkowe.
W 1948 r. status wypędzonego miało ok. 8 mln osób, a w 1984 r. ok. 16 mln osób.
W latach 1949–1969 sprawami wypędzonych zajmowało się specjalne Federalne Ministerstwo do spraw Wypędzonych, Uchodźców i Ofiar Wojny.
Historia.
Pierwsza regulacja prawna dotycząca statusu osób wypędzonych pochodziła z 19 maja 1953 roku.
Pierwsi wypędzeni pochodzili przeważnie z terenów utraconych przez Niemcy po II wojnie światowej i innych obszarów Europy wschodniej i południowo-wschodniej, jak np. Kraj Sudetów (Niemcy sudeccy), Siedmiogród (Sasi siedmiogrodzcy) i to oni do początku lat 90. stanowili większość tej grupy migracyjnej.
Od lat 90. większość przesiedleńców przybywała do Niemiec z krajów byłego ZSRR (Niemcy kaukascy, reszta Niemców bałtyckich, Niemcy nadwołżańscy, Niemcy krymscy, Niemcy z Kazachstanu).
Przepisy prawne w tym zakresie zmieniały się od ich powstania wielokrotnie, np. ostatnie zmiany z 1990 i 1997 roku dotyczyły procedury uzyskania statusu przesiedleńca. Status ten mogą uzyskać obecnie jedynie osoby przybyłe do Niemiec po wcześniejszym sprawdzeniu ich pochodzenia i wydaniu przez niemieckie placówki dyplomatyczne za granicą stosownego zaświadczenia ("Aufnahmebescheid"). Dodatkowo od 1997 r. sprawdzana jest znajomość języka niemieckiego.
Heimatvertriebene.
Heimatvertriebene to obywatele niemieccy lub osoby deklarujące niemiecką narodowość, którzy opuścili miejsce zamieszkania przed 1 stycznia 1993 na terenach utraconych przez Niemcy po wojnie na wschodzie (na dzień 1 stycznia 1914 znajdujące się w granicach Cesarstwa Niemieckiego lub Monarchii Austro-Węgierskej).
Zgodnie z powyższym status „wypędzonego” obejmuje również osoby narodowości niemieckiej, wysiedlone z terenów anektowanych w 1939 roku przez Związek Socjalistycznych Republik Radzieckich. pomiędzy III Rzeszą a Związek Socjalistycznych Republik Radzieckich z 28.09.1939 r. przewidywał prawo repatriacji ludności pochodzenia niemieckiego z terenów okupowanych i anektowanych przez ZSRR. Obejmowało to zarówno wschodnie tereny II Rzeczypospolitej, jak i anektowane przez ZSRR latem 1940 Litwę, Łotwę, Estonię i rumuńską Besarabię w konsekwencji ustaleń paktu Ribbentrop-Mołotow.
Były prezydent Niemiec Horst Köhler zalicza się również do tej kategorii wypędzonych, choć sam zdystansował się publicznie od statusu „wypędzonego”. Jego rodzina została repatriowana do Rzeszy w roku 1940 z anektowanej przez Związek Socjalistycznych Republik Radzieckich rumuńskiej Besarabii.
Spätaussiedler.
Przesiedleńcy przybywający do Niemiec po 31 grudnia 1992 nieotrzymujący już statusu wypędzonych nazywani są "Spätaussiedler" (późnymi przesiedleńcami).
Organizacje wypędzonych.
W Niemczech wypędzeni zorganizowani są w różnego typu ziomkostwach, ze Związkiem Wypędzonych stanowiącym dla nich organizację dachową. Okres wzrostu organizacje te mają od ok. końca lat 1970. za sobą, a wielu ich obecnych członków urodziło się już na terenie obecnych Niemiec.
Upamiętnienie.
Zarówno w Niemczech, jak i w Austrii liczne są pomniki upamiętniające wypędzonych. Duża ich ilość znajduje się zwłaszcza na pogranicznych terenach z Czechami, w bliskości dawnych rodzinnych stron.

</doc>
<doc id="1003579" url="https://pl.wikipedia.org/wiki?curid=1003579" title="Złotowo (województwo zachodniopomorskie)">
Złotowo (województwo zachodniopomorskie)

Złotowo – osada leśna w Polsce położona w województwie zachodniopomorskim, w powiecie wałeckim, w gminie Tuczno.
W latach 1975–1998 miejscowość administracyjnie należała do województwa pilskiego.

</doc>
<doc id="1003581" url="https://pl.wikipedia.org/wiki?curid=1003581" title="Cesar Aparecido Rodrigues">
Cesar Aparecido Rodrigues



</doc>
<doc id="1003583" url="https://pl.wikipedia.org/wiki?curid=1003583" title="Dyskografia Cinderella">
Dyskografia Cinderella



</doc>
<doc id="1003584" url="https://pl.wikipedia.org/wiki?curid=1003584" title="Krępa Krajeńska">
Krępa Krajeńska

Krępa Krajeńska – osada w Polsce położona w województwie zachodniopomorskim, w powiecie wałeckim, w gminie Tuczno, na Pojezierzu Wałeckim.
W latach 1975–1998 miejscowość administracyjnie należała do województwa pilskiego.
W miejscowości znajduje się przystanek PKP, położony na uruchomionej 1 września 1888 linii kolejowej numer 403. Znajduje się tu również trójprzęsłowy most kolejowy na Płocicznej. 

</doc>
<doc id="1003588" url="https://pl.wikipedia.org/wiki?curid=1003588" title="Da Silva Brandao">
Da Silva Brandao



</doc>
<doc id="1003590" url="https://pl.wikipedia.org/wiki?curid=1003590" title="Josef Motzfeldt">
Josef Motzfeldt

Josef Motzfeldt (ur. 24 listopada 1941 w Igaliku) – grenlandzki polityk, były minister finansów i spraw zagranicznych.
Josef Motzfeldt trzykrotnie pełnił funkcję ministra finansów grenlandzkiego rządu: w latach 1999–2001, 2002–2003 oraz 2003–2007. Od 2003 do 2007 zajmował również stanowisko ministra spraw zagranicznych.
Obecnie jest przewodniczącym parlamentu Grenlandii. Dawniej był liderem partii Wspólnota Ludzka (Inuit Ataqatigiit).

</doc>
<doc id="1003591" url="https://pl.wikipedia.org/wiki?curid=1003591" title="Tuczno Pierwsze">
Tuczno Pierwsze

Tuczno Pierwsze – osada w Polsce położona w województwie zachodniopomorskim, w powiecie wałeckim, w gminie Tuczno, na Pojezierzu Wałeckim.
W latach 1975–1998 miejscowość administracyjnie należała do województwa pilskiego.
Zobacz też: Tuczno

</doc>
<doc id="1003593" url="https://pl.wikipedia.org/wiki?curid=1003593" title="Tuczno Trzecie">
Tuczno Trzecie

Tuczno Trzecie – osada w Polsce położona w województwie zachodniopomorskim, w powiecie wałeckim, w gminie Tuczno, na Pojezierzu Wałeckim.
W latach 1975–1998 miejscowość administracyjnie należała do województwa pilskiego.
Zobacz też: Tuczno

</doc>
<doc id="1003598" url="https://pl.wikipedia.org/wiki?curid=1003598" title="Czuhujew">
Czuhujew

Czuhujew (, "Czuhujiw") – miasto na wschodzie Ukrainy, w obwodzie charkowskim, siedziba władz rejonu czuhujewskiego.
Przez miasto przepływa rzeka Doniec.
Historia.
Pierwsza wzmianka o mieście pochodzi z 1627 r., jako o grodzie na południowej granicy carstwa rosyjskiego. Od połowy XVII wieku do 1765 r. było ono siedzibą pułku charkowskiego (starobielskiego).
Czuhujew jest także miejscem narodzin XIX wiecznego malarza Ilii Riepina.
Przed II wojną światową w mieście działała akademia wojskowa.
W mieście znajduje się znany ośrodek przemysłu spożywczego, który skupia się przede wszystkim na produkcji majonezu.
Demografia.
Ludność miasta liczyła w 1974 r. 26 000 mieszkańców.
W 1989 liczyłо 36 543 mieszkańców.
W 2013 liczyłо 32 279 mieszkańców.
W 2017 liczyło 32 454 mieszkańców.

</doc>
<doc id="1003599" url="https://pl.wikipedia.org/wiki?curid=1003599" title="Fudbalski savez Crne Gore">
Fudbalski savez Crne Gore

Fudbalski savez Crne Gore (cyr. Фудбалски савез Црне Горе) – ogólnokrajowy związek sportowy działający na terenie Czarnogóry, posiadający osobowość, prawną będący jedynym prawnym reprezentantem czarnogórskiej piłki nożnej, zarówno mężczyzn, jak i kobiet, we wszystkich kategoriach wiekowych w kraju i za granicą. Siedziba związku mieści się w stolicy kraju – Podgoricy.
Historia.
Związek powstał 8 marca w 1931 roku, lecz do roku 2006 był członkiem kolejno: Jugosłowiańskiego Związku Piłki Nożnej, Związku Piłkarskiego Republiki Jugosławii oraz Związku Piłkarskiego Serbii i Czarnogóry. Członkiem UEFA związek stał się 26 stycznia 2007 roku, a do FIFA przystąpił 31 maja 2007 roku. Pierwszym prezesem został czarnogórski piłkarz – Dejan Savićević.
Działalność.
Związek jest organizatorem Czarnogórskiej Pierwszej Ligi Piłkarskiej (czarnog. Prva crnogorska fudbalska liga), Czarnogórskiej Drugiej Ligi Piłkarskiej (czarnog. Druga crnogorska fudbalska liga), Czarnogórskiej Trzeciej Ligi Piłkarskiej (czarnog. Treća crnogorska fudbalska liga), a także sprawuje pieczę nad Reprezentacją Czarnogóry.

</doc>
<doc id="1003600" url="https://pl.wikipedia.org/wiki?curid=1003600" title="Tasili Wan Ahdżar">
Tasili Wan Ahdżar

Tasili Wan Ahdżar albo Tasili n-Azdżar (fr. "Tassili n'Ajjer", arab. طاسيلي ناجّر) – pasmo górskie na Saharze w południowo-wschodniej Algierii o długości około 500 km, z najwyższym szczytem Adrar Afao 2158 m n.p.m. w masywie Adrar. Najbliższym miastem jest Dżanat położony około 10 kilometrów na południowy zachód od gór.
Większość obszaru pasma górskiego od 1972 roku objęte jest ochroną w ramach Parku Narodowego Tasili Wan Ahdżar (fr. "Parc National du Tassili n'Ajjer") o powierzchni 72 000 km2. Od 1982 roku park wpisany jest na listę światowego dziedzictwa ludzkości, a od 1986 roku na listę rezerwatów biosfery UNESCO.
Pasmo Tasili Wan Ahdżar jest współcześnie obszarem endemicznego występowania cyprysa saharyjskiego.
W obszarze pasma odkryto prehistoryczne malowidła naskalne i inne stanowiska archeologiczne z okresu neolitu, kiedy panował tu jeszcze wilgotniejszy klimat i góry znajdowały się na terenie sawanny, a nie pustyni. Malowidła przedstawiają stada bydła, duże dzikie zwierzęta (m.in. krokodyle) i ludzi przy polowaniu i w tańcu.
Na ślad tych malowideł i rzeźb trafił francuski podróżnik i etnolog Henri Lhote.

</doc>
<doc id="1003602" url="https://pl.wikipedia.org/wiki?curid=1003602" title="Siwierskyj Doniec">
Siwierskyj Doniec



</doc>
<doc id="1003603" url="https://pl.wikipedia.org/wiki?curid=1003603" title="Tassili n'Ajjer">
Tassili n'Ajjer



</doc>
<doc id="1003604" url="https://pl.wikipedia.org/wiki?curid=1003604" title="Tassili N'Ajjer">
Tassili N'Ajjer



</doc>
<doc id="1003605" url="https://pl.wikipedia.org/wiki?curid=1003605" title="Wadym Małachatko">
Wadym Małachatko

Wadym Małachatko, ukr. Вадим Малахатько (ur. 22 marca 1977 w Kijowie) – ukraiński szachista, reprezentant Belgii od 2007, arcymistrz od 1999 roku.
Kariera szachowa.
Od połowy lat 90. XX wieku należał do czołówki ukraińskich szachistów. W roku 2000 zdobył wraz z narodowym zespołem brązowy medal na szachowej olimpiadzie w Stambule, natomiast rok później – złoty w drużynowych mistrzostwach świata, rozegranych w Erywaniu. Wielokrotnie startował w finałach indywidualnych mistrzostw Ukrainy, dwukrotnie (1997, 1998) zajmując V miejsca. W roku 2001 wystąpił w rozegranym systemem pucharowym w Moskwie turnieju o mistrzostwo świata, w I rundzie przegrywając z Siergiejem Mowsesjanem. W 2006 zdobył w Warszawie tytuł wicemistrza Europy w szachach szybkich.
Odniósł wiele sukcesów w turniejach międzynarodowych, przede wszystkim otwartych, m.in. dz. I m. w Polanicy-Zdroju (turnieje otwarte memoriałów Akiby Rubinsteina, 1998 i 1999), I m. w Krakowie (1998/99, turniej "Cracovia"), I m. w mistrzostwach Kijowa (1999, 2004), I m. w Ałuszczie (1999), dz. I m. w Kijowie (2001, wraz z Andriejem Zontachem), dz. I m. w Policach (2001), dz. I m. w Cap d'Agde (2002), dz. II m. w Pardubicach (2003, za Vlastimilem Babulą), dz. I m. w Barze (2004), dz. I m. w Triesen (2004), I m. w La Fère (2004, 2005), dz. I m. w Zurychu (2004), dz. I m. w Assisi (2004), dz. I m. w Condomie (2004), dz. I m. w Bad Zwesten (2005), dz. I m. w Malakoffie (2005), I m. w Mielnie (2005), dz. I m. w Dreźnie (2005), I m. w Brugii (2006), dz. I m. w Kopenhaga (2006, "Politiken Cup", wraz z Nigelem Shortem i Jonny Hectorem), dz. I m. w Winterthurze (2006, 2007), dz. I m. w Bazylei (2006, 2007), dz. II m. w Baku ("President Cup", 2006 za Szachrijarem Mammadjarowem, 2007 za Arkadijem Naiditschem), I m. w Marcy-l’Étoile (2008), dz. I m. w Hastings (2008, "open", wspólnie z Walerijem Niewierowem i Nidżatem Mamedowem), I m. w Poniewieżu (2008), I m. w Esbjergu (2008, turniej "The North Sea Cup"), I m. w Bahrajnie (2009), dz. I m. w Kishu (wspólnie z m.in. Homayoonem Toufighim) oraz dz. I m. we Wrocławiu (2009, wspólnie z Siergiejem Tiwiakowem i Wołodymyrem Bakłanem).
Najwyższy ranking w karierze osiągnął 1 października 2008 r., z wynikiem 2633 punktów zajmował wówczas 98. miejsce na światowej liście FIDE.
Życie prywatne.
Żoną Wadyma Małachatko jest arcymistrzyni Anna Zozulia, która również reprezentuje Belgię.

</doc>
<doc id="1003606" url="https://pl.wikipedia.org/wiki?curid=1003606" title="Park Narodowy Tassili n'Ajjer">
Park Narodowy Tassili n'Ajjer



</doc>
<doc id="1003608" url="https://pl.wikipedia.org/wiki?curid=1003608" title="Park Narodowy Tassili N'Ajjer">
Park Narodowy Tassili N'Ajjer



</doc>
<doc id="1003611" url="https://pl.wikipedia.org/wiki?curid=1003611" title="Park Narodowy Tasili Wan Ahdżar">
Park Narodowy Tasili Wan Ahdżar



</doc>
<doc id="1003613" url="https://pl.wikipedia.org/wiki?curid=1003613" title="Jaskinia Raj">
Jaskinia Raj



</doc>
<doc id="1003615" url="https://pl.wikipedia.org/wiki?curid=1003615" title="Lista światowego dziedzictwa ludzkości UNESCO">
Lista światowego dziedzictwa ludzkości UNESCO



</doc>
<doc id="1003616" url="https://pl.wikipedia.org/wiki?curid=1003616" title="Lista dziedzictwa ludzkości UNESCO">
Lista dziedzictwa ludzkości UNESCO



</doc>
<doc id="1003621" url="https://pl.wikipedia.org/wiki?curid=1003621" title="Tassili">
Tassili



</doc>
<doc id="1003622" url="https://pl.wikipedia.org/wiki?curid=1003622" title="Tasili">
Tasili



</doc>
<doc id="1003625" url="https://pl.wikipedia.org/wiki?curid=1003625" title="Miroslav Lajcak">
Miroslav Lajcak



</doc>
<doc id="1003626" url="https://pl.wikipedia.org/wiki?curid=1003626" title="Kehycziwka">
Kehycziwka

Kehycziwka (ukr. Кегичівка) – osiedle typu miejskiego na Ukrainie, w obwodzie charkowkim, siedziba władz rejonu kehycziwskiego.
Historia.
Powstała z połączenia dwóch niewielkich chutorów: "Dobroiwaniwki" i "Jehoriwki", w 1898.
Osiedle typu miejskiego od 1957.
W 1989 liczyło 7151 mieszkańców.
W 2013 liczyło 6246 mieszkańców.

</doc>
<doc id="1003627" url="https://pl.wikipedia.org/wiki?curid=1003627" title="Creussen">
Creussen



</doc>
<doc id="1003629" url="https://pl.wikipedia.org/wiki?curid=1003629" title="Aufsess">
Aufsess



</doc>
<doc id="1003630" url="https://pl.wikipedia.org/wiki?curid=1003630" title="Leonardo Piepoli">
Leonardo Piepoli

Leonardo Piepoli (ur. 29 września 1971 w La Chaux-de-Fonds) – włoski kolarz szosowy, zwycięzca klasyfikacji górskiej w Giro d'Italia 2007.
Karierę rozpoczął w 1995 roku. Mimo iż urodził się w Szwajcarii, reprezentuje Włochy. Do lipca 2008 jeździł w drużynie Saunier Duval-Prodir. Po aferze dopingowej, jaka wynikła po 11. etapie Tour de France 2008, wraz z Riccardo Ricco został usunięty z teamu przez dyrektora sportowego.
Zarówno próbka A i B z Tour de France wskazały, że Piepoli stosował doping krwi za pomocą preparatu Cera. W postępowaniu przed Włoskim Komitetem Olimpijskim oskarżyciel zażądał dla niego w grudniu 2008 kary 2 lat zawieszenia. Piepoli przyznał się do używania niedozwolonych środków, jednocześnie określając swoje postępowanie jako "słabość, szaleństwo i nieodpowiedzialność" i apelując do innych sportowców, by nie stosowali dopingu. Pod koniec stycznia 2009 WKOl zdyskwalifikował go na dwa lata (kara obowiązywała do 25 stycznia 2011 roku).

</doc>
<doc id="1003631" url="https://pl.wikipedia.org/wiki?curid=1003631" title="Bischofsgrun">
Bischofsgrun



</doc>
<doc id="1003632" url="https://pl.wikipedia.org/wiki?curid=1003632" title="Bischofsgruen">
Bischofsgruen



</doc>
<doc id="1003634" url="https://pl.wikipedia.org/wiki?curid=1003634" title="Kołomak">
Kołomak

Kołomak (ukr. Коломак) – osiedle typu miejskiego na Ukrainie, w obwodzie charkowskim, siedziba władz rejonu kołomackiego.
Historia.
Pierwsza wzmianka o osadzie pochodzi z 1571.
W XIX w. - sloboda Gubernia charkowska.
Osiedle typu miejskiego od 1959.
W 1989 liczyło 4628 mieszkańców.
W 2013 liczyło 3074 mieszkańców.

</doc>
<doc id="1003637" url="https://pl.wikipedia.org/wiki?curid=1003637" title="FK Vetra">
FK Vetra



</doc>
<doc id="1003640" url="https://pl.wikipedia.org/wiki?curid=1003640" title="Wimbledon 2008">
Wimbledon 2008

Wimbledon 2008 - trzeci w sezonie tenisowy turniej wielkoszlemowy, który odbył się w dniach 23 czerwca – 6 lipca na trawiastych kortach londyńskiego All England Tennis Club. Obrońcami tytułów byli Amerykanka Venus Williams i Szwajcar Roger Federer. Williams powtórzyła ubiegłoroczny rezultat, wygrywając w finale z młodszą siostrą Sereną 7:5, 6:4. Natomiast Federer po pięciosetowym pojedynku przegrał w decydującym spotkaniu z Hiszpanem Rafaelem Nadalem.
Podczas zawodów, na konferencji prasowej Jonas Björkman ogłosił, że po sezonie 2008 kończy karierę sportową. Szwed był niegdyś czwartym tenisistą rankingu singlowego i liderem w grze podwójnej.

</doc>
<doc id="1003641" url="https://pl.wikipedia.org/wiki?curid=1003641" title="Glashütten">
Glashütten



</doc>
<doc id="1003643" url="https://pl.wikipedia.org/wiki?curid=1003643" title="Glashuetten">
Glashuetten



</doc>
<doc id="1003645" url="https://pl.wikipedia.org/wiki?curid=1003645" title="Parafia Chrystusa Króla w Głuszycy">
Parafia Chrystusa Króla w Głuszycy

 
Parafia Chrystusa Króla w Głuszycy należy do dekanatu głuszyckiego w diecezji świdnickiej. Była erygowana 11 kwietnia 1972 roku. Jej proboszczem jest ksiądz Sławomir Augustynowicz

</doc>
<doc id="1003646" url="https://pl.wikipedia.org/wiki?curid=1003646" title="Lubowo (Lubiesz)">
Lubowo (Lubiesz)

Lubowo – część wsi Lubiesz w Polsce, położona w województwie zachodniopomorskim, w powiecie wałeckim, w gminie Tuczno, przy trasie drogi wojewódzkiej nr 177.
W latach 1975–1998 Lubowo administracyjnie należało do województwa pilskiego.

</doc>
<doc id="1003651" url="https://pl.wikipedia.org/wiki?curid=1003651" title="Krasnohrad">
Krasnohrad

Krasnohrad (, dawniej Bilowska, Konstantynohrad) – miasto na Ukrainie, w obwodzie charkowskim, siedziba władz rejonu krasnohradzkiego.
Historia.
Miasto zostało założone jako Forteca Bilowska w latach 1731–1733, jako fragment linii obronnej, przebiegającej od Dniepru do Dońca. W 1784 przemianowane na Konstantynohrad, prawa miejskie nadano w 1797.
W 1922 przemianowane na Krasnohrad.
Demografia.
W 1959 liczyło 15 419 mieszkańców.
W 1989 liczyło 26 398 mieszkańców.
W 2013 liczyło 21 332 mieszkańców.
W 2018 liczyło 20 674 mieszkańców.

</doc>
<doc id="1003653" url="https://pl.wikipedia.org/wiki?curid=1003653" title="Matthew Etherington">
Matthew Etherington

Matthew Etherington (ur. 14 sierpnia 1981 roku w Truro) angielski piłkarz, występujący na pozycji lewego pomocnika. Aktualnie gra w zespole Stoke City.
Kariera klubowa.
Peterborough United.
W 1996 roku Matthew Etherington zaczął grać dla pierwszego klubu w swojej karierze piłkarskiej. Tą drużyną był Peterborough United. Zadebiutował w tym klubie 3 maja 1997 roku w zwycięskim 2:1 meczu przeciwko Brentford. Miał wówczas 15 lat i 262 dni. W Peterborough rozegrał 51 spotkań, w których strzelił 6 bramek.
Tottenham Hotspur.
W 2000 roku Matthew zmienił barwy klubowe z Peterborough na Tottenham Hotspur. Już rok później został wypożyczony do innego klubu z Anglii - Bradford City. W Tottenhamie Etherington wystąpił w 45 spotkaniach, w których tylko raz wpisał się na listę strzelców.
West Ham United.
W 2003 roku Matthew Etherington zdecydował się przejść do innego klubu i podpisał kontrakt z West Hamem United. Dla popularnych "Młotów" rozegrał już ponad 100 meczów. Już w pierwszym sezonie pobytu na Boleyn Ground został wybrany najlepszym piłkarzem roku w swojej drużynie.
Stoke City.
8 stycznia 2009 roku Anglik odszedł z West Hamu i podpisał kontrakt ze Stoke City. Kwota transferu wynosiła dwa miliony funtów.

</doc>
<doc id="1003660" url="https://pl.wikipedia.org/wiki?curid=1003660" title="Parafia Matki Bożej Królowej Polski w Głuszycy">
Parafia Matki Bożej Królowej Polski w Głuszycy

Parafia Matki Bożej Królowej Polski w Głuszycy – znajduje się w dekanacie głuszyckim w diecezji świdnickiej. Została erygowana w XIX wieku. Jej proboszczem jest ks. mgr. Janusz Krzeszowiec. 

</doc>
<doc id="1003663" url="https://pl.wikipedia.org/wiki?curid=1003663" title="Witalij Semenczenko">
Witalij Semenczenko

Witalij Serhijowycz Semenczenko (ukr. Віталій Сергійович Семенченко; ur. 6 lipca 1974 w Kijowie) – ukraiński hokeista, reprezentant Ukrainy. Trener i działacz hokejowy.
Kariera zawodnicza.
Grał w lidze polskiej w sezonie 1997/1998 w barwach Podhala Nowy Targ.
Uczestniczył w turniejach mistrzostw świata w 1994 (Grupa C), 2004, 2005, 2006, 2007 (Elita), 2008 (Dywizja I).
Kariera trenerska.
Został menadżerem generalnym i asystentem trenera w klubie Berkut Kijów. Od lipca 2015 asystent trenera w białoruskim klubie Nioman Grodno (wraz z nim jego rodak Ołeksandr Wasyljew). Od połowy 2016 asystent trenera i selekcjoner od skautingu w klubie Krywbas Krzywy Róg. Od 5 października do 19 listopada 2016 do trener Podhala Nowy Targ.

</doc>
<doc id="1003664" url="https://pl.wikipedia.org/wiki?curid=1003664" title="Vitaly Semenchenko">
Vitaly Semenchenko



</doc>
<doc id="1003668" url="https://pl.wikipedia.org/wiki?curid=1003668" title="Stała elektrostymulacja serca">
Stała elektrostymulacja serca

Sztuczny rozrusznik serca (inaczej "stymulator serca", "kardiostymulator") – urządzenie elektryczne (obecnie wszczepiane w ciało chorego) służące do elektrycznego pobudzania rytmu serca. Stosuje się go, gdy naturalny rozrusznik – węzeł zatokowy, w wyniku różnych schorzeń trwale przestaje spełniać swoją rolę (choroba węzła zatokowo-przedsionkowego), co prowadzi do objawów niedokrwienia mózgu lub niewydolności serca. Drugim wskazaniem do wszczepienia rozrusznika są zaburzenia przewodzenia (tzn. blok przewodnictwa przedsionkowo-komorowego) przez naturalne elektryczne połączenie pomiędzy przedsionkami i komorami serca – węzeł przedsionkowo-komorowy.
W Polsce żyje ponad 100 000 osób z wszczepionym kardiostymulatorem, a liczbę wszczepień szacuje się na 9500 rocznie. 80-90% tych zabiegów to wszczepienia nowych rozruszników ("implantacja kardiostymulatora"), a w 10-20% to wymiany wyczerpanych stymulatorów ("reimplantacja").
Historia.
Pierwszy zewnętrzny rozrusznik serca zbudował John Hopps w 1950 r.
Jako pierwszy w 1957 r. elektrody nasierdziowe zastosował Clarence Walton Lillehei.
Pierwszy w świecie wewnętrzny rozrusznik 8 października 1958 wszczepił Åke Senning, szwedzki kardiochirurg w Solnie (Sztokholm) w szpitalu "Karolinska Sjukhuset" przy współpracy Rune Elmeqvista, który był producentem tego urządzenia. Elektrody tego rozrusznika były umieszczone na nasierdziu (tak zwane "elektrody nasierdziowe"), a nie wewnątrz jam serca. Rozrusznik zawiódł po 3 godzinach.
W ciągu życia Szwed Arne Larsson, który był pierwszym pacjentem ze wszczepionym urządzeniem, zanim zmarł w wieku 86 lat w 2001 r. miał zamontowane 24 rozruszniki i przeżył zarówno jego wynalazcę, jak również „swego” chirurga.
W Polsce pierwszy zabieg implantacji rozrusznika został wykonany w 1963 w Gdańsku przez prof. Zdzisława Kieturakisa i dr Wojciecha Kozłowskiego.
Budowa stymulatora.
Urządzenie stymulujące serce składa się ze stymulatora (aktualnie wielkości mniejszej od pudełka zapałek), zawierającego hermetycznie zamknięte w obudowie z materiałów biologicznie obojętnych baterie, który jest wszczepiany pod skórę. Jest on jednocześnie detektorem, jak i generatorem impulsów elektrycznych. Impulsy mają woltaż rzędu 0,5–5 woltów i czas trwania 0,2–1 milisekundy. W roboczym mięśniu komór serca umieszczane są metalowe elektrody (od 2 do 4) pokryte tworzywem sztucznym. Na ich zakończeniach znajdują się zwykle różnego rodzaju wypustki, ułatwiające fiksację elektrody w pożądanym miejscu.
Wszczepienie (implantacja) kardiostymulatora.
Obecnie wszczepianie kardiostymulatorów przestało być domeną kardiochirurgów a stało się zadaniem kardiologów.
Zabieg implantacji wykonywany jest w warunkach sali operacyjnej lub pracowni badań inwazyjnych układu krążenia. Sala musi być wyposażona w sprzęt RTG (umożliwiający wykonanie fluoroskopii, koniecznej do kontroli usadowienia elektrody), sprzęt do monitorowania EKG, "PSA – Pacing System Analyser" – czyli wieloczynnościowe urządzenie pomiarowe umożliwiające pomiar i rejestrację potencjałów wewnątrzsercowych, progu stymulacji i impedancji. Konieczny jest także zestaw narzędzi do wykonania wenesekcji, aparat do echokardiografii oraz sprzęt do perikardiocentezy.
Pacjent powinien być zaszczepiony przeciw WZW B oraz pozostać przynajmniej 6 godzin na czczo przed zabiegiem. W dniu zabiegu może przyjmować leki, ale tylko w wypadku wypicia małej ilości płynów. W przypadku leczenia antykoagulacyjnego konieczna jest jego modyfikacja zapewniająca poziom INR poniżej 1,75. Przed zabiegiem może zostać zastosowany środek uspokajający.
Wybór miejsca zabiegu na klatce piersiowej uzależniony jest od wywiadu (np. złamanie obojczyka), chorób współistniejących (np. zespół żyły głównej górnej), wykonywanego zawodu. W przypadku braku wskazań lub przeciwwskazań medycznych decyzję o miejscu zabiegu można pozostawić pacjentowi.
Najczęstszymi miejscami wprowadzenia elektrod stymulatora są:
Elektroda zostaje wprowadzona przez żyłę do przedsionka lub komory serca, natomiast drugi jej koniec zostaje doprowadzony do "loży stymulatora" (zwanej także "łożem" lub " kieszenią"), czyli miejsca umieszczenia układu elektronicznego rozrusznika z baterią (zwanego „puszką stymulatora”). U większości osób lożę wytwarza się na mięśniu piersiowym większym. U osób szczupłych lub ze względów kosmetycznych można lożę wytworzyć także pod tym mięśniem. Z przyczyn estetycznych najkorzystniejsze, i dlatego też preferowane u młodych kobiet, jest wykonanie cięcia pod piersią lub w dole pachowym.
Tryby i rodzaje stymulacji.
Głównym zadaniem stałej stymulacji serca jest zapobieganie asystolii, a co jest z tym związane poprawa jakości i przedłużenie życia. Aby zrealizować te cele, konieczne jest prawidłowe dobranie typu stymulacji i typu rozrusznika.
Typy stymulacji.
Do określenia typu stymulacji stosuje się zunifikowany, międzynarodowy kod (w wersji podstawowej jest on 3 literowy):
Przykładowe oznaczenia:
Do tych kodów niekiedy w czwartej pozycji dodawana jest literka R ("rate modulation – automatyczne zwiększenie częstości modulacji przy wzroście zapotrzebowania tlenowego" np. wysiłku). Wówczas taki typ stymulatora nosi oznaczenie npAAI-R czy DDD-R.
Literowy kod stymulacji jest rozbudowany do 5 pozycji.
Pozostałe dwie to:
Wybór trybu stymulacji.
Stymulacja przedsionkowa AAI oraz dwujamowa DDD i VDD pozwalają na zachowanie prawidłowej sekwencji skurczu przedsionków i komór i nazywane są stymulacją fizjologiczną. Fizjologiczne tryby stymulacji zapobiegają występowaniu "zespołu stymulatorowego", zmniejszają częstość występowania migotania przedsionków i powikłań zatorowych i poprawiają wskaźniki wydolności mięśnia sercowego, zapewniają więc lepszy komfort życia i przedłużają przeżycie.
Zespół stymulatorowy.
Zespół stymulatorowy to zespół objawów złej tolerancji stymulacji serca, pomimo braku zaburzeń funkcji rozrusznika oraz czynnościowego tła tych dolegliwości, które mogą powodować następujące objawy: zmęczenie, bóle głowy, tętnienie na szyi, kołatanie serca, splątanie, duszność, nietypowy ból w klatce piersiowej, dławicę piersiową, obrzęki kostek, obrzęk płuc, migotanie przedsionków, naczyniopochodne powikłania mózgowe.
Zespół stymulatorowy jest wynikiem wstecznego pobudzania komorowo-przedsionkowego.
Możliwe zakłócenia pracy stymulatora.
W obecnie stosowanych kardiostymulatorach ich tytanowa obudowa w pewnym stopniu chroni układ elektroniczny przed wpływem promieniowania elektromagnetycznego. W życiu codziennym oraz w przypadku kontaktu z urządzeniami medycznymi, chorzy z wszczepionym rozrusznikiem muszą zachować ostrożność:

</doc>
<doc id="1003669" url="https://pl.wikipedia.org/wiki?curid=1003669" title="Wielki Szlem (tenis)">
Wielki Szlem (tenis)

Wielki Szlem – w tenisie odniesienie zwycięstw przez zawodnika, zawodniczkę lub parę (męską, żeńską albo mieszaną) we wszystkich czterech największych turniejach w danej konkurencji, tzn. albo w grze pojedynczej, albo w grze podwójnej, albo w grze mieszanej. Wspomniane cztery turnieje – międzynarodowe mistrzostwa Australii, Francji, Wielkiej Brytanii i Stanów Zjednoczonych – nazywane są "turniejami wielkoszlemowymi".
Wyróżnia się kilka rodzajów tenisowych Wielkich Szlemów:
Klasyczny Wielki Szlem.
W historii tenisa odnotowano jedynie pięciu zdobywców Klasycznego Wielkiego Szlema (inaczej Kalendarzowego Wielkiego Szlema) w grze pojedynczej, którzy uczynili to sześciokrotnie. Trzy z Wielkich Szlemów zostały zdobyte po rozpoczęciu tenisowej ery open (Margaret Smith Court, Steffi Graf i Rod Laver).
Zdobywczynie Klasycznego Wielkiego Szlema w grze pojedynczej
Zdobywcy Klasycznego Wielkiego Szlema w grze pojedynczej
Zdobywczynie Klasycznego Wielkiego Szlema w grze podwójnej
Zdobywcy Klasycznego Wielkiego Szlema w grze podwójnej
Zdobywcy Klasycznego Wielkiego Szlema w grze mieszanej
Niekalendarzowy Wielki Szlem.
Zdobywczynie Niekalendarzowego Wielkiego Szlema
Zdobywczynie Niekalendarzowego Wielkiego Szlema w grze podwójnej
Zdobywcy Niekalendarzowego Wielkiego Szlema
Zdobywcy Niekalendarzowego Wielkiego Szlema w grze podwójnej
Karierowy Wielki Szlem.
Karierowy Wielki Szlem to termin używany, gdy zawodnik w czasie całej swojej kariery wygra wszystkie cztery turnieje Wielkiego Szlema. Dokonało tego 18 zawodników – ośmiu mężczyzn i dziesięć kobiet, lecz tylko pięciu tenisistom (Rod Laver, Andre Agassi, Roger Federer, Rafael Nadal, Novak Đoković) i siedmiu tenisistkom (Margaret Smith Court, Billie Jean King, Chris Evert, Martina Navrátilová, Steffi Graf, Serena Williams, Marija Szarapowa) udało się to zrobić w okresie tzw. "open ery".
Zdobywcy Karierowego Wielkiego Szlema
Zdobywczynie Karierowego Wielkiego Szlema
Złoty Wielki Szlem.
Złoty Wielki Szlem ("Golden Grand Slam") ma miejsce, gdy zawodnik lub zawodniczka wygra wszystkie turnieje wielkoszlemowe w sezonie oraz zdobędzie złoty medal letnich igrzysk olimpijskich. Termin powstał w roku 1988 na określenie wyczynu Niemki Steffi Graf, która zdobyła Klasycznego Wielkiego Szlema i złoty medal igrzysk olimpijskich w Seulu. Graf miała szczęście, ponieważ zdobyła Wielkiego Szlema akurat w roku, w którym tenis powracał na areny igrzysk olimpijskich jako oficjalna dyscyplina. Graf pozostaje jedyną w historii zawodniczką, która zdobyła Złotego Wielkiego Szlema.
Drugim rodzajem Złotego Wielkiego Szlema jest Szlem Karierowy. Ma on miejsce, gdy zawodnik lub zawodniczka wygra cztery turnieje wielkoszlemowe oraz złoty medal igrzysk olimpijskich w trakcie całej kariery zawodowej.
Zdobywczynie Złotego Wielkiego Szlema w grze pojedynczej
Zdobywcy Karierowego Złotego Wielkiego Szlema w grze pojedynczej
Zdobywcy Karierowego Złotego Wielkiego Szlema w grze podwójnej
Mistrzynie wielkoszlemowych turniejów singlowych.
Najwięcej tytułów.
Lista tenisistek, które odniosły co najmniej pięć zwycięstw singlowych w turniejach wielkoszlemowych. Aktywne tenisistki są pogrubione. Stan na 10.09.2022.
Najwięcej tytułów w erze open.
Lista tenisistek, które odniosły co najmniej dwa zwycięstwa singlowych w turniejach wielkoszlemowych w erze open. Aktywne tenisistki są pogrubione. Stan na 28.01.2023.

</doc>
<doc id="1003670" url="https://pl.wikipedia.org/wiki?curid=1003670" title="Parafia Trójcy Świętej w Jedlinie-Zdroju">
Parafia Trójcy Świętej w Jedlinie-Zdroju

 
Parafia Trójcy Świętej w Jedlinie-Zdroju znajduje się w dekanacie głuszyckim w diecezji świdnickiej.
Była erygowana w 1905 r. Jej proboszczem jest ks. prałat Ryszard Uryga. Z parafii tej pochodzi biskup ordynariusz zielonogórski Stefan Regmunt.
Grupy parafialne.
Schola Parafialna - "Apokaliptis", Liturgiczna Służba Ołtarza, Eucharystyczny Ruch Młodych

</doc>
<doc id="1003672" url="https://pl.wikipedia.org/wiki?curid=1003672" title="Nagykutas">
Nagykutas

Nagykutas – wieś i jednocześnie gmina na Węgrzech w komitacie Zala, w powiecie Zalaegerszeg na południowym zachodzie kraju.
Położenie i geografia.
Miejscowość leży w północnej części komitatu, przy granicy z komitatem Vas, 8 km na północny zachód od Zalaegerszegu. Główną ulicą przebiega droga nr 7404 z Zalaegerszegu do Andrásfa, leżącego w południowej części komitatu Vas. W szczytowej części łańcucha wzgórz rozciągającego się na południe od wsi w XVIII i XIX wieku wybudowano ciąg piwnic winnych z bali, krytych spadzistymi dachami. Tu znajdują się największe sady jabłoniowe w komitacie Zala. 
W centrum wsi wybudowano w latach 40. XVIII wieku kościół, który został odnowiony w 2002 r. Oprócz tego w 1992 r. powstał tu dom gminny. Na zachód od wsi, wśród winnic, rośnie prawie 800-letni kasztan jadalny.
Wieś Nagykutas pojawia się w opowiadaniu „Pola trzcin” Andrzeja Pilipiuka, pochodzącym z serii o Kubie Wędrowyczu.
Historia.
Miejscowość pochodząca z epoki Arpadów. Jej nazwa została po raz pierwszy wymieniona w 1211 r. w patencie pod nazwą "Kuthus".
W 1408 r. jest wymieniana pod nazwą Nagykuthus, a w 1513 r. występuje w patentach jako Naghkwthus. 
Nazwa wsi została po raz pierwszy wymieniona w czasach króla Andrzeja II w patencie z 1211 r. gdy Fábián i Vince otrzymali od króla ziemię zamkową zwaną Gébárt, która od zachodu i północy graniczyła z ich rodzinną posiadłością zwaną Kutas. 
W 1364 r. członkowie rodziny Kutasi nazywali swoję włości jako Kutas, a w już w latach 1402–1408, jako własność wdowy po Mikcsu, były nazywane Nagykutas. W 1394 r. są wzmiankowane dwa Kutasy – Nagykutas i Kiskutas, jeden jako własność syna Jánosa Kutasiego, Miklósa, a drugi syna drugiego Jánosa, László.
W XV i XVI w. właścicielami były kolejno rodziny Kutasi, Terjék, potomkowie bana Mikcsa z rodu Ákos, rodzina Ördögh z Peleske i Gersei Pető. 
Podczas tureckiej okupacji wieś wielokrotnie padała ofiarą napadów łupieżczych, podobnie jak sąsiednie miejscowości.
W 1655 r. miejscowość została dotknięta epidemią dżumy. 
W 1659 r. została wymieniona wśród dóbr zamku Peleske, jako całkowicie opuszczona i nie dająca żadnych dochodów, a każdy kto chciał, mógł swobodnie wykorzystywać jej teren pod uprawę.
W 1690 r. posiadłość Nádasdy, którą György Széchenyi zakupił od skarbu królewskiego, zaoferowała trzy lata wolności od pańszczyzny i zwolnienie podatkowe każdemu, kto się osiedli w Kutasu. 
W czasie spisu z 1720 r. stwierdzono, że we wsi mieszkało 9 chłopów pańszczyźnianych i 2 chałupników. W 1728 r. w majątku hrabiego Zsigmonda Széchenyiego, który poprzez karczowanie powiększył powierzchnię ziemi uprawnej, zamieszkiwało 9 rodzin chłopskich i 20 chałupniczych. Do 1728 r. w osadzie znajdowały się już 23 holdy gruntów ornych. 
Hrabia Zsigmond Széchenyi, właściciel wsi, na 12 lat zwolnił z odrabiania pańszczyzny chłopów, którzy w ciągu 3 lat wykarczowali las i na jego terenie rozpoczęli uprawę.

</doc>
<doc id="1003674" url="https://pl.wikipedia.org/wiki?curid=1003674" title="Parafia św. Michała Archanioła w Mieroszowie">
Parafia św. Michała Archanioła w Mieroszowie

Parafia św. Michała Archanioła w Mieroszowie znajduje się w dekanacie głuszyckim w diecezji świdnickiej. Była erygowana w XV w. Proboszczem jest ks. Stanisław Piskorz.
Historia i wygląd.
Pierwotnie wzniesiony w 1356 r. w miejscu dawnego zameczku myśliwskiego, zniszczony został w 1427 podczas najazdu husytów. Odbudowano go dopiero w I połowie XV w. Kolejne stulecia przemijały pod znakiem remontów. Najpierw w 1601 r. był przebudowany, następnie w latach 1714–1717, w XIX wieku wielokrotnie odrestaurowany, poważny remont miał miejsce w 1835 i w 1958 (proj. A. Orzechowski).
Obecnie jest to budowla jednonawowa z wydzielonym prezbiterium zakończonym wielobocznie i wieżą na osi. Kwadratowa wieża zwieńczona jest dwukondygnacyjną nadbudową z hełmem z początku XVIII w.
Wnętrze kościoła przeplatają się elementy pochodzące z epoki renesansu i baroku, renesansowy ołtarz boczny z ok. 1600, ambona z pocz. XVII w., chrzcielnica z 1647.
W ostatnich latach w kościele odrestaurowano m.in.: ołtarz główny, ołtarze boczne, ambonę, organy, planowane są dalsze remonty.
Zasięg parafii.
Do parafii należą wierni z miejscowości: Mieroszów, Kochanów, Dobromyśl, Łączna, Golińsk, Różana i Nowe Siodło.

</doc>
<doc id="1003677" url="https://pl.wikipedia.org/wiki?curid=1003677" title="Karol IV Andegaweński">
Karol IV Andegaweński

Karol IV Andegaweński, Karol Walezjusz, Karol z Maine (ur. 1436, zm. 11 grudnia 1481 w Marsylii) – syn Karola Walezjusza, hrabiego Maine (młodszego syna księcia Andegawenii Ludwika II), i Cobelli Ruffo, córki Carlo Ruffo, hrabiego Montalto i Corigliano. Książę Andegawenii od 1480, hrabia Maine od 1472 (jako Karol V).
Po śmierci swojego ojca w 1472 r. został hrabią Maine, Guise, Mortain i Gien. W 1480 r. zmarł jego stryj, Rene Andegaweński, po którym Karol odziedziczył księstwo Andegawenii i hrabstwo Prowansji i Forcalquier. Karol używał również tytułu księcia Kalabrii dla podkreślenia swoich pretensji do tronu Neapolu, które odziedziczył po stryju.
21 stycznia 1474 r. poślubił Joannę (1458 - 25 stycznia 1480), córkę Fryderyka II lotaryńskiego, księcia Vaudemont, i Jolanty, księżnej Bar, córki Rene Andegaweńskiego. Karol i Joanna nie mieli dzieci.
Po bezpotomnej śmierci Karola w 1481 r. wszystkie jego ziemie odziedziczył król Francji Ludwik XI Walezjusz. Królowie Francji przejęli również pretensje Andegawenów do tronu Neapolu i Sycylii, które podniósł syn Ludwika, Karol VIII Walezjusz, udając się w 1494 r. na wyprawę do Italii.

</doc>
<doc id="1003679" url="https://pl.wikipedia.org/wiki?curid=1003679" title="Struthio asiaticus">
Struthio asiaticus

Struthio asiaticus – gatunek wymarłego ptaka z rodziny strusi (Struthionidae).
Wysokością nie przekraczał dzisiejszego strusia ("Struthio camelus"), ale był masywny. Znany z plioceńskich stanowisk, holotyp pochodził z Siwalik w północnych Indiach. Szczątki przedstawicieli tego gatunku znajdowano również m.in. w Maroku, gdzie na stanowisku Ahl al Oughlam odnaleziono zarówno kości "S. asiaticus", jak i resztki skorupki jaj, co rzadko się zdarza. Były grubsze niż u dzisiejszego strusia czerwonoskórego, a porowatością przypominały bardziej strusia szaroskórego ("Struthio molybdophanes").
Struś azjatycki być może był pierwowzorem dla legendarnego chińskiego feniksa ("Fenghuang").

</doc>
