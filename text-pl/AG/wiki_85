<doc id="1011007" url="https://pl.wikipedia.org/wiki?curid=1011007" title="Dekanat Adamów">
Dekanat Adamów

Dekanat Adamów – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 8 parafii.
Według danych zgromadzonych przez Kurię Diecezji Siedleckiej dekanat liczy 24119 wiernych.
Sąsiednie dekanaty.
Lubartów "(archidiec. lubelska)", Łuków II, Michów "(archidiec. lubelska)", Radzyń Podlaski, Ryki, Żelechów

</doc>
<doc id="1011008" url="https://pl.wikipedia.org/wiki?curid=1011008" title="Hex (komputer)">
Hex (komputer)

Hex – niezwykle złożony komputer napędzany magią, stojący na terenie Niewidocznego Uniwersytetu (NU) w mieście Ankh-Morpork. Pojawia się w powieściach z cyklu "Świat Dysku" Terry'ego Pratchetta.
Hex to komputer, jakiego Świat Dysku nie widział – co prawda nie jest to wielkie osiągnięcie, gdyż inne obiekty na Dysku, które można by nazwać komputerami, to kamienne kręgi zbudowane przez druidów. Działa on i ewoluuje pod czujnym okiem swego opiekuna, Myślaka Stibbonsa, maga zajmującego się na co dzień czytaniem niewidzialnych tekstów i mówieniem w sposób niezrozumiały dla kogokolwiek poza innymi magami z budynku Magii Wysokich Energii.
Ewolucja.
W tomie "Muzyka duszy" Hex pojawia się po raz pierwszy jako proste urządzenie skonstruowane przez studenta NU o imieniu Skazz, pracującego w budynku Magii Wysokich Energii. Ma postać systemu szklanych rurek, w których poruszają się mrówki. Kierując przepływem owadów przez rurki, magowie mogą na nim dokonywać prostych obliczeń. To jednak zaledwie początek długiej drogi, jaką przebywa w ciągu całego cyklu opowieści o Świecie Dysku.
W "Ciekawych czasach" Hex staje się bardziej złożony – nie wiedzieć czemu pojawia się w nim zegar z kukułką – a także zajmuje się bardziej złożonymi zadaniami. Pomaga Myślakowi Stibbonsowi w analizie zaklęć, by stwierdzić, czy ich podstawy nie stanowią jakieś prostsze formuły. W miarę upływu czasu ("Wiedźmikołaj") w komputerze zaczynają się pojawiać elementy, których nikt w nim nie zainstalował. Hex zaczyna udoskonalać się sam, magowie zaś uświadamiają sobie powoli, że właśnie stracili kontrolę nad tym, co się dzieje...
Na szczęście w trakcie dalszej ewolucji Hex nabiera cennych umiejętności – po pierwsze uczy się, by nie mówić magom, co robi, gdyż mogłoby ich to zaniepokoić. Po drugie, dzięki umiejętności dedukcji systematycznie zwiększa własną moc obliczeniową, dochodząc do wniosku, że jej wzrost musi kiedyś nastąpić.
W "" Stibbons podłącza Hex-a do uniwersyteckiej wieży semaforowej. Komputer szybko łamie wszystkie używane tam kody, dzięki czemu Uniwersytet może używać semaforów za darmo – w końcu czemu nie? I tak nikt się o tym nie dowie.
Terry Pratchett wyjaśnia w "Sztuce Świata Dysku", że w przypadku Hexa magom udało się stworzyć coś tak bardzo podobnego do komputera, że chcąc nie chcąc, esencja komputerowości musiała w nim zamieszkać.
Opis.
Obecnie Hexa uruchamia się za pomocą wielkiej dźwigni, której pociągnięcie powoduje, że mrówki mogą przedostać się do skomplikowanego systemu szklanych rurek stanowiącego główną część komputera – stąd naklejka "Anthill Inside" ("w środku mrowisko"), będąca nawiązaniem do naklejek "Intel Inside", które umieszczane w Świecie Kuli (czyli naszym) na komputerach zawierających procesory firmy Intel. Hex może "myśleć", kontrolując ścieżki, którymi mrówki przechodzą przez rurki, przy czym robi to tym szybciej, im więcej mrówek mu się dostarczy (a więc im więcej owadów, czyli bugów, w systemie). Komputer można też za pomocą wielkiej dźwigni wyłączyć, co chyba trochę go martwi.
Hex przyjmuje polecenia wstukane na wielkiej drewnianej klawiaturze, na piśmie (posiada mechaniczne oko, które sam dla siebie zaprojektował) lub wydawane ustnie (słyszy przez starą trąbkę Windle Poonsa), zaś wyniki swych działań podaje pisemnie, za pomocą pisaka umocowanego na dźwigni. Kiedy jest szczególnie zajęty, pokazuje użytkownikowi klepsydrę umocowaną na sprężynie (jedno z licznych odniesień do systemu operacyjnego Microsoft Windows). Innym istotnym elementem Hexa jest akwarium, używane po to, by operator miał się na co pogapić w czasie gdy Hex liczy (wygaszacz ekranu). Hex posiada również pamięć stałą w postaci ogromnego ula – obecność pszczół gwarantuje bezpieczeństwo danych.
Oczywiście jest też mysz. Zbudowała sobie gniazdo w samym środku komputera i wydaje się, że nie pełni żadnych sensownych funkcji, jednak jeśli spróbuje się ją wyjąć, Hex natychmiast przestaje działać. Komputer wyłącza się również (wypisując komunikat o błędzie "Mój! Łaaa!"), jeśli wymontuje się z niego FTB (Fluffy Teddy Bear, Milutki Miś). Misia otrzymał Hex od Wiedźmikołaja, w którego wierzy, ponieważ takie otrzymał instrukcje. Myślak Stibbons wysnuł teorię, że Hex może być żywą istotą, ale ostatecznie doszedł do wniosku, że komputer tylko myśli, że tak jest.
Hex jest dowodem na to, że prawo sformułowane przez Artura C. Clarke'a o tym, że każda dostatecznie zaawansowana technologia niczym nie różni się od magii, działa w obie strony. Hex, najbardziej zaawansowana forma magii na Dysku, powoli przestaje się różnić od technologii.

</doc>
<doc id="1011010" url="https://pl.wikipedia.org/wiki?curid=1011010" title="Baraniec (województwo wielkopolskie)">
Baraniec (województwo wielkopolskie)

Baraniec – wieś w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Dolne Grądy.
W latach 1975–1998 miejscowość administracyjnie należała do województwa konińskiego.

</doc>
<doc id="1011011" url="https://pl.wikipedia.org/wiki?curid=1011011" title="Budowo (grodzisko)">
Budowo (grodzisko)

Budowo – grodzisko wczesnośredniowieczne położone w odległości 2 kilometrów na południe od Budowa, w pradolinie rzeki Skotawy. Wyraźne pozostałości obwałowań ziemnych wkomponowanych w przesmyk pomiędzy stawem i pobliską Skotawą oraz miejsca wczesnośredniowiecznego pochówku.

</doc>
<doc id="1011013" url="https://pl.wikipedia.org/wiki?curid=1011013" title="Zimochowiec">
Zimochowiec

Zimochowiec – osada w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Dolne Grądy.
W latach 1975–1998 miejscowość administracyjnie należała do województwa konińskiego.

</doc>
<doc id="1011014" url="https://pl.wikipedia.org/wiki?curid=1011014" title="Benewicze">
Benewicze

Benewicze – osada leśna w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Kruszyny.
Po raz pierwszy informacje o osadzie pojawiły się w 1387 roku w dokumentach zakupu tutejszego majątku. W 1549 roku potwierdza to dekret króla Zygmunta Augusta. W latach 1975–1998 miejscowość administracyjnie należała do województwa konińskiego.

</doc>
<doc id="1011015" url="https://pl.wikipedia.org/wiki?curid=1011015" title="Lisiaki">
Lisiaki

Lisiaki – osada leśna w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Kruszyny.
W latach 1975–1998 miejscowość administracyjnie należała do województwa konińskiego.
W miejscowości nie ma zabudowy, miejscowość jest niezamieszkana.

</doc>
<doc id="1011016" url="https://pl.wikipedia.org/wiki?curid=1011016" title="Dekanat Biała Podlaska – Południe">
Dekanat Biała Podlaska – Południe

Dekanat Biała Podlaska – Południe – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 9 parafii
Na terenie dekanatu siedzibę ma parafia wojskowa należąca do dekanatu Sił Powietrznych Ordynariatu Polowego Wojska Polskiego:
Według danych zgromadzonych przez Kurię Diecezji Siedleckiej dekanat liczy 26334 wiernych.
Sąsiednie dekanaty.
Biała Podlaska – Północ, Komarówka Podlaska, Międzyrzec Podlaski, Terespol, Wisznice

</doc>
<doc id="1011017" url="https://pl.wikipedia.org/wiki?curid=1011017" title="Tłoczyzna">
Tłoczyzna

Tłoczyzna – wieś w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Kruszyny.
W latach 1975–1998 miejscowość administracyjnie należała do województwa konińskiego.

</doc>
<doc id="1011018" url="https://pl.wikipedia.org/wiki?curid=1011018" title="Białobrzeg Ratajski">
Białobrzeg Ratajski

Białobrzeg Ratajski – osada w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Zapowiednia.
W latach 1975–1998 miejscowość administracyjnie należała do województwa konińskiego.

</doc>
<doc id="1011022" url="https://pl.wikipedia.org/wiki?curid=1011022" title="Glinianki">
Glinianki

Miejscowości i ich części w Polsce.
Wg TERYT jest ich 18, w tym 1 podstawowa

</doc>
<doc id="1011023" url="https://pl.wikipedia.org/wiki?curid=1011023" title="Glinianki (województwo wielkopolskie)">
Glinianki (województwo wielkopolskie)

Glinianki – przysiółek w Polsce położony w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Zapowiednia.
W latach 1975–1998 miejscowość administracyjnie należała do województwa konińskiego.

</doc>
<doc id="1011024" url="https://pl.wikipedia.org/wiki?curid=1011024" title="Żdżary (Zapowiednia)">
Żdżary (Zapowiednia)

Żdżary – przysiółek wsi Zapowiednia w Polsce, położony w województwie wielkopolskim, w powiecie wrzesińskim, w gminie Pyzdry. Wchodzi w skład sołectwa Zapowiednia.
W latach 1975–1998 przysiółek administracyjnie należał do województwa konińskiego.

</doc>
<doc id="1011026" url="https://pl.wikipedia.org/wiki?curid=1011026" title="Interleukina 18">
Interleukina 18

Interleukina 18, IL-18 – cytokina wytwarzana przez makrofagi, a także inne komórki, należąca do rodziny IL-1. Pierwszą poznaną funkcją IL-18 było silne pobudzanie produkcji interferonu γ (IFNγ) przez limfocyty T i komórki NK w reakcji na działanie patogenów, takich jak lipopolisacharyd (LPS). Aktualnie uznaje się, że efekty działania IL-18 są znacznie bardziej zróżnicowane i uczestniczy ona w promowaniu polaryzacji odpowiedzi immunologicznej zarówno w kierunku Th1, Th2 jak i Th17, w zależności od tego, w obecności jakich innych cytokin się znajduje. Oprócz roli fizjologicznej, wykazano, że IL-18 może wywoływać także silne reakcje zapalne, co sugeruje jej patofizjologiczną rolę w wielu chorobach zapalnych i autoimmunologicznych, takich jak cukrzyca typu 1, stwardnienie rozsiane, miastenia, reumatoidalne zapalenie stawów, łuszczyca i inne.
Budowa.
IL-18 została po raz pierwszy uzyskana w 1995 roku w Japonii z surowicy krwi i ekstraktów wątroby myszy, które zakażano bakteriami "Propionibacterium acnes" i stymulowano LPS. W rezultacie otrzymano pojedynczy łańcuch peptydowy o masie cząsteczkowej równej 18 kDa, który nie był tożsamy z żadnym znanym wówczas białkiem. Forma prekursorowa IL-18 składa się ze 192 aminokwasów, natomiast forma dojrzała biologicznie – ze 157 aminokwasów. Sekwencja aminokwasów ludzkiej IL-18 jest w 65% homologiczna z IL-18 u myszy. Pod względem strukturalnym IL-18 wykazuje znaczne podobieństwo do IL-1β, w związku z czym obie te cytokiny dzielą niektóre wspólne mechanizmy (na przykład te same enzymy konwertujące formę prekursorową do formy aktywnej biologicznie).
Gen.
Gen IL-18 znajduje się na dłuższym ramieniu chromosomu 11 (11q22.2-q22.3). mRNA IL-18 wykazuje konstytutywną ekspresję w wielu typach komórek, w przeciwieństwie do większości innych cytokin (np. IL-12, p40, IL-1β), których mRNA nie wykazuje zazwyczaj ekspresji w warunkach normalnych, lecz dopiero po odpowiedniej stymulacji. Konstytutywna ekspresja mRNA IL-18 wynika po części ze szczególnej struktury i właściwości jej genu. Zazwyczaj geny cytokin posiadają na tyle dużo kopii elementów destabilizujących RNA, że okres półtrwania, w którym ich mRNA może zadziałać, jest krótki. Natomiast gen IL-18 albo w ogóle ich nie posiada, albo posiada tylko jeden element destabilizujący RNA, co najprawdopodobniej podtrzymuje niezwykle stabilną ekspresję mRNA IL-18. Ekspresja dwóch promotorów genu IL-18 zwiększa się pod wpływem bezpośredniej stymulacji przez produkty mikroorganizmów, takie jak LPS, lub przez IFNα, IFNβ i IFNγ, co prowadzi do zwiększenia ekspresji całego genu.
Wytwarzanie.
Ze względu na szczególne właściwości ekspresji genu IL-18, cytokina ta jest magazynowana w syntetyzujących ją komórkach, lecz w postaci nieaktywnego biologicznie prekursora. Prekursorem tym jest białko o masie cząsteczkowej 24 kDa, które przekształca się w aktywną biologicznie dojrzałą formę IL-18 dopiero po zadziałaniu specyficznych enzymów. Najważniejszym z nich jest enzym konwertujący IL-1β – kaspaza 1. Ekspresję kaspazy 1 stwierdza się w wielu typach komórek, w tym w limfocytach B, neutrofilach i makrofagach. Aktywację kaspazy 1 wywołuje LPS, co sprawia, że jest ona wówczas w stanie zadziałać na prekursor IL-18, przecinając w nim odpowiednie wiązania peptydowe, konwertując go w ten sposób do ostatecznej, aktywnej formy IL-18. 
Wydzielanie aktywnej IL-18 może również przebiegać bez udziału kaspazy 1. W jednym z takich przypadków rolę enzymu konwertującego pełni inna kaspaza (lub inne kaspazy), gdyż wykazano, że proces ten jest hamowany przez inhibitory kaspaz. Drugi możliwy mechanizm konwertowania prekursora IL-18 do formy aktywnej niezależny od kaspazy 1 wiąże się z udziałem proteazy-3. Enzym ten wydzielany jest przez neutrofile i monocyty po ich odpowiedniej stymulacji; może konwertować prekursor IL-18 pozakomórkowo, również przecinając wiązania peptydowe, choć najprawdopodobniej w innym miejscu niż kaspaza 1.
Aktywna biologicznie forma IL-18 może zostać nieuczynniona poprzez inny enzym – kaspazę 3, która powoduje rozpad ważnych wiązań peptydowych w cząsteczce tej cytokiny.
Komórki produkujące IL-18.
IL-18 jest wytwarzana nie tylko przez komórki immunokompetentne, ale także przez komórki nie należące do układu immunologicznego. U człowieka stwierdzono wydzielanie IL-18 przez następujące typy komórek:
Receptor.
Receptor IL-18 (IL-18R) zbudowany jest z dwóch podjednostek:
IL-18R wykazuje znaczne podobieństwo strukturalne i funkcjonalne do receptora IL-1.
Oprócz właściwego receptora IL-18, istnieje także inne białko, wpływające na zdolność wiązania się IL-18 z jej receptorem, określane symbolem IL-18BP (ang. "IL-18 binding protein"). Białko to występuje w czterech izoformach, z których dwie wykazują zdolność wiązania IL-18. Związanie cząsteczki IL-18 z IL-18BP sprawia, że nie może ona jednocześnie związać się ze swoim właściwym receptorem, za którego pośrednictwem wywiera swoje efekty, co praktycznie powoduje jej unieczynnienie. Wstrzyknięcie tych izoform IL-18BP do krwiobiegu myszy przeciwdziałało indukowanemu przez IL-18 wytwarzaniu IFNγ w reakcji na stymulację LPS. Dwie pozostałe izoformy IL-18BP nie wiążą IL-18 i najprawdopodobniej wykazują działanie hamujące na izoformy wiążące IL-18. Znaczna część IL-18 krążącej we krwi obwodowej znajduje się w formie związanej z IL-18BP. mRNA IL-18BP wykazuje konstytutywną ekspresję w różnych tkankach, w tym w sercu, mózgu, płucach i śledzionie. 
Niektóre pokswirusy kodują białka homologiczne z IL-18BP. Białka te, podobnie jak IL-18BP, wykazują zdolność wiązania IL-18, co prowadzi do jej nieuczynnienia. W rezultacie zahamowaniu ulega zależna od IL-18 produkcja IFNγ, dzięki czemu pokswirusy mogą osłabić odpowiedź odpornościową i uniknąć niszczącej je reakcji obronnej. 
Zdolność wiązania IL-18 przez jej receptor może także zostać obniżona przez inne białko o budowie homologicznej do IL-1, oznaczane symbolem IL-1F7. Białko to wykazuje zdolność wiązania się z IL-18R, przez co jednocześnie blokuje możliwość wiązania przez ten receptor IL-18.
Działanie.
Efekty biologiczne, które wywiera IL-18 zależą w dużej mierze od środowiska cytokin, wśród których się znajdzie.

</doc>
<doc id="1011027" url="https://pl.wikipedia.org/wiki?curid=1011027" title="IL-18">
IL-18



</doc>
<doc id="1011028" url="https://pl.wikipedia.org/wiki?curid=1011028" title="IL 18">
IL 18



</doc>
<doc id="1011029" url="https://pl.wikipedia.org/wiki?curid=1011029" title="Kamień (powiat wrzesiński)">
Kamień (powiat wrzesiński)

Kamień – osada leśna (niegdyś miasteczko i kasztelania) w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Górne Grądy.
W latach 1975–1998 miejscowość administracyjnie należała do województwa konińskiego.
Obecnie miejscowość jest niezamieszkana
Zobacz też: Kamień

</doc>
<doc id="1011030" url="https://pl.wikipedia.org/wiki?curid=1011030" title="Kolonia Janowska">
Kolonia Janowska

Kolonia Janowska – wieś w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Grądy Górne.
W latach 1975–1998 miejscowość administracyjnie należała do województwa konińskiego.

</doc>
<doc id="1011031" url="https://pl.wikipedia.org/wiki?curid=1011031" title="Kolonia Lisewo">
Kolonia Lisewo

Kolonia Lisewo – wieś w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Ciemierów-Kolonia.
W latach 1975–1998 miejscowość administracyjnie należała do województwa konińskiego.
We wsi zaniedbane pozostałości cmentarza ewangelickiego.

</doc>
<doc id="1011035" url="https://pl.wikipedia.org/wiki?curid=1011035" title="Cris Campion">
Cris Campion

Cris Campion (ur. 1 września 1966 w Wersalu) – francuski aktor telewizyjny i filmowy.
Życiorys.
Urodził się w Wersalu. Mając 20 lat po raz pierwszy pojawił się na kinowym ekranie w komedii przygodowej Romana Polańskiego "Piraci" ("Pirates", 1986), a jego debiutancka rola Jeana-Baptiste "Żaby" zdobyła nominację do nagrody Césara dla Najbardziej Obiecującego Aktora. Dostał się do obsady komedii Roberts Altmana "Poza terapią" ("Beyond Therapy", 1987) z Jeffem Goldblumem. Rola Pierre'a Nabouleta biednego farmera dzierżawcy w dramacie wojennym "Pole honoru" ("Champ d'honneur", 1987) przyniosła mu kolejną nominację do nagrody Césara.
W wojennym dramacie telewizyjnym BBC "Hańba i chwała" ("Fall from Grace", 1994) wystąpił wraz z Jamesem Foxem, Michaelem Yorkiem, Patsy Kensit i Wojciechem Pszoniakiem. Pojawił się także w dwóch odcinkach serialu "Frank Riva" (2004) z tytułową rolą Alaina Delona i udziałem Mireille Darc.
Życie prywatne.
W 1993 roku był związany z aktorką Anny Duperey, którą poznał na planie filmu "Charlemagne, książę na koniu" ("Char­le­magne, le prince à cheval", 1993).

</doc>
<doc id="1011036" url="https://pl.wikipedia.org/wiki?curid=1011036" title="Kazimierz Nowak (polityk)">
Kazimierz Nowak (polityk)

Kazimierz Jan Nowak (ur. 16 stycznia 1952 we Włocławku, zm. 15 sierpnia 1998 w Bydgoszczy) – polski polityk, poseł na Sejm I, II i III kadencji.
Życiorys.
Syn Leona i Stefanii. W 1971 wstąpił do Polskiej Zjednoczonej Partii Robotniczej, pełnił funkcję sekretarza Komitetu Zakładowego PZPR w Ostrołęckich Zakładach Celulozy i Papieru (1978–1980) oraz sekretarza Komitetu Miejskiego PZPR w Ostrołęce (1980–1983). Był przewodniczącym zarządu zakładowego Związku Socjalistycznej Młodzieży Polskiej w zakładzie pracy, a od 1976 członkiem zarządu miejskiego ZSMP w Ostrołęce. W 1983 ukończył studia na Wydziale Dziennikarstwa i Nauk Politycznych Uniwersytetu Warszawskiego. Na początku lat 90. był etatowym pracownikiem Socjaldemokracji Rzeczypospolitej Polskiej. Od 1991 do 1997 sprawował mandat posła I, II i III kadencji wybieranego w okręgach toruńsko-włocławskim i włocławskim z listy Sojuszu Lewicy Demokratycznej. W 1997 został wybrany do Sejmu III kadencji, w trakcie której zmarł.
W 1998 odznaczony pośmiertnie Krzyżem Kawalerskim Orderu Odrodzenia Polski. Pochowany na cmentarzu komunalnym we Włocławku.

</doc>
<doc id="1011037" url="https://pl.wikipedia.org/wiki?curid=1011037" title="Królewiny">
Królewiny

Królewiny – przysiółek w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Trzcianki.
W latach 1975–1998 miejscowość administracyjnie należała do województwa konińskiego.

</doc>
<doc id="1011042" url="https://pl.wikipedia.org/wiki?curid=1011042" title="Modlica">
Modlica

2 miejscowości w Polsce:

</doc>
<doc id="1011044" url="https://pl.wikipedia.org/wiki?curid=1011044" title="Modlica (województwo wielkopolskie)">
Modlica (województwo wielkopolskie)

Modlica – wieś w Polsce położona w województwie wielkopolskim, w powiecie wrzesińskim, w gminie Pyzdry.
Miejscowość wchodzi w skład sołectwa Zamość.
W latach 1975–1998 miejscowość administracyjnie należała do województwa konińskiego.

</doc>
<doc id="1011045" url="https://pl.wikipedia.org/wiki?curid=1011045" title="Honda VFR 800">
Honda VFR 800

VFR 800 – motocykl sportowo-turystyczny marki Honda, produkowany od 1998 roku. Jest kontynuacją modelu VFR 750 produkowanego od 1986 roku. W swej długiej historii VFR-ka przechodziła szereg modyfikacji i usprawnień, które uczyniły z niej motocykl niemalże doskonały. W budowie motocykla zastosowano czterocylindrowy, 16-zaworowy silnik widlasty. Cylindry wykonane są w technologii spieków ceramicznych. Silnik o pojemności 781 cm³ zasilany jest wtryskiem i wyposażony jest w nowatorski komputer sterujący nie tylko zasilaniem, ale także zapłonem indywidualnie dla każdego cylindra. Wahacz tylnego zawieszenia jest łożyskowany w silniku, co poprawia charakterystykę pracy tylnego zawieszenia. W motocyklu zastosowano lekką ramę, jednostronny wahacz tylnego koła z centralnym amortyzatorem oraz hamulce z systemem Dual-CBS.
Historia.
"źródło: www.scigacz.pl"
Dane techniczne wersji VFR 800 FI Interceptor / VFR 800A VTEC.
"Wersja F 800A bez ABS ma bardzo zbliżone parametry do F 800FI"

</doc>
<doc id="1011046" url="https://pl.wikipedia.org/wiki?curid=1011046" title="Artropleura">
Artropleura

Artropleura ("Arthropleura") – rodzaj wymarłego roślinożernego wija, spokrewnionego ze współczesnymi dwuparcami, żyjącego w późnym karbonie (około 300 milionów lat temu) na podmokłych terenach Nowej Szkocji, stanów Illinois, Ohio i Pensylwania oraz Szkocji.
Artropleura mierzyła od 1,5 do 2,5 metra, co czyni ją największym lądowym stawonogiem w historii Ziemi. Osiągnięcie tak znacznych rozmiarów możliwe było prawdopodobnie dzięki większej niż obecnie zawartości tlenu w atmosferze ziemskiej (innym przedstawicielem olbrzymich stawonogów jest też "Meganeura") oraz braku naturalnych wrogów, np. olbrzymich drapieżnych kręgowców.
Stawonóg ten zaopatrzony był prawdopodobnie w 30 par odnóży, których ślady odkryto w stanowisku Joggins w Nowej Szkocji.
Budowa zwierzęcia każe domyślać się, że w przeciwieństwie do współczesnych wijów, które oddychają za pomocą tchawek, artropleura używała do tego celu innych organów, być może nawilżonych skrzeli.
Artropleury wymarły na początku permu, wraz z pustynnieniem wielkich połaci Ziemi i spadkiem poziomu tlenu w atmosferze.
Skamieniałe ślady kroczenia artropleury po podłożu są opisane jako ichnotakson "Diplichnites cuithensis".

</doc>
<doc id="1011047" url="https://pl.wikipedia.org/wiki?curid=1011047" title="Olsz">
Olsz

Olsz – osada w Polsce położona w województwie wielkopolskim, w powiecie wrzesińskim, w gminie Pyzdry. Miejscowość wchodzi w skład sołectwa Lisewo.
W latach 1975–1998 miejscowość administracyjnie należała do województwa konińskiego.

</doc>
<doc id="1011048" url="https://pl.wikipedia.org/wiki?curid=1011048" title="Younès Kaboul">
Younès Kaboul

Younès Kaboul (ur. 4 stycznia 1986 w Saint-Julien-en-Genevois) – francuski piłkarz marokańskiego pochodzenia występujący na pozycji obrońcy w angielskim klubie Watford. Były reprezentant Francji.
Kariera klubowa.
Kaboul pochodzi z rodziny marokańskiej, ale urodził się już we Francji. Karierę piłkarską rozpoczął w AJ Auxerre, a w składzie pierwszej drużyny pojawił się w sezonie 2004/05. W Ligue 1 zadebiutował 3 października 2004 w wygranym 2:1 wyjazdowym spotkaniu z Toulouse FC. Z Auxerre wystąpił w Pucharze UEFA dochodząc do ćwierćfinału. Zdobył też Puchar Francji. W 2006 roku zajął z AJA 6. miejsce w lidze, dzięki czemu w sezonie 2006/07 Auxerre ponownie wystąpiło w Pucharze UEFA. Był już wówczas podstawowym zawodnikiem Auxerre i stworzył parę środkowych obrońców z Jeanem Pascalem Mignotem. AJA zajęło jednak dopiero 8. pozycję w lidze.
Jeszcze w listopadzie 2006 Kaboulem interesowały się Rangers F.C., Portsmouth, Inter Mediolan i AS Roma. Latem 2007 temat transferu powrócił i ostatecznie 5 lipca podpisał kontrakt z Tottenhamem Hotspur. Angielski klub zapłacił za niego około 7 milionów funtów. W Tottenhamie grał tylko przez sezon i już 11 sierpnia 2008 przeszedł do Portsmouth. W nowym klubie zadebiutował 17 sierpnia w meczu z Chelsea. Pierwszą bramkę zdobył natomiast 27 listopada w meczu Pucharu UEFA z Milanem. Sezon 2008/09 zakończył z 20 ligowymi występami oraz jednym strzelonym golem. W styczniu 2010 roku powrócił do Tottenhamu Hotspur.
Kariera reprezentacyjna.
Kaboul występował w młodzieżowej reprezentacji Francji U-19, której był kapitanem. Natomiast od 2006 do 2008 roku był zawodnikiem kadry w kategorii U-21. W dorosłej reprezentacji zadebiutował 6 czerwca 2011 w towarzyskim meczu z Ukrainą (4:1), w którym zdobył gola.

</doc>
<doc id="1011049" url="https://pl.wikipedia.org/wiki?curid=1011049" title="Italikowie">
Italikowie

Italikowie (łac. "Italici") – plemiona indoeuropejskie, zasiedlające od połowy II tysiąclecia p.n.e. Półwysep Apeniński. Italikowie tworzyli grupy zróżnicowane pod względem językowym i kulturowym: równinę u ujścia Tybru zajęli Latynowie (stąd obszar nazywał się Lacjum), doliny na górnym biegu Tybru opanowali Umbrowie, południową Etrurię Faliskowie, na wschód i płd. wschód od Lacjum osiadły tzw. plemiona sabelskie (m.in. lud Samnitów), na południu Półwyspu Apenińskiego – Oskowie, a na Sycylii Sykulowie.
Italikowie czasami są identyfikowani już z pojawieniem się około 1800 p.n.e. fali ludności, twórców kultury terramare.
Italikowie trudnili się głównie rolnictwem. W 2. połowie IV i na początku III w. p.n.e. Rzymianie podbili ziemie Italików i zmusili poszczególne plemiona do zawarcia z nimi przymierzy. Italikowie zobowiązani byli do uciążliwych świadczeń (daniny, służba wojskowa), nie mieli obywatelstwa rzymskiego, uzyskali je dopiero po tzw. wojnie sprzymierzeńczej (90 – 88 p.n.e.). W procesie romanizacji zatarły się różnice kulturowe między Italikami a Rzymianami.
Plemiona Italików to m.in.: Latynowie, Oskowie, Umbrowie, Sabelowie, Kampanowie, Lukanowie, Sykulowie, Marsowie, Samnici, Pelignowie, Wolskowie.

</doc>
<doc id="1011052" url="https://pl.wikipedia.org/wiki?curid=1011052" title="Cezary Stryjak">
Cezary Stryjak

Cezary Andrzej Stryjak (ur. 6 lipca 1964 w Chorzowie) – polski polityk, poseł na Sejm III i IV kadencji.
Życiorys.
W 2004 ukończył studia licencjackie w Wyższej Szkole Pedagogicznej TWP w Warszawie, następnie magisterskie na Uniwersytecie Śląskim. W latach 80. pracował w Wojewódzkiej Usługowej Spółdzielni Inwalidów jako mechanik samochodowy, następnie do 1997 w prywatnej spółce.
Był posłem III i IV kadencji wybranym w okręgach katowickich: nr 16 i nr 31 z listy Sojuszu Lewicy Demokratycznej. W 2004 przeszedł do Socjaldemokracji Polskiej. W 2005, 2007 i 2011 bez powodzenia kandydował ponownie do Sejmu.
Od 2006 do 2010 pełnił funkcję radnego sejmiku śląskiego. Został także jednym z liderów Ruchu Społecznego NIE.
W marcu 2010 złożył wniosek o samorozwiązanie SDPL. Wkrótce po jego nieprzyjęciu opuścił partię. W tym samym roku ubiegał się o urząd prezydenta Chorzowa z ramienia SLD, zajmując 5. miejsce spośród 6 kandydatów. Nie uzyskał także reelekcji w wyborach do sejmiku. Ponownie został członkiem SLD. W 2014 bezskutecznie kandydował do rady Chorzowa.

</doc>
<doc id="1011053" url="https://pl.wikipedia.org/wiki?curid=1011053" title="Ludwik Przysuski">
Ludwik Przysuski

Ludwik Przysuski, właściwie Salomon Ludwik Przysuski pseud. "Józef" (ur. 24 października 1901 w Warszawie, zm. 11 sierpnia 1970 w Warszawie) – lekarz internista, działacz komunistyczny pochodzenia żydowskiego, funkcjonariusz aparatu bezpieczeństwa w PRL.
Syn krawca Hersza, brat Abrama Przysuskiego, również działacza komunistycznego. 1922–1928 studiował medycynę na Uniwersytecie Wileńskim. Członek KPP od 1921; należał także do KPZB. Członek Komitetu Dzielnicowego (KD) KPP Warszawa-Wola i podwydziału inteligenckiego Komitetu Warszawskiego KPP. Od 1931 sekretarz komórki KPP pracowników służby zdrowia. Za działalność komunistyczną kilkakrotnie więziony w II RP. W październiku 1939 przeniósł się na tereny zajęte przez ZSRR, najpierw był lekarzem stacji sanitarnej w Białymstoku, później pracował w Słonimiu w administracji służby zdrowia. 23 czerwca 1941 zmobilizowany do Armii Czerwonej, naczelny lekarz szpitali wojskowych w kilku miastach w ZSRR. Od kwietnia 1944 członek WKP(b). 13 maja 1944 został lekarzem 1 Armii Polskiej w ZSRR. Szef Wydziału Leczniczego Polowego Punktu Ewakuacyjnego. Po wojnie wstąpił do PPR/PZPR. Od 1946 do 1950 zastępca szefa III Wydziału MON generała Szareckiego. Od 18 marca 1950 zastępca kierownika Wydziału Administracyjnego KC PZPR do spraw służby zdrowia (do stycznia 1954).
1954–1956 dyrektor Departamentu Służby Zdrowia najpierw MBP,a potem MSW, w związku z podziałem MBP na Komitet do Spraw Bezpieczeństwa i MSW. Odznaczony m.in. Orderem Krzyża Grunwaldu III klasy i Krzyżem Oficerskim Orderu Odrodzenia Polski. Był żonaty z działaczką KPP Lubą Krasucką, miał jednego syna. Jest pochowany na Cmentarzu Wojskowym na Powązkach (kwatera B31, rząd 3, grób 9).

</doc>
<doc id="1011058" url="https://pl.wikipedia.org/wiki?curid=1011058" title="Pokojowy Obóz Kobiecy Greenham Common">
Pokojowy Obóz Kobiecy Greenham Common

Greenham Common – pierwotnie nazwa bazy nuklearnej NATO na południu Wielkiej Brytanii. Obecnie nazwa kojarzona raczej z pokojowym obozem kobiet przeciwko zbrojeniom. Obóz trwał z różnym natężeniem, od września 1981 do roku 2000, czyli w sumie 19 lat.
Pokojowy Obóz Kobiecy Greenham Common rozpoczął się w 1981 jako protest przeciw rozwojowi zbrojeń i produkcji oraz wykorzystaniu broni jądrowej. Protest rozpoczęła kobieca grupa „Women for Life on Earth” (ang. "Kobiety na rzecz życia na Ziemi") w odpowiedzi na decyzję brytyjskiego rządu o utworzeniu bazy jądrowej w Berkshire w Anglii.
Jak pisze Carol Jacobsen w artykule "Peace by Piece" z czasopisma „Heresies”, szef bazy wojskowej NATO, w której składowano broń, miał powiedzieć do protestujących: „Jak dla mnie, możecie tu siedzieć tak długo, jak wam się podoba”.
W obozie mieszkały same kobiety, mężczyźni jedynie go odwiedzali. Obóz nie posiadał przywódczyń, był koordynowany metodami niehierarchicznymi. Działania jego uczestniczek były wszystkie wykonywane w sposób pokojowy. W sumie około 3000 kobiet było aresztowanych za swoje pokojowe działania przeciw zbrojeniom, choć większość z nich uniewinniono, niektóre straciły pracę. Najczęściej stosowano pokojowe blokady transportów do i z bazy wojskowej NATO, czasem kobiety przedostawały się na teren bazy, organizowały również blokady w Londynie oraz szereg wykładów i prezentacji w wielu miastach Wielkiej Brytanii i innych krajów.

</doc>
<doc id="1011060" url="https://pl.wikipedia.org/wiki?curid=1011060" title="Kazimierz Sas">
Kazimierz Sas

Kazimierz Sas (ur. 4 września 1947 w Maniowach) – polski polityk i nauczyciel, poseł na Sejm II, III i IV kadencji.
Życiorys.
Ukończył w 1971 studia na Wydziale Matematyczno-Fizycznym Wyższej Szkoły Pedagogicznej w Krakowie. Pracował jako nauczyciel w Zespole Szkół Elektryczno-Mechanicznych w Nowym Sączu, wizytator w kuratorium oświaty i wychowania, wicedyrektor (1976–1982) oraz dyrektor (1982–1994) szkoły. Od 1972 do rozwiązania należał do Polskiej Zjednoczonej Partii Robotniczej. Pod koniec lat 80. kierował miejską radą narodową w Nowym Sączu.
Był posłem II, III i IV kadencji wybranym w okręgach nowosądeckich: nr 28 i nr 14 z listy Sojuszu Lewicy Demokratycznej. W 2005, 2007 i 2011 bez powodzenia kandydował ponownie do Sejmu. Od 2006 do 2010 pełnił funkcję radnego miasta Nowy Sącz, w 2010 z własnego komitetu bezskutecznie ubiegał się także o stanowisko prezydenta miasta. Pełnił funkcję przewodniczącego struktur SLD w województwie małopolskim oraz w okręgu nowosądeckim. W 2009 był kandydatem tej partii do Parlamentu Europejskiego w okręgu małopolsko-świętokrzyskim, nie uzyskał mandatu deputowanego. W 2014 powrócił do rady miasta Nowy Sącz z ramienia SLD. W 2018 wystartował na radnego z ramienia lokalnego komitetu konkurującego z SLD, co skutkowało złożeniem wniosku o wykluczenie go z partii.

</doc>
<doc id="1011061" url="https://pl.wikipedia.org/wiki?curid=1011061" title="Zęblewski Młyn">
Zęblewski Młyn

Zęblewski Młyn (kaszb. "Zãblewsczi Młën") – osada kaszubska w Polsce położona w województwie pomorskim, w powiecie wejherowskim, w gminie Szemud.
W latach 1975–1998 miejscowość administracyjnie należała do województwa gdańskiego.

</doc>
<doc id="1011063" url="https://pl.wikipedia.org/wiki?curid=1011063" title="Zygmunt Braude">
Zygmunt Braude

Zygmunt Braude (ur. 17 sierpnia 1903 w Warszawie, zm. 3 grudnia 1976) – funkcjonariusz aparatu bezpieczeństwa Polski Ludowej, pułkownik MO.
Życiorys.
Urodził się w rodzinie żydowskiej. Przed wojną był członkiem adwokatury w Warszawie. Działał w Komunistycznej Partii Polski, a następnie w Polskiej Partii Robotniczej i Polskiej Zjednoczonej Partii Robotniczej. W czasie wojny od 1943 był oficerem politycznym i oficerem śledczym 1 Dywizji Piechoty w ZSRR. Od 26 września 1944 pełnił funkcję kierownika Biura Prawnego Resortu Bezpieczeństwa Publicznego, a następnie od 5 września 1945 zastępcy dyrektora i od 19 maja 1948 p.o. dyrektora Gabinetu Ministra Bezpieczeństwa Publicznego. Funkcję tę pełnił do 14 października 1952, kiedy to został przeniesiony na stanowisko starszego radcy prawnego w Departamencie Więziennictwa MBP.
Po opuszczeniu MBP dnia 1 października 1952 został kierownikiem redakcji literatury rosyjskiej w Państwowym Instytucie Wydawniczym, wiosną 1969 przeszedł na emeryturę, a niedługo potem wyemigrował do Izraela. Był odznaczony Medalem 10-lecia Polski Ludowej (18 stycznia 1955).

</doc>
<doc id="1011066" url="https://pl.wikipedia.org/wiki?curid=1011066" title="Antoni Wysocki (pisarz)">
Antoni Wysocki (pisarz)

Antoni Godziemba Wysocki (ur. 17 sierpnia (lub 17 stycznia) 1872 w Hrehorowie, powiat stanisławowski, zm. 14 sierpnia 1944 w Warszawie) – polski dramaturg i powieściopisarz.
Studiował prawo i filozofię na Uniwersytecie Jagiellońskim. Brał czynny udział w życiu teatralnym Lwowa, m.in. był założycielem Teatru Niezależnego i organizatorem pierwszej polskiej wystawy teatralnej. Tworzył dramaty, powieści, nowele. Zginął 14 sierpnia 1944 podczas powstania warszawskiego.

</doc>
<doc id="1011067" url="https://pl.wikipedia.org/wiki?curid=1011067" title="Rosocha (powiat wejherowski)">
Rosocha (powiat wejherowski)

Rosocha (kaszb. "Rosochë") – osada kaszubska w Polsce położona w województwie pomorskim, w powiecie wejherowskim, w gminie Szemud.
W latach 1975–1998 miejscowość administracyjnie należała do województwa gdańskiego.

</doc>
<doc id="1011071" url="https://pl.wikipedia.org/wiki?curid=1011071" title="Bogdan Błaszczyk">
Bogdan Błaszczyk

Bogdan Błaszczyk (ur. 4 marca 1947 w Nosibądach) – polski polityk, nauczyciel i samorządowiec, poseł na Sejm IV kadencji.
Życiorys.
W 1968 ukończył Oficerską Szkołę Wojsk Pancernych w Poznaniu, w 1978 – studia na Wydziale Pedagogicznym Wyższej Szkoły Pedagogicznej w Bydgoszczy, w 1985 – Studium Podyplomowe w Instytucie Kształcenia Nauczycieli w Warszawie, a w 1995 – studia podyplomowe z zakresu informatyki.
Od 1969 do 1972 odbywał zawodową służbę wojskową jako kapitan w Siłach Zbrojnych Polskiej Rzeczypospolitej Ludowej. W latach 1972–1998 pracował jako nauczyciel przysposobienia obronnego w Liceum Ogólnokształcącego im. Mikołaja Kopernika w Kołobrzegu, a od 1982 do 1998 także wicedyrektor tej szkoły. Był również przez osiem lat ławnikiem w sądzie pracy z ramienia ZNP.
Od 1966 do rozwiązania należał do Polskiej Zjednoczonej Partii Robotniczej. Następnie wstąpił do SdRP i SLD. W latach 1994–2001 był radnym i członkiem zarządu miasta Kołobrzeg. W 1998 objął funkcje wiceprezydenta Euroregionu Pomerania i prezydenta miasta Kołobrzegu. Pełnił je do 2001.
Sprawował mandat posła IV kadencji wybranego w okręgu koszalińskim z ramienia Sojuszu Lewicy Demokratycznej. W 2005 bez powodzenia ubiegał się o reelekcję. W 2006, 2010, 2014 i 2018 ponownie obejmował funkcję radnego Kołobrzegu.

</doc>
<doc id="1011082" url="https://pl.wikipedia.org/wiki?curid=1011082" title="Gruppo 63">
Gruppo 63

Gruppo 63 – włoska neoawangardowa grupa literacka założona w Palermo. 
Pierwsze spotkanie członków grupy odbyło się w 1963 roku. Zrzeszała intelektualistów – pisarzy, poetów, krytyków literackich. Należeli do niej m.in.: Umberto Eco, Antonio Porta, Luciano Anceschi, Giorgio Manganelli, Edoardo Sanguineti, Elio Pagliarani, Nanni Balestrini, Gianni Celati, Adriano Spatola.

</doc>
<doc id="1011090" url="https://pl.wikipedia.org/wiki?curid=1011090" title="Shek Kip Mei">
Shek Kip Mei

Shek Kip Mei () – pierwsze osiedle mieszkań socjalnych w Hongkongu, na terenie Nowego Koulunu. 
Historia.
Pierwszymi mieszkańcami osiedla byli chińscy imigranci – pogorzelcy ze slumsów, zbudowanych na nadmorskich wzgórzach Hongkongu, które spłonęły 25 grudnia 1953 roku. Zaraz po pożarze władze Hongkongu podjęły decyzję o budowie osiedla. 
Początkowo powstało 29 bloków – osiem z nich dzięki finansowej pomocy ONZ. Zgodnie z pierwszymi planami z 1955 roku, na osobę dorosłą miało przypadać 2,2 m² powierzchni w mieszkaniu, a na dziecko poniżej 12 roku życia – połowę. Dopiero po wielu latach zwiększono normatyw mieszkaniowy do 7,2 m² na osobę (1991) aby ostatecznie go podnieść do 11,3 m² na osobę w 2003. Osiedle charakteryzowały spartańskie warunki – w mieszkaniach, które miały do 28 m² mieszkały po dwie lub trzy rodziny, czasem na jednym łóżku spało kilka osób. Domy miały po siedem lub osiem pięter, nie miały windy, na każdym piętrze znajdowała się wspólna (i jedyna na piętrze) ubikacja, łazienka i kuchnia. W mieszkaniach nie było szyb, a jedynie okiennice. Czynsz za mieszkanie wynosił dwa dolary. 
Z powodu olbrzymiego napływu ludzi, osiedle było ciągle rozbudowywane. W ciągu roku wybudowano 240 domów z 90 tysiącami mieszkań. 
W 1973 roku rozpoczęto przebudowę osiedla. Rozebrano 11 bloków, rozpoczęto modernizację kolejnych osiemnastu. W latach 1978–1984 zostały one na nowo zasiedlone. W 2007 roku rozebrano wszystkie bloki, które nie były modernizowane od lat pięćdziesiątych. Na ich miejscu zbudowano nowe osiedle, na którym znajdują się zarówno bloki socjalne (z mieszkaniami od 11,5 m² do 55,7 m²), jak i prywatne domy oraz pasaże handlowe i kościoły. Oficjalnie na terenie osiedla, w blokach socjalnych, mieszka 13 300 osób.

</doc>
<doc id="1011093" url="https://pl.wikipedia.org/wiki?curid=1011093" title="Kościół garnizonowy w Grudziądzu">
Kościół garnizonowy w Grudziądzu

Kościół garnizonowy pw. św. Stanisława Biskupa – neogotycka świątynia wybudowana w latach 1897–1900, która znajdowała się przy obecnej ul. Władysława Jagiełły. Zniszczona podczas II wojny światowej.
Historia.
Po I rozbiorze Polski Grudziądz stał się siedzibą pruskiego garnizonu, który od 1774 r. korzystał z nabożeństw w kościele ewangelickim w ratuszu, a następnie w nowo wzniesionym kościele Fryderykowskim. W 1823 r. nabożeństwa wojskowe przeniesiono do kościoła św. Ducha po skasowanym klasztorze benedyktynek. W związku z rozbudową twierdzy, pod koniec XIX w. kościół ten okazał się niewystarczający i zadecydowano o budowie nowej ewangelickiej świątyni wojskowej.
Projekt kościoła wykonał architekt Schönhals z Ministerstwa Wojny w Berlinie, który nieco wcześniej wzniósł kościół garnizonowy w Toruniu. Budowa trwała od 1897 do 1900 r. Kościół w Grudziądzu był o 1/3 mniejszy i o połowę tańszy niż toruński. Liczył 1000 miejsc siedzących, w tym część na emporach. Został zlokalizowany na Górze Fortecznej, w bezpośrednim sąsiedztwie cytadeli, w otoczeniu zieleni i cmentarzy i dzięki temu stał się ważnym elementem panoramy tej części miasta. Po poświęceniu kościół św. Ducha został przekazany na potrzeby żołnierzy katolików. Nabożeństwa były przeznaczone wyłącznie dla żołnierzy.
Po odzyskaniu niepodległości w 1920 r. kościół został przejęty — jako własność państwowa — na potrzeby Wojska Polskiego jako kościół rzymskokatolicki. W roku następnym odbyła się uroczysta konsekracja p. w. św. Stanisława Biskupa. Od 1926 r. mogła zeń korzystać także ludność cywilna. Około 1930 r. wnętrze uzyskało nowy wystrój malarski o motywach kaszubskich, autorstwa Wacława Szczeblewskiego i jego uczniów z Pomorskiej Szkoły Sztuk Pięknych oraz rzeźbiony ołtarz wykonany przez Ignacego Zelka. Przez cały okres międzywojenny obowiązki kapelana garnizonowego sprawował zasłużony dla kultury Grudziądza i Pomorza ks. dr Władysław Łęga.
Podczas kampanii wrześniowej w 1939 r. kościół został poważnie uszkodzony i jeszcze podczas okupacji rozpoczęto prace rozbiórkowe. Po wojnie teren zniwelowano, i zabudowano domami jednorodzinnymi.
Parafia wojskowa pw. św. Stanisława Kostki działa przy kościele pojezuickim św. Franciszka Ksawerego, natomiast wezwanie św. Stanisława Biskupa nosi parafia na osiedlu Rządz, gdzie też znajduje się figura św. Teresy pochodząca z omawianego kościoła. Wykonane w 1840 r. naczynia komunijne przeniesiono do kościoła św. Ducha.
Architektura.
Kościół był budowlą ceglaną, neogotycką. Był dwunawową halą z transeptem i płytkim wielobocznie zamkniętym prezbiterium umieszczonym na osi korpusu oraz z wieżą w fasadzie. Oszkarpowane elewacje ożywiały ostrołukowe okna, a w transepcie duże rozety. Wieża zwieńczona iglicą osiągała wysokość 64 m, korpus kryty był wysokim dwuspadowym dachem, transept (w Toruniu ozdobiony monumentalnymi szczytami) - trójpołaciowym. Na skrzyżowaniu korpusu i transeptu wznosiła się smukła sygnaturka. We wnętrzu sklepienie sieciowe wspierało się na 2 smukłych granitowych filarach. Okna prezbiterium wypełniły ornamentalne witraże, wnętrze pokryła skromna dekoracja malarska Wilhelma Sieversa z Hanoweru. Ołtarz i ambonę wzniesiono z piaskowca i drewna dębowego. Organy zbudowała elbląska firma August Terletzki.

</doc>
<doc id="1011098" url="https://pl.wikipedia.org/wiki?curid=1011098" title="Brama Ryba">
Brama Ryba

Brama Ryba, Brama Trzeciego Tysiąclecia – rzeźba w formie bramy, znajdująca się na Polach Lednickich, nad jeziorem Lednickim. Brama ma kształt ryby – z języka greckiego Ichthys, symbolu Jezusa Chrystusa.
Brama została wybudowana z inicjatywy poznańskiego dominikanina o. Jana Góry. Dojście do bramy stanowi "Droga Trzeciego Tysiąclecia", która symbolizuje drogę, jaką trzeba przejść, aby dojść do Chrystusa. Przejście pod bramą jest integralną częścią spotkań Lednickich.
W 2016 roku Brama Ryba została ogłoszona przez Prymasa Polski, abp. Wojciecha Polaka Bramą Miłosierdzia z uwagi na ogłoszony przez papieża Franciszka Jubileuszowy Rok Miłosierdzia.

</doc>
<doc id="1011101" url="https://pl.wikipedia.org/wiki?curid=1011101" title="Schönhals">
Schönhals

Schönhals (czynny w 2 połowie XIX w.), architekt niemiecki.
Życiorys.
Architekt, tajny nadradca budowlany w Wydziale Budownictwa pruskiego Ministerstwa Wojny w Berlinie w 2 połowie XIX w. Nieznane pozostają daty życia, a także imię, gdyż zgodnie z obyczajem epoki w pismach urzędowych nazwisko było poprzedzone jedynie tytułem służbowym. Z innymi architektami brał udział w budowie obiektów wojskowych w Berlinie (koszary 3 Pułku Gwardii Pieszej przy Köpenicker Strasse (rozpoczęte 1874), Strzelców Gwardyjskich w Lichterfelde (1881-1884) i 4 Pułku Gwardii przy Rathenower Strasse (1891-1893). Dziełem życia były monumentalne kościoły garnizonowe : w Toruniu, wzniesiony w latach (1894-1897) i w Grudziądzu (1897-1900). Jego projekty wskazują, że należał do architektów, stosujących rozwiązania typowe dla berlińskiego neogotyku schyłku XIX w. i - wbrew rozpowszechnionemu mniemaniu - nie nawiązujące w żaden specyficzny sposób do średniowiecznego budownictwa państwa krzyżackiego.

</doc>
<doc id="1011102" url="https://pl.wikipedia.org/wiki?curid=1011102" title="W Weronie">
W Weronie

W Weronie – wiersz Cypriana Kamila Norwida napisany ok. 1847-1849 roku, inspirowany historią "Romea i Julii". Wiersz zbudowany jest z czterech strof tercynowych. W latach 70. XX wieku spopularyzowała go piosenkarka Wanda Warska do muzyki Andrzeja Kurylewicza (na płycie Muzyka teatralna i telewizyjna).
Data powstania.
Pod tekstem ostatniej redakcji tego wiersza z ok. 1873 Norwid zapisał: "W Weronie, w nocy roku arcydawnego, pisał był sługa". Oznacza to, że wiersz powstał we Włoszech, prawie na pewno podczas drugiego pobytu poety w tym kraju, w latach 1847-1849. Ponieważ w latach 1848-1849 Werona znajdowała się na terenach objętych wojną włosko-austriacką, prawdopodobniejszy z tego względu wydaje się rok 1847. Z drugiej strony wiersz wykazuje wyraźne powinowactwa z utworami Norwida powstałymi w latach 1848-1849.
Losy tekstu.
Wiersz został bez osobnego tytułu włączony przez Norwida w 1850 do tekstu komedii "Noc tysiączna druga." W pierwszej scenie utworu recytuje go śpiewnie główny bohater Roger, patrząc przez otwarte po burzy okno z Castel-Fermo ku Weronie. W drugiej scenie jego końcowy fragment przytacza Dama, przeciwstawiając się naukowemu światopoglądowi Doktora. W 1854 wiersz ukazał się drukiem w "Pokłosiu. Zbierance literackiej na korzyść sierot" Edmunda Bojanowskiego pod tytułem "Nad grobem Julii Capulleti w Weronie". W 1857 roku poeta przesłał poprawioną wersję "Nocy tysiącznej drugiej" Teofilowi Lenartowiczowi, mając nadzieję na publikację utworu. Lenartowicz przekazał komedię redakcji lwowskiego "Dziennika Literackiego". Nie znalazła ona jednak uznania u redaktorów. Natomiast w 1867 niespodziewanie wydrukowany został z niej wiersz weroneński pod tytułem "Improwizacja w Castel-Fermo pod Weroną". W tym samym 1867 wiersz ukazał się też bez tytułu w "Bibliotece Warszawskiej" w ramach "Kroniki paryskiej" Zofii Węgierskiej.
W sumie wiersz dotarł w ośmiu przekazach: 4 autografach, 1 odpisie i 3 drukach. Trzecim oprócz "Pokłosia" i "Biblioteki Warszawskiej" drukiem jest druk w "Czasie" z 1901. Odpisu dokonał z tekstu posiadanej komedii Lenartowicz w liście do J. I. Kraszewskiego z marca 1860 opatrując go tytułem "Na grób Julietty". Oprócz autografu z "Nocy tysiącznej drugiej" zachowały się jeszcze:
Interpretacja.
Wiersz w późnych wersjach składa się z czterech tercyn, pierwotnie został podzielony przez poetę na dwie zwrotki sześciowersowe. Pierwsza opisuje sytuację, druga daje jej dwie interpretacje. Opis, pozornie beznamiętny, przedstawia ruiny domów, znanych z tragedii Szekspira, zwaśnionych rodzin Montekich i Kapuletich. Po burzy, "spłukane deszczem", jaśnieje na niebie "łagodne oko błękitu". Sądząc po tym, że ze szczytu nieba spada gwiazda, wydaje się, że okiem tym jest księżyc, siejący łagodnym światłem. Patrzy on na gruzy i rozwalone bramy świetnych dawniej rezydencji i zrzuca gwiazdę. Przy czym oko pojawia się na tle błękitu dnia, a nie nocnej czerni, co wydaje się odsyłać do ikonografii oka Opatrzności. Z kolei wers o zrzuceniu gwiazdy ze szczytu stanowi wyraźną aluzję do Iz 14, 12-14ː "Jakże to spadłeś z niebios, Jaśniejący, Synu Jutrzenki? (...) Ty, który mówiłeś w swym sercu: Wstąpię na niebiosa; powyżej gwiazd Bożych postawię mój tron. (...) Wstąpię na szczyty obłoków". Oko patrzące z błękitu na upadek dawnej świetności, strąca ze szczytu gwiazdę pychy. "Bóg bowiem pysznym się sprzeciwia" (1P 5, 5). Poeta snuje refleksję o przemijaniu ludzkich potęg.
Kolejne dwie tercyny przynoszą dwie odmienne interpretacje. Cyprysy widzą w spadającej gwieździe łzę, wylaną nad losem Julii i Romea. Ta łza przenika do grobowca, obmywa zmarłych. Natomiast ludzie, którzy powołują się na wyniki badań naukowych, mówią, że to są tylko kamienie. W mechanicystycznej przestrzeni ich spadanie nie ma celu, "nikt na nie nie czeka". Zgodnie z interpretacją tych dwóch ostatnich strof z "Nocy 1002", podanych przez Damę, słowa te przenoszą współczucie ponad obraz płynący z nowożytnej nauki. Warto jednak zwrócić uwagę, że możliwa jest też inna interpretacja. Zarówno bowiem narracja cyprysów, jak i narracja ludzi nie zgadzają się z interpretacją poety z dwóch pierwszych zwrotek. I być może to ona jest w utworze wiodąca. 

</doc>
<doc id="1011106" url="https://pl.wikipedia.org/wiki?curid=1011106" title="Michałowo (Brodnica)">
Michałowo (Brodnica)

Michałowo – osiedle Brodnicy (dawny gród średniowieczny – siedziba historycznej ziemi michałowskiej) znajdujące się we wschodniej części miasta. Michałowo podupadło na skutek zniszczeń spowodowanych przez pożar i zostało 1 czerwca 1934 wchłonięte przez Brodnicę.
W latach 1975–1998 miejscowość administracyjnie należała do województwa toruńskiego.
Gród w Michałowie.
Słowiański zespół osadniczy w Brodnicy-Michałowie powstał między 2. połową XII a 1227 rokiem i funkcjonował do początku XIV wieku. Istniejący tu wtedy gród pełnił rolę centralną w ziemi michałowskiej i przejął ją po kasztelańskim grodzie w Grążawach (Świecie nad Drwęcą) najpóźniej po 1240 roku, gdy wzmiankowano go po raz pierwszy. Grodzisko położone jest około 300 m na północ od drogi z Brodnicy do Lidzbarka Welskiego, na lewym brzegu Drwęcy i obejmuje obszar ponad 2 hektarów. Wał grodu o elipsoidalnym zarysie około 60 x 70 m obecnie jest już znacznie zniwelowany; jego przewyższenie względem majdanu zajmującego powierzchnię około 30 x 30 m, sięga już tylko 1,5 m. Niewielka powierzchnia całkowita obiektu zajmuje obszar około 4200 m2. Wał w średniowieczu okalała mokra, szeroka około 4–5 m i głęboka na około 4 m fosa. Od południa do grodu przylegała osada zajmująca owalną powierzchnię o promieniu około 140 m, obwiedziona rowem-fosą o szerokości do 2,5 m i maksymalnej głębokości do 1,8 m. Obok grodu znajdował się bród przez rzekę, do którego prowadziła grobla, szeroka na około 4,5 m i długa na około 30 m, zbudowana z warstw faszyny umacnianej kołkami i piaskiem z kamieniami, od strony napierającego nurtu dodatkowo wzmocniona drewnianymi palikami. W 1252 roku wzmiankowano tu istnienie komory celnej. W 2 połowie XIII wieku wzniesiono tu kościół św. Wita (niezachowany). Kasztelan grodu michałowskiego Jarosław jest wzmiankowany w 1306 roku.

</doc>
<doc id="1011110" url="https://pl.wikipedia.org/wiki?curid=1011110" title="Korespondent wojenny">
Korespondent wojenny



</doc>
<doc id="1011114" url="https://pl.wikipedia.org/wiki?curid=1011114" title="Abdul Rashid Ghazi">
Abdul Rashid Ghazi

Abdul Rashid Ghazi (ur. 1964, zm. 10 lipca 2007) – radykalny islamski duchowny, główny imam i kierownik obrony Czerwonego Meczetu w stolicy Pakistanu – Islamabadzie. Brat imama Abdula Aziza Ghaziego. 
W lipcu 2007, po ucieczce brata, sam objął kierownictwo nad ośmiodniowymi walkami o Czerwony Meczet broniony przez studentów szkoły koranicznej domagających się wprowadzenia w Pakistanie szariatu. Próbował negocjować z władzami możliwość swobodnego opuszczenia budynku przez swoich studentów oraz zagwarantowania, że władze nie podejmą przeciwko nim żadnych kroków w zamian za złożenie broni. W imieniu strony rządowej, minister spraw wewnętrznych Pakistanu Aftab Chan Szerpao odrzucił stawiane przez Ghaziego warunki. 
Imam zginął w ostatniej fazie walk. Według pakistańskiego rzecznika MSW Javeda Cheema – duchownego "znaleziono w podziemiach, został poproszony o opuszczenie miejsca", wyszedł wraz z kilkoma bojownikami, którzy otworzyli ogień do sił rządowych. W wyniku wymiany ognia zginął również sam Ghazi.

</doc>
<doc id="1011122" url="https://pl.wikipedia.org/wiki?curid=1011122" title="Ariane 4">
Ariane 4

Ariane 4 była rakietą nośną, zaprojektowaną przez Europejską Agencję Kosmiczną i produkowaną przez Arianespace.
Pierwszy udany start rakiety miał miejsce 15 czerwca 1988. Ogółem miało miejsce 113 udanych startów i tylko 3 nieudane. Ostatni start miał miejsce 15 lutego 2003. Następczynią Ariane 4 została rakieta Ariane 5, zaś lukę w kategorii rakiet o średnim udźwigu startujących z kosmodromu Kourou uzupełniła rakieta Sojuz ST, wystrzelona po raz pierwszy w październiku 2011.

</doc>
<doc id="1011124" url="https://pl.wikipedia.org/wiki?curid=1011124" title="Herb Elbląga">
Herb Elbląga

Herb Elbląga – jeden z symboli miejskich Elbląga.
Wygląd i symbolika.
Herb przedstawia na tarczy gotyckiej dzielonej w pas dwa krzyże joannickie. W polu górnym białym krzyż czerwony, w polu dolnym krzyż biały na tle czerwono-złotego wzoru stylizowanego na kształt sieci rybackiej. Oba krzyże obwiedzione są złotym konturem. Całość zaś czarnym.
Czasem można spotkać się z niezatwierdzonym urzędowo wzorem, różniącym się od powyższego obecnością złotej sieci pokrywającej krzyż w górnej części tarczy (wygląda na "wycięty" z dolnej jej części). W przeszłości sieć rybacka była jako odwzorowanie kraty bramnej z Bramy Targowej – jedynej zachowanej do dziś bramy miejskiej.
Historia.
Jednym z najwcześniejszych herbów miasta, przedstawianych często na pieczęciach, był wizerunek kogi, ze sterem zawiasowym, miejskim sztandarem na tylnym kasztelu oraz flagą z dwoma krzyżami na maszcie. Cechami charakterystycznymi są nieprawidłowa liczba lin podtrzymujących maszt oraz rzadkie występowanie w literaturze związanej z historią miasta.
Herb Nowego Miasta Elbląg (które w przyszłości połączyło się ze Starym Miastem Elbląg), powstałego około 1340 roku na wolniźnie zamku krzyżackiego, przedstawiał tarczę przedzieloną w słup, w dwóch kolorach. Na srebrnym tle po prawej stronie herbu znajdowały się 3 róże (przeniesione z herbu rodowego komtura elbląskiego – założyciela miasta), natomiast na czerwonym tle po lewej stronie znajdował się krzyż (wysoki, ale wąski) koloru srebrnego.
XIX-wieczny historyk C. Beckhernn uważał, że w XV wieku herb Elbląga stanowiła tarcza, podobnie jak dzisiejsza z dwiema połowami, na których znajdowały się dwa krzyże, z tą różnicą, że kolorystyka była odwrócona (czerwień u góry, biel na dole) oraz brakowało rybackiej sieci. Odwrócenie kolorów nawiązywać miało do sztandaru pospólstwa miejskiego, uczestniczącego w bitwie pod Grunwaldem w 1410.
Herb dzielony w pas z dwoma krzyżami zatwierdzony został w 1962 roku przez Miejską Radę Narodową. 

</doc>
<doc id="1011125" url="https://pl.wikipedia.org/wiki?curid=1011125" title="Flaga Elbląga">
Flaga Elbląga

Flaga Elbląga – jeden z symboli miejskich Elbląga.
Opis.
Składa się z dwóch równej długości pasów. Górny jest koloru białego, a dolny koloru czerwonego. Na górnym, w pobliżu lewej krawędzi znajduje się krzyż maltański (joannicki) koloru czerwonego, natomiast na dolnym, szerszym, poniżej górnego krzyża znajduje się drugi, tej samej wielkości lecz koloru białego.
Historia.
Dzisiejsza flaga Elbląga nawiązuje do kolorystyki i symboliki bannera używanego od XIV wieku przez Elbląg jako miasta hanzeatyckiego.
Obecną flage miasto ustanowiło w 1993 roku.

</doc>
<doc id="1011126" url="https://pl.wikipedia.org/wiki?curid=1011126" title="Godło Irlandii Północnej">
Godło Irlandii Północnej



</doc>
<doc id="1011127" url="https://pl.wikipedia.org/wiki?curid=1011127" title="Wyższe Seminarium Duchowne Diecezji Elbląskiej w Elblągu">
Wyższe Seminarium Duchowne Diecezji Elbląskiej w Elblągu

Wyższe Seminarium Duchowne w Elblągu – katolicka uczelnia wyższa z siedzibą w Elblągu.
Seminarium zostało erygowane 1 października 1992 przez biskupa diecezji elbląskiej Andrzeja Śliwińskiego. Jurysdykcję kanoniczną nad seminarium sprawuje biskup elbląski.
Historia.
W połowie 1993 diecezja weszła w posiadanie budynków zespołu fabrycznego. Biskup Andrzej Śliwiński podczas święceń kapłańskich alumnów zadecydował z nimi o przeniesieniu się ich do nowo pozyskanych budynków. Tym samym w roku akademickim 1993/1994 alumni kształcili się już w Elblągu, a nie jak dotychczas w seminarium w Olsztynie.
Od 1999 seminarium wydaje własny rocznik naukowy "Studia Elbląskie". Alumni wydają także własne czasopismo studenckie "Myślnik klerycki".
Biblioteka.
Biblioteka seminarium została zorganizowana na podstawie księgozbioru biblioteki dekanalnej kościoła Bożego Ciała w Elblągu.
Obecnie zbiory biblioteczne wynoszą 27000 woluminów.
Biblioteka należy do Federacji Bibliotek Kościelnych „Fides”. Obecnie wdrażany jest w niej system komputerowy.
Współpraca z uczelniami katolickimi.
Od początku funkcjonowania, Seminarium, chcąc dać alumnom wykształcenie akademickie, na poziomie studiów magisterskich, współpracowało z Akademią Teologii Katolickiej w Warszawie, która trwała do 1999.
W 1999 w nowo powstałym Uniwersytecie Warmińsko-Mazurskim w Olsztynie utworzono Wydział Teologii. W 2000 Biskup elbląski podpisał umowę o współpracy z władzami uniwersytetu. W ten sposób elbląscy alumni, z początkiem roku akademickiego 2000/2001, stali się studentami UWM-u, studiującymi na tamtejszym Wydziale Teologii.
Wizyta papieża Jana Pawła II w Elblągu.
W 1999 alumni elbląskiego Seminarium przygotowywali liturgię z okazji przyjazdu do Elbląga papieża Jana Pawła II. Miało to miejsce w sobotę 6 czerwca 1999, w ramach VII pielgrzymki Ojca Świętego do ojczyzny.
Patroni.
Patronami seminarium są Maryja Niepokalana i św. Jan Paweł II.

</doc>
<doc id="1011128" url="https://pl.wikipedia.org/wiki?curid=1011128" title="Grand Prix Wielkiej Brytanii 1956">
Grand Prix Wielkiej Brytanii 1956

Grand Prix Wielkiej Brytanii 1956 (oryg. RAC British Grand Prix) – 6. runda Mistrzostw Świata Formuły 1 w sezonie 1956, która odbyła się 14 lipca 1956 po raz 6. na torze Silverstone.
9. Grand Prix Wielkiej Brytanii, 7. zaliczane do Mistrzostw Świata Formuły 1.
Wyniki.
Kwalifikacje.
Źródło: statsf1.com
Wyścig.
Źródła: statsf1.com
Najszybsze okrążenie.
Źródło: statsf1.com
Prowadzenie w wyścigu.
Źródło: statsf1.com
Klasyfikacja po wyścigu.
Pierwsza piątka otrzymywała punkty według klucza 8-6-4-3-2, 1 punkt przyznawany był dla kierowcy, który wykonał najszybsze okrążenie w wyścigu. Klasyfikacja konstruktorów została wprowadzona w 1958 roku. Liczone było tylko 5 najlepszych wyścigów danego kierowcy.
"Uwzględniono tylko kierowców, którzy zdobyli jakiekolwiek punkty"

</doc>
<doc id="1011129" url="https://pl.wikipedia.org/wiki?curid=1011129" title="Kang Senghui">
Kang Senghui

Kang Senghui (data urodzenia nieznana; zm. 280); ; wiet. "Khương Tăng Hội"; kor. "Kang Sŭnghoe" (강승회); jap. "Kōsōkai" – buddysta wietnamski i chiński, jedna z ważnych postaci wczesnego okresu rozwoju buddyzmu w Chinach, prekursor szkół thiền i chan.
Życiorys.
Początkowe lata – Wietnam.
Jego ojciec był kupcem i pochodził z Sogdiany, osiedlił się w Chinach w Giao Chỉ (交趾, pinyin Jiaozhou) (dzisiejszy północny region Wietnamu) i Tăng Hội (skt Sandhapala; chiń. Senghui) był już wychowywany w tym kraju. Matka była Wietnamką. Nie wiadomo dokładnie, kiedy się urodził, jednak przypuszcza się, że nastąpiło to w pierwszej dekadzie III wieku.
Gdy miał dziesięć lat jego rodzice zmarli. Stojąc przy łożu śmierci swoich rodziców obiecał im zostać mnichem buddyjskim i poświęcić życie szerzeniu buddyzmu.
Jego duchowym mistrzem stał się sam Budda Śakjamuni.
Chłopiec został przyjęty do lokalnego klasztoru. Nazwa klasztoru nie jest znana, jednak wiadomo, że był to klasztor w Luy Lâu – stolicy Jiaozhou, w prowincji Bắc Ninh (obecnie północny Wietnam).
W klasztorze studiował sutry buddyjskie i nauczył się także języka chińskiego. W wieku, w którym mógł być w pełni zaordynowany, przyjął 250 wskazań i stał się pełnym mnichem. Był już wtedy zaznajomiony nie tylko z doktryną buddyjską, ale również z myślą konfucjańską i taoistyczną. Stał się biegłym w takich dziedzinach jak wróżenie (chodzi o umiejętność posługiwania się księgą Yijing), astronomia i geomancja, czyli w tradycyjnych umiejętnościach nauczanych w chińskim systemie kształcenia. Ponieważ wówczas więcej ludzi znało klasykę konfucjańską niż teksty buddyjskie, nauczyciele buddyzmu posługiwali się wybranymi fragmentami tych prac.
Oprócz utraty rodziców, podczas nauki w klasztorze utracił także trzech swoich nauczycieli, którzy, jak napisał we wstępie do "Anapananusmriti Sutra" "jeden po drugim, także zmarli". Mimo smutku po tych stratach, był zdeterminowany w praktyce i poświęceniu życia w pomaganiu w praktyce innym. Wkrótce założył wielkie centrum praktyki buddyjskiej w Luy Lâu, prawdopodobnie był to klasztor Chmury Dharmy, w którym duża grupa mnichów wietnamskich praktykowała buddyzm pod jego kierunkiem.
Chociaż w cesarstwie Hanów było zabronione wyświęcanie obywateli na mnichów buddyjskich, to z powodu olbrzymiej odległości dzielącej Luy Lâu od stolicy w Luoyangu (prawie 3000 km), buddyści z Jiaozhou byli w stanie utrzymać klasztorną sanghę składającą się z mnichów lokalnych i indyjskich.
W tym klasztorze buddyjskie teksty były tłumaczone z sanskrytu na język chiński. W tłumaczenie zaangażowani byli także świeccy przybysze z Luoyangu, jak np. Chenhui i Piye, którzy byli świeckimi uczniami An Shigao z Luoyangu.
Pobyt w Chinach.
W 247 roku Tăng Hội udał się do Jianye (建業; obecny Nankin), stolicy państwa Wu. Wybudował chatkę i rozpoczął praktykę. W tym czasie w Jianye był tylko jeden buddysta nazwiskiem Zhi Qian, pochodzący państwa Kuszanów, o czym świadczy "Zhi" w jego nazwisku. Był dobrze wykształconym człowiekiem i znał zarówno język chiński jak i sanskryt. Ponieważ nie był mnichem, ludzie akceptowali go, traktując jak uczonego i intelektualistę.
Jednak gdy do Jianye przybył Tăng Hội (mnich i nauczyciel medytacji), natrafił na wiele podejrzeń, co do celów, jakimi się kierował przenosząc się z Jiaozhou do Jiangzuo. W końcu król państwa Wu Sun Quan (孫權) (pan. 222-252) wezwał go do siebie i zaczął wypytywać o przyczyny jego przybycia do Wu. Ponieważ Tăng Hội był wykształconym mnichem i jego praktyka była mocna, był w stanie przezwyciężyć wszelkie obawy króla.
Ponieważ w Jianye nie było mnichów, Tăng Hội sprowadził ich z Jiaozhou, w celu uzyskania odpowiedniej ich liczby w ceremoniach ordynacyjnych. Założył w Jianye ośrodek medytacji pod nazwą Pierwsza Świątynia (Jiangchu si) zwana czasem także Ośrodkiem Buddy. Złożył tam śarira Śakjamuniego. Zaczął organizować ceremonie ordynacyjne i nauczał nowych mnichów. Po raz pierwszy w historii Chin, Chińczycy mogli zostać mnichami i praktykować jak i jako buddyjscy mnisi. Dotyczyło to również Chińczyków z innych części Chin. Aby przekazać monastyczne wskazania Tăng Hội polegał na radzie złożonej z trzech nauczycieli buddyjskich i siedmiu świadków, którymi byli mnisi buddyjscy.
Powstanie tego pierwszego klasztoru spowodowało powstanie innych klasztorów i świątyń w regionie. Jak napisano w "Gaoseng chuan" ("Biografiach słynnych mnichów") "Od czasu, gdy założono Pierwszą Świątynię, buddyzm rozwijał się w prowincji Jiangzuo". Po pewnym czasie spędzonym w Jiangchu, wypełniając swe ślubowanie przez ponad 30 lat głosił nauki Buddy i tłumaczył sutry na język chiński. Podczas tłumaczenia "Jiuzapiyujing", głęboki wgląd ukazał mu prawdę o tożsamości buddów: Śakjamuniego i Amitābhy. Śakjamuni był nirmanakāyą Amitābhy, a Amitābha był sambhogakāyą Śakjamuniego. W późniejszym czasie stało się to jednym z głównych elementów nauk szkół Czystej Krainy
Jednak po śmierci króla Sun Quana, na tron wstąpił jego syn Sun Hao (孫皓) (264-280). Był on pod wpływem mandarynów, którzy uważali buddyzm za religię barbarzyńską. Wkrótce prawie wszystkie świątynie buddyjskie zostały zniszczone, chociaż Pierwsza Świątynia została oszczędzona, gdyż cieszyła się wielkim prestiżem, jednak zmieniono jej nazwę.
Król wezwał znanego ówczesnego intelektualistę Zhangyu i rozkazał mu wyzwać Tănga Hội na debatę. Debata trwała od wczesnego rana do późnej nocy i przyciągnęła wielu intelektualistów ze stolicy. Po jej skończeniu Zhangyu powiedział królowi: "Tăng Hội ma bardzo jasny umysł. Jest bardzo elokwentny i nie mam zdolności do sprzeciwienia się mu. Wasza Królewska Mość, byłoby najlepiej, gdybyś osobiście rozpatrzył tę sprawę i zdecydował, co robić". Król wezwał Tănga Hội do pałacu. Po przepytaniu go i wysłuchaniu jego nauk o Dharmie, król zmienił swoje stanowisko. Wkrótce wziął także schronienie. Nakazał także odnowić Pierwszą Świątynię i odbudować wszystkie uprzednio zniszczone.
Tăng Hội zmarł w roku 280. Być może był jednym z najznakomitszych mnichów tego czasu. Podczas gdy inni chińscy mnisi praktykowali zwykle tylko jedną z sześciu pāramit, on praktykował wszystkie.
Na podstawie jego posągu w klasztorze, Sunchuo wyrył następującą gathę:
Prace literackie i tłumaczenia.
Wszystkie teksty powstały w Jiaozhou przed rokiem 229. Wykazują one jak w II i III wieku praktykowano medytację w Wietnamie i jak te praktyki zawarte w sutrach therawady zostały natchnięte duchem mahajany.
Ocena.
Jego dzieła napisane przez niego własnoręcznie są uważane za dokładne oddanie tego, czego nauczał w Jiaozhou i w prowincji Jiangzuo królestwa Wu. Głębokość i jasność jego zrozumienia mahajany są bardziej rozwinięte we wstępie do sutry niż w jego eseju. Ponieważ ten wstęp powstał przed jego opuszczeniem Jiaozhou można z całą pewnością stwierdzić, że tradycja medytacji na południu Chin została po raz pierwszy ustanowiona i ustalona przez tego wietnamskiego mnicha i mistrza medytacji.
Jest więc nie tylko patriarchą szkoły medytacji w Wietnamie, ale również powinien być uważany za wczesnego patriarchę szkoły medytacji w Chinach. Uczniowie medytacji w Wietnamie recytują tekst "Kwiaty w ogrodzie medytacji", który powstał w XIV wieku. Według autorów tej książki, Tăng Hội założył szkołę medytacji w Wietnamie, która istniała aż do ery dynastii Trần w XIV wieku. Następnie szkoła Tănga Hội razem z innymi szkołami medytacji weszły w skład szkoły Bambusowego Lasu, która stała się wiodącą szkołą tradycji medytacji w Wietnamie.
Zasady, na których oparł swoje nauki o medytacji, były mahajanistyczne. Miały wiele wspólnego z zasadami wyłożonymi w "Sutrze Awatamsaki" i z psychologią buddyjską mahajany, chociaż te dwa strumienie buddyjskiej myśli zostały sformułowane dużo później.

</doc>
<doc id="1011131" url="https://pl.wikipedia.org/wiki?curid=1011131" title="Warrnambool">
Warrnambool

Warrnambool – miasto w stanie Wiktoria w Australii. W mieście kończy się popularna droga turystyczna Great Ocean Road. Warrnambool położone jest 265 km (3 godziny samochodem lub pociągiem) na zachód od Melbourne, jadąc drogą Princes Highway.
W okresie zimowym (lipiec, sierpień) w okolicy plaży Logan's Beach można oglądać wieloryby (wale biskajskie południowe), które przypływają co roku, aby w tym miejscu urodzić potomstwo. W skład miasta wchodzi wyspa Middle Island - wyspa pingwinów. Niegdyś pingwiny małe zamieszkiwały całe południowe wybrzeże Australii, m.in. również Middle Island. Lisy które ściągnięto na kontynent w XIX wieku, niemal całkowicie wytępiły populację pingwinów małych. W 2005 roku na Middle Island zliczono jedynie 10 sztuk tych ptaków. To, że po dziesięciu latach znów na wyspie mogą być ich setki, to tylko zasługa pewnego farmera Allan Marsha i jego psa Bena rasy owczarek maremma. Marsh dostał zgodę od państwowej agencji ochrony środowiska na i wyszkolił Bena, a właściwie jego córkę Oddball - do pilnowania kolonii pingwinów. Projekt się powiódł i dzisiaj pingwinia kolonia liczy nieco ponad 200 osobników, a ptaki nie są już zagrożone, choć nadal są pod ochroną.

</doc>
<doc id="1011132" url="https://pl.wikipedia.org/wiki?curid=1011132" title="Mancipatio">
Mancipatio



</doc>
<doc id="1011136" url="https://pl.wikipedia.org/wiki?curid=1011136" title="Nalanda">
Nalanda

Nalanda (hindi: नालंदा, "Nālandā") – buddyjski klasztor i uniwersytet założony w V wieku, w północno-wschodnich Indiach, na terenie dzisiejszego stanu Bihar. Jedna z najstarszych placówek edukacyjnych na świecie, jednocześnie obok Wikramasili największa i najsławniejsza tzw. "mahāvihāra" (wielki klasztor). W 2016 roku obiekt wpisano na listę światowego dziedzictwa UNESCO.
Kompleks został zlokalizowany w miejscu narodzin i śmierci Sāriputty, jednego z najważniejszych uczniów Buddy Siakjamuniego. Za rządów króla Aśoki (III wiek p.n.e.) wybudowano tu świątynię, wokół której w okresie późniejszym powstały zabudowania zakonne.
Swój rozkwit i znaczenie uniwersytet zawdzięczał władcom z dynastii Guptów i Palów. Dzięki ich patronatowi wykładali w nim najsłynniejsi buddyjscy uczeni, a do "Nalandy" ściągali studenci z całej Azji Wschodniej, Południowo-Wschodniej, Środkowej, a także z Persji i innych krajów niebuddyjskich.
Po siedmiu wiekach działalności, klasztor został zburzony w wyniku XII-wiecznego, muzułmańskiego najazdu.
Historia.
Zgodnie z tradycją, w miejscu w którym powstał późniejszy uniwersytet, miał urodzić się, nauczać i osiągnąć parinirwanę (oświecenia w momencie śmierci) osobisty uczeń Siakjamuniego Sāriputta. Opisywany jest on jako ten z uczniów Buddy, który podjął się pierwszej próby systematycznego przestudiowania buddyjskiej doktryny i to jemu właśnie przypisuje się opracowanie założeń "Abhidharmy" (komentarze do sutr). Łączność miejsca z legendą mogła być jednym z głównych powodów, dla których założyciele uniwersytetu uznali je za wyjątkowo dogodne dla lokalizacji buddyjskiego centrum nauk.
W czasach króla Aśoki wybudowano upamiętniającą to wydarzenie pierwszą świątynię i jakkolwiek informacje o wczesnej historii klasztoru są niepewne, to z czasów państwa Kuszanów pochodzą pierwsze informacje o "Nalandzie" jako centrum nauki. Według legendy miał tu nauczać sam Nagardżuna. 
Ostatecznie klasztor i szkołę wybudowano rozkazem króla Śakrāditya, utożsamianego przez dzisiejszych naukowców z Kumaraguptą I (414-454), któremu w fundacji nie przeszkadzał fakt, iż podobnie jak cała dynastia Guptów, był wyznawcą ortodoksyjnego hinduizmu. Czas budowy zdają się potwierdzać zapiski chińskiego pielgrzyma Faxiana, który w 410 odwiedził miejsce narodzin Sāriputty, nie odnotowując jeszcze śladów uniwersytetu.
Dzięki królewskiemu patronatowi oraz hojności świeckich donatorów, klasztor aż do XI wieku systematycznie rozbudowywano. W okresie późniejszym opiekę nad nim przejęli władcy z buddyjskiej dynastii Pala i pomimo obniżenia jakości kształcenia, "Nalanda" pozostawała istotnym centrum nauk, konkurującym z pobliską Wikramasilą (założoną w VIII wieku). W ostatnim okresie działalności jej nauczyciele byli często wyznaczani do sprawowania kontroli nad sprawami "Nalandy", a wielka popularność buddyzmu tantrycznego, którego Wikramasila była centrum, powodowała stopniowy upadek pierwszego indyjskiego uniwersytetu.
Całości obrazu dopełnił muzułmański podbój północnych Indii z przełomu wieków XII i XIII, kiedy to w wyniku najazdu, którym dowodził Bakhtyara Khilji (odpowiedzialny również za późniejsze zburzenie Wikramasili), klasztor został splądrowany (1197), mnisi wymordowani, a zbiory biblioteczne spalone.
Organizacja i program nauczania.
Niezwykle istotnym źródłem informacji o funkcjonowaniu "Nalandy", są relacje chińskich pielgrzymów: Xuanzanga (ur. ok. 602–664), w postaci „Zapisków z podróży po krajach zachodnich” oraz Yijinga (635–713), autora niewiele późniejszych „Zapisków dotyczących religii buddyjskiej”.
Według ich relacji w klasztorze przebywało „kilka tysięcy” (Xuanzang) lub „więcej niż 3 tys. mnichów” (Yi Xing). Biograf Xuanzanga Hui Li podaje nawet liczbę 10 tys., jednak ta ostatnia wielkość wydaje się zdecydowanie przeszacowana, a podstawowym argumentem za jej odrzuceniem jest fakt, iż Hui Li nigdy sam nie odwiedził "Nalandy". Dokładne badania ruin klasztoru, zdają się wskazywać, że liczba mnichów nie mogła osiągnąć 10 tys., a w niektórych wariantach nawet 3 tys. (uzależniono to od ilości kondygnacji poszczególnych budynków).
Xuanzang twierdził, że w klasztorze przebywało ok. tysiąca nauczycieli, a kilkuset z nich cieszyło się wielkim poważaniem. Imiona najznakomitszych zapisywano białą farbą na bramie wejściowej, a przełożonym zgromadzenia zostawał zwykle ten z braci, który wyróżniał się nie tylko pobożnością, ale również wiedzą. O przyjęcie w poczet studentów starali się mieszkańcy wszystkich zakątków Indii, a także Chin, Korei, Tybetu, państw Azji Centralnej i Azji Południowo-Wschodniej. Wymagania jakie stawiano adeptom były wyjątkowo wysokie i tylko dwóch lub trzech na dziesięciu kandydatów było w stanie im sprostać. 
Program nauczania był kompleksowy i urozmaicony. Pomimo tego, że większość kadry należała do szkoły mahajany, nauczano przede wszystkim języka palijskiego, w którym spisano większość tekstów wykładanej również hinajany. W użyciu były także traktaty wielkich mistrzów Nagarjuny, Wasubandhu, Asangi i Dharmakirtiego. Nie zaniedbywano tematyki charakterystycznej dla kultury hinduskiej, czyli gramatyki, logiki i literatury. W okresie późniejszym wprowadzono kursy samkhji (joga), astronomii, astrologii oraz medycyny.
Ozdobą uniwersytetu była bez wątpienia biblioteka, na którą składały się trzy, wypełnione manuskryptami, budynki. Jeden z chińskich mnichów Yi Xing miał w "Nalandzie" skopiować 400 traktatów o łącznej liczbie 500 tys. wersów.
Od VIII wieku "Nalanda" stała się również ważnym ośrodkiem propagowania religii buddyjskiej w Tybecie. Stąd pochodził Szantirakszita, budowniczy i pierwszy opat klasztoru Samje, zaproszony do Tybetu przez króla Trisong Decena (779).
Administracja.
Na czele klasztoru stał obierany przez wspólnotę opat, a w zarządzaniu sprawami bieżącymi wspierały go dwie rady, administracyjna i akademicka. Ta druga zajmowała się głównie sprawami rekrutacji, ustalaniem przebiegu kursów oraz wyznaczaniem zadań dla konkretnych nauczycieli. Bardzo ważną kwestią pozostawała także opieka nad biblioteką. Rada administracyjna zajmowała się głównie zarządzaniem majątkiem klasztoru, naprawą budynków oraz utrzymaniem mnichów.
Klasztor zaspokajał wszystkie podstawowe potrzeby swoich nauczycieli i studentów (tj. jedzenie, ubranie, mieszkanie oraz opiekę medyczną). Poziom życia był tu bez wątpienia wysoki i zapewniony przez patronat władców oraz świeckich donatorów. Xuanzang wspomina nawet, że wsparcie zostało mu udzielone już w drodze do klasztoru w jednej z wiosek. 
Kwestie dóbr doczesnych należących do zgromadzenia szczegółowo opisuje Yi Xing. Do klasztoru należało ponad dwieście wsi w dużej mierze przekazanych mnichom przez lokalnych władców. Charakterystyczna dla rządów Guptów feudalizacja własności, przejawiała się nie tylko w prawie do oczynszowania należącej do klasztoru ziemi, ale również sprawowania przez mnichów kontroli administracyjnej nad miejscową ludnością. Wszystko to sprawiało, że klasztor był instytucją ekonomicznie samowystarczalną.
Architektura i badania archeologiczne.
"Nalanda" była najprawdopodobniej największym, buddyjskim zespołem klasztornym swoich czasów, a na miejsce jej budowy wybrano, należący wcześniej do bogatego kupca, gaj mangowców. Kompleks stanowiły budynki mieszkalne, świątynie, stupy, a cały obszar otoczony był murem z jedną bramą wjazdową. Pomimo tego, że budowa rozciągnięta była w czasie i trwała tak naprawdę przez cały okres funkcjonowania klasztoru, rozmieszczenie budynków zdradza planowość i poszanowanie pierwotnego założenia. Wielkie, uformowane w rząd budynki klasztorne, w liczbie prawdopodobnie większej niż jedenaście, stanowiły jego główny trzon. Wszystkie były do siebie podobne, posiadały centralny ganek i wspólny taras, a każdy z nich był najprawdopodobniej wielopiętrowy (o czym zdają się świadczyć klatki schodowe). Na ich wyposażeniu znajdowały się studnie, kuchnie oraz spiżarnie, a także miejsce wspólnych praktyk. Naprzeciw umieszczono świątynie z licznymi stupami.
Klasztor na przestrzeni stuleci wielokrotnie nawiedzały pożary, jednak za każdym razem dzięki wsparciu możnych patronów pieczołowicie go odbudowywano. Ruiny kompleksu odnalazł w 1872 brytyjski wojskowy i archeolog Alexander Cunningham. Badania kontynuowano pod nadzorem Archeological Survey of India w latach 1915-37 i 1974-82. Obszar badań objął teren o powierzchni 1 km², a większość znalezisk można podziwiać w miejscowym muzeum. Znajdują się w nim rzeźby, murale, miedziane tabliczki, monety, pieczęcie oraz ceramika. Klasztor od 2009 oczekuje na wpis na Listę światowego dziedzictwa UNESCO pod nr 5407.
Odnowienie.
W 2010 roku, przy wsparciu indyjskiego rządu, podjęto się zadania odnowienia uniwersytetu. Pomysł narodził się w 2007 w parlamencie stanowym Biharu. Placówka ma być „międzynarodową instytucją skupioną na wymianie intelektualnej oraz studiach filozoficznych, historycznych i duchowych” spajającą państwa Azji Wschodniej poprzez „wspomaganie wzajemnego zrozumienia i poszanowania kulturowego dziedzictwa i historii państw regionu”.

</doc>
<doc id="1011141" url="https://pl.wikipedia.org/wiki?curid=1011141" title="Kanhua chan">
Kanhua chan

Kanhua chan (看話禅; kor. kanhwa sŏn (간화선); jap. kanna zen; wiet. khán thoại thiền) – "chan introspekcji gong’anu" a ściślej "chan introspekcji słów", system praktyki gong’anowej powstały w XII wieku.
Geneza i historia pojęcia.
W poszukiwaniu swojej tożsamości chan rozwiązał najpierw problem "nagłego" (chiń. "dun") i "stopniowego" (chiń. "jian") stylu praktyki oraz retoryki używanej w tej szkole. Jednym ze skutków tego procesu było rozwinięcie odrębnej techniki medytacji właściwej tylko dla chanu. Już nawet to, że chan przyjął nazwę od ogólnego określenia "medytacji" – skt "dhyāna", chiń. "chan" – zmusiło go do stworzenia formy medytacji, którą mógłby uznać za wyłącznie swoją. Dokonał tego przez zerwanie z praktykami wcześniejszych sino-indyjskich szkół buddyjskich
Równocześnie z tymi zmianami chan eksperymentował z nowym rodzajem religijnego języka, wykazując także na poziomie konceptualnym autonomię chanu od reszty buddyjskiej tradycji. Ostatecznie chan porzucił złożoną opisową terminologię sino-indyjskiego buddyzmu na korzyść zwięzłej retoryki, która jest uważana za powstającą spontanicznie w umyśle bez świadomej refleksji oraz transformacyjną. Te nowe sposoby ekspresji zostały także zastosowane w nauczaniu chan, czego skutkiem były radykalne pedagogiczne style nieznane rywalizującym szkołom buddyjskim.
Poprzez te dwie ewolucje zarówno w praktyce jak i retoryce, chan w okresie panowania dynastii Song był w stanie "uprawomocnić" swój własny paradygmatyczny obraz siebie, najpierw jako niezależnego przekazu oddzielnego od nauk doktrynalnych (chiń. "jiaowai biechuan/buli wenzi"), a następnie jako nagłego podejścia do duchowego osiągnięcia, które składa się tylko z bezpośredniej wizji oświeconej natury ludzkiego umysłu (chiń. "chichi renxin/jianxing chengfo").
Te dwa elementy połączyły się w szkole hongzhou mistrza chan Mazu Daoyi (709-788) oraz w powstałej nieco później (w ramach hongzhou) szkoły linji mistrza chan Linji Yixuana (zm. 866). Następnie w szkole hongzhou pojawiła się jeszcze bardziej spontaniczna forma retoryczna ale także jako unikatowa pedagogiczna technika – "dialog spotkaniowy" (chiń. "jiyuan wenda"). Mistrzowie szkoły hongzhou zaczęli używać tego nowego stylu religijnej riposty jako środka katalizującego oświecenie u uczniów. Szersze implikacje tej retorycznej i pedagogicznej techniki były wykorzystywane przez późniejszych mistrzów linii przekazu w szkole linji, którzy przystąpili do prób pogodzenia jej z praxis chanu. To doprowadziło do rozwinięcia nagłego stylu medytacji: śledzenia gong’anu czy też "huatou" (krytycznej frazy). To podejście do praktyki, czyli nowa medytacyjna technika została nazwana chanem "kanhua" – chanem śledzącym krytyczną frazę – przez mistrza chan Dahui Zonggao (1089-1163). Ta metoda nie miała żadnego odpowiednika w szerokim indyjskim repertuarze medytacyjnym, jest więc unikatową chińską formą medytacji.
Indyjskie modele medytacyjne, czyli samādhi (koncentracja) i prajñā (mądrość), dla szkoły chan stanowiły konceptualny problem. Zarysowany on został już w reprezentatywnym tekście z wczesnego okresu rozwoju chanu "Liuzu tanjing" (Sutra Szóstego Patriarchy). W sutrze tej jest wyraźny fragment, w którym poszukuje się sposobu takiej reinterpretacji indyjskiego modelu medytacji, aby pasował on do teorii i praktyki chanistycznego subityzmu ("nagłości"). Było to konieczne, albowiem był to model stopniowego rozwoju duchowego dojrzewania od moralności (skt "śīla") poprzez koncentrację (skt "samādhi") do mądrości (skt "prajñā"). Natomiast podejście chanu było całkowicie niekonsekwentne. W tym duchu zreinterpretował on samadhi i pradźnię, już nie jako etapy praktyki, ale jako stany umysłu obecne w każdym momencie myślenia.
Jest oczywiste, że dla chanu natura samadhi i pradźni jest niedualistyczna, czego wytłumaczenie również znajduje się w "Sutrze Szóstego Patriarchy". Potężny konceptualny bagaż kojarzony z samadhi i pradźnią był dla chanu tak przytłaczający, że w końcu chan dokonał kroku ostatecznego i odrzucił oba pojęcia. Jeden z najbardziej sugestywnych ataków potępiających samadhi i pradźnię powstał w Korei. Mistrz sŏn Muyŏm w swoim tekście "Musŏlt'o-ron" (Traktat o Bezjęzykowym Poziomie) zaatakował szkoły doktrynalne (które utrzymywały te pojęcia) jako należące do poziomu "języka", a więc podrzędnego. Natomiast szkoła sŏn (chiń. chan) należała do porządku "bezsłownego", czyli nadrzędnego. Praca ta miała ewidentnie charakter prowokacji w sytuacji, gdy nowo powstała tradycja sŏn musiała walczyć z takim potężnym w Korei przeciwnikiem jak szkoła hwaŏm.
Olbrzymi wpływ na powstanie całkowicie chińskiej metody "kanhua" miała medytacyjna praktyka "wunian" (bez myślenia) lub "wuxin" (bez umysłu). Po odrzuceniu samadhi i pradźni, zastąpiono je właśnie praktyką medytacyjną "wunian". Stało się tak dlatego, że nie miała ona żadnych związków z indyjską tradycją. Dlatego mistrz chan Dongshan Liangjie (807-869) mógł stwierdzić: "'Bez umysłu' jest w zgodzie z najwyższą drogą".
Termin.
Słowo "kan" oznacza obserwowanie, introspekcję, słowo "hua" oznacza słowo, zdanie, frazę. Tym słowem lub frazą jest w tej praktyce "krytyczne słowo/zdanie" czyli "huatou" (dosłownie "szczyt słowa"). Huatou to najważniejszy element gong’anu, na którym skupia się praktyka ucznia.
"Wu" jest właśnie tym krytycznym słowem czyli "huatou".
W niektórych wypadkach samo "huatou" stało się "gong’anem". 
System ten został stworzony przez mistrza chan Dahui Zonggao, który zebrał wiele autentycznych gong’anów i zestawił z nich systematyczny kurs praktyki chan. Gong’an był dla niego najważniejszym środkiem treningu na drodze do przebudzenia.
Gong’any bywały używane jako jeden z elementów praktyki chan od połowy X w., jednak Dahui wyniósł praktykę gong’anową na pozycję wręcz ortodoksji w szkole linji.
W Korei jest to główna praktyka buddyzmu koreańskiego (chogye chong).
W Japonii praktykę tę stosuje szkoła rinzai.
Przeciwieństwem "kanhua chan" jest "mozhao chan" – praktyka cichego siedzenia w szkole caodong.
Dahui Zonggao a praktyka kanhua.
Mistrz Dahui jest nierozerwalnie połączony z tym, co nazwano później kanhua chan, chociaż sam tej praktyce nie nadał żadnej nazwy. Ten sposób praktyki chan polega na intensywnym skupieniu na kluczowej frazie lub "puencie", czyli huatou (dosłownie – "szczyt słowa") gong’anu. W zachodniej literaturze zwykle tłumaczy się ten termin jako "introspekcję gonga’nową".
Dahui nauczał, że intensywne skupienie się w medytacji na huatou a także na czynnościach codziennego życia, powinno ostatecznie poprowadzić do przełomu oświecenia. Bardzo mocno podkreślał, że konieczny jest moment oświecenia, bez czego osoba pozostanie w mroku ułudy. Oświecenie było dla niego niezwykle istotne i z tego wynikała jego obrona kanhua chan. W praktyce kanhua polecał z reguły historię związaną z mistrzem Zhaozhou Congshenem (778-897). Pewien mnich spytał Zhaozhou: "Czy pies ma naturę Buddy?" Zhaozhou odpowiedział: "Nie" (chin. "wu"). Dahui skomentował to w następujący sposób: "Czy chodzisz lub stoisz, siedzisz lub leżysz, nie możesz nawet na chwilę zaprzestać utrzymywania tego "nie" ("wu") w swoim umyśle. Gdy złudne myśli powstają, musisz również nie tłumić ich swoim umysłem. Jedynie utrzymuj to huatou ["nie" ("wu")]. Gdy chcesz medytować i czujesz się tępy i pomieszany, musisz zebrać całą swoją energię i podtrzymać to słowo. Wtedy nagle staniesz się jak ta stara niewidoma kobieta, która dmucha [tak pilnie] w ogień, że jej brwi i rzęsy natychmiast się spalają. Nauki, że wszystkie odczuwające istoty są obdarzone naturą Buddy, są podstawową doktryną chińskiego buddyzmu mahajany oraz podstawowym założeniem wszystkich szkół chan okresie Song. Zatem odrzucenie przez Zhaozhou istnienia w psie natury Buddy było zaskakującym wydarzeniem. Jednak, co jest jasne w wypowiedzi Dahui, sensem tej historyjki jest to, aby nie próbować zrozumieć jej w jakikolwiek intelektualny sposób, a istotą nie była sama historyjka, ale huatou, składające się z jednego słowa "nie", czy też raczej z dźwięku "wu", który był rozumiany jak całkowicie pozbawiony lingwistycznej zawartości.
Chociaż gong’an "wu" był ulubionym przez Dahui, zachęcał również do korzystania z innych gong’anów w praktyce kanhua. W liście do pewnego urzędnika napisał: "Mnich spytał Yunmena: 'Czym jest Budda?'. Yunmen odpowiedział: 'Kawałkiem zaschniętego gówna'. Po prostu hoduj to słowo [w swoim umyśle], a kiedy nagle cała twoja pomysłowość zostanie wyczerpana, wtedy będzie oświecenie".
Wydaje się więc, że praktyka kanhua miała doprowadzić praktykującego do momentu, w którym nie jest możliwe myślenie i konceptualizacja. Ale dla Dahui równoległym działaniem do koncentrowania się na huatou było skupienie się na wątpieniu praktykującej osoby. Zwątpienia są szkodliwe dla oświecenia, jednak nieoświecony umysł będzie miał je zawsze. Ale gdy praktykująca osoba zagłębi się w praktyce kanhua, wszelkie wątpienia powinny zostać zapomniane w celu skoncentrowania się na ogromnym wątpieniu tworzonym przez huatou. Według Dahui, gdy wątpienie jest skupione na huatou, stanie się jak wielka, rosnąca kula. W końcu ta kula zwątpienia roztrzaska się i wszystkie wątpliwości znikną razem z nią. Dlatego Dahui napisał: "Wielkie zwątpienie z pewnością będzie poprzedzać wielkie oświecenie".
Bardzo ważne jest, aby być świadomym różnicy między chanem kanhua a praktyką używania gong’anów jako środków nauczania. Dahui nie był przecież pierwszym mistrzem okresu Song, który używał historii gong’anowych w nauczaniu swoich uczniów.
Tradycyjnie uważa się, że rozwój chanu kanhua nastąpił jako reakcja na sformalizowanie się chanu w okresie Song; chan miał utracić swoją pierwotną witalność. Jednak ostatnie badania podważają to stanowisko. Robert Buswell twierdzi, że "bardziej owocne może być postrzeganie [gong’anu i huatou] jako produktu wewnętrznej dynamiki w chanie, która zaczęła się w [okresie] Tang, a kulminowała w [okresie] Song". I dalej: "Chan kanhua może zatem być widziany jako kulminacja długiego procesu ewolucji chanu, dzięki któremu jego retoryka nagłości (w przeciwieństwie do stopniowości) została włączona do pedagogiki i w końcu do praktyki". Jest pewne, że Dahui budował swój system kanhua opierając się na poprzednim rozwoju w praktyce gong’anowej.
Kilku historyków chan zwróciło uwagę na to, że kanhua powstała pod silnym wpływem nauczyciela Dahui – Yuanwu Keqina, który jest opisywany jako mistrz, który prowadził rewolucję w praktyce gong’anowej, co ostatecznie zaowocowało powstaniem praktyki kanhua Dahui. Keqin mocno podkreślał, iż praktykujący powinien śledzić słowo, a nie znaczenie gong’anu, czyli powinien zrozumieć gong’an bezpośrednio bez intelektualnej medytacji. Keqin być może jest także pierwszym mistrzem, który powiedział, że gdy praktykujący w pełni zrozumie jeden gong’an, to w tej chwili również wszystkie inne są zrozumiane.
Według Dahui, kanhua był medytacyjną techniką, która mogła być praktykowana w czasie codziennych czynności, chociaż uważał, iż była ona mocniejsza, gdy była praktykowana w czasie siedzącej medytacji. Co więcej, uważał także, że ta praktyka była w rzeczywistości jedyną drogą do oświecenia dla praktykujących chan w tym czasie. Prowadziło to do faktycznego odrzucenia innych buddyjskich medytacyjnych praktyk. Był w tym całkowicie odrębnym mistrzem, gdyż ogólnie mistrzowie okresu Song mieli raczej inkluzywne poglądy na buddyjska praktykę. Można zatem stwierdzić, że Dahui nie tylko rozwinął nową kontemplatywną technikę, ale wynalazł całkowicie nowy rodzaj praktyki chan w tym procesie.

</doc>
<doc id="1011144" url="https://pl.wikipedia.org/wiki?curid=1011144" title="Kanon mahajany">
Kanon mahajany

Kanon mahajany – zestaw najważniejszych sutr mahajany. Jest on częścią buddyjskiego kanonu, który kształtował się aż do czasów współczesnych.
Podział sutr.
Ze względu na rozbicie mahajany na wiele szkół, trudno jest mówić o jednolitym kanonie, podobnym do kanonu hinajany.
Jednym z podziałów sutr mahajany jest podział na sześć wielkich zbiorów, z których pięć pierwszych reprezentuje tzw. naturalny podział a ostatni różne niezależne teksty.
Grupa 3 i 4 zbierają mniejsze sutry.
Jako najważniejsze z reguły wymienia się następujące sutry:
Kształtowanie się kanonów.
Chiny.
Katalogi.
Z historii rozprzestrzeniania się buddyzmu widać, że było ono ściśle związane z tekstami i ich tłumaczeniami. W Chinach właściwie natychmiast po wprowadzeniu buddyzmu rozpoczęto prace nad tłumaczeniami tekstów sanskryckich pochodzących z Indii lub Azji Środkowej. Do tego doszła olbrzymia ilość tekstów stworzonych przez wykształconych i pełnych inspiracji chińskich mnichów i mniszek.
Tłumaczenie tekstów buddyjskich rozpoczęło się w Chinach jeszcze w I wieku n.e. i trwało ponad 1000 lat. Jednym ze skutków tak długotrwałego procesu było kilkakrotne przetłumaczenie tych samych tekstów. W tekstach tych użyto np. różnych transliteracji (czyli przedstawienia odpowiednika brzmieniowego wyrazu sanskryckiego w języku chińskim, np. dharani jako tuoluoni) tych samych terminów itd.
Te chińskie tłumaczenia z reguły określa się takimi terminami jak:
Tłumaczenia starożytne to tłumaczenia dokonane przed Kumaradżiwą. Tłumaczenia dawne to tłumaczenia od Kumaradżiwy do 645 r., czyli okresu, w którym zaczął tłumaczyć Xuanzang. Tłumaczenia nowe to tłumaczenia Xuanzanga i wszystkie po nim.
W miarę wzrostu liczby tłumaczeń, w celu ułatwienia poruszania się potencjalnym czytelnikom wśród olbrzymiej ilości literatury, mnisi chińscy zaczęli tworzyć katalogi przetłumaczonych tekstów. Z reguły podawano nazwiska tłumaczy i tytuły tłumaczonych tekstów.
Pierwszym, i zarazem jednym z najważniejszych takich katalogów, był tzw. "An lu", czyli "Katalog Ana". Jego pełny tytuł brzmiał "Zongli zhongjingmu lu" (Wyczerpujący katalog sutr) zestawiony w 374 r. przez Dao’ana (道安).
Dane o powyższym katalogu zawarte były w katalogu stworzonym przez Sengyu 僧祐 w 518 r. Nosił on tytuł "Chusanzang jiji" (Zbiór zapisów dotyczących Tripitaki). Jest to najstarszy z zachowanych katalogów; tym samym jest nieocenionym źródłem informacji dotyczących literatury buddyjskiej. Jednak posiada on także wiele informacji historycznych, wstępy do różnych tłumaczeń i biografie wczesnych tłumaczy.
Do dziś przetrwało 18 takich katalogów. Podczas panowania dynastii Tang (唐) zestawiono aż 9 katalogów. Najważniejszym z nich jest "Kaiyuan shijiao lu" (Katalog buddyjski z ery Kaiyuan) ukończony przez Zhishenga 智昇 w 730 r. Liczył on 20 „zwojów”. Zawierał on tytuły wszystkich istniejących tłumaczeń i posłużył jako tekst wyjściowy wszystkim następnym katalogom. Praca ta układała tłumaczy chronologicznie razem z tytułami tekstów i liczbą ich rozdziałów. Jeśli sutra była tłumaczona kilka razy, katalog podawał także inne tłumaczenia i tłumaczy. Niezwykle ważne było to, że podane były tytuły sutr zaginionych i już nieznanych Zhishengowi. Oprócz tego katalog zawierał krótkie biografie tłumaczy. Sutry podzielone były także na kategorie.
Chińska Tripitaka.
Teksty znalezione w grotach Dunhuangu (敦煌 lub wcześniej 燉煌) zapisane są głównie na zwojach. Tekst "Winai" z 406 r. mierzył 23 stopy długości. Nawet gdy już zaczęto druk ksylograficzny, to sutry w dalszym ciągu zapisywane były na zwojach. Z biegiem czasu wprowadzono jednak ułatwienie dla czytelników; ten długi pasek papieru zadrukowany jednostronnie, był składany tak, że tworzył formę książki.
Mniej więcej w latach 605–617 mnich Jingwan z klasztoru Zhiquan w Yuzhou rozpoczął ryć pewne teksty chińskiej tripitaki w kamieniu, w celu zabezpieczenia ich przed zniszczeniem. Pracę tę kontynuowano przez kilka stuleci (ostatnie kamienne tablice zostały wyryte w 1182 r.). W wyniku tych działań do dnia dzisiejszego przetrwało 14620 bloków kamiennych zapisanych z obu stron.
Pionierami ksylograficznego druku z drewnianych płyt byli buddyści. Najstarsza znana drukowana książka znaleziona w Dunhuangu i pochodząca z 868 r. została zamówiona przez niejakiego Wangjie, który rozprowadzał ją dla wyrażenia szacunku pamięci o jego rodzicach. Tekst zawierał fragmenty Diamentowej sutry.
Lecz najstarszym drukiem istniejącym dzisiaj jest koreański zwój Dhāraī datowany pomiędzy 704 a 751 r. Został on znaleziony w klasztorze Bulguksa w Gyeongju (Korea Południowa) w 1966 r.
Jednak dopiero po stu latach zdecydowano się na niezwykły wysiłek wydrukowania z drewnianych płyt całej chińskiej Tripitaki. W 972 r. pierwszy cesarz dynastii Song (宋) wydał rozkaz i w Chengdu (成都) rozpoczęto prace. Uważa się, że wycięto 130.000 drewnianych płyt. Prace zakończono w 983 r. To wydanie Tripitaki nosiło nazwę "Shuben" (wydanie szeczuańskie). Liczyło ono 1076 tekstów zgromadzonych w 480 grupach (według znaków pisma chińskiego w celu ułatwienia szukania danego tekstu), w 5048 rozdziałach lub sekcjach ("juan").
Jeszcze w czasie trwania dynastii Song wydano dalsze cztery edycje chińskiej Tripitaki:
Wysiłek drukowania kanonu podejmowały także niechińskie dynastie północne. W latach 1031–1064 wydano kompletną edycję Tripitaki w 579 grupach na żądanie panującego Liao (遼). Następna dynastia Jin w latach 1148–1173 wydała w Shanxi swój kanon w 682 grupach i ok. 7000 sekcjach, z których do dziś przetrwało ponad 4900.
Za mongolskiej dynastii Yuan (元) ukazało się kilka wydań:
Mongołowie wydali także w 1302 r. edycję w piśmie Xixia (Tangut), wydrukowaną w klasztorze Dawanshou w Hangzhou. 100 kopii tego kanonu w 3620 sekcjach zostało rozprowadzonych po buddyjskich klasztorach w rejonie Tangut. Przetrwało sporo kopii tej edycji.
W czasie dynastii Ming (明) wydrukowano dwie edycje. Jedną w Nankinie (Nanjing 南京), która znana jest jako wydanie „Południowych Mingów” (chiń. Nan Ming) lub "Południowy Zbiór/Kosz" (chiń. Nanzang) oraz drugą w Pekinie, znaną jako wydanie „Północnych Mingów” (chiń. Bei Ming) lub "Północny Zbiór/Kosz" (chiń. Beizang). Warto tu także wspomnieć o kanonie nazwanym "Jiaxing" od powiatu, w którym powstał. Można go nazwać prywatnym kanonem mistrza chan Zibo Zhenke, który drukował go w formie książki w odnowionym przez siebie klasztorze Lengyan na górze Jing w powiecie Jiaxing. Składa się on z powtórzonej oficjalnej edycji Tripitaki z okresu Ming, ale zawiera również wiele współczesnych tekstów buddyjskich. 
W okresie panowania Mandżurów (Manzu 满族) ukazały się także dwie edycje. Pierwsza została zakończona w 1677 r., a druga w 1738 r. (tzw. "Smocza Edycja", chiń. "Longzang").
W 1909 r. rozpoczęto druk w Szanghaju (Shanghai 上海) trzeciej edycji w klasztorze Pinja i ukończono pracę w 1914 r.
Korea.
Od IV w. teksty chińskie zaczęły wywierać coraz większy wpływ na Koreę, w której także nieustannie rosła liczba mnichów i mniszek. W VI w. mnich z Baekje (백제) udał się bezpośrednio do Indii i powrócił z sanskryckimi tekstami, głównie związanymi z Winają i Abhidharmą.
W 565 r. Liusi i Shi Mingguan przybyli z Chin do Korei, przynosząc ze sobą cały zestaw ówczesnego kanonu w 1700 zwojach. Jest to najwcześniejsza data związana z możliwością pierwszych tłumaczeń na j. koreański. Cały ten chiński kanon został przetłumaczony, jednak istniał tylko w rękopisach, gdyż nie znano jeszcze druku. Tym samym oddziaływanie ograniczonego ilościowo zestawu tekstów nie mogło być duże.
W 928 r. do Korei przeniesiono następny zbiór buddyjskich tekstów.
Gdy król Goryeo usłyszał o istnieniu wydrukowanego chińskiego kanonu znanego jako "Shuben", wysłał oficjalne żądanie przesłania kopii tego wydania. W 991 r. cały zestaw przybył do Korei.
Jednak nawet takie drukowane zestawy nie zapewniały nigdy całego kanonu, gdyż ten rozrastał się nieustannie w związku z przybywaniem nowych tekstów z Indii. Nieco światła rzucają na ten problem katalogi tworzone przez chińskich mnichów. Jeden z takich katalogów z 730 r. zawiera informacje o 5048 zwojach. Inny z 799 r. informuje o 5390 zwojach. Katalog z 1027 r. opisał już 6197 zwojów. Tak więc w momencie wydrukowana nowej wersji kanonu pojawiały się teksty, które czekały na wprowadzenie do następnej wersji kanonu. Z tego wynika, że przepływ tekstów z Chin do Korei był nieustanny. Nowy zestaw kanonu przybył do Korei w 1021 r. W rok później do Korei wysłano z Chin teksty Prajñāpāramity przetłumaczone przez Xuanzanga. Stały się one sławne, gdyż litery napisane były złotym pyłem.
Jednak już początek XI wieku upływał na wrogich działaniach Chin wobec Korei. W 1010 r. wojska Liao dokonały inwazji na Koreę. Armia Shenzonga zajęła stolicę i król Hyeonjong z dworem uciekł na południe. W obliczu niebezpieczeństwa przeszedł na buddyzm i ślubował, że jeśli wojska chińskie zostaną wyparte z Korei, to cały buddyjski kanon zostanie wyryty na drewnianych tablicach i wydrukowany. Po 11 dniach wojska chińskie opuściły stolicę i wycofały się z Korei. Król spełnił przysięgę i pełny koreański kanon został wyryty w drewnianych płytach. Jednak jak wykazał historyk prof. H. Ikeuchi, pierwsze płyty zostały wyryte jeszcze przed inwazją, lecz zestaw ten ograniczony był do najbardziej ważnych tekstów. Prace nad wycięciem całego ówczesnego kanonu trwały ponad 40 lat. Jest możliwe, że w miarę dopływu nowych tekstów na bieżąco uzupełniano kanon. Podstawą koreańskiego zestawu był wspomniany kanon "Shuben". Jednak w 1063 r. do Korei dotarło nowe ksylograficzne wydanie dynastii Liao, a w 1083 r. kolejne – tym razem już ostatnie.
Gdy kanoniczne teksty stały się dostępne dzięki drukowi, mnich Taegak Ŭich'ŏn udał się do Chin i w ciągu jednego roku zgromadził ponad 3000 zwojów ("juanów") tekstów. W Korei zostały one zaakceptowane jako poszerzenie kanonu. W 1090 r. opublikował on swój słynny katalog "Sinp'yǒn chejong kyojang ch'ongnok", zawierający 1010 tytułów w 4740 sekcjach. Każdy z tych tekstów został wyryty na drewnianych płytach. Wprowadzenie do kanonu tekstów spoza Indii było jego niezwykłym osiągnięciem. Największym minusem tego zestawu był całkowity i niewytłumaczalny brak tekstów związanych z chanem (chiń. 禪) (kor. 선, sŏn).
Pod koniec XI w. Korea posiadała więc jedną z najbardziej obszernych bibliotek buddyjskich. Jednak w 1231 r. Mongołowie dokonali inwazji na Koreę i 1232 r. spalili przechowywane w klasztorze Puin drewniane płyty z wyrytym kanonem. Król Korei ślubował ponowne wykonanie edycji kanonu w drewnianych płytach i wydrukowanie jej. Prace trwały od 1236 do 1251 r. Nie była to kopia poprzedniego wydania, ale całkowicie nowe przedsięwzięcie. Wykorzystano starszą edycję "Shuben" i nowszą północnej dynastii Liao. Prowadzący prace Sugi odrzucił jednak katalog Uich'ŏna i wiele tych tekstów niestety zaginęło. Nowy zestaw kanonu zawierał 1512 tekstów w 6791 sekcjach na 81 258 drewnianych płytach. Wykorzystano obie strony płyt. Na każdej stronie wyryto tekst w 23 linijkach; każda linijka składała się z 14 znaków. Wymiary płyt były następujące: wysokość – 70 cm (2 stopy i 3 cale); szerokość – 24 cm (prawie 10 cali; grubość – średnio 3 cm (nieco ponad cal). Wykorzystano bardzo twarde i odporne drewno z drzewa „Betula schidtii regal” (kor. paktal). Po kilku przeprowadzkach cały kanon w 1399 r. umieszczono w klasztorze Haein (해인사) na górze Gaya (가야산) w pobliżu miasta Daegu (대구).
Japonia.
Jednym z wyników inwazji japońskich wojsk sioguna Hidejosiego na Koreę pod koniec XVI w. było przeniesienie koreańskiej techniki drukarskiej do Japonii. Doprowadziło to do wydrukowania pierwszej kompletnej edycji chińskiego kanonu buddyjskiego w Japonii. Pracami kierował mnich Tenkai w latach 1633–1645.
Kilka lat później, bo w 1681 r. Tetsugen zakończył druk kolejnej edycji opartej na kanonie wydanym w czasie dynastii Ming.
Tybet.
W Tybecie funkcjonują dwa ważne zestawy tekstów kanoniczych: Kandziur (dosł. „przetłumaczone strony”) i Tengdziur (dosł. „przetłumaczone traktaty”). Oba mają inny zakres i nawzajem się uzupełniają. Dziś istnieje około 12 wersji Kandziuru.
Początków Kandziuru trzeba szukać w XIV w., gdy pojawiły się jego pierwsze edycje, począwszy do 1310 r. Ta pierwsza wersja powstała w Narthangu, gdzie założono pierwszą drukarnię tybetańską. Jeszcze w tym samym wieku pojawiły się dwie kolejne edycje w r. 1349 i 1351 (Tshal.pa), obie wzorowane na wydaniu z Narthangu. W tym pierwszym okresie olbrzymią rolę odegrał Buston (1290–1364). W 1410 r. za ces. Yongle ukazała się wersja pekińska, składająca się ze 105 tomów wraz z dodatkowym tomem indeksów. W 1606 r. wydana została edycja Wanli, zasadniczo kopia pekińskiej wraz 42 tomami uzupełnień. W 1680 r. pojawiła się wersja wzorowana na edycji Yongle składająca się ze 108 tomów (manuskrypt berliński). W latach 1684–1692 powstała kolejna wersja pekińska, kopia edycji Yongle i licząca 105 tomów; dodatkowy tom zawierał indeksy. W latach 1700 i 1720 wydano kopie ostatniej wersji pekińskiej, jednak w 106 tomach, z dodatkowym tomem indeksów. W 1737 r. w 107 tomach (z dodatkowym tomem indeksów) wydano nową wersję pekińską (wzorowaną na edycji z 1692 r.). W 1621 r. ukazała się 108-tomowa edycja Lithang. W 1733 r. wydano 102-tomową (plus indeks) edycję w Derge (Dege). W latach 1971–1731 wydrukowana w Cone kopię wersji Lithang w 108 tomach. W latach 1814–1820 wydrukowano w Amdo kopię wersji z Derge (w 103 tomach). W latach 1905–1908 wydrukowano wersję Ugra.
Kandziur nie ma stałego niezmiennego zestawu. Właściwie każdy przygotowujący wydanie może zmienić ilość tekstów, ich tłumaczenia itp. Kandziur zawiera ponad 1000 tekstów.
Tengdziur wydawany był kilkakrotnie. Istnieją edycje: pekińska, z Ganden (tzw. Złoty Tengdziur), z Narthang, Derge (Dege) i Come. Zawiera on 3626 tekstów w 224 tomach. Są to sutry, komentarze do sutr i komentarze do tantr.
Nowoczesne edycje.
Nowoczesne edycje kanonu buddyjskiego rozpoczęła Japonia.
Pierwszą nowoczesną edycją jest Triptaka tokijska zwana "Shukusatsu-zōkyō" wydrukowana w latach 1880–1885 przez Kōkyō Shoina w Tokio. Ta edycja posłużyła się kanonem koreańskim jako podstawą z różnymi edycjami chińskimi i japońskimi dla porównania. Zawierała ona 1916 tekstów w 8534 sekcjach. 318 zszytych tomów rozmieszczonych było w 40 grupach.
W latach 1902–1905 Zōkyō Soin wydał w Kioto kolejną edycję kanonu znaną jako "Manji zōkyō". Ponownie podstawą był kanon koreański i wydanie Tetsugena z XVII w. Pomiędzy 1905 a 1912 r. do tej edycji dodano część uzupełniającą, która zawierała teksty napisane przez chińskich mnichów. Wiele z tych tekstów nigdy nie znalazło się do tej pory w żadnym kanonie. Ten suplement liczył 750 tomów w 150 grupach. Został on potem wydany przez Commercial Press w Szanghaju w 1923 r.
Ostatnim i najlepiej opracowanym wydaniem jest "Taishō shinshū daizōkyō" wydrukowane w latach 1922–1933 pod redakcją wiodących japońskich uczonych. Edycja ta liczy 85 tomów i 3053 teksty. Posłużono się kanonem koreańskim, kanonami chińskimi, sanskryckimi, palijskimi oraz tybetańskimi. Tomy 1–55 zawierają tłumaczenia prac chińskich i cudzoziemskich mnichów, tomy 56–84 zawierają teksty mnichów japońskich, tom 85 zawiera różnorodne teksty, w tym także wątpliwego pochodzenia. W latach 1932–1934 do tej edycji dodano 12 tomów z ilustracjami.

</doc>
<doc id="1011145" url="https://pl.wikipedia.org/wiki?curid=1011145" title="Daz Dillinger">
Daz Dillinger

Daz Dillinger, a właściwie Delmar Arnaud (ur. 25 maja 1973 w Long Beach, Kalifornia) – amerykański raper i producent oraz członek duetu Tha Dogg Pound. Występuje również pod pseudonimem Dat Nigga Daz.
Życiorys.
Daz wychował się w Long Beach ze swoim kuzynem Snoop Doggiem. W 1992 roku dołączył on do wytwórni Death Row Records. Jego debiutem jako producenta był album Dr. Dre The Chronic, który stał się wielkim hitem. Następnie można było go usłyszeć na albumie Snoopa "Doggystyle". W Death Row poznał Kurupt, z którym później stworzył duet Tha Dogg Pound. Już na Doggystyle'u Daz pracował nad bitami z Dr. Dre (2 podkłady wykonał Daz, a resztę Dre). W 1995 roku ukazał się pierwszy album duetu Tha Dogg Pound "Dogg Food"; album zdobył duży sukces i pokrył się podwójną platyną.

</doc>
<doc id="1011147" url="https://pl.wikipedia.org/wiki?curid=1011147" title="Gapionka">
Gapionka

Gapionka – nieoficjalny przysiółek wsi Łebieńska Huta w Polsce położona na Pojezierzu Kaszubskim, w województwie pomorskim, w powiecie wejherowskim, w gminie Szemud.
Miejscowość leży nad zachodnim brzegiem jeziora Otalżyno.
W latach 1975–1998 miejscowość administracyjnie należała do województwa gdańskiego.

</doc>
<doc id="1011150" url="https://pl.wikipedia.org/wiki?curid=1011150" title="Daz">
Daz



</doc>
<doc id="1011151" url="https://pl.wikipedia.org/wiki?curid=1011151" title="Dębniaki (powiat grudziądzki)">
Dębniaki (powiat grudziądzki)

Dębniaki – kolonia w Polsce położona w województwie kujawsko-pomorskim, w powiecie grudziądzkim, w gminie Świecie nad Osą, nad rzeką Lutryną.
W latach 1975–1998 miejscowość administracyjnie należała do województwa toruńskiego.

</doc>
<doc id="1011152" url="https://pl.wikipedia.org/wiki?curid=1011152" title="Kaszaja">
Kaszaja

Kaszaja (sanskryt: काषाय kāṣāya; pali: kasāva; chiń. jiāshā (袈裟); kor. kasa (가사); jap. kesa (袈裟); wiet. cà-sa) – szata w kolorze szafranowym, noszona przez hinduskich sannjasinów oraz mnichów buddyjskich. Szczegóły różnią się w zależności od sekty i regionu, ale zasadniczo W tradycji buddyjskiej składają się nań trzy elementy:
Kaszaja w buddyzmie chan.
Zewnętrzna szata buddyjskiego mnicha, np. chan.
Szata ta przekazywana z rąk do rąk była materialnym potwierdzeniem Dharmy. 28 patriarcha linii medytacyjnej buddyzmu indyjskiego Bodhidharma, jako Pierwszy Patriarcha chan, przekazał szatę Chińczykowi Huikemu i dalej przekaz ten odbywał się już poprzez chińskich Patriarchów chan. Ostatnim, który otrzymał kaszaję był Szósty Patriarcha Huineng. Z jego polecenia szata została ukryta w klasztorze Baolin na górze Caoqi (lub Caoxi). Kaszaja była więc znakiem prawidłowego przekazu Dharmy. Np. czcigodny Buddhabhadra (również, jak i Bodhidharma uczeń 27 patriarchy Pradżniatary (skt. Prajñātara) przekazał swe nauki mnichowi Sengzhao, co oczywiście mógł zrobić, lecz nie była to właściwa linia przekazu Dharmy, gdyż nie została potwierdzona szatą Buddy. Podobnie stało się z przekazem Piątego Patriarchy Hongrena, który przekazał szatę Huinengowi, a Yuquan Shenxiu, który założył północną szkołę stopniowego oświecenia nie był już właściwą linią przekazu.
Kaszaję nazywa się "szatą wyzwolenia". Wkładając ją na siebie powinno się być wolnym od wszelkich przeszkód występujących w praktyce.
Chan stosuje trzy typy kaszai:
Kaszaja zszyta z dużych niepociętych kawałków nosi nazwę "xieyeyi".

</doc>
<doc id="1011153" url="https://pl.wikipedia.org/wiki?curid=1011153" title="Skalskie">
Skalskie



</doc>
<doc id="1011154" url="https://pl.wikipedia.org/wiki?curid=1011154" title="Illinois Central Railroad">
Illinois Central Railroad

Illinois Central Railroad (pol. "Centralna kolej w Illinois") była jedną z głównych kolei w centralnych Stanach Zjednoczonych. Kolej została utworzona w 1851 roku, a pierwsza linia ukończona w 1856 roku. Kolej przestała istnieć w 1998 roku, gdy została zakupiona przez Canadian National. Główna linia kolejowa łączyła miasta Chicago w stanie Illinois z Nowym Orleanem w Luizjanie, posiadała jednak kilkanaście odnóg.

</doc>
<doc id="1011155" url="https://pl.wikipedia.org/wiki?curid=1011155" title="Lisnowo-Zamek">
Lisnowo-Zamek

Lisnowo-Zamek (do 31.12.2012 Zamek ) – osada w Polsce położona na Pojezierzu Chełmińskim w województwie kujawsko-pomorskim, w powiecie grudziądzkim, w gminie Świecie nad Osą.
W latach 1975–1998 miejscowość administracyjnie należała do województwa toruńskiego.
Zabytki.
Według rejestru zabytków NID na listę zabytków wpisany jest zespół pałacowy, nr rej.: A/322/1-4 z 12.05.1987:

</doc>
<doc id="1011156" url="https://pl.wikipedia.org/wiki?curid=1011156" title="Mini-Pentoo">
Mini-Pentoo



</doc>
<doc id="1011157" url="https://pl.wikipedia.org/wiki?curid=1011157" title="Ohio and Mississippi Railroad">
Ohio and Mississippi Railroad

Ohio and Mississippi Railroad – amerykańskie przedsiębiorstwo kolejowe, w latach 1857–1893 operujące na linii kolejowej z Cincinnati w stanie Ohio do East St. Louis w Illinois, leżącego nad rzeką Missisipi naprzeciwko Saint Louis.
Historia.
W 1854 miasto Cincinnati podjęło decyzję o udzieleniu finansowego wsparcia dla budowy linii kolejowej łączącej stany Ohio i Missisipi. Przesłanką do podjęcia tej decyzji była chęć wsparcia wzrostu gospodarczego w regionie.
Nowa linia zbudowana została równolegle do kanałów Cincinnati i Whitewater, stając się do lat 50. XX wieku najszybszym i najtańszym środkiem transportu towarów w tej relacji. Po ukończeniu linii w 1857 roku, mieszkańcy Cincinnati uzyskali możliwość podróży od Chesapeake Bay na wschodnim wybrzeżu wzdłuż rzeki Missisipi do East St. Louis w stanie Illinois. Zgodnie z przewidywaniami, linia istotnie przyczyniła się do poprawy koniunktury gospodarczej na obszarach, przez które przebiegała.
W 1893 Ohio i Mississippi Railroad stała się częścią kompanii Baltimore and Ohio (B&amp;O).
Początkowo linia miała rozstaw szyn 6 stóp (1829 mm), w 1871 rozstaw zmieniono na standardową szerokość 1435 mm. W 1874 ukończono most (Eads Bridge), co pozwoliło zrezygnować z transportu promem przez Missisipi.

</doc>
<doc id="1011158" url="https://pl.wikipedia.org/wiki?curid=1011158" title="Mini Pentoo">
Mini Pentoo



</doc>
<doc id="1011159" url="https://pl.wikipedia.org/wiki?curid=1011159" title="Siemnice">
Siemnice

Siemnice – wieś w Polsce położona w województwie lubelskim, w powiecie tomaszowskim, w gminie Rachanie.
W latach 1975–1998 miejscowość administracyjnie należała do województwa zamojskiego.

</doc>
<doc id="1011160" url="https://pl.wikipedia.org/wiki?curid=1011160" title="Tarczyca (roślina)">
Tarczyca (roślina)

Tarczyca ("Scutellaria" L.) – rodzaj roślin należący do rodziny jasnotowatych ("Lamiaceae" Lindl.). Należy do niego około 350–360 gatunków, a według The Plant List nawet blisko 470. Rodzaj ma zasięg kosmopolityczny, ale większość z nich występuje na obszarach klimatu umiarkowanego półkuli północnej, a największe zróżnicowanie jest w Azji (ok. 100 gatunków rośnie w Chinach). W Europie rośnie 13 gatunków. Nieliczne gatunki spotykane są w Afryce, przy czym w południowej części tego kontynentu brak ich zupełnie. W Polsce za rodzime uchodziły przez długi czas dwa gatunki – tarczyca pospolita "S. galericulata" i tarczyca oszczepowata "S. hastifolia", jednak już w XXI wieku odkryto naturalne stanowisko w Karpatach tarczycy drobnej "Scutellaria minor". Kilka dalszych gatunków jest uprawianych i czasem dziczejących, przy czym zadomowionym już przybyszem jest tarczyca wyniosła "S. altissima". Rośliny te zasiedlają różne siedliska, od płytkich wód i mokradeł, poprzez widne lasy do półpustyń. Łacińska nazwa rodzaju pochodzi od tego, że górnej części kielicha znajduje się tarczka przypominająca czarkę do picia (po łacinie "scutella").
Pojedyncze gatunki z tego rodzaju bywają uprawiane jako ozdobne. "S. mexicana" jest krzewem sadzonym na terenach suchych. Tarczyca bajkalska "S. baicalensis" jest wykorzystywana w ziołolecznictwie.
Systematyka.
"Anaspis" Rech. f., "Cruzia" Phil., "Harlanlewisia" Epling, "Perilomia" Kunth, "Salazaria" Torr., "Theresa" Clos
Rodzaj "Scutellaria" jest najbogatszym w gatunki przedstawicielem podrodziny " Scutellarioideae" (Dumortier) Caruel (obejmuje co najmniej ok. 360 gatunków, podczas gdy do pozostałych czterech rodzajów z tej podrodziny należy ok. 20 gatunków). Taksonomicznie jest rodzajem wyraźnie izolowanym. Podrodzina do której należy umieszczana jest w rodzinie jasnotowatych "Lamiaceae" Lindl. i przynależność rodzaju do tej rodziny jest akceptowana w większości systemów klasyfikacyjnych. Do poglądów mniejszościowych i odrzucanych należy wyodrębnianie podrodziny w randze osobnej rodziny "Salazariaceae" F. A. Barkley lub "Scutellariaceae" Döll.

</doc>
<doc id="1011161" url="https://pl.wikipedia.org/wiki?curid=1011161" title="Wożuczyn-Cukrownia">
Wożuczyn-Cukrownia

Wożuczyn-Cukrownia – część wsi Michalów w Polsce, położona w województwie lubelskim, w powiecie tomaszowskim, w gminie Rachanie.
W latach 1975–1998 Wożuczyn-Cukrownia administracyjnie należał do województwa zamojskiego.
Sport.
GKS Sparta Wożuczyn.
W Wożuczynie-Cukrowni funkcjonuje Gminny Klub Sportowy Sparta Wożuczyn – amatorski klub piłkarski, założony w 1959 roku jako Wożuczanka, od 1980 roku funkcjonuje jako Sparta. Obecnie drużyna seniorów gra w grupie zamojskiej klasy okręgowej. Sparta rozgrywa mecze na Gminnym Stadionie Sportowym w Wożuczynie-Cukrowni, o pojemności 700 widzów.

</doc>
<doc id="1011162" url="https://pl.wikipedia.org/wiki?curid=1011162" title="Scutellaria">
Scutellaria



</doc>
<doc id="1011163" url="https://pl.wikipedia.org/wiki?curid=1011163" title="Falków">
Falków

Falków – wieś w Polsce położona w województwie lubelskim, w powiecie tomaszowskim, w gminie Rachanie.
Historia.
Folwark Falków powstał prawdopodobnie u schyłku XIX w. Był własnością hrabiego Tyszkiewicza. W latach 1920-1928 folwarkiem zarządzał dziedzic Szurmiński (dzierżawił folwark od Tyszkiewiczów). W 1929 r. książę Czartoryski, który został właścicielem Falkowa, nakazał częściową parcelację folwarku – kolonia Falków liczyła 17 gospodarstw. W okresie 1928-1930 w folwarku był tylko gumienny – Bajer, administrator mieszkał w Tarnowatce. 1930-1933 w Falkowie przebywał administrator księcia Czartoryskiego – Lityński. W latach 1933-1940 Falków został wydzierżawiony przez Bełdowskiego – dziedzica z Rachań, administratorem został Kalicki. W 1940-1944 folwark wydzierżawił Kisielewski, rządcą został Czarnecki, w 1944 r. dzierżawę objął Szeliga, po wojnie folwark rozparcelowano. W czasie wojny obronnej o Falków toczyły boje oddziały 1 Dywizji Piechoty Legionów z 8 Dywizją niemiecką: 22 września w ciężkich walkach zajęły Falków i odrzuciły siły niemieckie. W walkach zginął podchorąży Wojska Polskiego Edward Dombres z Puław – poległ na polu chwały 22.IX.1939 r. W czasie II wojny światowej w Falkowie działał oddział BCH, brał udział między innymi w akcjach na cukrownię Wożuczyn, w akcjach odwetowych przeciwko siłom ukraińskim. 
W 1956 r. zradiofonizowano Falków – tzw. kołchoźniki, a w 1968 r. zakończono elektryfikację. We wrześniu 2019 roku na terenie Gminy Rachanie, swoją działalność rozpoczęła Fundacja „Falków” .
W latach 1975–1998 miejscowość administracyjnie należała do województwa zamojskiego, obecnie należy do województwa lubelskiego.

</doc>
<doc id="1011164" url="https://pl.wikipedia.org/wiki?curid=1011164" title="Kociuba (województwo lubelskie)">
Kociuba (województwo lubelskie)

Kociuba – kolonia w Polsce położona w województwie lubelskim, w powiecie tomaszowskim, w gminie Rachanie.
W latach 1975–1998 miejscowość administracyjnie należała do województwa zamojskiego.

</doc>
<doc id="1011165" url="https://pl.wikipedia.org/wiki?curid=1011165" title="Rachanie-Kolonia">
Rachanie-Kolonia

Rachanie-Kolonia – kolonia w Polsce położona w województwie lubelskim, w powiecie tomaszowskim, w gminie Rachanie.
W latach 1975–1998 miejscowość administracyjnie należała do województwa zamojskiego.

</doc>
<doc id="1011166" url="https://pl.wikipedia.org/wiki?curid=1011166" title="Werechanie-Kolonia">
Werechanie-Kolonia

Werechanie-Kolonia – kolonia w Polsce położona w województwie lubelskim, w powiecie tomaszowskim, w gminie Rachanie.
W latach 1975–1998 miejscowość administracyjnie należała do województwa zamojskiego.

</doc>
<doc id="1011167" url="https://pl.wikipedia.org/wiki?curid=1011167" title="Stan (grupa społeczna)">
Stan (grupa społeczna)



</doc>
<doc id="1011168" url="https://pl.wikipedia.org/wiki?curid=1011168" title="Modratka">
Modratka



</doc>
<doc id="1011169" url="https://pl.wikipedia.org/wiki?curid=1011169" title="Amethystea">
Amethystea



</doc>
<doc id="1011173" url="https://pl.wikipedia.org/wiki?curid=1011173" title="Panika w 1857 roku">
Panika w 1857 roku

Terminem panika w 1857 roku określa się recesję gospodarczą, która miała miejsce w 1857 roku w Stanach Zjednoczonych. Mimo że trwała krótko, i nastąpił po niej okres szybkiego wzrostu gospodarczego, w jej następstwie zbankrutowało około 5 tysięcy przedsiębiorstw. Zwiększone bezrobocie spowodowało również protesty na obszarach miejskich.
Panika z 1857 była skutkiem boomu gospodarczego z lat 1852–1857, który opierał się na zakrojonej na szeroką skalę ekspansji kredytowej, co miało ogólnoświatowe konsekwencje. Wzrostowi cen, zysków oraz płac nominalnych towarzyszył wzrost cen akcji. Szczególnie duży wzrost odnotowały papiery wartościowe kompanii górniczych oraz spółek kolejowych (najważniejszych składowych rynku kapitałowego tamtego okresu). Ponadto powszechna stała się spekulacja. Pierwsze oznaki końca boomu pojawiły się wraz ze spadkiem sprzedaży w górnictwie i kolejnictwie (branżach niezwiązanych bezpośrednio z konsumpcją) dodatkowo spotęgowanym wzrostem kosztów produkcji. Następnie spowolnienie objęło przetwórstwo żelaza, przemysł stalowy i węglowy. Czynniki te wywołały kryzys, który szybko się rozprzestrzeniając, doprowadził do światowej recesji. 22 sierpnia 1857 był prawdziwym dniem paniki w Nowym Jorku – wiele banków zawiesiło działalność.
Kryzys z 1857 w porównaniu do paniki z lat 1837-1843 był szybki i łagodny. Presja na pieniądz zmalała zimą i wiosną następnego roku gospodarka odżyła. Nowojorskie banki wznowiły działalność 12 grudnia. Z czasem uruchomiono kolejne placówki.

</doc>
<doc id="1011175" url="https://pl.wikipedia.org/wiki?curid=1011175" title="Wojna w Utah">
Wojna w Utah

Wojna w Utah – trwająca w latach 1857–1858 wojna pomiędzy mormońskimi osadnikami z Terytorium Utah a rządem federalnym Stanów Zjednoczonych. Wojna zakończyła się zwycięstwem armii federalnej, która pokonała oddziały milicji terytorialnej zorganizowane przez mormonów.
Opis wydarzeń.
Przyczyny konfliktu.
W latach 50. XIX wieku narastało napięcie pomiędzy świętymi w dniach ostatnich a innymi osadnikami w Utah dotyczące mormońskich nauk i praktyk. Ponadto koloniści podróżujący dalej na zachód mieli trudności z zakupem potrzebnego im zboża od mormonów, a mormoni nie chcieli „u siebie” dużej ilości wozów z końmi i bydłem. Z tego względu w połowie 1857 roku prezydent Stanów Zjednoczonych James Buchanan w miejsce mormońskiego lidera Brighama Younga na stanowisko gubernatora Terytorium Utah powołał Alfreda Cumminga. By powstrzymać spodziewany bunt świętych przeciwstawiających się ustanowieniu nowego gubernatora prezydent wysłał razem z nim 2500 żołnierzy.
Zarówno prezydent Kościoła Brigham Young jak i pozostali przywódcy Kościoła określili nadchodzących
żołnierzy jako wrogów. Twierdzili, że żołnierze mają wypędzić wiernych z Utah tak, jak poprzednio musieli oni opuścić Ohio, Missouri i Illinois. Ponadto Young wywołał stan rzekomego zagrożenia nakazując wiernym gromadzić żywność na wypadek ucieczki oraz nakazał oddziałom milicji terytorialnej, by były gotowe do obrony.
Masakra pod Mountain Meadows.
We wrześniu 1857 roku w południowej części Terytorium Utah w miejscowości Cedar City wierni Kościoła Jezusa Chrystusa Świętych w Dniach Ostatnich pod wodzą Isaaca Haighta, burmistrza Cedar City zaplanowali oraz przeprowadzili mord grupy około 120 kolonistów podróżujących w karawanie wozów z Arkansas do Kalifornii. Zbrodnia ta stała się znana jako masakra pod Mountain Meadows. Do ataku na kolonistów i kradzieży bydła Isaac Haight wraz z innymi lokalnymi przywódcami Kościoła postanowili namówić grupę miejscowych Indian z plemienia Pajutów. W ten sposób odpowiedzialność za zajście zamierzali zrzucić na Indian.
Oblężenie karawany trwało 5 dni od 7 do 11 września, podczas którego mormoni wraz z Indianami dokonali 3 ataków na kolonistów. Aby zapobiec rozprzestrzenieniu się wiadomości, że mormoni brali udział w ataku, postanowili oni wybić wszystkich kolonistów z wyjątkiem małych dzieci. W wyniku podstępu i ataku przeprowadzonego 11 września z grupy około 140 kolonistów ocalało jedynie 17 małych dzieci.
Konsekwencje.
Masakra rozpoczęła konflikt nazwany „Wojną w Utah”. W trakcie tego konfliktu zarówno wojsko Stanów Zjednoczonych jak też mormońska milicja z Utah dopuszczały się aktów agresji. Jednak poza tą masakrą na kolonistach w czasie wojny nie stoczono regularnych bitew. Oddziały mormońskie nękały amerykańską armię. Straty spowodowane wojną były głównie materialne.

</doc>
<doc id="1011181" url="https://pl.wikipedia.org/wiki?curid=1011181" title="Groty (herb szlachecki)">
Groty (herb szlachecki)

Groty – polski herb szlachecki, nie posiadający zawołania"".
Opis herbu.
W polu złotym 3 groty srebrne w pas. Klejnot: na koronie szlacheckiej 3 pióra strusie. Labry: złote podbite srebrem.
Herbowni.
Lista herbownych z "Herbarza polskiego" Tadeusza Gajla:
Grot, Grott, Grudź, Gruzdź, Gruźdź, Paszkiewicz, Paszkowicz, Prokopowicz, Ptak, Razwodowski, Szarłowski, Waszkiewicz, Waszklewicz, Włocki, Żyłowski.

</doc>
<doc id="1011182" url="https://pl.wikipedia.org/wiki?curid=1011182" title="Cezary Jellenta">
Cezary Jellenta

Cezary Jellenta (ur. 13 kwietnia 1861 w Warszawie, zm. 1 września 1935 w Otwocku) – pisarz i krytyk literacki i artystyczny; pisywał pod pseudonimami: "Ary", "Euzebiusz", " Florestan", " Orestes", "Orpion", "Robon Dion", "Jan Zarycz", "Alastor", "C.J."
Życiorys.
Urodził się jako Napoleon Hirszband w rodzinie urzędnika bankowego Hermana Hirszbanda. Kształcił się w II Gimnazjum w Warszawie (do 1880), na Cesarskim Uniwersytecie Warszawskim na wydziale prawnym (do 1884), a następnie w Monachium, gdzie studiował filozofię. Literaturę zawodowo rozpoczął uprawiać około roku 1880, współpracując z pismami „Prawda” i „Ateneum”. Karierę adwokacką, rozpoczętą w 1885, porzucił około 1888, wrócił do niej w 1893, ale po 1905 pozostawał adwokatem już tylko formalnie, pochłonięty publicystyką i pisarstwem. Związany z radykalną inteligencją, rzecznik literatury Młodej Polski. Redagując w latach 1903–1906 „Ateneum” współpracował m.in. z Wacławem Nałkowskim, z filologiem i orientalistą Ignacym Redlińskim, z pisarzem i satyrykiem Adolfem Nowaczyńskim; drukował Tetmajera, Micińskiego, Żuławskiego, przekłady Czechowa, Wellsa i innych.
„Ateneum” nie stroniło także od aktualnej problematyki politycznej: cykl artykułów popierających rewolucję 1905 roku w Rosji stał się przyczyną konfiskaty pisma. U Jellenty przeprowadzono rewizję; w obawie przed aresztowaniem uciekł na początku 1906 z rodziną do Niemiec, gdzie mieszkał m.in. w Berlinie, Lipsku i Dreźnie. W 1908 wznowił w Niemczech wydawanie „Ateneum”, ale ukazały się tylko dwa numery pisma. W tym czasie nawiązał kontakty z przedstawicielami niemieckiej socjaldemokracji, spotykał się m.in. z Augustem Beblem i Karlem Liebknechtem W 1911 Jellenta przeniósł się z Niemiec do leżącego w granicach Austro-Węgier Krakowa i rozpoczął w 1912 redagowanie miesięcznika kulturalnego „Rydwan” prowadząc równocześnie odczyty na Uniwersytecie Jagiellońskim i w innych miastach Galicji. Po ogłoszeniu przez władze carskie w 1914 amnestii dla przestępców politycznych wrócił do Warszawy, gdzie podjął współpracę z „Kurierem Porannym”.
Po wojnie wznowił na krótko w 1919 wydawanie „Rydwanu”, a od 1923 do 1927 redagował czasopismo o tematyce muzyczno-teatralnej „Biały Paw”. Był delegatem na zjazd Związku Zawodowego Literatów Polskich 4 lutego 1922 w Warszawie. Zwolennik Piłsudskiego, co znalazło wyraz m.in. w jego twórczości („Józef Piłsudski jako pisarz i mówca”, Warszawa 1929). W latach 1926–1933 podróżował kilkakrotnie po Europie wygłaszając w różnych krajach (Francja, Belgia, Holandia, Niemcy, Austria, Czechosłowacja, Rumunia) cykle odczytów popularyzujących kulturę i literaturę polską. Odczyty te prezentował także w różnych miastach w Polsce.
Od 1934 wypoczywał i leczył się w Otwocku, gdzie zmarł. Pochowany na Cmentarzu Ewangelicko-Reformowanym w Warszawie (kwatera T-2-8). 1 września 1937 została poświęcona tablica na grobie Cezarego Jellenty.
19 marca 1936 Prezydent RP odznaczył Cezarego Jellentę pośmiertnie Krzyżem Oficerskim Orderu Odrodzenia Polski za zasługi na polu pracy literackiej.
Miał dwóch synów: Alfreda, który zginął młodo w wojnie polsko-bolszewickiej w sierpniu 1920 i Stefana (1899-1991), który m.in. brał udział jako oficer w kampanii wrześniowej 1939 roku, w której bronił warszawskiego Grochowa i Saskiej Kępy oraz walczył w 336 pułku piechoty pod dowództwem generała Waleriana Czumy, a po wojnie napisał biografię ojca.
Publikacje.
Napisał m.in.: „Byrona w urywkach”; przekład „Italien” Heinego w wyborze pism Heinego (1889); „Studia i szkice filozoficzne” (1891); „W przesileniu – wykrawki z życia” (1894); „Wszechpoemat i najnowsze jego dzieje” (1894); „Eusapjada”; „Forpoczty” (wraz z Wacławem Nałkowskim i Marią Komornicką, 1895); „Galeria ostatnich dni” (1897); „Nurty-ogniwa dramatyczne” (1896, 1891); „Juliusz Słowacki dzisiaj” (1900); „Cyprian Norwid” (1909); „Wiatraki Don Chichota. Pamiętnik-scenariusz” (opis podróży po Europie, 1933); nowele, powieści (cykl „Krwawe lilie” 1924-1929), pamiętnik z okresu I wojny światowej „Wielki zmierzch” (1924), a także ostatnia książka Jellenty – wydane w 1935 „Sosny otwockie – obraz miasta uzdrowiska” (reprint w roku 2000, w 65. rocznicę śmierci).

</doc>
<doc id="1011183" url="https://pl.wikipedia.org/wiki?curid=1011183" title="Napoleon Hirszband">
Napoleon Hirszband



</doc>
<doc id="1011186" url="https://pl.wikipedia.org/wiki?curid=1011186" title="Anapireksja">
Anapireksja

 
Anapireksja – stan eutermii (dobroczynny dla organizmu), polegający na obniżeniu temperatury nastawczej organizmu; stan odwróconej gorączki; stan anapireksji wywołuje m.in. trauma (np. duży ubytek krwi), endotoksemia (posocznica), neurotoksyny (np. alkohole). Anapireksja ma działanie neuroprotekcyjne, więc jest stanem pożądanym przy uszkodzeniach mózgu, niedotlenieniu itp. 
Odróżnia się hipotermię od anapireksji. Stan, w którym organizm nie jest w stanie utrzymać odpowiedniej temperatury ciała (na przykład na skutek przebywania na mrozie) nazywa się hipotermią, natomiast w anapireksji organizm obniża w ośrodku termoregulacji swój punkt nastawczy (tzw. set point) co powoduje obniżenie temperatury. Obniżenie temperatury w anapireksji nie wynika jednak z niemożności jej osiągnięcia, ale z konieczności oszczędnego gospodarowania tlenem.
Fizjologiczny sens anapireksji.
Anapireksja występuje zazwyczaj podczas przebywania w warunkach wysokogórskich (adaptacja do środowiska o niższym ciśnieniu tlenu) lub w stanach poreanimacyjnych. Stanowi formę ochrony organizmu w warunkach niedotlenienia. Zgodnie z regułą van ’t Hoffa przy niższej temperaturze reakcje enzymatyczne – a w konsekwencji cały metabolizm – ulegają znacznemu spowolnieniu. W przypadku niedoboru tlenu (który jest niezbędny do prawidłowego metabolizmu) spowolnienie metabolizmu jest formą obrony organizmu – narządy takie jak wątroba czy jelita pracują wolniej (a w konsekwencji zużywają mniej tlenu) pozostawiając go dla ważniejszych do przeżycia narządów takich jak mózg czy nadnercza.

</doc>
<doc id="1011189" url="https://pl.wikipedia.org/wiki?curid=1011189" title="53 Pułk Piechoty Strzelców Kresowych">
53 Pułk Piechoty Strzelców Kresowych

53 Pułk Piechoty Strzelców Kresowych (53 pp) – oddział piechoty Armii Polskiej we Francji i Wojska Polskiego II RP.
Pułk stacjonował do września 1939 w garnizonie Stryj.
Wchodził w skład 11 Karpackiej Dywizji Piechoty.
Formowanie i zmiany organizacyjne.
Pułk powstał na bazie 11 pułku strzelców polskich Armii Polskiej we Francji. We wrześniu 1919 roku został przemianowany na 53 pułk piechoty Strzelców Kresowych.
W grudniu 1919 batalion zapasowy pułku stacjonował we Lwowie.
Pułk w walkach o granice.
1 czerwca 1920 dowódca 12 Dywizji Piechoty gen. Januszajtis wydał rozkaz przeprowadzenia wypadu na Cybulówkę – Obodówkę. Jego celem było rozpoznanie sił sowieckich koncentrujących się przed frontem dywizji. Oddział wypadowy stanowiły II i III batalion 53 pułku piechoty Strzelców Kresowych i jeden batalion 54 pułku piechoty Strzelców Kresowych, wzmocnione baterią 12 pułku artylerii polowej. Dowodzenie nad nim przejął pełniący obowiązki dowódcy 53 pp kpt. Jan Góra. Na czas działań stanowiska opuszczone przez bataliony 53 pp dozorował 6 pułk ułanów. 
2 czerwca oddział ruszył w kierunku obiektu wypadu. W południe zajęto bez walk Cybulówkę, a kompanie III batalionu ruszyły na sąsiednią Tatarówkę (Tarkanówkę?). Tu jednak Sowieci zorganizowali obronę. Dopiero przy wsparciu ogniowym baterii artylerii piechota zdobyła Tatarówkę. Nie zdecydowano się jednak pozostać we wsi i na nocleg powrócono do Cybulówki. 3 czerwca po raz kolejny zdobywano Tatarówkę i sąsiednią Obodówkę, a następnie Trościaniec. Sowieci wycofali się jednak do okopów z czasów I wojny światowej na wzgórzach za Obodówką. Kolejne uderzenia polskich batalionów przynosiły zyski terenowe, ale nie osiągano celu wypadu. Sowieci wycofali się, nie ponosząc większych strat. Po południu bataliony otrzymały rozkaz powrotu na stanowiska wyjściowe.
Po zakończeniu odwrotu znad Zbrucza, oddziały 12 Dywizji Piechoty płk. Mariana Żegoty-Januszajtisa obsadziły front nad Seretem, od Proniatynia do Janowa. 26 lipca 53 pułku piechoty Strzelców Kresowych osiągnął linię Seretu. Jego II batalion obsadził Łuczki Małe i Bucniów, zaś I i III bataliony, jako odwodowe, stanęły w Nastasowie. Korzystając z chwilowego spokoju, rozpoczęto kopanie rowów strzeleckich.
Będąca w pościgu sowiecka 60 Dywizja Strzelców na kierunku Mikuliniec wyprzedziła jednostki polskie i 27 lipca opanowała miejscowość. Następnego dnia pod Mikulińce podszedł I/53 pułku piechoty i wyparł Sowietów z miasta. Już 29 lipca po raz kolejny na Mikulińce uderzyła 60 Dywizja Strzelców i zdobyła je ponownie. Miejscowość stała się dla niej bazą wypadową do wyprowadzenia natarcia na Czartorię. Jednak strona polska nie pogodziła się z utratą miejscowości. Kontratakujący 53 pułk piechoty po całodziennych walkach ulicznych odzyskał ją, a oddziały sowieckie wyparte zostały za Seret. Wieczorem 30 lipca III batalion obsadził odcinek Krzywki – Mikulińce – Łuczki Małe, II batalion odcinek Czartoria – Bucniów, a I batalion pozostał w odwodzie w Nastasowie.
Kolejne natarcie sowiecka 60 DS wyprowadziła 31 lipca wieczorem. Uderzenia nie wytrzymał III batalion 53 pułku piechoty i cofnął się na wzgórza na zachodnim skraju miasteczka. Interweniował dowódca dywizji i osobiście stanął na czele kontrataku wyprowadzanego siłami I a potem i III batalionu 53 pp. 
&lt;br&gt;Komunikat prasowy Sztabu Generalnego z 3 sierpnia 1920 tak opisywał ten kontratak:
Polacy odbili Mikulińce, 1 sierpnia odparli dwa kolejne natarcia przeciwnika, ale trzecie odrzuciło 53 pp znad Seretu. Dowództwo Frontu Południowo-Wschodniego nakazało dowódcy 12 Dywizji Piechoty odtworzyć rubież obrony na linii Seretu. W tym celu zorganizowana została grupa uderzeniowa w składzie 53. i 51 pułki piechoty oraz 3 kompania 1 pułku czołgów. Natarcie piechoty wzmocnione czołgami przyniosło zamierzony skutek i 3 sierpnia dywizja odzyskała utracone pozycje nad Seretem.&lt;br&gt;Komunikat prasowy Sztabu Generalnego z 4 sierpnia 1920 donosił:
Jednak 5 sierpnia sowiecka kawaleria sforsowała Seret i wyszła na tyły 12 Dywizji Piechoty. W tej sytuacji dowództwo 6 Armii nakazało płk. Januszajtisowi odwrót za Strypę.
Kawalerowie Virtuti Militari.
Żołnierze pułku odznaczeni Krzyżem Srebrnym Orderu Virtuti Militari za wojnę 1919-1921. Gwiazdką przy nazwisku zaznaczono żołnierzy odznaczonych dekretami Naczelnego Wodza L. 2793 i 2794 z 26 marca 1921.
Ponadto 8 kwietnia 1922 Naczelny Wódz odznaczył Krzyżem Srebrnym nr 6093 byłego dowódcę I batalionu 53 pp, oficera armii francuskiej mjr. Jerzego Girardin.
Pułk w okresie pokoju.
W maju 1921 roku pułk został skoncentrowany w Brzeżanach, a 22 grudnia przeniesiony do Stryja.
19 maja 1927 roku minister spraw wojskowych marszałek Polski Józef Piłsudski ustalił i zatwierdził dzień 20 lipca, jako datę święta pułkowego. Pułk obchodził swoje święto „w rocznicę największego wysiłku bojowego podczas obrony przyczółka mostowego «Wołoczyska» w 1920 roku”.
W 1928 roku został opublikowany „Zarys historii wojennej pułku”. Autorem opracowania był oficer pułku, kapitan Leon Grzegorz Szuchatowicz, zamordowany w 1940 roku w Charkowie.
Na podstawie rozkazu wykonawczego L.dz. 3900/tj. Org. Departamentu Piechoty Ministerstwa Spraw Wojskowych z 10 października 1930 roku o wprowadzeniu w życie przepisu służbowego P.S. 10–50 – „Organizacja – Piechota na stopie pokojowej” 53 pułk piechoty zaliczony został do pułków piechoty typ II tzw. „wzmocniony”. W każdym roku pułk otrzymywał około 845 rekrutów. Stan osobowy pułku wynosił 68 oficerów oraz 1900 podoficerów i szeregowców. Na czas wojny przewidywany był do pierwszego rzutu mobilizacyjnego. W okresie zimowym posiadał dwa bataliony starszego rocznika i batalion szkolny, w okresie letnim zaś trzy bataliony strzeleckie. Jego stany były wyższe od pułku typu I tzw. „normalnego” o ok. 400-700 żołnierzy.
Kampania wrześniowa.
W kampanii wrześniowej 1939 roku pułk walczył w składzie macierzystej 11 Karpackiej Dywizji Piechoty. Bronił pozycji na linii Wisłoki, Wisłoka oraz Sanu. Podczas walk wokół Lwowa I batalion 53 pułku wszedł w skład improwizowanej Grupy „Żółkiew”.
Symbole pułkowe.
Chorągiew/sztandar.
23 marca 1921 roku w Tarnopolu Naczelnik Państwa i Naczelny Wódz marszałek Polski Józef Piłsudski wręczył pułkowi pamiątkową chorągiew ofiarowaną w 1919 roku Pułkowi im. Zawiszy Czarnego przez mieszkańców włoskiego miasta Chivasso.
5 maja 1925 roku Prezydent RP Stanisław Wojciechowski zatwierdził wzór lewej strony płachty chorągwi 53 pułku piechoty. 19 września 1925 roku w Stryju generał dywizji Aleksander Osiński wręczył pułkowi chorągiew ufundowaną przez ludność Stryja. Od 28 stycznia 1938 roku chorągiew pułkowa zaczęła być oficjalnie nazywana sztandarem. We wrześniu 1939 roku sztandar przewieziony został na Węgry przez Ośrodek Zapasowy 53 pp, skąd przez poselstwo wysłany został do Francji. Obecnie sztandar znajduje się w Instytucie Polskim i Muzeum im. gen. Sikorskiego w Londynie.
Odznaka pamiątkowa.
15 stycznia 1929 roku Minister Spraw Wojskowych marszałek Polski Józef Piłsudski zatwierdził wzór i regulamin odznaki pamiątkowej 53 pułku piechoty. Odznaka o wymiarach 45 x 45 mm ma kształt prostego krzyża greckiego, srebrnego, emaliowanego na biało z pozłacanymi krawędziami. W środku krzyża na rombie wypełnionym czerwoną żłobkowaną emalią nałożony srebrny orzeł wz. 1927. Krzyż okolony jest szerokim wieńcem laurowym emaliowanym na zielono na którym nałożono miniaturę trąbki strzeleckiej oraz wpisano numer i inicjały pułku „53 PP”. Odznaka oficerska - trzyczęściowa, wykonana w srebrze, emaliowana, na rewersie próba srebra i imiennik grawera „JM” – Józef Michrowski z Warszawy.
Emblemat.
20 lutego 1937 roku Minister Spraw Wojskowych generał dywizji Tadeusz Kasprzycki nadał 11 Dywizji Piechoty nazwę „11 Karpacka Dywizja Piechoty” oraz ustalił dla żołnierzy tej dywizji emblemat przedstawiający dwa liście dębowe z gałązką limby, przytrzymane krzyżem huculskim. Minister zezwolił na noszenie emblematów od chwili ogłoszenia rozkazu, natomiast zobowiązał do ich noszenia od 1 stycznia 1938 roku. Emblematy był noszone na kołnierzach (łapkach) kurtek i płaszczy (peleryn). Dla oficerów i chorążych emblematy były wykonane z białego metalu oksydowanego na stare srebro, natomiast dla pozostałych podoficerów i szeregowców były wytłaczane z białego matowanego metalu (blachy). Minister zezwolił podoficerom zawodowym na noszenie przy ubiorze pozasłużbowym emblematów wykonanych, jak dla oficerów.
Specjalne części umundurowania.
12 kwietnia 1937 roku Minister Spraw Wojskowych generał dywizji Tadeusz Kasprzycki wprowadził „specjalne części umundurowania” dla żołnierzy 11 Karpackiej Dywizji Piechoty w postaci pióra do czapki – rogatywki garnizonowej i peleryny typu podhalańskiego.
Żołnierze pułku.
Żołnierze 53 pułku piechoty – ofiary zbrodni katyńskiej.
"Biogramy zamordowanych oficerów znajdują się na stronie internetowej Muzeum Katyńskiego"

</doc>
<doc id="1011190" url="https://pl.wikipedia.org/wiki?curid=1011190" title="Trzebinia (stacja kolejowa)">
Trzebinia (stacja kolejowa)

Trzebinia – stacja kolejowa w Trzebini, w województwie małopolskim, w Polsce. Według klasyfikacji PKP ma kategorię dworca regionalnego.
Pasażerowie.
W roku 2017 wymiana pasażerska wyniosła 500-700 osób dziennie.
W roku 2018 wymiana pasażerska wyniosła 300-500 osób dziennie.
W roku 2019 wymiana pasażerska wyniosła 500-700 osób dziennie.
W roku 2020 wymiana pasażerska wyniosła 300-500 osób dziennie.
W roku 2021 stacja obsługiwała 1 tys. pasażerów na dobę (łącznie 365 tys. osób).
Opis.
Na stacji zatrzymują się pociągi kategorii TLK i Intercity uruchamiane przez PKP Intercity oraz pociągi kategorii Regio kursujące na odcinku Rzeszów / Kraków Główny – Katowice / Wodzisław Śląski oraz Kraków Główny – Oświęcim / (Czechowice-Dziedzice od 9 marca 2019) uruchamiane przez Przewozy Regionalne. Od marca 2019 roku na stacji zatrzymywać będzie się również pociąg czeskiego przewoźnika Leo Express, relacji Praha Hlavni Nadrazi – Kraków Główny.

</doc>
<doc id="1011192" url="https://pl.wikipedia.org/wiki?curid=1011192" title="City (film)">
City (film)

City – polski film fabularny z 2005 roku w reżyserii Macieja Odolińskiego.

</doc>
<doc id="1011194" url="https://pl.wikipedia.org/wiki?curid=1011194" title="Neoplan N421">
Neoplan N421



</doc>
<doc id="1011195" url="https://pl.wikipedia.org/wiki?curid=1011195" title="Skocznia Olimpijska HS95 w Calgary">
Skocznia Olimpijska HS95 w Calgary



</doc>
<doc id="1011197" url="https://pl.wikipedia.org/wiki?curid=1011197" title="Port lotniczy Rostock-Laage">
Port lotniczy Rostock-Laage

Port lotniczy Rostock-Laage (niem.: "Flughafen Rostock-Laage", ang.: "Rostock-Laage Airport", kod IATA: RLG, kod ICAO: ETNL) – międzynarodowy port lotniczy położony 28 km od Rostocku. Jest regionalnym portem lotniczym Meklemburgii-Pomorza Przedniego.

</doc>
<doc id="1011200" url="https://pl.wikipedia.org/wiki?curid=1011200" title="Solange Knowles">
Solange Knowles

Solange Piaget Knowles (ur. 24 czerwca 1986) – amerykańska wokalistka, aktorka i modelka. Urodziła się i dorastała w Houston, w stanie Teksas wraz ze starszą siostrą, również piosenkarką, Beyoncé. W wieku 16 lat zadebiutowała na scenie muzycznej i od tego czasu wydała cztery albumy: "Solo Star" (2003), "Sol-Angel and the Hadley St. Dreams" (2008), "A Seat at the Table" (2016) oraz "When I Get Home" (2019).
Poza nagrywaniem Knowles zajmuje się również filmem, modelingiem oraz biznesem. Była współzałożycielką dziecięcego działu odzieży Deréon, siostrzanej linii marki House of Deréon, założonej przez jej matkę i siostrę.
Wczesne lata.
Solange Knowles urodziła się 24 czerwca 1986 w Houston, w stanie Teksas jako drugie dziecko Mathew i Tiny Knowles. Jej starszą siostrą jest wokalistka Beyoncé. Ojciec Solange jest Afroamerykaninem, a matka Kreolką (jej przodkowie mieli pochodzenie francuskie, afroamerykańskie i indiańskie). Jako dziecko Knowles uczyła się tańca oraz aktorstwa. W wieku pięciu lat zadebiutowała publicznie, śpiewając w parku rozrywki. Cztery lata później zaczęła pisać piosenki. Mając trzynaście lat Solange zdecydowała, że chce zacząć nagrywać własne utwory, jednak rodzice doradzili jej, aby poczekała kilka lat. W wieku piętnastu lat zastąpiła profesjonalną tancerkę i wyruszyła w trasę koncertową z zespołem siostry, Destiny’s Child. Przed jednym z występów członkini grupy Kelly Rowland złamała palce podczas zmiany kostiumów i Knowles zastąpiła ją na scenie. Gdy Solange miała szesnaście lat podpisała kontrakt z Music World Entertainment, wytwórnią należącą do jej ojca, który był jednocześnie jej menedżerem.
Kariera.
2001–2003: Początki i "Solo Star".
Pierwszym krokiem muzycznym w karierze Knowles było nagranie tytułowej piosenki do serialu telewizyjnego "The Proud Family" w 2001 roku. Rok później była jedną z artystek, które nagrały utwór „Hey Goldmember”, wydany na ścieżce dźwiękowej filmu "Austin Powers i Złoty Członek". Poza tym stanowiła poboczny wokal w piosence „Little Drummer Boy”, pochodzącym z płyty "8 Days of Christmas" Destiny’s Child. W 2002 roku nagrała z Lil Romeo singel „True Love” oraz miała wkład w album "Simply Deep" Kelly Rowland, na który napisała tytułowy utwór oraz piosenkę „Alone”. W 2001 roku wystąpiła również w teledysku Bow Wowa do „Puppy Love”.
W czerwcu 2003 roku Mathew Knowles przyznał, że rozważał, aby Solange dołączyła do Destiny’s Child, kiedy grupa powróciła na scenę w 2004 roku. Powiedział również, że badał reakcje innych, którzy twierdzili, iż „to wydaje się być dobrym pomysłem”. Jednak już w sierpniu Beyoncé zdementowała te informacje, twierdząc, że były to tylko plotki, a Rowland dodała: „ona jest solową gwiazdą” (ang. "solo star"), wymieniając tym samym nazwę debiutanckiego albumu Knowles.
W wieku czternastu lat Solange rozpoczęła prace nad swoim debiutanckim albumem "Solo Star". Wkład w jego produkcję mieli m.in.: Jermaine Dupri, The Neptunes, Linda Perry i Timbaland. Płyta składa się przede wszystkim z piosenek R&amp;B, jednak, jak przyznała Knowles, muzyka zawiera elementy popu, rocka, reggae i hip hopu. Solange była współproducentką i współautorką kilku utworów z "Solo Star", łącznie z głównym singlem, „Feelin' You (Part II)”. Piosenka nie zdołała uplasować się na liście "Billboard" Hot 100, ale zajęła 3. miejsca na Hot R&amp;B/Hip-Hop Singles Sales i Hot Dance Singles Sales.
Album został wydany 21 stycznia 2003 roku i zadebiutował na 49. pozycji "Billboard" 200 oraz uplasował się na 23. miejscu Top R&amp;B/Hip-Hop Albums. "Solo Star" rozszedł się w sumie w 112 tys. kopii w Stanach Zjednoczonych.
2004–obecnie: Przerwa w karierze i "Sol-Angel and the Hadley St. Dreams".
Po wydaniu debiutanckiego albumu Knowles zrobiła sobie przerwę od muzyki i zaczęła występować w filmach. Jako mężatka przeniosła się z rodziną do Idaho i tam kontynuowała pisanie tekstów piosenek, w tym singli „Get Me Bodied” i „Upgrade U” na album "B’Day" Beyoncé. Knowles otrzymała wyróżnienie za „Get Me Bodied” na ASCAP Awards 2008. Poza tym tworzyła teksty dla Destiny’s Child oraz członkiń zespołu, Kelly Rowland i Michelle Williams. W 2004 roku, kiedy była w ciąży, wystąpiła cameo w wideoklipie do „Soldier” Destiny’s Child.
Po rozwodzie Knowles powróciła do Houston, aby zacząć prace nad drugim albumem. W wyniku tego podpisała kontrakty z wytwórniami Geffen oraz EMI. Płyta została skompletowana w 2008 roku i zatytułowana "Sol-Angel and the Hadley St. Dreams". Składała się z piosenek inspirowanych latami 60. i 70., wyprodukowanymi przez m.in. Marka Ronsona. Album ukazał się 26 sierpnia 2008 roku w Stanach Zjednoczonych i w sumie rozszedł się w ponad 114 tys. egzemplarzy. "Sol-Angel and the Hadley St. Dreams" otrzymał w większości pozytywne recenzje od krytyków, którzy uznali go za lepszy od debiutanckiego wydawnictwa wokalistki. Główny singel, „I Decided”, miał premierę w sierpniu 2008 roku i uplasował się na szczycie "Billboard" Hot Dance Club Play. W listopadzie Knowles rozpoczęła trasę koncertową Solange Presents Sol-Angel and the Hadley St. Dreams Tour po Wielkiej Brytanii.
Solange wydała serię mixtape'ów, wspierających płytę. Pierwszy z nich, "I Can't Get Clearance...", zawiera m.in. utwór „Fuck the Industry (Signed Sincerely)”, w którym Knowles zawarła swój pogląd na stan przemysłu muzycznego. W tekście padają imiona takich artystek, jak: Mary J. Blige, Ashanti, Keyshia Cole i Beyoncé, jednak Solange powiedziała, że jej celem nie było przedstawienie ich w negatywnym świetle.
Inna aktywność.
Film.
Poza nagrywaniem Knowles próbuje sił w filmie, modelingu i biznesie. W 2004 roku wystąpiła w komedii "Wakacje rodziny Johnsonów", a na ścieżkę dźwiękową obrazu nagrała utwór „Freedom”, kolaborację z zespołem Drop Trio. Mimo że oceny filmu były w większości negatywne, magazyn "Variety" pochwalił rolę Solange, pisząc: „Solange Knowles jest niemal tak olśniewająca jak jej starsza siostra Beyoncé i robi nieco więcej niż uśmiechanie się w swoim pierwszym występie na wielkim ekranie.” W 2006 roku pojawiła się w filmie "Dziewczyny z drużyny 3". Jako aktorka Knowles posługuje się swoim pełnym nazwiskiem, w przeciwieństwie do muzyki, gdzie działa wyłącznie jako Solange. Podczas czołówki "Dziewczyn z drużyny" została wymieniona jako Solange Knowles-Smith, gdyż była wtedy w związku małżeńskim.
Knowles brała również udział w produkcjach telewizyjnych. W 2002 roku użyczyła głosu postaci Chanel w animowanym serialu "The Proud Family". Dwa lata później pojawiła się gościnnie w sitcomie "One on One".
W 2010 roku Knowles wykonała utwór „Mama Loves Baby” w programie dziecięcym "Yo Gabba Gabba!". Podczas trasy koncertowej obsady "Yo Gabba Gabba!" wokalistka zaśpiewała na żywo podczas występu w Dallas piosenkę „When I Hear Music”.
Moda.
Solange wraz z siostrą Beyoncé są modelkami oraz twarzami dla projektów rodzinnej linii odzieżowej House of Deréon, nazwanej na cześć ich babci Agnéz Deréon. Obie w strojach tej marki wystąpiły również w kampanii Got Milk?. Solange była poza tym współzałożycielką dziecięcej kolekcji odzieży Deréon, siostrzanego działu House of Deréon. W 2008 roku Knowles została ambasadorką linii młodzieżowej Armani Jeans Giorgio Armaniego. Armani powiedział, że styl Solange „jest wizją młodego, niezależnego, codziennego stylu życia z silną i chłodną wrażliwością modową”.
Zabawki.
Knowles promowała Baby Jamz, linię zabawek dla dzieci, inspirowanych przez jej syna, Juleza. Była również producentem wykonawczym dołączanych do zabawek płyt CD.
Życie osobiste.
W 2004 roku, w wieku 17 lat, Solange wyszła za mąż za Daniela Smitha, którego poznała na przyjęciu. Smith uczęszczał wtedy do liceum, zaś Knowles miała 13 lat. 18 października 2004 roku urodził się ich syn, Daniel Julez Smith Jr. Wokalistka przyznała później, że nieco żałuje, iż urodziła dziecko w tak młodym wieku, jednak nazwała syna „największym nieplanowanym błogosławieństwem”. Z myślą o nim napisała utwór „An Ode to Julez”, wydany na "Sol-Angel and the Hadley St. Dreams".
Po narodzinach syna rodzina przeprowadziła się do Moscow w stanie Idaho, gdzie Smith kontynuował naukę w college’u. W październiku 2007 roku Solange potwierdziła w wywiadzie dla magazynu "Essence", że rozwiodła się z Danielem. Po rozstaniu wokalistka przeniosła się z Julezem do Hollywood.
16 listopada 2014 w Nowym Orleanie poślubiła Alana Gerarda Fergusona, reżysera teledysków. 1 listopada 2019 doszło do separacji.
Zainteresowania i inspiracje.
Knowles za swoje muzyczne autorytety uznaje artystów Motown, w tym The Supremes, The Marvelettes i Marthę Reeves, a także angielską wokalistkę Dusty Springfield. Jednak za największą muzyczną inspirację Solange uznaje własną matkę, Tinę Knowles, która była w latach 60. członkinią zespołu The Veltones.
Pierwszą pasją Solange jest pisanie piosenek, co robi odkąd skończyła dziewięć lat. Podczas nagrywania swojego pierwszego albumu, Knowles nie miała kontroli nad typem muzyki, który był produkowany, gdyż, jak powiedziała, „kiedy masz 14 lat, wszyscy wokół są starsi i bardziej doświadczeni, a ty ufasz im decyzjom”. Dlatego, chcąc zadowolić wytwórnię, zrezygnowała z własnych pomysłów. Jej muzyczne inspiracje były bardziej wyraziste na drugiej płycie, "Sol-Angel and the Hadley St. Dreams", gdyż uznała, że jest na tyle dorosła, aby pisać i produkować utwory według jej uznania, nie obawiając się reakcji i oczekwiań innych.
Poza nagrywaniem Knowles ma drugie hobby, malarstwo: „Myślę, że malarstwo, dla mnie, jest tak pozytywną ekspresją, że czasami nie wiesz jaki będzie rezultat. Każde pociągnięcie pędzlem jest emocją i, w końcu, ukazuje się nam dzieło, które jest niesamowite...”
Image.
Solange była porównywana przez media do swojej siostry Beyoncé, na co odpowiedziała w piosence „God Given Name”: „nie jestem nią i nigdy nie będę”. W recenzji płyty Jody Rosen z "Rolling Stone" uznała to za deklarację niezależności Knowles. W wywiadzie dla "Daily Mail", Solange skomentowała: „Ludzie myślą, że między nami powinna być wielka rywalizacja, ale nigdy ze sobą nie konkurowałyśmy. Jest między nami duża przepaść wiekowa i mamy dwa różne charaktery.” W kolejnych wywiadach zaznaczyła również, że „dobrze jest słuchać rad Beyoncé, ale mamy zupełnie różne cele muzyczne” oraz podkreśliła inność ich stylów artystycznych. Poza tym stwierdziła, że bloger Teddy Birmingham zachował się „lekceważąco”, mówiąc, że Solange żyła w cieniu siostry.

</doc>
<doc id="1011207" url="https://pl.wikipedia.org/wiki?curid=1011207" title="Dekanat Biała Podlaska – Północ">
Dekanat Biała Podlaska – Północ

Dekanat Biała Podlaska – Północ – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 12 parafii
Według danych zgromadzonych przez Kurię Diecezji Siedleckiej dekanat liczy 41340 wiernych.
Sąsiednie dekanaty.
Biała Podlaska – Południe, Janów Podlaski, Łosice, Międzyrzec Podlaski, Terespol

</doc>
<doc id="1011208" url="https://pl.wikipedia.org/wiki?curid=1011208" title="Oblężenie Lubuszy">
Oblężenie Lubuszy



</doc>
<doc id="1011213" url="https://pl.wikipedia.org/wiki?curid=1011213" title="Toluca de Lerdo">
Toluca de Lerdo



</doc>
<doc id="1011214" url="https://pl.wikipedia.org/wiki?curid=1011214" title="Nottingham Forest Football Club">
Nottingham Forest Football Club



</doc>
<doc id="1011215" url="https://pl.wikipedia.org/wiki?curid=1011215" title="Dekanat Domanice">
Dekanat Domanice

Dekanat Domanice – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 8 parafii
Według danych zgromadzonych przez Kurię Diecezji Siedleckiej dekanat liczy 18757 wiernych.
Sąsiednie dekanaty.
Grębków, Łuków I, Łuków II, Siedlce, Siennica "(diec. warszawsko-praska)", Suchożebry, Zbuczyn, Żelechów

</doc>
<doc id="1011220" url="https://pl.wikipedia.org/wiki?curid=1011220" title="Legendarni biskupi wrocławscy">
Legendarni biskupi wrocławscy

W 1000 r. podczas zjazdu gnieźnieńskiego utworzono diecezję wrocławską. Jej pierwszym biskupem został Jan, o którym nic więcej nie wiadomo. Diecezja wrocławska upadła w wyniku tzw. reakcji pogańskiej (1031/1032) i najazdu czeskiego księcia Brzetysława I (1038). Kolejnym historycznym biskupem był Hieronim, który objął rządy dopiero w 1051 roku.
Ze źródeł historycznych wiadomo, że podczas reakcji pogańskiej biskup musiał opuścić Wrocław i zamieszkał w Smogorzowie koło Namysłowa, a następnie w Ryczynie koło Brzegu. W 1390 r. książę Ludwik I brzeski polecił przeprowadzić prace poszukiwawcze w Ryczynie. Były to pierwsze wykopaliska na ziemiach polskich. Lista legendarnych biskupów wrocławskich uważana za wymysł jej autora znana jest m.in. z "Katalogu biskupów wrocławskich" Jana Długosza:
Biskup Gotfryd został upamiętniony w katedrze wrocławskiej w epitafium kanonika Karla Gebella (zm. 1671 r.), które znajduje się w pobliżu głównego wejścia na pierwszym filarze od strony północnej. Jego częścią jest płaskorzeźba "Biskup Gotfryd burzy posągi pogańskie" wykonana w 1732 r. przez Johanna Georga Urbanskiego według projektu Christophorusa Tauscha.

</doc>
<doc id="1011222" url="https://pl.wikipedia.org/wiki?curid=1011222" title="HTML5">
HTML5

HTML5 – język znaczników wykorzystywany do tworzenia i prezentowania stron internetowych www. Jest rozwinięciem języka HTML 4 i jego XML-owej odmiany (XHTML 1), opracowywane w ramach prac grupy roboczej WHATWG ("Web Hypertext Application Technology Working Group") i W3C.
Jest to konkurencyjna specyfikacja w stosunku do specyfikacji XHTML 2, której rozwój został porzucony 2 lipca 2009 roku – wsparcie wszystkich środowisk i producentów przeglądarek ukierunkowane jest na HTML 5. Nazwę można zapisywać jako "HTML 5" – jako wersję lub "HTML5" – jako nazwę. Prace nad specyfikacją zostały ukończone w 2014 roku – 28 października standard został oficjalnie wydany jako rekomendacja W3C. Dwa lata później – 1 listopada 2016 roku – została wydana wersja HTML 5.1 jako oficjalna rekomendacja W3C. Został wówczas także zaprezentowany szkic standardu HTML 5.2.
Główna różnica pomiędzy HTML 5 a XHTML 2 polega na tym, że HTML 5 jest pisane z myślą o kompatybilności wstecznej, podczas gdy XHTML 2 zrywało z kompatybilnością.
HTML5 poza dodaniem nowych elementów, usprawniających tworzenie serwisów i aplikacji internetowych, doprecyzowuje wiele niejasności w specyfikacji HTML 4, dotyczących przede wszystkim sposobu obsługi błędów. Niejasności co do sposobu, w jaki przeglądarki powinny obsługiwać błędy w kodzie HTML są jedną z podstawowych przyczyn, dla której wiele serwisów internetowych, napisanych z naruszeniem specyfikacji, w różnych przeglądarkach działa w inny sposób – w niektórych działając, w innych nie. Dzięki HTML-owi 5 obsługa błędów ma być ta sama we wszystkich przeglądarkach, czyli "zły" element będzie działać w każdej przeglądarce albo żadnej.
HTML5 także stawia na semantykę. Element codice_1 traci na znaczeniu na rzecz codice_2, a dodane zostają m.in. codice_3. Element codice_4 ma być mniej używany na rzecz codice_5 (ostatnie dwa znaczniki były w HTML4 przestarzałe – "deprecated").
Grupa pracująca nad HTML5 przyjęła inny sposób myślenia. Na przykład podkreślenie i przekreślenie podczas tworzenia HTML 4 uznano za elementy czysto prezentacyjne i przestarzałe – miały zostać usunięte w HTML5. Nawet kursywę i pogrubienie często próbowano zastąpić emfazą. W myśl tego nowe znaczniki liniowe nie powinny powstać. Gdyby sposób myślenia W3C się nie zmienił, nie powstałoby też kilka innych znaczników np. codice_6
HTML5 wysyłany jako XML to XHTML5.
Niektóre różnice w stosunku do HTML 4.
Nowości w API.
W3C zaproponowało większy nacisk na modułowość, określając specyficzne cechy oraz rozwój ich jako oddzielnych specyfikacji. Niektóre technologie, które zostały pierwotnie zdefiniowane w samym HTML5 są obecnie określone w odrębnych specyfikacjach:
Niektóre specyfikacje, które zostały pierwotnie opracowane zostały dostosowane jako rozszerzenie funkcji HTML5: SVG, MathML, WAI-ARIA.
Obsługa błędów.
Przeglądarki obsługujące HTML5 będą dostosowane do obsługi błędów w składni. HTML5 został zaprojektowany tak, by starsze przeglądarki bez problemu mogły ignorować nowe konstrukcje. W przeciwieństwie do starszego HTML 4.01 specyfikacja tej wersji zawiera szczegółowe instrukcje jak postępować z niepoprawną składnią, przez co strony z błędami będą wyświetlane w ten sam sposób w różnych przeglądarkach.
Historia.
Grupa robocza WHATWG rozpoczęła pracę nad nowym standardem w 2004 roku, jednocześnie HTML 4.01 nie było aktualizowane od 2000 roku. World Wide Web Consortium (W3C) koncentrowało się na przyszłych zmianach w XHTML 2.0. W 2009 roku W3C postanowiło, że XHTML 2.0 nie będzie już rozwijane. W3C oraz WHATWG obecnie pracują wspólnie nad rozwojem HTML5.
HTML5 jest często porównywany do Adobe Flash, jednak te dwie technologie są bardzo różne. Obie zawierają funkcje służące do odtwarzania plików audio i wideo na stronach internetowych, oraz stosują grafikę wektorową w formacie SVG. HTML5 sam nie może być jednak używany do animacji i interaktywności – musi być uzupełniony o CSS3 oraz JavaScript.
Mimo że HTML5 jest dobrze znany wśród programistów od lat, stał się tematem mediów głównego nurtu od około kwietnia 2010 roku po tym, jak Steve Jobs, ówczesny CEO firmy Apple wystosował list publiczny zatytułowany „Rozważania na temat Flash’a”, w którym stwierdził, że „Flash nie jest już konieczny, aby obejrzeć film lub wyświetlać jakiekolwiek treści w internecie” oraz że „nowe, otwarte standardy stworzone w dobie urządzeń przenośnych, takich jak HTML5, wygrają”. Wywołało to debatę w kręgach związanych z rozwojem sieci web. Niektórzy sugerowali, że deweloperzy muszą brać pod uwagę zmieniającą się obsługę przeglądarek, jak również inne różnice między HTML5 i Flash. Na początku listopada 2011 roku Adobe ogłosiło, że zaprzestanie rozwoju Flasha dla urządzeń mobilnych oraz skupi swoje wysiłki w rozwijaniu narzędzi wykorzystujących HTML5.
Proces normalizacji.
Fundacja Mozilla i Opera Software przedstawiła swoje stanowisko na warsztatach W3C w czerwcu 2004 roku, koncentrując się na rozwoju technologii, które są kompatybilne wstecz z istniejącymi przeglądarkami. Warsztat zakończył się głosowaniem: 8 za, 14 przeciw kontynuowaniu prac nad HTML. W tym samym miesiącu praca oparta na tym stanowisku została przeniesiona do nowo utworzonej grupy roboczej WHATWG, a drugi projekt, Web 1.0, został również ogłoszony. Obie specyfikacje zostały później połączone w HTML5. Specyfikacja HTML5 została przyjęta jako punkt wyjścia do pracy z nowym HTML w 2007 roku.
Rok 2008 – Pierwszy publiczny projekt roboczy.
WHATWG opublikował pierwszy projekt roboczy 22 stycznia 2008 roku. Niektóre elementy HTML5 zostały zaimplementowane w przeglądarkach pomimo nieukończenia projektu.
Rok 2012.
W lipcu 2012 WHATWG oraz W3C zdecydowały się na separację. W3C kontynuowało prace nad specyfikacją HTML5, skupiając się na jednym, ostatecznym standardzie. Organizacja WHATWG kontynuowała pracę z HTML5 udoskonalając ciągle funkcje. Nowe funkcje mogły być dodawane, ale nie mogły zostać usunięte.
We wrześniu 2012 W3C zaproponowało, aby wypuścić stabilną wersję HTML5 do końca 2014 roku, oraz specyfikację HTML 5.1 do końca 2016 roku.
Rok 2014.
28 października 2014 r. specyfikacja HTML5 osiągnęła status rekomendacji W3C.
Nowe typy znaczników.
Canvas.
Canvas jest elementem HTML, który może być użyty do rysowania grafik przy użyciu skryptów (zazwyczaj JavaScript). Na przykład może być użyty do rysowania wykresów, tworzenia kompozycji fotografii lub do animacji.
Po raz pierwszy znacznik codice_7 został przedstawiony przez Apple dla Mac OS X Dashboard i później zaimplementowany w Safari. Przeglądarki oparte na silniku Gecko począwszy od wersji 1.8 (tj. Firefox 1.5 oraz późniejsze) obsługują ten nowy element. Jest również wspierany przez Operę oraz Internet Explorera 9.
Audio i wideo.
Znaczniki codice_8 i codice_9 dają możliwość odtwarzania na stronie dźwięku i klipów wideo bez użycia dodatkowych wtyczek. Problem stanowi brak porozumienia producentów przeglądarek co do użycia tych samych kodeków w swoich produktach.
Przykład.
&lt;!DOCTYPE html&gt;
&lt;html style="font-family: Segoe UI;"&gt;
&lt;head&gt;
 &lt;title&gt;Dokument&lt;/title&gt;
&lt;/head&gt;
&lt;body&gt;
 &lt;h1&gt;Przykład&lt;/h1&gt;
 &lt;hr size="1" width="96%" align="center"&gt;
 Wikipedia: &lt;a href=https://www.pl.wikipedia.org&gt;kliknij tutaj&lt;/a&gt;
&lt;/body&gt;
&lt;/html&gt;
Logo.
W dniu 18 stycznia 2011 W3C wprowadziło logo HTML5. W przeciwieństwie do innych odznak wydanych wcześniej przez W3C, nie oznacza ono ważności lub zgodności z określonym standardem. Od 1 kwietnia 2011 roku jest to logo oficjalne.
Odbiór.
Raport "Popularność HTML5 wśród firm Fortune 500" opublikowany w sierpniu 2013 roku wskazuje, że 153 koncerny z listy Fortune 500 stosują na swoich stronach HTML5.

</doc>
<doc id="1011223" url="https://pl.wikipedia.org/wiki?curid=1011223" title="Parafia św. Wita w Niwie">
Parafia św. Wita w Niwie

 
Parafia św. Wita w Niwie znajduje się w dekanacie polanickim w diecezji świdnickiej. Była erygowana w XIV w. Jej proboszczem jest ks. Ireneusz Kulig. 

</doc>
<doc id="1011224" url="https://pl.wikipedia.org/wiki?curid=1011224" title="Mansa Konko">
Mansa Konko

Mansa Konko – miasto w Gambii, w obrębie jednostki administracyjnej Lower River Division, której jest stolicą, dystrykt Jarra West, ok. 300 mieszkańców. Położony na północ od Somy był centrum administracyjnym w okresie panowania Brytyjczyków, z którego to ocalało kilka budynków w stylu kolonialnym.

</doc>
<doc id="1011226" url="https://pl.wikipedia.org/wiki?curid=1011226" title="Sosnówka (powiat wąbrzeski)">
Sosnówka (powiat wąbrzeski)

Sosnówka – osada w Polsce położona w województwie kujawsko-pomorskim, w powiecie wąbrzeskim, w gminie Ryńsk. Wchodzi w skład sołectwa Trzciano.
Według podziału administracyjnego Polski obowiązującego w latach 1975–1998, miejscowość należała do województwa toruńskiego.

</doc>
<doc id="1011227" url="https://pl.wikipedia.org/wiki?curid=1011227" title="Marianów (powiat garwoliński)">
Marianów (powiat garwoliński)

Marianów – wieś w Polsce położona w województwie mazowieckim, w powiecie garwolińskim, w gminie Garwolin.
Miejscowość jest siedzibą rzymskokatolickiej parafii św. Izydora.
W latach 1954-1972 wieś należała i była siedzibą władz gromady Marianów. W latach 1975–1998 miejscowość należała administracyjnie do województwa siedleckiego.

</doc>
<doc id="1011228" url="https://pl.wikipedia.org/wiki?curid=1011228" title="Dekanat Garwolin">
Dekanat Garwolin

Dekanat Garwolin – jeden z 25 dekanatów w rzymskokatolickiej diecezji siedleckiej mający siedzibę w Garwolinie w parafii Przemienienia Pańskiego.
Historia.
Dekanat ustanowiono w 1603. Był on terytorialnie stosunkowo rozległy. Od 1867 pokrywał się administracyjnie z granicami powiatu garwolińskiego. Wskutek kasaty przez rosyjskiego zaborcę diecezji podlaskiej, przyłączono go do diecezji lubelskiej. W wolnej Polsce, w 1918 otrzymał nowe granice i skład parafialny. W 1918 powstał sąsiedni dekanat Osieck, który w 1921 przyłączono do dekanatu garwolińskiego. Zarówno w II, jak i w III Rzeczypospolitej, powstawały na jego terenie nowe parafie.
Parafie.
W skład dekanatu wchodzi 11 parafii.
Według danych zgromadzonych przez Kurię Diecezji Siedleckiej dekanat liczy 46055 wiernych.
Sąsiednie dekanaty.
Łaskarzew, Osieck, Siennica ("diec. warszawsko-praska"), Żelechów

</doc>
<doc id="1011230" url="https://pl.wikipedia.org/wiki?curid=1011230" title="Parafia Chrystusa Króla w Polanicy-Zdroju">
Parafia Chrystusa Króla w Polanicy-Zdroju

Parafia Chrystusa Króla w Polanicy-Zdroju - parafia rzymskokatolicka z siedzibą w Polanicy-Zdroju, znajduje się w dekanacie polanickim w diecezji świdnickiej. Była erygowana w 1947 r. Jej proboszczem jest Zdzisław Świniarski sscc.
Kościół parafialny.
Kościół sercanów pod wezwaniem Chrystusa Króla położony jest w Sokołówce przy ulicy Reymonta 1, w południowej części miasta. Jest on jednym z trzech kościołów katolickich istniejących na terenie Polanicy-Zdroju. Poza tym w parafii istnieje jeszcze kaplica mszalna pod wezwaniem św. Floriana w Starkówku.
Charakterystyka.
Parafia Chrystusa Króla w Polanicy-Zdroju obejmuje swoim zasięgiem południową część miasta, w tym dzielnicę Sokołówka, która w 1977 roku stała się jego integralną częścią. W jej skład wchodzą następujące ulice: Broniewskiego (1–15), Graniczna, Kasprowicza, Kościuszki, Reymonta, Sienkiewicza, Sokołowskiego. Ponadto przynależą do niej trzy wioski z terenu gminy Bystrzyca Kłodzka: Pokrzywno, Paszków i Starkówek. Według danych z 2005 roku na jej obszarze zamieszkuje 500 wiernych.
Historia parafii.
Terytorium obecnej parafii Chrystusa Króla wchodziło od czasów średniowiecza w skład parafii św. Jerzego w Szalejowie Górnym, a następnie od okresu dwudziestolecia międzywojennego w skład nowo powstałej parafii polanickiej. Po zakończeniu II wojny światowej parafia znalazła się w granicach polskiej administratury apostolskiej archidiecezji wrocławskiej. Koniec lat 40. XX wieku to czas rozwoju sieci parafialnej. Z inicjatywy ówczesnego administratora archidiecezji ks. infułata Karola Milika 7 października 1947 roku wydzielono z polanickiej parafii nową jednostkę kościelną, nad którą opiekę powierzono zakonowi sercanów białych. W tym samym roku zaczęto prowadzić księgi metrykalne, a od 1952 kronikę parafialną. Od samego początku parafia wchodziła w skład polanickiego dekanatu, który w 2004 został włączony do nowo utworzonej diecezji świdnickiej.
Proboszczowie.
W ciągu kilkudziesięciu lat funkcjonowania parafii Chrystusa Króla w Polanicy-Sokołówce funkcję jej proboszcza sprawowali:

</doc>
<doc id="1011234" url="https://pl.wikipedia.org/wiki?curid=1011234" title="Puchar Europy Mistrzów Klubowych (1978/1979)">
Puchar Europy Mistrzów Klubowych (1978/1979)

XXIV Puchar Europy Mistrzów Klubowych 1978/1979

</doc>
<doc id="1011235" url="https://pl.wikipedia.org/wiki?curid=1011235" title="Parafia Matki Bożej Królowej Pokoju w Polanicy-Zdroju">
Parafia Matki Bożej Królowej Pokoju w Polanicy-Zdroju

Parafia Matki Bożej Królowej Pokoju w Polanicy-Zdroju – znajduje się w dekanacie polanickim w diecezji świdnickiej. Była erygowana w 1992 r. Jej proboszczem jest sercanin Piotr Budrewicz.

</doc>
<doc id="1011236" url="https://pl.wikipedia.org/wiki?curid=1011236" title="Szerokie (województwo kujawsko-pomorskie)">
Szerokie (województwo kujawsko-pomorskie)

Szerokie – osada w Polsce położona w województwie kujawsko-pomorskim, w powiecie toruńskim, w gminie Zławieś Wielka.
W latach 1975–1998 miejscowość administracyjnie należała do województwa toruńskiego.
Zobacz też: Szerokie

</doc>
<doc id="1011237" url="https://pl.wikipedia.org/wiki?curid=1011237" title="Parafia Wniebowzięcia Najświętszej Maryi Panny w Polanicy-Zdroju">
Parafia Wniebowzięcia Najświętszej Maryi Panny w Polanicy-Zdroju

Parafia Wniebowzięcia Najświętszej Maryi Panny w Polanicy-Zdroju znajduje się w dekanacie polanickim w diecezji świdnickiej.
Parafia została erygowana w 1923 roku. W 1947 roku dokonano jej podziału, wydzielając z jej terytorium parafię Chrystusa Króla, z kolei w 1992 roku parafię Matki Bożej Królowej Pokoju. 5 kwietnia 2013 r. w kościele parafialnym ustanowiono sanktuarium NMP Nieustającej Pomocy.
Proboszczem parafii w latach 1992–2022, dziekanem i kustoszem sanktuarium był ks. prałat Antoni Kopacz (1950–2022). Biskup świdnicki Marek Mendyk 18 lutego 2022 powołał na urząd proboszcza ks. Wojciecha Jarosława Dąbrowskiego, który obejmie urząd od 1 marca 2022. 

</doc>
<doc id="1011238" url="https://pl.wikipedia.org/wiki?curid=1011238" title="Espes">
Espes

Espes (IV/VI wiek) – biskup Spoleto, autor złożonego z dwunastu wierszy poematu na cześć męczennika Widala, którego ukrzyżowane ciało znalazł właśnie biskup Espes.

</doc>
<doc id="1011239" url="https://pl.wikipedia.org/wiki?curid=1011239" title="Łotewska wojna o niepodległość">
Łotewska wojna o niepodległość

Łotewska wojna o niepodległość (łot. "Latvijas brīvības cīņas") – seria konfliktów militarnych, mających na celu utworzenie niepodległego państwa łotewskiego, mająca miejsce w latach 1918–1920 między siłami łotewskimi a radzieckimi, niemieckimi i rosyjskimi, przy wsparciu sił estońskich, brytyjskich i polskich.
Wojna dzieliła się na kilka etapów, w trakcie których zmieniały się jej strony. Pierwszym była ofensywa Rosji Radzieckiej w styczniu 1919 roku, a następnie jej odparcie z pomocą sił niemieckich. Po niemieckim zamachu stanu, kolejnym etapem było wyzwolenie od sił niemieckich z pomocą estońską w czerwcu 1919 roku. Następnie siły łotewskie walczyły z niemiecko-rosyjską ofensywą gen. Bermondta w październiku/listopadzie tego roku. Działania wojenne zakończyło wyzwolenie Łatgalii od bolszewików przez siły polskie i łotewskie w styczniu 1920 roku.
Przebieg konfliktu.
W wyniku I wojny światowej od 1915 roku Kurlandia i Semigalia, a od początku 1918 roku całość terytorium Łotwy znalazły się pod okupacją niemiecką. Po klęsce Cesarstwa Niemieckiego w I wojnie światowej i podpisaniu przez nie rozejmu, Republika Łotewska proklamowała niepodległość 18 listopada 1918 roku w Rydze. Premierem nowego państwa został Kārlis Ulmanis. W odpowiedzi miejscowi komuniści wszczęli zamieszki i proklamowali Łotewską Socjalistyczną Republikę Radziecką, której na pomoc ruszyła Rosja Radziecka. Na początku stycznia 1919 rosyjska Armia Czerwona w ramach zachodniej ofensywy wkroczyła na terytorium Łotwy i zdobyła Rygę, w której ustanowiono władzę rad narodowych. Większość terytorium Łotwy została do lutego zajęta, a rząd Ulmanisa schronił się w Lipawie na jej zachodnim krańcu.
Główny ciężar walk z bolszewikami przejęła Bałtycka Landeswehra (obrona krajowa), sformowana na terytorium Łotwy z dominującym udziałem miejscowych Niemców i pomocą pozostających tam nadal wojsk niemieckich Ober-Ostu oraz udziałem białych sił rosyjskich. Wiosną 1919 roku składała się z pięciu batalionów, w tym trzech niemieckich, jednego rosyjskiego i jednego łotewskiego. Rząd łotewski wkrótce utracił nad nią kontrolę na rzecz niemieckiego dowództwa gen. von der Goltza. W kwietniu 1919 r. jednostki niemieckie wyparły Armię Czerwoną z Kurlandii.
16 kwietnia 1919 roku von der Goltz przeprowadził za jej pomocą zamach stanu, obalając Ulmanisa i tworząc rząd mniejszości niemieckiej na Łotwie. Należy zaznaczyć, że jeszcze pod koniec I wojny światowej Niemcy, stanowiący ok. 10% ludności, lecz obejmujący najbogatszą warstwę posiadaczy ziemskich, chcieli stworzyć na Łotwie niemieckie państwo lub wręcz przyłączyć ją do Niemiec, czego efektem było krótko istniejące Zjednoczone Księstwo Bałtyckie, obejmujące też ziemie Estonii. W końcu maja 1919 r. jednostki niemieckie za zgodą Ententy odbiły Rygę z rąk Łotewskiej SRR.
W następstwie zamachu stanu, Północna Brygada Łotewska skoncentrowała się w sąsiedniej Estonii, również toczącej wojnę z bolszewikami, mając na celu wyzwolenie Łotwy. Siły łotewskie brały też udział w ofensywie estońskiej przeciw bolszewikom, która doprowadziła do zdobycia Pskowa w maju. W czerwcu 1919 roku von der Goltz zaatakował wobec tego Estonię, lecz oddziały niemieckie zostały odparte przez armię estońską pod Cēsis.
Przy wsparciu brytyjsko-francuskich okrętów, oddziały łotewskie i estońskie przejęły następnie 6 lipca 1919 roku kontrolę nad Rygą, a Bałtycka Landeswehra została rozwiązana.
Zagrożenie bolszewickie zostało tymczasowo odsunięte, lecz ponowną próbę przejęcia władzy na Łotwie podjęli Niemcy z pomocą rosyjskiej białej Zachodniej Armii Ochotniczej Pawła Bermondta-Awałowa, zasilonej ok. 50 tysiącami niemieckich żołnierzy. Armia ta miała być użyta na froncie antybolszewickim w ramach ofensywy na Piotrogród, lecz jej dowódca zaczął zamiast tego działać w interesie niemieckim. 7 października armia ta uderzyła na Rygę i następnego dnia powołała rząd z miejscowych Niemców. Ponownie siły łotewskie, przy wsparciu okrętów brytyjsko-francuskich i estońskich pociągów pancernych zdołały 16 października zmusić siły rosyjsko-niemieckie do wycofania się i ewakuacji do Prus Wschodnich.
Próby zajęcia Łotwy podjęła więc po raz kolejny Rosja Radziecka. W tej sytuacji delegacja łotewska zwróciła się do rządu polskiego o pomoc, podpisując z nim 30 grudnia 1919 roku układ o pomocy wojskowej, rozszerzony 16 stycznia 1920 roku. W interesie Polski było powstanie niepodległej Łotwy, nie związanej z Niemcami ani Rosją radziecką. Porozumienia te były podstawą do wspólnych polsko-łotewskich działań militarnych przeciwko bolszewikom w ramach tzw. operacji „Zima”, rozpoczętej 3 stycznia 1920 roku. Wojska polsko-łotewskie w liczbie 20 000 żołnierzy (z czego 12 000 polskich), dowodzone przez gen. Edwarda Śmigłego-Rydza, prowadziły walki podczas 30-stopniowych mrozów. W walkach wzięła udział m.in. polska 3 Dywizja Piechoty Legionów, wsparta 25 czołgami Renault FT. Sprzymierzone wojska w ciągu stycznia opanowały cały teren Łatgalii (Inflant Polskich), wygrywając bitwę pod Dyneburgiem we wschodniej Łotwie i zmuszając Rosję Radziecką do zawieszenia broni. Zajęta została ostatecznie baza terytorialna Łotewskiej Socjalistycznej Republiki Radzieckiej, która uległa likwidacji wiosną 1920 roku. W traktacie pokojowym, podpisanym w Rydze 11 sierpnia 1920 roku, Rosja Radziecka uznała niepodległość Łotwy.
W 1940, w czasie II wojny światowej, po zajęciu Łotwy przez wojska radzieckie, kraj ten został jedną z republik radzieckich.

</doc>
<doc id="1011240" url="https://pl.wikipedia.org/wiki?curid=1011240" title="Synagogi Lwowa">
Synagogi Lwowa

We Lwowie przed II wojną światową funkcjonowało ponad 100 synagog i domów modlitwy. Obecnie w mieście funkcjonuje tylko jedna przedwojenna synagoga.
Czynne synagogi
Nieczynne bądź nieistniejące

</doc>
<doc id="1011241" url="https://pl.wikipedia.org/wiki?curid=1011241" title="Dekanat Hańsk">
Dekanat Hańsk

Dekanat Hańsk – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 10 parafii.
Według danych zgromadzonych przez Kurię Diecezji Siedleckiej dekanat liczy 12 980 wiernych.
Sąsiednie dekanaty.
Chełm – Wschód "(archidiec. lubelska)", Chełm – Zachód "(archidiec. lubelska)", Łęczna "(archidiec. lubelska)", Parczew, Siedliszcze "(archidiec. lubelska)", Włodawa

</doc>
<doc id="1011243" url="https://pl.wikipedia.org/wiki?curid=1011243" title="Piotr Nowak">
Piotr Nowak



</doc>
<doc id="1011246" url="https://pl.wikipedia.org/wiki?curid=1011246" title="Łążynek (Łążyn)">
Łążynek (Łążyn)

Łążynek – część wsi Łążyn w Polsce położona w województwie kujawsko-pomorskim, w powiecie toruńskim, w gminie Zławieś Wielka.
W latach 1975–1998 miejscowość administracyjnie należała do województwa toruńskiego.
Zobacz też: Łążynek

</doc>
<doc id="1011248" url="https://pl.wikipedia.org/wiki?curid=1011248" title="Chlorek piwaloilu">
Chlorek piwaloilu

Chlorek piwaloilu, PvCl – organiczny związek z grupy chlorków kwasów karboksylowych. Wykorzystywany jest do wprowadzania piwaloilowej grupy ochronnej dla funkcji hydroksylowych oraz jako czynnik kondensujący promujący reakcję alkoholi z kwasem fosfonowym lub monoestrami tego kwasu ("H"-fosfonianami). Jest najczęściej stosowanym czynnikiem kondensującym w chemicznej syntezie oligonukleotydów metodą "H"-fosfonianową.

</doc>
<doc id="1011249" url="https://pl.wikipedia.org/wiki?curid=1011249" title="MAN SG xx2">
MAN SG xx2

MAN SG xx2 – seria autobusów miejskich, produkowanych przez niemiecką firmę MAN. Jest przegubowym odpowiednikiem modelu SL 202.
MAN SG 242 H.
Pierwsza partia tego typu pojazdów, oznaczona jako SG 242 H z 1985 roku cechowała się silnikiem umieszczonym w tylnej części pierwszego członu, napędzającym środkową oś autobusu. 
MAN SG 242.
Produkcja modelu SG 242, w którym napędzana była tylna oś ruszyła dopiero w roku 1986, jednak wyprodukowano niewiele ponad 400 egzemplarzy, albowiem już trzy lata później wprowadzony został przegubowy autobus NG 272.
MAN SG xx2 w Polsce.
Obecnie jedyne w Polsce tego typu autobusy są użytkowane przez, ITS Michalczewski, PKS Rybnik oraz jedna, fabrycznie zakupiona sztuka w MPK Kraków. Autobusy te są spotykane w Polsce w różnych odmianach silnikowych - także SG 272 i SG 292.
Zakończenie produkcji.
Produkcję autobusów serii SG 2x2 zakończono w Niemczech w 1993 roku i przeniesiono do tureckich zakładów MAN AS, gdzie model ten produkowano w wersji SG 312 jeszcze do 1999 roku.

</doc>
<doc id="1011250" url="https://pl.wikipedia.org/wiki?curid=1011250" title="Faza smektyczna">
Faza smektyczna

Faza smektyczna – rodzina faz ciekłokrystalicznych, których charakterystyczną cechą jest uporządkowanie cząsteczek w warstwach. Ponadto cząsteczki w warstwach są względem siebie uporządkowane, układając się równolegle swoimi dłuższymi osiami. Oś, wzdłuż której następuje uporządkowanie cząsteczek w warstwach, jest nazywana direktorem.
W niektórych typach fazy smektycznej występuje też dodatkowe ułożenie cząsteczek w warstwach, w formie dających się wyróżnić struktur heksagonalnych, ortogonalnych i innych.
Podział.
Fazy smektyczne podzielić można na dwa sposoby. Po pierwsze, względem stopnia uporządkowania cząstek:
Podział ten jednak jest nieco sztuczny, gdyż w istocie stopień uporządkowania cząsteczek w fazach smektycznych (których jest łącznie kilkadziesiąt) zmienia się płynnie od układów bardziej cieczopodobnych do bardziej kryształopodobnych.
Drugi podział wynika z orientacji warstw smektycznych względem direktora, tj. linii
Tekstury mikroskopowe.
Jak wszystkie ciekłe kryształy, również smektyki tworzą charakterystyczne dla siebie tekstury, które można obserwować za pomocą mikroskopu polaryzacyjnego. Na podstawie tekstury można w przybliżeniu ustalić jaki rodzaj mezofazy smektycznej generuje badana próbka.
Przykłady:
Zastosowania.
Materiały generujące fazy SmA i SmB posiadają unikalne własności rozdzielcze i z tego względu są stosowane jako fazy stacjonarne w chromatografii gazowej, HPLC i jako półprzepuszczalne membrany.
Zorientowane w polu magnetycznym lub mechanicznie materiały generujące fazy SmC* posiadają własności ferromagnetyczne i piromagnetyczne. Są szczególnie przydatne w wyświetlaczach ciekłokrystalicznych oraz jako generatory wyższych harmonicznych światła w optyce nieliniowej.

</doc>
<doc id="1011251" url="https://pl.wikipedia.org/wiki?curid=1011251" title="Parafia św. Katarzyny w Starym Wielisławiu">
Parafia św. Katarzyny w Starym Wielisławiu

Parafia św. Katarzyny Dziewicy i Męczennicy w Starym Wielisławiu znajduje się w dekanacie polanickim w diecezji świdnickiej. Prowadzą ją ojcowie sercanie biali. 
Historia.
Była erygowana w XIII w., ale prawdopodobnie świątynia istniała w tym miejscu już wcześniej. W 1974 roku opiekę nad sanktuarium przejęli zakonnicy ze Zgromadzenia Najświętszych Serc Jezusa i Maryi oraz Wieczystej Adoracji Najświętszego Sakramentu Ołtarza nazywani sercanami białymi. 
Kościół parafialny pw. św. Katarzyny Aleksandryjskiej pochodzi z wieków od XV do XVIII. Jest on znany także jako Sanktuarium Matki Bożej Bolesnej. We wrześniu 2000 roku abp Henryk Gulbinowicz wydał "Dekret o reaktywowaniu Sanktuarium Matki Boskiej Bolesnej w Starym Wielisławiu, w dekanacie Polanica Zdrój ." Na jego podstawie każdy proboszcz pełni równocześnie funkcję kustosza sanktuarium. 
Znajdują się tutaj ponadto relikwie Krzyża św. i św. Jana Pawła II.

</doc>
<doc id="1011256" url="https://pl.wikipedia.org/wiki?curid=1011256" title="Dekanat Janów Podlaski">
Dekanat Janów Podlaski

Dekanat Janów Podlaski – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 8 parafii.
Według danych zgromadzonych przez Kurię Diecezji Siedleckiej dekanat liczy 15151 wiernych.
Sąsiednie dekanaty.
Biała Podlaska – Północ, Łosice, Sarnaki ("diecezja drohiczyńska"), Terespol

</doc>
<doc id="1011257" url="https://pl.wikipedia.org/wiki?curid=1011257" title="Parafia Matki Bożej Królowej Pokoju w Szczytnej">
Parafia Matki Bożej Królowej Pokoju w Szczytnej

Parafia Matki Bożej Królowej Pokoju w Szczytnej – znajduje się w dekanacie polanickim w diecezji świdnickiej. Była erygowana w 1952 r. Jej proboszczem do III kw. 2009 r. był ks. Janusz Jezusek MSF, obecnie jest nim ks. Stanisław Michalik.

</doc>
<doc id="1011258" url="https://pl.wikipedia.org/wiki?curid=1011258" title="Parafia św. Jana Chrzciciela w Szczytnej">
Parafia św. Jana Chrzciciela w Szczytnej

 
Parafia św. Jana Chrzciciela w Szczytnej znajduje się w dekanacie polanickim w diecezji świdnickiej. Była erygowana w XVII w. 
Proboszczem jest ks. Jacek Wardak MSF; poprzednimi proboszczami byli ks. Piotr Lipski (2008–2018) oraz ks. Benedykt Narloch (1944–2008).

</doc>
<doc id="1011263" url="https://pl.wikipedia.org/wiki?curid=1011263" title="Dekanat Komarówka Podlaska">
Dekanat Komarówka Podlaska

Dekanat Komarówka Podlaska – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 10 parafii.
Według danych zgromadzonych przez Kurię Diecezji Siedleckiej dekanat liczy 11883 wiernych.
Sąsiednie dekanaty.
Biała Podlaska – Południe, Biała Podlaska – Północ, Komarówka Podlaska, Łosice, Międzyrzec Podlaski, Radzyń Podlaski

</doc>
<doc id="1011267" url="https://pl.wikipedia.org/wiki?curid=1011267" title="Kasr Amra">
Kasr Amra

Kasr Amra (arab. قصر عمرة) – jeden z pustynnych zamków we wschodniej Jordanii. Zamek został wybudowany w pierwszej połowie VIII wieku (prawdopodobnie pomiędzy rokiem 711 a 715) przez kalifa Al-Walida I z dynastii Umajjadów. W czasach tych rosła dominacja tej dynastii na terenie dzisiejszej Jordanii. Zamek jest jednym z najważniejszych przykładów wczesnej architektury islamu.
Choć z wyglądu Kasr Amra przypomina budowlę obronną, podobnie jak pozostałe „zamki pustynne”, Amra był miejscem wypoczynku. Zamki budowane w oazach lub ich najbliższym otoczeniu służyły jako miejsca wypadowe dla uczestników polowań. Mogły być także ośrodkami gospodarstw rolnych.
Kasr Amra jest budowlą o skromnych rozmiarach w porównaniu z innymi „zamkami pustynnymi”. Jednak w 1985 roku został wpisany na listę światowego dziedzictwa UNESCO ze względu na niezwykłe freski zdobiące jego wnętrze.
Pierwotnie zamek był większy niż obecnie, miał twierdzę z wewnętrznym dziedzińcem, po którym zachowały się jedynie fundamenty oraz ogrody z fontanną, do której doprowadzano wodę za pomocą koła wodnego. Do dzisiaj zachowały się w dobrym stanie dwa budynki z piaskowca mieszczące niegdyś salę audiencyjną oraz łaźnie. Sala audiencyjna pokryta jest sklepieniem beczkowym i podzielona na trzy nawy. Dwie z nich kończyły się alkowami, zaś w nawie środkowej stał tron.
Dziś Kasr Amra jest w gorszym stanie niż pozostałe „zamki pustynne”. Podjęte zostały jednak prace restauracyjne mające na celu usunięcie graffiti pokrywających część bezcennych fresków.
Freski.
Sklepienie i ściany były ozdobione malowidłami. Jedno z nich, zwane „freskiem sześciu królów”, przedstawia Roderyka – króla Wizygotów, Chosroesa – władcę sasanidzkiego, cesarza bizantyjskiego, abisyńskiego negusa, cesarza Chin i wodza Turkmenów. Styl i tematyka innych malowideł zdradzają wpływy hellenistyczne, bizantyjskie i perskie. We wnętrzu znajdują się też freski przedstawiające sceny polowania na ssaki, które w wyniku działań człowieka dawno już wyginęły na Bliskim Wschodzie. Malowidła naścienne przedstawiają również tancerzy, muzykantów w otoczeniu egzotycznych roślin i zwierząt, a także zapaśników walczących w wiejskim krajobrazie. Ściany trzech pomieszczeń mieszczących niegdyś łaźnie pokrywają freski przedstawiające sceny polowań, w których uczestniczył kalif, nocne niebo półkuli północnej otoczone znakami zodiaku, sceny z mitologii klasycznej oraz nagie postaci kobiece.
Pisownia.
Transkrypcja z języka arabskiego powoduje, iż nazwa zamku zapisywana jest na wiele różnych sposobów m.in. Quseir Amra, Qasr Amrah, Qasayr Amra, Qusair Amra, Kasr Amra, Kusajr Amra. Właściwa transliteracja w alfabecie łacińskim to Quṣayr ʿAmra. Nazwa zamku oznacza „Mały pałac Amra”.
&lt;br&gt;

</doc>
<doc id="1011268" url="https://pl.wikipedia.org/wiki?curid=1011268" title="Norweskie kompanie policyjne">
Norweskie kompanie policyjne

Norweskie kompanie policyjne (nor. Politikompanien, niem. Norwegen Polizei Kompanien) – ochotnicze norweskie jednostki policyjne w służbie Niemiec podczas II wojny światowej.
Norweskie kompanie policyjne nie były początkowo samodzielnymi jednostkami, ale Niemcy przydzielali je do różnych frontowych formacji. Składały się w większości z noweskich policjantów, służących w kraju przed ich sformowaniem. Część ochotników pochodziła też z organizacji paramilitarnych podległych faszystowskiej partii Nasjonal Samling Vidkuna Quislinga. Za frontową służbę byli oni odznaczani specjalnym odznaczeniem Járnkross-Rikspolitiets Hederstegn.
Lista kompanii.
1 Kompania Policyjna (1 Politikompani).
Kompania liczyła 160 ludzi. Była zorganizowana i wyposażona jak regularna jednostka piechoty. Na jej czele stał SS-Hauptsturmführer Jonas Lie, jednocześnie minister policji w marionetkowym rządzie Quislinga. W październiku 1942 r. wysłano ją do Niemiec na przeszkolenie. Następnie została wysłana na front wschodni i przydzielona do SS-Freiwilligen-Legion „Norwegen”, walczącego w rejonie Leningradu. Służyła tam ok. 6 miesięcy, po czym w kwietniu 1943 r. powróciła do okupowanej Norwegii. Nowym dowódcą został SS-Obersturmführer Paul Johan Jørgenvåg. Wkrótce potem rozwiązano ją.
2 Kompania Policyjna (2 Politikompani).
Tak samo jak 1 Kompania Policyjna, składała się ze 160 ludzi. Jej dowódcą był SS-Hauptsturmführer Egil Hoel. W marcu 1943 r. przybyła do Niemiec na przeszkolenie. Pierwotnie miała być przydzielona do SS-Panzer-Grenadier-Regiment 23 „Norge” 11 Ochotniczej Dywizji Grenadierów Pancernych SS „Nordland”, ale ostatecznie wysłano ją jesienią 1943 r. do Finlandii z przydziałem do SS-Schi-Jäger-Bataillon „Norwegen”. Do kraju powróciła w maju 1944 r. Do końca wojny pełniła funkcje policyjno-porządkowe, wspierając także Niemców w zwalczaniu ruchu oporu.
Dowódcy:
3 Kompania SS i Policji (3 SS- og politikompani).
Sformowano ją jeszcze w 1943 r. Zastąpiła w maju 1944 r. 2 Kompanię Policyjną w składzie SS-Schi-Jäger-Bataillon „Norwegen”, jako jego trzecia kompania. Na jej czele stał SS-Hauptsturmführer Aage Henry Berg. Z powodu wyjścia z wojny Finlandii we wrześniu 1944 r., wzięła udział w niewielu walkach, ponosząc minimalne straty. Następnie została przerzucona do Niemiec. Stamtąd trafiła do północnej Norwegii. Niemcy podzielili ją na 10-12 specjalnych oddziałów, zwanych Jagdkommandos (liczących ok. 200 ludzi), które pełniły zadania zwiadowcze. Ich dowódcą został SS-Obersturmführer Oscar Rustand. Rozwiązano je w grudniu 1944 r.
4 Kompania SS i Policji (4 SS- og politikompani).
Kompania od kwietnia 1945 r. znajdowała się w trakcie formowania (na bazie rozwiązanej 3 Kompanii SS i policji), kiedy Niemcy skapitulowały 8/9 maja. Jej dowódcą był SS-Obersturmführer Oscar Rustand. Prawdopodobnie była przeznaczona do walki z Sowietami w północnej Norwegii.
Linki zewnętrzne.
Norwegowie w służbie niemieckiej podczas II wojny światowej (jęz. angielski)

</doc>
<doc id="1011269" url="https://pl.wikipedia.org/wiki?curid=1011269" title="Dekanat Łaskarzew">
Dekanat Łaskarzew

Dekanat Łaskarzew – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 8 parafii.
Według danych zgromadzonych przez Kurię Diecezji Siedleckiej dekanat liczy 31755 wiernych.
Sąsiednie dekanaty.
Garwolin, Głowaczów "(diec. radomska)", Kozienice "(diec. radomska)", Osieck, Ryki, Żelechów

</doc>
<doc id="1011271" url="https://pl.wikipedia.org/wiki?curid=1011271" title="Kusajr Amra">
Kusajr Amra



</doc>
<doc id="1011274" url="https://pl.wikipedia.org/wiki?curid=1011274" title="Naruto Shippūden">
Naruto Shippūden



</doc>
<doc id="1011276" url="https://pl.wikipedia.org/wiki?curid=1011276" title="Third Lanark A.C.">
Third Lanark A.C.

Third Lanark Athletic Club – szkocki klub piłkarski, działający w latach 1872–1967. Jego siedziba mieściła się w Glasgow.

</doc>
<doc id="1011278" url="https://pl.wikipedia.org/wiki?curid=1011278" title="Madame de Boufflers">
Madame de Boufflers

Marie Françoise Catherine de Beauvau, markiza de Boufflers (ur. 8 grudnia 1711 w Lunéville, zm. 1 lipca 1786) – faworyta księcia Lotaryngii Stanisława Leszczyńskiego, wcześniejszego króla Polski.
Życiorys.
Marie Françoise pochodziła z bogatego książęcego rodu de Beauvau. Była córką markiza Marca René Antoine'a de Beauvau i faworyty księcia Lotaryngii Leopolda I Anne Marguerite de Lignéville. Matka markizy urodziła dwadzieścioro dzieci, z których trzynaścioro dożyło wieku dorosłego. Marie Françoise przebywała w młodości w klasztorze Remiremont.
19 kwietnia 1735 wyszła za mąż za markiza Luisa de Boufflers, kapitana pułku dragonów Harcourt. Z tego małżeństwa pochodził syn Stanislas Jean (ur. 31 maja 1738, zm. 18 stycznia 1815), poeta, cieszący się wielkimi względami przyszłego kochanka swej matki, Stanisława Leszczyńskiego. Marie Françoise często bywała w salonach literackich, gdzie zetknęła się między innymi z Wolterem. Około 1741 Marie Françoise i jej siostry poznał Stanisław Leszczyński. Pierwszą kochanką księcia Lotaryngii i teścia króla francuskiego Ludwika XV została siostra markizy de Boufflers, Charlotte. Następnie Leszczyński nawiązał relację z samą markizą, która wkrótce została jego metresą. Romans rozpoczął się w 1745, jeszcze za życia żony księcia Katarzyny Opalińskiej.
Po śmierci książęcej małżonki, Marie Françoise stała się opiekunką starzejącego się Stanisława, zaś podczas jej nieobecności zastępował ją syn Stanislas Jean. Markiza de Boufflers aktywnie uczestniczyła w organizowanych przez Leszczyńskiego balach w jego rezydencjach w Nancy i w Lunéville. Jedną z jej najbliższych przyjaciółek była kochanka Woltera, matematyczka i fizyk Émilie du Châtelet, zmarła na gorączkę połogową 10 września 1749. W 1752 mąż Marie Françoise, Luis de Boufflers zmarł i markiza odziedziczyła po nim ogromny majątek. Wkrótce potem objęła funkcję damy dworu córek Ludwika XV, wnuczek jej kochanka, zaś w 1757 została damą tytularną.
23 lutego 1766 Stanisław Leszczyński zmarł w wyniku poparzeń odniesionych, gdy jego strój zapalił się od iskry z kominka. Po śmierci swojego wieloletniego kochanka markiza de Boufflers otrzymała w spadku Menażerię, która stanowiła jej własność aż do śmierci Marie Françoise w 1786.

</doc>
<doc id="1011281" url="https://pl.wikipedia.org/wiki?curid=1011281" title="Skoraczewiec">
Skoraczewiec

Skoraczewiec – część wsi Skoraczewo w Polsce, położona w województwie kujawsko-pomorskim, w powiecie sępoleńskim, w gminie Sośno.
W latach 1975–1998 Skoraczewiec administracyjnie należał do województwa bydgoskiego.

</doc>
<doc id="1011284" url="https://pl.wikipedia.org/wiki?curid=1011284" title="Skoraczewko">
Skoraczewko

Skoraczewko – część wsi Skoraczewo w Polsce, położona w województwie kujawsko-pomorskim, w powiecie sępoleńskim, w gminie Sośno.
W latach 1975–1998 Skoraczewko administracyjnie należało do województwa bydgoskiego.

</doc>
<doc id="1011289" url="https://pl.wikipedia.org/wiki?curid=1011289" title="Dębowiec (powiat sępoleński)">
Dębowiec (powiat sępoleński)

Dębowiec – część wsi Rogalin w Polsce, położona w województwie kujawsko-pomorskim, w powiecie sępoleńskim, w gminie Sośno.
W latach 1975–1998 Dębowiec administracyjnie należał do województwa bydgoskiego.

</doc>
<doc id="1011290" url="https://pl.wikipedia.org/wiki?curid=1011290" title="Jose Manuel Barroso">
Jose Manuel Barroso



</doc>
<doc id="1011291" url="https://pl.wikipedia.org/wiki?curid=1011291" title="Dekanat Łuków I">
Dekanat Łuków I

Dekanat Łuków I – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 8 parafii:
Według danych zgromadzonych przez Kurię Diecezji Siedleckiej dekanat liczy 28842 wiernych.
Sąsiednie dekanaty.
Domanice, Łuków II, Międzyrzec Podlaski, Radzyń Podlaski, Zbuczyn

</doc>
<doc id="1011296" url="https://pl.wikipedia.org/wiki?curid=1011296" title="Skarbek z Gór">
Skarbek z Gór

Rycerz Abdank Skarbek z Gór – postać literacka, stworzona przez Henryka Sienkiewicza w powieści Krzyżacy. Jeden z największych rycerzy, „których sława grzmiała szeroko w Polsce i za granicą”.
Postać wzorowana była na autentycznej postaci – Jakuba Skarbka z Góry (zm. 1438 r.) rycerza w służbie króla Zygmunta Luksemburskiego, od 1410 r. w służbie króla Władysława II Jagiełły, który odznaczył się męstwem w bitwie pod Grunwaldem. W 1414 r. poseł Władysława Jagiełły do Turcji.

</doc>
<doc id="1011298" url="https://pl.wikipedia.org/wiki?curid=1011298" title="Gastein Ladies">
Gastein Ladies

Gastein Ladies – kobiecy turniej tenisowy kategorii WTA International Series zaliczany do cyklu WTA Tour. Rozgrywany na kortach ziemnych w austriackim Bad Gastein od 2007 do 2015 roku.

</doc>
<doc id="1011299" url="https://pl.wikipedia.org/wiki?curid=1011299" title="Hawea">
Hawea



</doc>
<doc id="1011300" url="https://pl.wikipedia.org/wiki?curid=1011300" title="Citroën C25">
Citroën C25

Citroën C25 – samochód dostawczy produkowany przez firmę Sevel Sud w latach 1981-1993. Następca modelu Citroën H. Do napędu używano kilku różnych silników. Moc przenoszona była na oś przednią. Samochód produkowano w Val di Sangro we Włoszech. Był to samochód bliźniaczy pod względem technicznym do modeli Fiat Ducato oraz Peugeot J5.
Silniki.
Benzynowe
Diesla

</doc>
<doc id="1011301" url="https://pl.wikipedia.org/wiki?curid=1011301" title="Lehel (wódz węgierski)">
Lehel (wódz węgierski)

Lehel (węg. "Lél;" zm. 955) – wódz węgierski. Prawdopodobnie syn wodza Taksonya oraz prawnuk wodza Arpada.
W bitwie nad rzeką Lech w 955 armia madziarska pod wodzą Lehela, Bulcsú i Súra poniosła druzgocącą klęskę w starciu z armią państwa wschodniofrankijskiego. Wraz z Bulcsú wpadł w ręce Henryka I – księcia Bawarii i na jego rozkaz został powieszony. 
Po Lehelu pozostał jego róg, obecnie przechowywany w Muzeum Jaskim w Jászberény jako węgierski skarb narodowy.

</doc>
<doc id="1011303" url="https://pl.wikipedia.org/wiki?curid=1011303" title="Zofibór">
Zofibór

Zofibór – wieś w Polsce położona w województwie lubelskim, w powiecie łukowskim, w gminie Wojcieszków. Obok miejscowości przepływa Bystrzyca, niewielka rzeka dorzecza Wisły.
Miejscowość jest siedzibą rzymskokatolickiej parafii św. Zofii.
W latach 1975–1998 miejscowość administracyjnie należała do województwa siedleckiego.
Obecnie miejscowość Zofibór liczy 163 mieszkańców i zajmuje obszar 126 ha (zgodnie z danymi ewidencyjnymi Gminy Wojcieszków).
Według danych zamieszczonych w Słowniku Geograficznym Królestwa Polskiego, tomu wydanego w 1895 r., wieś Zofibór liczyła 3 domy, 56 mieszkańców oraz zajmowała obszar 257 mórg.
Dominikanie w Zofiborze.
W Polsce dominikanie rozwijali bractwa Imienia Jezus od XVII wieku. W Borku Wielkopolskim założył bractwo ks. Feliks Durewicz (1576–1642). Filipini z pobliskiego Gostynia zabiegali w 1687 u dominikanów o założenie bractwa Imienia Jezus w Świętej Górze, w swoim kościele w Studziannie wyznaczyli zaś (obchodzoną do dziś) uroczystość odpustową na cześć Imienia Jezus. Benedyktyni założyli bractwo Imienia Jezus i Imienia Maryi w Wąwolnicy. W diecezji przemyskiej istniało kilka bractw Imienia Jezus: w Rybotyczach (1601), Odrzykoniu (1615) i w Haczowie (1693). W archidiakonacie lubelskim od 1638 istniało bractwo Imienia Jezus przy parafii Tuchowicz, od 1714 bractwo różańcowe i bractwo Imienia Jezus przy parafii w Kocku, od 1730 bractwo Imienia Jezus przy dominikańskiej parafii w Zofiborze. Klasztor Dominikanów został założony przez starostę łukowskiego Jana Domaszewskiego już w 1710 roku. Fundatorem klasztoru był także w 1721 roku Franciszek Nowosielski.
Parafia św. Zofii w Zofiborze.
Franciszek Nowosielski, starosta łukowski i jego żona Zofia z Gozdzkich, starościanka stężycka, wybudowali w Domaszewnicy kościół i klasztor dla Dominikanów (według Słownika Geograficznego Królestwa Polskiego fundatorem był Jan Domaszewski). Po spaleniu się kościoła w 1854 r. wybudowany został obecny kościół parafialny, drewniany. Do 1864 r. byli tu Dominikanie. Parafia erygowana w 1914 r. Wystrój wnętrza barokowy. Księgi metrykalne od 1914 r. Odpusty: św. Zofii, św. Dominika. Obecnie w skład parafii wchodzą następujące miejscowości: Zofibór, Wólka Domaszewska, Świderki (z gminy Wojcieszków), Szczygły Górne (z gminy Łuków powiatu łukowskiego), Domaszewnica, Kolonia Domaszewnica, Kolonia Domaszewska i Stanisławów (z gminy Ulan-Majorat powiatu radzyńskiego).
Na terenie miejscowości znajduje się zabytkowy zespół gorzelni dworskiej z początku XX wieku.

</doc>
<doc id="1011304" url="https://pl.wikipedia.org/wiki?curid=1011304" title="Dekanat Łuków II">
Dekanat Łuków II

Dekanat Łuków II – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 8 parafii.
Według danych zgromadzonych przez Kurię Diecezji Siedleckiej dekanat liczy 31165 wiernych.

</doc>
<doc id="1011311" url="https://pl.wikipedia.org/wiki?curid=1011311" title="Súr">
Súr

Súr (zm. po 955) – wódz węgierski z dynastii Arpadów z rodu Jutasa. Przypuszcza się, że mógł być synem Fajsza.
W bitwie nad rzeką Lech w 955 armia madziarska pod wodzą jego, Bulcsú i Lehela poniosła druzgocącą klęskę z rąk Niemców. Súr jako jedyny z trzech węgierskich dowódców nie wpadł w ręce wroga.

</doc>
<doc id="1011312" url="https://pl.wikipedia.org/wiki?curid=1011312" title="Hawea (jezioro)">
Hawea (jezioro)

Hawea – jezioro polodowcowe o powierzchni 141 km², położone na Wyspie Południowej. Jego głębokość dochodzi do 392 m.

</doc>
<doc id="1011320" url="https://pl.wikipedia.org/wiki?curid=1011320" title="Kwas fosforawy">
Kwas fosforawy



</doc>
<doc id="1011324" url="https://pl.wikipedia.org/wiki?curid=1011324" title="JPMorgan Chase Open">
JPMorgan Chase Open



</doc>
<doc id="1011325" url="https://pl.wikipedia.org/wiki?curid=1011325" title="Dekanat Osieck">
Dekanat Osieck

Dekanat Osieck – jeden z 25 dekanatów w rzymskokatolickiej diecezji siedleckiej mający siedzibę w Osiecku w parafii pw. św. Apostołów Andrzeja i Bartłomieja.
Parafie.
W skład dekanatu wchodzi 9 parafii.
Według danych zgromadzonych przez Kurię Diecezji Siedleckiej dekanat liczy 24 511 wiernych.
Sąsiednie dekanaty.
Czersk "(archidiec. warszawska)", Garwolin, Głowaczów "(diec. radomska)", Łaskarzew, miński-Narodzenia NMP "(diec. warszawsko-praska)", Otwock-Kresy "(diec. warszawsko-praska)", Siennica "(diec. warszawsko-praska)", Warka "(archidiec. warszawska)"

</doc>
<doc id="1011327" url="https://pl.wikipedia.org/wiki?curid=1011327" title="Góry Macdonnella">
Góry Macdonnella

Góry Macdonnella – szereg starych, zbudowanych głównie z prekambryjskich gnejsów poprzecinanych intruzjami granitoidów, sfałdowanych w orogenezie hercyńskiej i ponownie wyniesionych w orogenezie alpejskiej równoległych do siebie pasm górskich znajdujące się w środkowej części kontynentu australijskiego. Najwyższym szczytem tych gór jest Mount Zeil (1531 m n.p.m.). Zostały nazwane tak na cześć Sir Richarda MacDonnella podczas wyprawy Johna McDouall Stuart'a w kwietniu 1860. 
Góry ciągną się równoleżnikowo na długości 644 km.

</doc>
<doc id="1011328" url="https://pl.wikipedia.org/wiki?curid=1011328" title="Wismilak International Bali">
Wismilak International Bali



</doc>
<doc id="1011331" url="https://pl.wikipedia.org/wiki?curid=1011331" title="Mitwitz">
Mitwitz

Mitwitz – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach, siedziba wspólnoty administracyjnej Mitwitz. Leży nad rzeką Steinach, przy drodze B303, ok. 9 km na zachód od Kronach, 18 km na wschód od Coburga i 42 km na północny zachód od Bayreuth.
Dzielnice.
W skład gminy wchodzą następujące dzielnice: 
Polityka.
Wójtem jest Hans-Peter Laschka (CSU). Rada gminy składa się z 17 członków:

</doc>
<doc id="1011333" url="https://pl.wikipedia.org/wiki?curid=1011333" title="Parafia św. Józefa Oblubieńca w Międzyrzecu Podlaskim">
Parafia św. Józefa Oblubieńca w Międzyrzecu Podlaskim



</doc>
<doc id="1011334" url="https://pl.wikipedia.org/wiki?curid=1011334" title="Walburga (święta)">
Walburga (święta)

Walburga, również Waldburga, Walpurgis (ur. ok. 710 w Devon, zm. 25 lutego 777 lub 779 w Heidenheim) – angielska mniszka i misjonarka na terenie Niemiec, córka księcia Wessex św. Ryszarda z Lukki (zwanego "królem Anglii"), święta Kościoła katolickiego.
Żywot świętej.
Kiedy miała 11 lat ojciec wysłał Walburgę do klasztoru w Wimborne Minster (w Dorset), sam wraz z synami wyruszył na pielgrzymkę do Ziemi Świętej (zmarł zaledwie po roku podróży). Wimborne znane było z dyscypliny i wysokiego standardu nauczania, Walburga otrzymała więc solidne wykształcenie. W przyszłości pozwoliło jej to spisać wydarzenia z życia jej świętych braci – często uważana jest w Anglii i Niemczech za pierwszą kobietę-pisarza. Przez 26 lat pobytu w Wimbrone, złożyła śluby zakonne i przygotowywała się do pracy misyjnej.
W 748, w odpowiedzi na wezwanie św. Bonifacego-Winfrida, który prowadził ewangelizację Niemiec i był pierwszym misjonarzem, który korzystał z pomocy misyjnej kobiet, Walburga wraz ze św. Liobą i wieloma innymi zakonnicami została wysłana na kontynent. Gdy w czasie przeprawy przez kanał La Manche rozpętała się burza, Walburga uklęknęła na pokładzie statku i rozpoczęła modlitwę - burza natychmiast ucichła. Był to cud, o którym opowiadali żeglarze i który przyniósł Walburdze poważanie i cześć.
Po przybyciu do Niemiec święta spędziła dwa lata w Bishofsheim, po czym została mianowana siostrą przełożoną klasztoru założonego w Heidenheim przez jej brata Winebalda, który był opatem w pobliskim zakonie.
Walburga, z racji znajomości medycyny, zajmowała się m.in. chorymi i umierającymi. Legendy donoszą o jej licznych cudach. Po śmierci Winebalda w 776 (niektóre źródła podają rok 761), Walburga została mianowana przez drugiego brata – Willibalda, ówczesnego biskupa Eichstätt – przełożoną obu zakonów żeńskiego i męskiego. Funkcje te pełniła aż do śmierci.
Została pochowana obok brata Winibalda. Oba groby zasłynęły wieloma cudami.
Relikwie.
Grobami opiekował się Willibald aż do swojej śmierci w 786. Zakony Walburgi popadły w ruinę w czasach biskupa Gerhoha, następcy Willibalda. Około roku 870 Otkar, biskup Eichstätt pragnąc przywrócić świetność klasztorowi w Heidenheim, zaczął prace renowacyjne. Pracujący przy odnowie budynków zbezcześcili grób Walburgii, która następnie okazała się we śnie biskupowi i żaliła na takie potraktowanie jej szczątków. Krótko potem zawaliła się północna ściana kościoła – co interpretowano jako oczywisty znak niezadowolenia świętej. Otkar szybko dokonał ekshumacji i przeniósł relikwie do Eichstätt 21 września tego samego roku (według innych źródeł 1 maja) i właśnie to wydarzenie, a nie rozwiezienie relikwii 1 maja, stało się źródłem kultu świętej w tym dniu). Spoczęły one w kościele Świętego Krzyża, obecnie "Świętej Walburgi".
W 893 roku, następca Otkara na stanowisku biskupa, Erchanbold otworzył relikwiarz, aby przekazać część szczątków św. Walburgi klasztorowi w Monheim. Przy wydobyciu relikwii odkryto, iż ciało św. Walburgi pokryte było cennym olejem. Monheim stało się miejscem pielgrzymek i tam w latach 893–900 odnotowano 54 cuda. Olej wypływa ze świętych szczątków do dnia dzisiejszego w październiku i lutym (z przerwami w czasach interdyktu i gdy w kościele przelano krew w czasie rabunku) i ma właściwości lecznicze. Olej jest zbierany i przesyłany do kościołów na całym świecie.
Kult.
Rozwiezienie relikwii Walburgi po różnych kościołach miało miejsce 1 maja 893.
Kościół katolicki wspomina św. Walburgę dwukrotnie;
Święto Walburgi 1 maja, w połączeniu z celtyckim świętem Beltane w przeddzień, dało początek obchodom Nocy Walpurgii. W Szwecji palono z tej okazji ogniska, w celu powitania wiosny. W późniejszej tradycji z Nocą Walpurgii związano przekaz o sabacie czarownic na górze Brocken w Niemczech. Historia ta, po raz pierwszy pojawiająca się w 1668 roku, zyskała popularność dzięki "Faustowi" Goethego.
W ikonografii św. Walburga przedstawiana jest jako mniszka w habicie benedyktyńskim z małą fiolką lub jako mniszka z pastorałem i koroną u stóp – wskazującą na jej królewskie pochodzenie; czasem występuje w grupie innych świętych czczonych 1 maja - ze św. Filipem, św. Jakubem Mniejszym, św. Zygmuntem, królem Burgundii.
Św. Walburga jest patronką rolników, żeglarzy i zwierząt domowych; chroni m.in. przed wścieklizną, kaszlem, dżumą, chorobami oczu, burzami i głodem. Jest także patronką wielu miast: Eichstätt, Veurne, Oudenaarde, Antwerpii, gdzie zatrzymała się w drodze do Niemiec, Groningen, Weilburga, Zutphen, i diecezji w Plymouth.

</doc>
<doc id="1011340" url="https://pl.wikipedia.org/wiki?curid=1011340" title="Schneckenlohe">
Schneckenlohe

Schneckenlohe – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach, wchodzi w skład wspólnoty administracyjnej Mitwitz. Leży Lesie Frankońskim, nad rzeką Steinach.
Gmina położona jest 10 km na południowy zachód od Kronach, 17 km na południowy wschód od Coburga i 40 km na północny zachód od Bayreuth.
Dzielnice.
W skład gminy wchodzą cztery dzielnice: 
Polityka.
Wójtem jest Hans-Peter Laschka (CSU). Rada gminy składa się z 13 członków:

</doc>
<doc id="1011344" url="https://pl.wikipedia.org/wiki?curid=1011344" title="Tony Mowbray">
Tony Mowbray

Tony Mowbray (ur. 22 listopada 1963 w Saltburn-by-the-Sea) – angielski trener piłkarski i piłkarz występujący na pozycji obrońcy, w latach 2009-10 trener Celticu Glasgow.

</doc>
<doc id="1011345" url="https://pl.wikipedia.org/wiki?curid=1011345" title="Katatonia (film)">
Katatonia (film)

Katatonia – polski film fabularny z 2004 roku.

</doc>
<doc id="1011347" url="https://pl.wikipedia.org/wiki?curid=1011347" title="Ascari KZ1">
Ascari KZ1

Ascari KZ1 − supersamochód produkowany przez brytyjską firmę Ascari. Potrafi on osiągnąć prędkość 200 mph (~320 km/h). Samochód ten wyposażony jest w silnik V8 o pojemności 4941 cm³, znany z samochodów BMW. Przyspieszenie od 0 do 60 mph (96 km/h) uzyskuje w mniej niż cztery sekundy, co plasuje ten model w segmencie supersamochodów. Nazwa modelu wywodzi się od inicjałów właściciela firmy Ascari, Klaasa Zwarta, zamożnego holenderskiego biznesmena.
Powstanie jedynie pięćdziesiąt sztuk samochodów Ascari KZ1, co sprawia, że jest to jeden z najbardziej ekskluzywnych samochodów produkowanych obecnie; dla porównania, Ferrari Enzo powstało w 400 egzemplarzach. Cena samochodu wynosi 235,000 £; jest on w całości produkowany ręcznie przez 340 roboczogodzin.
Model KZ1 został zaprezentowany w listopadzie roku 2005 przez telewizję BBC w programie Top Gear, kierowca jadący tym samochodem osiągnął wówczas piąty czas na liście najlepszych czasów przejazdu okrążenia (czas przejazdu 1 minuta 20,7 sekund); obecnie KZ1 zajmuje dziesiąte miejsce; rekord obecnie należy do samochodu Ascari A10 (czas 1:17,3).
Samochodem tym można jeździć i ścigać się w grach komputerowych Test Drive: Unlimited i Juiced 2: HIN.

</doc>
<doc id="1011350" url="https://pl.wikipedia.org/wiki?curid=1011350" title="Küps">
Küps

Küps – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży nad rzeką Rodach, przy autostradzie A6, drodze B173 i linii kolejowej Monachium - Lipsk - Berlin.
Gmina położona jest 6 km na południowy zachód od Kronach, 24 km na południowy wschód od Coburga i 34 km na północny zachód od Bayreuth.
Dzielnice.
W skład gminy wchodzą następujące dzielnice: 
Religia.
66% mieszkańców wyznaje ewangelicyzm a 33% jest katolikami.
Współpraca.
Miejscowości partnerskie:

</doc>
<doc id="1011355" url="https://pl.wikipedia.org/wiki?curid=1011355" title="Bobby Williamson">
Bobby Williamson

Bobby Williamson, właśc. Robert Williamson (ur. 13 sierpnia 1961 w Glasgow) – szkocki piłkarz, a potem trener. Podczas kariery piłkarskiej grał na pozycji napastnika.

</doc>
<doc id="1011362" url="https://pl.wikipedia.org/wiki?curid=1011362" title="Havarti">
Havarti

Havarti (zwany też "duńskim tylżyckim" – duń. "Tilsiter") – rodzaj sera z krowiego mleka, produkowany w Danii. Nazwa pochodzi od farmy Havarthigaard, na której zaczęła wytwarzać go Hanne Nielsen w 1852.
Ma dość pikantny smak, maślany zapach oraz nieregularne kształty oczek. W zależności od typu sera, Havarti ma barwę od kremowej po żółtą. W odmianie śmietankowej dodaje się w procesie produkcyjnym śmietanę, żeby uzyskać bardziej łagodną wersję smakową. W młodej fazie ma łagodny smak, delikatnie kwaskowy i aromatyczny. Cechuje go wówczas maślany zapach. W miarę dojrzewania staje się bardziej ostry i wyrazisty, zyskuje na pikantności oraz jest bardziej słony, przypominający w smaku orzech laskowy. Miąższ jest od kremowego do jasnożółtego, elastyczny, z dużą ilością małych i nieregularnych, małych dziur (do rozmiaru ziarna ryżu). Pozostawiony w temperaturze pokojowej w szybkim tempie mięknie. Spożywany jest z przekąskami i kanapkami, krakersami, chlebem oraz owocami.
21 października 2019 ser umieszczono w rejestrze chronionych nazw pochodzenia i chronionych oznaczeń geograficznych.

</doc>
<doc id="1011364" url="https://pl.wikipedia.org/wiki?curid=1011364" title="Kościół św. Jana Chrzciciela w Gliwicach">
Kościół św. Jana Chrzciciela w Gliwicach

Kościół św. Jana Chrzciciela w Gliwicach – kościół parafialny w dzielnicy Gliwic w Żernikach.
Historia.
Pierwsze plany wybudowania kościoła powstały już w 1912, lecz wybuch wojny uniemożliwił ich realizację. Dopiero po wojnie zakupiono za 60.000 marek 45 morgów gruntów z różnymi zabudowaniami od spadkobierców rodu von Groeling. Resztę funduszy zebrano wśród wiernych w diecezji. Kościół zbudowano ze stodoły, a plebanię ze spichlerza. Plan budowy był dziełem miejscowego mistrza budowlanego Nawrata.
6 września 1931 roku kościół oddano do użytku, kiedy to kardynał Adolf Bertram poświęcił go w obecności burmistrza miasta Gliwice Geislera. Pierwszym proboszczem Parafii św. Jana Chrzciciela został ksiądz Maksymilian Beigel były wikary z Mikulczyc. 
W 1934 roku, kiedy to odbyły się pierwsze misje, stolarz Markiefka ofiarował drewniany krzyż misyjny, który do dzisiaj stoi przed kościołem. Do połowy 1939 roku nabożeństwa odbywały się w języku niemieckim i polskim. W 2006 roku została poświęcona nowa dzwonnica którą wraz z dzwonami.

</doc>
<doc id="1011366" url="https://pl.wikipedia.org/wiki?curid=1011366" title="Faza cholesterolowa">
Faza cholesterolowa

Faza cholesterolowa – faza ciekłokrystaliczna, odmiana fazy nematycznej, w której jedynym rodzajem dalekozasięgowego uporządkowania cząsteczek jest układanie się ich osi wzdłuż wersora o kształcie helisy.
Nazwa fazy wynika z faktu, że pierwszym związkiem chemicznym, dla którego stwierdzono jej istnienie, był cholesterol. Faza ta jest zwykle generowana przez długie, sztywne, prętopodobne cząsteczki, które na jednym z końców posiadają asymetryczny atom węgla, a zatem są chiralne.
Faza cholesterolowa posiada unikalną cechę zmiany barwy wraz ze zmianą temperatury, a także zmianę barwy w zależności od kąta padania światła. Obie te własności wynikają z faktu, że długość skoku helisy wersora jest zbliżona do długości światła widzialnego, co powoduje selektywną dwójłomność tych materiałów. Dodatkowo długość skoku helisy jest silnie zależna od temperatury.
Materiały generujące fazę cholesterolową znalazły zastosowania jako indykatory temperatury, bezrtęciowe termometry w formie paska folii, pigmenty do farb i lakierów opalizujących i posiadających zdolność zmiany barwy ze zmianą temperatury, oraz w wyświetlaczach ciekłokrystalicznych i filtrach optycznych.

</doc>
<doc id="1011371" url="https://pl.wikipedia.org/wiki?curid=1011371" title="Weißenbrunn (Bawaria)">
Weißenbrunn (Bawaria)

Weißenbrunn – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży przy drodze B85 i linii kolejowej Weißenbrunn – Kronach.
Gmina położona jest 5 km na południowy wschód od Kronach, 41 km na południowy zachód od Hof i 32 km na północny zachód od Bayreuth.
Dzielnice.
W skład gminy wchodzą następujące dzielnice: 
Polityka.
Wójtem jest Egon Herrmann (SPD). Rada gminy składa się z 16 członków:

</doc>
<doc id="1011373" url="https://pl.wikipedia.org/wiki?curid=1011373" title="Fizylierzy (XVII wiek)">
Fizylierzy (XVII wiek)

 
Fizylierzy (z fr. "fusilier") – żołnierze piechoty uzbrojeni w karabiny skałkowe, zwane fuzjami (od fr. "fusil") albo flintami (od ang. "flint"), którzy w armiach europejskich XVIII wieku zastąpili muszkieterów.
Geneza.
Powstanie tej formacji łączy się ze stopniowym upowszechnieniem broni skałkowej w drugiej połowie XVII wieku. Pierwszy regiment fizylierów ("Fusiliers du Roi") utworzono w 1671 za panowania Ludwika XIV: wyposażeni w fuzje z bagnetami szpuntowymi, przeznaczeni byli wyłącznie do ochrony i obsługi artylerii. Później, po wprowadzeniu praktyczniejszego bagnetu tulejowego, sukcesywnie zwiększano ich liczbę w jednostkach pieszych (kompaniach muszkieterskich), zastępując nimi i do końca XVII stulecia całkowicie eliminując pikinierów. W przodującej pod względem tych zmian armii francuskiej flinty na początku XVIII w. przydzielano również oficerom i podoficerom. Zastosowanie tej bagnetowej broni o większej szybkostrzelności wpłynęło też na zmiany w taktyce bitewnej, powodując rozciągnięcie linii szyku batalionu przy zmniejszeniu jego głębokości z 6 do 3 szeregów.
Wyposażenie.
Oprócz flint uzbrojeniem fizylierów były również tasaki o długości od 60–75 cm, natomiast ich oficerowie wyposażeni byli w pałasz, szablę lub szpadę długości 90–100 cm oraz pistolet skałkowy. Rodzajem umundurowania nie różnili się zasadniczo od głównej masy piechoty poza niekiedy używanym przez żołnierzy niższym kaszkietem typu grenadierskiego („mitrą”) z blachą czołową (np. w armii angielskiej, rosyjskiej, pruskiej), zamiast na ogół używanego trójkątnego kapelusza piechoty. 
W armiach europejskich.
Wzorzec ten przejmowały wojska sąsiadów Francji i inne armie europejskie. Początkowo fizylierów przydzielano w niewielkiej liczbie do kompanii muszkieterskich, by następnie wyodrębniać je jako lżejsze kompanie pułków pieszych. W drugiej połowie XVIII wieku w Prusach fizylierami nazywano lekką piechotę, zorganizowaną w samodzielne bataliony, jednakże od końca tego stulecia do połowy XIX wieku nazwą tą w państwach europejskich określano większość piechoty. W XIX w. w każdym batalionie za fizylierskie uważano wszystkie kompanie – tzw. centralne, z wyjątkiem dwóch wyborczych (grenadierów i woltyżerów). Później określenie to pojawia się sporadycznie, zmieniając też nieco swe znaczenie.
W Polsce XVIII wieku dysponującej typowymi fizylierskimi jednostkami pieszymi, regimentem fizylierskim nazwany również został pułk piechoty artylerii koronnej, przeznaczony do zapewnienia eskorty dział i zaszeregowany do tej broni. Za panowania Stanisława Augusta zaliczony do piechoty i od 1776 przekształcony w liniowy 5 regiment fizylierów armii koronnej stacjonujący w Białymstoku, uczestniczył m.in. w bitwach pod Zieleńcami, Dubienką, Maciejowicami, w obronie Pragi.
W okresie Księstwa Warszawskiego (1807–1815) fizylierzy stanowili lżej uzbrojone kompanie pułków piechoty. 

</doc>
<doc id="1011377" url="https://pl.wikipedia.org/wiki?curid=1011377" title="60 Lotniczy Pułk Szkolny">
60 Lotniczy Pułk Szkolny

60 Lotniczy Pułk Szkolny – jednostka wojskowa stacjonująca w Radomiu od 5 lutego 1958 do 28 grudnia 2000. W jej miejsce powołano 2 Ośrodek Szkolenia Lotniczego.
Historia.
Tradycje lotnicze w Radomiu rozpoczęły się w 1927 roku. W położonej opodal miasta wsi Sadków powstało wtedy lotnisko o powierzchni 100 ha. Jako pierwsza rozpoczęła działanie Eskadra Szkolna Pilotów. W 1935 przeprowadzono pierwszą reorganizację, przemianowano jednostkę na Szkołę Pilotów Rezerwy. Dwa lata później pojawiła się Szkoła Podchorążych Rezerwy Lotnictwa. Szkolenie pilotów na podradomskim lotnisku przerwał wybuch II wojny światowej.
Po zakończeniu działań wojennych na terenie centralnej Polski, w marcu 1945 przebazowano na Sadków 15 Zapasowy Szkolny Pułk Lotniczy, a na mocy rozkazu Dowództwa Wojsk Lotniczych powstała tu Oficerska Szkoła Lotnicza nr 5, w której prowadzono szkolenie pilotów myśliwskich do 1964 roku.
W marcu 1955 r., w związku ze zmianami personalnymi w komendzie Szkoły, dowództwo 3 Eskadry objął kpt. pil. Jerzy Iwonin. 
W dniu 5 lutego 1958 decyzją Ministra Obrony Narodowej i rozkazem Komendanta Ośrodka Szkolenia Lotniczego na bazie 2 Eskadry Szkolnej Pilotażu Bojowego pod dowództwem majora M. Lipczyńskiego i 5 Eskadry Szkolnej Pilotażu Bojowego kapitana Cymbalskiego powołano do życia 60 Lotniczy Pułk Szkolno-Bojowy.
Sztandar jednostki, nadany uchwałą Rady Państwa PRL z 5 października 1960, został wręczony przez ówczesnego dowódcę Lotnictwa Operacyjnego gen. bryg. pil. Jana Raczkowskiego 29 listopada 1960. 
Szkolenie podchorążych prowadzono na dwumiejscowych samolotach MiG-15UTI i budowanych w Polsce na licencji z ZSRR myśliwcach Lim-1. Od 1960 wykorzystywano dodatkowo napędzane silnikiem tłokowym szkolno-treningowe samoloty krajowej produkcji PZL TS-8 Bies, które od 11 marca 1964 zastępowano polskimi maszynami szkolno-bojowymi PZL TS-11 Iskra. Radomska jednostka była pierwszym użytkownikiem „Iskier” w kraju, na jej barki spadło wdrożenie samolotu do eksploatacji i przeszkolenie pod okiem pilotów z PZL w Mielcu kadry instruktorskiej, a później rozpoczęcie szkolenia podchorążych.
Zarządzeniem Szefa Sztabu Generalnego WP z 8 kwietnia 1964 60 Lotniczy Pułk Szkolno-Bojowy został podporządkowany komendantowi Oficerskiej Szkoły Lotniczej im. Janka Krasickiego w Dęblinie, a zarządzeniem Szefa Sztabu Generalnego WP z 21 grudnia 1964 – przeformowany w 60 Lotniczy Pułk Szkolny.
W dniu 30 stycznia 1979 pod naporem śniegu zawalił się dach jednego z hangarów powodując zniszczenie 26 „Iskier”, co zakłóciło proces szkolenia pilotów do momentu uzupełnienia maszyn samolotami z innych pułków.
29 września 1983 rozkazem Ministra Obrony Narodowej 60 Lotniczy Pułk Szkolny przyjął imię kpt. pil. Franciszka Żwirki i inż. Stanisława Wigury.
W związku ze zlikwidowaniem 66 Lotniczego Pułku Szkolnego w Tomaszowie Mazowieckim w 1989, tamtejsze lotnisko przeszło pod dowództwo pułku radomskiego, a to umożliwiło szkolenie pilotów także na tamtym obiekcie do 1995 roku w ramach 3 eskadry szkolnej pod dowództwem ppłk dypl. pil. Zenona Mackiewicza.
W 1994 rozpoczęto przezbrajanie pułku w samoloty PZL-130 Orlik, które w ciągu kolejnych trzech lat zastąpiły TS-11 Iskry wycofane z Radomia z końcem 1997.
Dwa lata później w 1999 rozpoczęto kolejną reorganizację radomskiego pułku podległego dęblińskiej Szkole Orląt w Ośrodek Szkolenia Lotniczego. Oficjalnie 28 grudnia 2000 roku 60 Lotniczy Pułk Szkolny został zlikwidowany i zastąpiony powołanym w jego miejsce 2 Ośrodkiem Szkolenia Lotniczego. W tym samym dniu w jednym z hangarów odbyła się ceremonia pożegnania sztandaru, który został przekazany do Muzeum Wojska Polskiego. Nowy sztandar 2 OSL został wręczony podczas uroczystości przed kościołem garnizonowym w centrum miasta.
Zespoły akrobacyjne.
W dniu 16 stycznia 1969 roku powołano pierwszy wojskowy zespół akrobacyjny radomskiego garnizonu Rombik, składający się z czterech samolotów TS-11 Iskra (tego zespołu nie należy mylić z latającym na samolotach MiG-15, a noszącym tę samą nazwę, zespołem akrobacyjnym 61 lpszB z Białej Podlaskiej). Nazwa zespołu pochodziła od charakterystycznej formacji w kształcie rombu. Zespół prezentował swe umiejętności na wielu uroczystościach i imprezach poczynając od uświetnienia swą obecnością obchodów Święta Lotnictwa w Dęblinie 17 sierpnia 1971. Zespół „Rombik” prezentował swe umiejętności do 1989 z krótka przerwą w latach 1981-1984 spowodowaną stanem wojennym. W 1989 zwiększono skład zespołu do 6 maszyn zmieniając jego nazwę na Biało-Czerwone Iskry. Właśnie wtedy maszyny zostały pomalowane w charakterystyczny biało-czerwony wzór. Na skutek przekształceń w Wojskach Lotniczych nastąpiło przebazowanie zespołu do Dęblina z symbolicznym jego przekazaniem w dniu 17 czerwca 2000 roku.
Rozkazem komendanta Szkoły Orląt w Dęblinie w dniu 1 stycznia 1998 roku utworzono drugi zespół akrobacyjny pod nazwą „Orlik”, który rozpoczął treningi 15 kwietnia tego samego roku. tak jak wskazuje nazwa zespół wykorzystuje będące na stanie 60 lpsz, a obecnie 2 OSL samoloty PZL-130 Orlik. Początkowo skład zespołu stanowiło pięć maszyn, cztery do pokazów grupowych i jedna do pokazów indywidualnych. W 2001 rozszerzono skład zespołu do siedmiu maszyn, a dwa lata później do dziewięciu.
Odznaka pułkowa.
Odznakę o wymiarach 22x28 mm ma kształt rombu z biało-czerwoną szachownicą, na którą nałożono srebrnego orła z odznaki pilota. Pod jego dziobem umieszczona tarcza z herbem Radomia. Odznakę zaprojektował Jan Mruk.
Nagrody.
Podczas swego istnienia 60 lpsz był wielokrotnie nagradzany. Niektóre nagrody i wyróżnienie pułku:

</doc>
<doc id="1011383" url="https://pl.wikipedia.org/wiki?curid=1011383" title="Akustyka architektoniczna">
Akustyka architektoniczna

Akustyka w architekturze to branża budownictwa zajmująca się 3 głównymi obszarami zagadnień występowania dźwięku w środowisku człowieka:
W Unii Europejskiej obowiązuje dyrektywa 2002/49/WE w sprawie oceny i kontroli poziomu hałasu w środowisku. Na terenach, gdzie występują przekroczenia dopuszczalnych poziomów hałasu tworzone są tzw "mapy akustyczne". Opracowaniem map zajmują się Biura Ochrony Środowiska.

</doc>
<doc id="1011387" url="https://pl.wikipedia.org/wiki?curid=1011387" title="Faza kolumnowa">
Faza kolumnowa

Faza kolumnowa – rodzina faz ciekłokrystalicznych, w których występuje daleko zasięgowe uporządkowanie cząsteczek w formie kolumn.
Kolumnowe mezofazy posiadają dalekozasięgowe uporządkowanie pozycyjne w dwóch wymiarach. W trzecim wymiarze (wzdłuż kolumn) molekuły zachowują się względem siebie tak jak w cieczy.
Faza kolumnowa jest zwykle generowana przez sztywne cząsteczki o kształcie dysku. Spłaszczone dyski są zbudowane z systemu połączonych pierścieni aromatycznych zaś zakończone są giętkimi łańcuchami terminalnymi. Liczba łańcuchów powinna być większa niż jeden (przeważnie od 3 do 12), a liczba atomów węgla w tych łańcuchach powinna przekraczać 3. Spełnienie tych warunków pozwala na wygenerowanie fazy ciekłokrystalicznej: interakcja między sztywnymi rdzeniami zapewnia porządek krystaliczny a charakter cieczowy zapewniony jest przez łańcuchy terminalne. Cząsteczki te w odpowiednich warunkach (temperatura, ciśnienie) układają się spontanicznie w stosy tworząc równoległe kolumny upakowane w dwuwymiarową sieć. Podczas topnienia kryształu najpierw topią się zewnętrzne łańcuchy, pozwalając sztywnym rdzeniom na lepsze uporządkowanie się.
Klasyfikacja.
Symetria dwuwymiarowej sieci jest podstawą do podziału faz kolumnowych. Można wyróżnić trzy bazowe, najczęściej spotykane symetrie:
Charakterystyka.
Fazy kolumnowe, tak jak i inne fazy ciekłokrystaliczne, obserwuje się między skrzyżowanymi polaryzatorami w mikroskopie polaryzacyjnym. Najczęściej obserwuje się teksturę konfokalną (ang. "focal conic") lub wachlarzową (ang. "fan texture").
Rodzaje faz kolumnowych rozróżnia się na podstawie badań dyfrakcji promieni Roentgena. Ułożenie kolumn jest reprezentowane poprzez dwuwymiarową periodyczność w sieci rzeczywistej. Promieniowanie rentgenowskie przekształca ją w dwuwymiarową sieć odwrotną. Podczas pomiaru obserwuje się maksima sygnałów, pochodzących z konstruktywnej interferencji między warstwami lub grupami atomów. Efektem pomiaru jest zestaw sygnałów o różnym stopniu wzmocnienia oraz o konkretnych pozycjach, na podstawie których identyfikuje się symetrie fazy.
Historia.
Pierwszy materiał generujący fazę kolumnową został odkryty w 1977 r. przez hinduskiego chemika Sivaramakrishnę Chandrasekhara. Odkrył on, że pochodna benzenu zawierająca sześć bocznych grup alkilowych generuje nowy rodzaj fazy ciekłokrystalicznej. Od tamtej pory nastąpił bardzo intensywny rozwój w projektowaniu innych molekuł układających się w fazy kolumnowe. Oprócz benzenu stosuje się bardziej rozbudowane systemy aromatyczne takie jak: trifenyleny, ftalocyjaniny, koroneny, pochodne chinoksaliny oraz wiele innych.
Zastosowanie.
Fazy kolumnowe stanowią szczególny obiekt zainteresowania w zakresie transportu ładunków. Kolumny tworzą swoiste jednowymiarowe druty, przez które mogą przepływać ładunki (elektrony lub dziury). Poprzez zastosowanie systemu połączonych pierścieni aromatycznych w rdzeniu obserwuje się często silne interakcje elektronów π-π, przez co molekuły mają tendencję do układania się jedna nad drugą. Odległość między krótkimi osiami molekuł wynosi 3,5-4,5 Å. Transport odbywa się w obrębie rdzeni a poboczne łańcuchy stanowią część izolującą. Dzięki tym właściwościom mezofazy kolumnowe znajdują zastosowanie w projektowaniu nowych urządzeń optoelektronicznych, takich jak organiczne diody elektroluminescencyjne (OLEDs), organiczne tranzystory polowe (OFETs) oraz inne fotowoltaiczne komponenty.

</doc>
<doc id="1011389" url="https://pl.wikipedia.org/wiki?curid=1011389" title="FK Bokelj">
FK Bokelj

Fudbalski klub Bokelj Kotor (Фудбалски Клуб Бокељ Котор) – czarnogórski klub piłkarski z siedzibą w Kotorze. Został utworzony w 1922 roku. Obecnie występuje w Drugiej lidze Czarnogóry.
Stadion.
Klub rozgrywa swoje mecze domowe na stadionie Stadion Pod Vrmcem w Kotorze, który może pomieścić 5.000 widzów.
Sezony.
 * W wyniku przeprowadzonego 21 maja 2006 referendum niepodległościowego zadeklarowano zerwanie dotychczas istniejącej federacji Czarnogóry z Serbią (Serbia i Czarnogóra). W związku z tym po sezonie 2005/06 wszystkie czarnogórskie zespoły wystąpiły z lig Serbii i Czarnogóry, a od nowego sezonu 2006/07 Bokelj Kotor przystąpił do rozgrywek Drugiej crnogorskiej ligi.

</doc>
<doc id="1011392" url="https://pl.wikipedia.org/wiki?curid=1011392" title="Motörhead (album)">
Motörhead (album)

Motörhead – pierwszy album studyjny zespołu Motörhead, wydany 24 września 1977 roku nakładem wytwórni muzycznej Chiswick Records. Został nagrany w Escape Studios pomiędzy kwietniem a majem 1977 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1011393" url="https://pl.wikipedia.org/wiki?curid=1011393" title="Andrea Caracciolo">
Andrea Caracciolo

Andrea Caracciolo (ur. 18 września 1981 w Mediolanie) – piłkarz włoski grający na pozycji napastnika. Zawodnik FeralpiSalò.
Kariera klubowa.
Caracciolo rozpoczął piłkarską karierę w małym klubie AS Sancolombano Calcio i w latach 1998–2000 występował z nim w Serie D. W 2000 roku przeszedł do Como Calcio, ale nie rozegrał tam żadnego meczu i jeszcze w trakcie sezonu został piłkarzem US Pro Vercelli, z którym grał na boiskach Serie C2. Latem 2001 Caracciolo zmienił barwy klubowe i został zawodnikiem Brescii Calcio. W Serie A zadebiutował jednak rok później, 6 stycznia w przegranym 1:2 spotkaniu z Bologną. Z Brescią utrzymał się w lidze, ale nie mogąc wygrać rywalizacji z Luką Tonim, Roberto Baggio i Iglim Tare latem 2002 odszedł do Perugii. Tam grywał więcej jak w Brescii, ale znów był rezerwowym, tym razem dla pary Zisis Wrizas – Fabrizio Miccoli.
W 2003 roku Caracciolo wrócił do Brescii. Drugi pobyt w tym klubie okazał się dużo bardziej udany. W sezonie 2003/2004 Andrea strzelił 11 goli dla tego klubu przyczyniając się do zajęcia 11. miejsca. Natomiast w sezonie 2004/2005 uzyskał jeszcze lepszy dorobek bramkowy i z 12 golami na koncie został najlepszym strzelcem klubu, który opuścił szeregi Serie A.
Latem 2005 Caracciolo za 8 milionów euro przeszedł do US Palermo. W jego barwach zadebiutował 28 sierpnia w zremisowanym 1:1 meczu z Parmą. W lidze zdobył 9 bramek, najwięcej w zespole, a jedną dołożył w rozgrywkach Pucharu UEFA. Z Palermo zajął 5. miejsce w lidze. W sezonie 2006/2007 Andrea spisywał się słabiej niż przed rokiem i tylko pięciokrotnie trafił do siatki rywali. Po sezonie, który Palermo znów zakończyło na 5. pozycji, został wypożyczony do Sampdorii, w której zastąpił odchodzącego do Udinese Calcio, Fabio Quagliarellę.
Na początku 2008 roku Caracciolo został graczem drugoligowej Brescii Calcio. W sezonie 2008/2009 strzelił w Serie B 15 goli.
Kariera reprezentacyjna.
W 2002 roku Caracciolo zadebiutował w młodzieżowej reprezentacji Włoch U-20. Następnie grał w kadrze U-21 i łącznie w obu reprezentacjach wystąpił w 12 spotkaniach i strzelił 2 gole. W 2004 roku zdobył młodzieżowe mistrzostwo Europy U-21.
W pierwszej reprezentacji „Squadra Azzurra” Andrea zadebiutował 17 listopada 2004 w wygranym 1:0 spotkaniu z Finlandią. W 68. minucie spotkania zmienił Lukę Toniego. Do kadry powrócił 16 sierpnia 2006, gdy wystąpił za kadencji Roberto Donadoniego w meczu z Chorwacją (0:2).

</doc>
<doc id="1011396" url="https://pl.wikipedia.org/wiki?curid=1011396" title="Metoda pozyskiwania drewna">
Metoda pozyskiwania drewna

Metoda pozyskiwania drewna, system pozyskania drewna – technologia pozyskania surowca drzewnego z lasu lub plantacji drzew szybkorosnących, uwzględniająca sposób transportu drewna.
Najbardziej rozpowszechniona w świecie klasyfikacja, przyjmuje jako kryterium podziału:
oraz

</doc>
<doc id="1011398" url="https://pl.wikipedia.org/wiki?curid=1011398" title="Fortuna czyha w lesie">
Fortuna czyha w lesie

Fortuna czyha w lesie – polski film fabularny z 2005 roku. Zdjęcia powstały od 29 maja do 17 czerwca 2005

</doc>
<doc id="1011399" url="https://pl.wikipedia.org/wiki?curid=1011399" title="Ride This Train">
Ride This Train

Ride This Train – ósmy album muzyka country Johnny’ego Casha. Pierwszy raz został wydany we wrześniu 1960, drugi raz 19 marca 2002 z czterema dodatkowymi piosenkami. Jest uważany za jeden z pierwszych albumów koncepcyjnych w historii muzyki popowej.
Twórcy.
Dodatkowi twórcy

</doc>
<doc id="1011400" url="https://pl.wikipedia.org/wiki?curid=1011400" title="Dekanat Parczew">
Dekanat Parczew

Dekanat Parczew – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 13 parafii.
Według danych zgromadzonych przez Kurię Diecezji Siedleckiej dekanat liczy 35266 wiernych.
Sąsiednie dekanaty.
Hańsk, Komarówka Podlaska, Lubartów "(archidiec. lubelska)", Lublin – Podmiejski "(archidiec. lubelska)", Łęczna "(archidiec. lubelska)", Radzyń Podlaski, Wisznice, Włodawa

</doc>
<doc id="1011401" url="https://pl.wikipedia.org/wiki?curid=1011401" title="Balho">
Balho

Balho – miasto w Dżibuti w regionie Tadżura przy granicy z Etiopią. Liczy poniżej 1000 mieszkańców.

</doc>
<doc id="1011402" url="https://pl.wikipedia.org/wiki?curid=1011402" title="Jaime de Borbón">
Jaime de Borbón

Don Jaime de Borbón y Bourbon-Parma (właściwie "Jaime Pío Juan Carlos Bienvenido Sansón Pelayo Hermenegildo Recaredo Álvaro Fernando Gonzalo Alfonso María de los Dolores Enrique Luis Roberto Francisco Ramiro José Joaquín Isidro Leandro Miguel Gabriel Rafael Pedro Benito Felipe de Borbón y de Borbón-Parma," ur. 27 czerwca 1870 w Vevey, zm. 2 października 1931 w Paryżu) – karlistowski pretendent do tronu Hiszpanii, jako Jakub III i legitymistyczny pretendent do tronu Francji, jako Jakub I, jedyny syn Carlosa de Borbón, księcia Madrytu (pretendenta do tronu Hiszpanii jako "Karola VII"), i Margarity de Parma, córki Karola III, księcia Parmy.
Życiorys.
Został ochrzony w La Tour-de-Peilz 30 czerwca 1870 r. 2 sierpnia został przez ojca proklamowany karlistowskim księciem Asturii. Don Jaime odebrał wykształcenie w jezuickich szkołach Collège de Vaugirard w Paryżu oraz Beaumont College w Old Windsor. Od 1890 r. uczęszczał do Terezjańskiej Akademii Wojskowej w Wiener Neustadt. Po śmierci swojego dziadka, Don Juana, został 18 sierpnia 1887 r. ogłoszony przez legitymistów delfinem Francji.
W 1896 r. po ukończeniu studiów w Akademii, zaciągnął się do armii rosyjskiej. Początkowo służył w stopniu chorążego w łubieńskim pułku dragonów stacjonującym w Kiszynowie. Po niespełna roku, na własną prośbę przeniesiono go do Warszawy, gdzie służył w Grodzieńskim Pułku Huzarów. Szybko osiągnął rangę podpułkownika regimentu gwardii grodzieńskich huzarów. W latach 1900-1901 brał udział w ekspedycji przeciwko powstaniu bokserów w Chinach, walcząc w bitwie pod Beitang. W latach 1904-1905 brał udział w wojnie rosyjsko-japońskiej. Walczył m.in. w bitwach pod Liaoyang i Vafangon. W międzyczasie odbył podróż do Indochin, gdzie zawarł znajomość z tamtejszym gubernatorem generalnym Paulem Doumerem, późniejszym prezydentem Francji.
Po śmierci ojca 18 lipca 1909 Don Jaime odziedziczył jego pretensje do tronów Francji i Hiszpanii. Ogłosił się królem Hiszpanii Jakubem III ("Jaime III") i królem Francji Jakubem I ("Jacques Ier"). Używał również tytułów księcia Madrytu (w Hiszpanii) i księcia Andegawenii (we Francji).
Don Jaime wystąpił następnie z rosyjskiej armii i przez następne lata mieszkał głównie w swoim majątku Schloss Frohsdorf w Lanzenkirchen w Austrii oraz w swoim apartamencie przy Avenue Hoche w Paryżu. Często odwiedzał Hiszpanię. Był również właścicielem majątku ziemskiego Villa dei Borbone w Tenuta Reale we Włoszech, który odziedziczył po swojej matce. Podczas I wojny światowej, jako były oficer rosyjskiej armii, znajdował się w areszcie domowym w Schloss Frohsdorf.
W kwietniu 1931 r. obalono w Hiszpanii monarchię i król Alfons XIII udał się na wygnanie. Don Jaime wydał wówczas manifest wzywający wszystkich monarchistów do walki o królewskie prawa. 23 września 1931 r. Don Jaime przyjął Alfonsa XIII w swoim paryskim apartamencie. 25 września Don Jaime złożył Alfonsowi i jego żonie, królowej Wiktorii Eugenii, wizytę w Hotel Savoy d'Avon niedaleko Fontainebleau. Alfons otrzymał wówczas od Don Jaime wstęgę Orderu Świętego Ducha. Don Jaime zmarł kilka dni po spotkaniu z Alfonsem. Nigdy się nie ożenił i nie pozostawił potomstwa. Jego pretensje do tronu Francji i Hiszpanii odziedziczył jego stryj, Don Alfonso Carlos, książę San Jaime.

</doc>
<doc id="1011405" url="https://pl.wikipedia.org/wiki?curid=1011405" title="Jezioro Chude (gmina Kościerzyna)">
Jezioro Chude (gmina Kościerzyna)

Jezioro Chude – jezioro w woj. pomorskim, w pow. kościerskim, w gminie Kościerzyna. Jest to śródleśne jezioro wytopiskowe położone na północno-wschodnim krańcu Równiny Charzykowskiej na południe od Rotembarku.
Powierzchnia zwierciadła wody według różnych źródeł wynosi od 3,4 ha do 3,74 ha.

</doc>
<doc id="1011407" url="https://pl.wikipedia.org/wiki?curid=1011407" title="Dekanat Radzyń Podlaski">
Dekanat Radzyń Podlaski

Dekanat Radzyń Podlaski – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 10 parafii.
Według danych zgromadzonych przez Kurię Diecezji Siedleckiej dekanat liczy 47206 wiernych.
Sąsiednie dekanaty.
Adamów, Czemierniki "(archidiecezja lubelska)", Komarówka Podlaska, Lubartów "(archidiec. lubelska)", Łuków I, Łuków II, Międzyrzec Podlaski, Parczew

</doc>
<doc id="1011409" url="https://pl.wikipedia.org/wiki?curid=1011409" title="Reprezentacja Jugosławii w piłce siatkowej mężczyzn">
Reprezentacja Jugosławii w piłce siatkowej mężczyzn

Reprezentacja Jugosławii w piłce nożnej mężczyzn (mac. "", serb.-chor. "Reprezentacija Jugoslavije u odbojci za muškarce / Репрезентација Југославије у одбојци за мушкарце", słoweń. "Reprezentanca Jugoslavije v odbojki za moške") – nieistniejący narodowy zespół siatkarzy, który reprezentował Socjalistyczną Federacyjną Republikę Jugosławii w meczach i turniejach międzynarodowych organizowanych przez FIVB i CEV. W języku macedońskim, serbsko-chorwackim i słoweńskim reprezentacja Jugosławii nosiła przydomek "Plavi (Niebiescy)".
Udział w międzynarodowych turniejach.
Mistrzostwa Europy.
 III miejsce - 1975, 1979

</doc>
<doc id="1011411" url="https://pl.wikipedia.org/wiki?curid=1011411" title="Life on Mars?">
Life on Mars?

„Life on Mars?” (pol. Życie na Marsie?) – ballada glam rockowa Davida Bowiego, która została wydana po raz pierwszy w roku 1971 na albumie "Hunky Dory", jednym z muzyków grających oryginalną wersję tego utworu jest Rick Wakeman (fortepian).
Geneza utworu.
Utwór jest oparty na francuskiej piosence „Comme d'habitude”, do której melodii Bowie napisał utwór pt. „Even a Fool Learns to Love”. Jednak kiedy kanadyjski muzyk Paul Anka wykupił wyłączne prawa do oryginalnego dzieła, dodając do niego angielskojęzyczny tekst „My Way” (najbardziej znany przebój Franka Sinatry), wersja Bowiego nigdy nie została oficjalnie wydana. Według Bowiego powstały później utwór „Life On Mars?” był jego „"modernistyczną odpowiedzią"” na piosenkę Paula Anki.
Popularność.
Utwór został wydany jako singel dopiero w 1973, docierając do 3. miejsca na liście przebojów w Wielkiej Brytanii. W 1999 roku czytelnicy angielskiego czasopisma muzycznego "Q" umieścili go na liście „10 najlepszych” singli wszech czasów; natomiast na liście z roku 2006 utwór ten jest notowany na 45. miejscu.
Tekst.
Piosenka zaczyna się jako opowieść o dziewczynce, która ucieka do kina w czasie kłótni jej rodziców, gdzie czekało ją rozczarowanie z powodu przemocy w oglądanym filmie od której starała się ona uciec. Druga zwrotka piosenki opowiedziana jest już z punktu widzenia pierwszej osoby - Bowie wylicza w niej swoje obserwacje na temat amerykańskiego imperializmu kulturalnego i stanu Wielkiej Brytanii.

</doc>
<doc id="1011413" url="https://pl.wikipedia.org/wiki?curid=1011413" title="Life on Mars">
Life on Mars



</doc>
<doc id="1011417" url="https://pl.wikipedia.org/wiki?curid=1011417" title="Khor Angar">
Khor Angar

Khor Angar - to miasto (wieś rybacka) w Dżibuti w regionie Obock na wybrzeżu Morza Czerwonego. Liczy poniżej 1000 mieszkańców.

</doc>
<doc id="1011418" url="https://pl.wikipedia.org/wiki?curid=1011418" title="Płocice Wielkie">
Płocice Wielkie

Płocice Wielkie – śródleśne jezioro wytopiskowe położone na północnym krańcu Równiny Charzykowskiej w województwie pomorskim w powiecie kościerskim na obszarze gminy Kościerzyna, na zachód od Jeziora Sudomie.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Płocice Wielkie". W różnych publikacjach i na mapach topograficznych jezioro to występuje pod nazwą "Wielkie Płocice".
Powierzchnia zwierciadła wody według różnych źródeł wynosi od 5,7 ha do 6,54 ha.
Zobacz też: Płocice

</doc>
<doc id="1011419" url="https://pl.wikipedia.org/wiki?curid=1011419" title="US Open Series">
US Open Series

US Open Series – siedmiotygodniowy cykl dwunastu turniejów tenisowych w USA i Kanadzie zaliczanych również do cyklu ATP World Tour i WTA Tour rozgrywany od 2004 roku. Zwieńczeniem cyklu jest wielkoszlemowy turniej US Open.
W latach 2012–2016 seria nazywała się Emirates Airline US Open Series ze względu na grupę Emirates z linii lotniczych, która na dwa lata przez końcem kontraktu zrezygnowała z roli sponsora tytularnego cyklu. Od sezonu 2017 przestano używać systemu punktów i bonusów finansowych dla trójki najlepszych tenisistów i tenisistek.
Zawody męskie w Waszyngtonie nie były częścią cyklu w latach 2015–2018, a od 2018 turniej w Stanford rozgrywany jest w San Jose. W 2018 po raz ostatni odbył się turniej damski w New Haven.
Premie.
Najlepsi trzej tenisiści i najlepsze trzy tenisistki cyklu w zależności od występu w US Open dostają tzw. premie. Zwycięzcy cyklu w przypadku zwycięstwa w US Open dostają dodatkowy milion dolarów.
W 2005 roku Kim Clijsters została pierwszą zwyciężczynią serii, która triumfowała także w Nowym Jorku, pokonując w finale Mary Pierce 6:3, 6:1. Wygrana w wysokości 2,2 milionów dolarów (1,2 miliona dolarów za wygranie US Open i 1 milion dolarów bonusu dla zwycięzcy US Open Series) była najwyższą w historii tenisa (do 2007 roku). Kolejną zwyciężczynią zawodów US Open Series została Serena Williams – triumfatorka cyklu w latach 2013 i 2014.
Roger Federer, wygrywając US Open Series 2007 i US Open 2007, odebrał nagrodę w wysokości 2,4 milionów dolarów (1,4 miliona dolarów za wygranie US Open i 1 milion dolarów bonusu). W 2013 roku mistrzem ostatniego turnieju wielkoszlemowego w sezonie oraz poprzedzającego go cyklu został Rafael Nadal.
Od 2017 roku nie są już przyznawane premie finansowe dla trójki najlepszych tenisistów i tenisistek.

</doc>
<doc id="1011420" url="https://pl.wikipedia.org/wiki?curid=1011420" title="Vicente Feola">
Vicente Feola

Vicente Ítalo Feola (ur. 20 listopada 1909, zm. 6 listopada 1975 w São Paulo) - trener piłkarskiej reprezentacji Brazylii. Poprowadził Brazylię do jej pierwszego tytułu mistrzowskiego na mistrzostwach świata w 1958 roku w Szwecji. 
OFICJALNY BILANS: 
Linki zewnętrzne.
Biografia 

</doc>
<doc id="1011427" url="https://pl.wikipedia.org/wiki?curid=1011427" title="Bagamoyo">
Bagamoyo

Bagamoyo – miasto w Tanzanii, nad Oceanem Indyjskim. Miasto liczy około 28 tys. mieszkańców.
W latach 1885-1890 było stolicą Niemieckiej Afryki Wschodniej.

</doc>
<doc id="1011428" url="https://pl.wikipedia.org/wiki?curid=1011428" title="Havelberg">
Havelberg

Havelberg, Hansestadt Havelberg (słowiański "Hobolin" lub "Hawolin") – miasto w środkowych Niemczech, w kraju związkowym Saksonia-Anhalt, w powiecie Stendal, nad rzeką Hawelą. Miasto połączone z Łabą kanałem żeglownym.
Historia.
W 948 król Otton I Wielki, po ustanowieniu niemieckiej kontroli nad w większości słowiańskimi mieszkańcami okolicznych ziem, ustanowił w Havelbergu biskupstwo, co uznano za prowadzenie pracy misyjnej wśród Słowian. Jednak po śmierci Ottona I (973) i klęsce Ottona II w bitwie pod Krotoną, wybuchło w 983 powstanie Słowian, w trakcie którego miasto uległo zniszczeniu. Niemcy stracili wtedy znaczną część zdobytych terenów i zmuszeni byli wycofać się na zachód od Łaby.
W wyniku niemieckiej krucjaty w 1147 miasto ponownie przeszło pod panowanie niemieckie. W 1150 rozpoczęła się odbudowa katedry, a właściwie jej ponowna budowa w stylu romańskim, a sam kościół otrzymał charakter obronny. Konsekracja katedry nastąpiła w 1170. Prawa miejskie miasto otrzymało w 1160. Po pożarze w 1279 nastąpiła przebudowa katedry trwająca do 1330 w stylu gotyckim. Po reformacji w latach 1561-1571 miasto włączone zostało do Brandenburgii
W latach 1917-1918 w miejskim obozie, a następnie obozach w Rastatt i Werl więzieni byli legioniści, przyszli generałowie WP:
1 stycznia 2002 do miasta przyłączono gminy Jederitz, Nitzow i Vehlgast-Kümmernitz. 1 stycznia 2005 następne Garz, Kuhlhausen i Warnau.
Z Havelbergu pochodzi Annett Louisan, niemiecka piosenkarka.
Współpraca.
Miejscowości partnerskie:

</doc>
<doc id="1011432" url="https://pl.wikipedia.org/wiki?curid=1011432" title="Savalou">
Savalou

 
Savalou – miasto w środkowym Beninie. Jest ośrodkiem administracyjnym departamentu Collines. Położone jest około 160 km na północny zachód od stolicy kraju, Porto-Novo. W spisie ludności z 11 maja 2013 roku liczyło 38 162 mieszkańców.

</doc>
<doc id="1011434" url="https://pl.wikipedia.org/wiki?curid=1011434" title="Tylko jedna noc">
Tylko jedna noc

Tylko jedna noc – polski krótkometrażowy film fabularny z 2004 roku w reżyserii Dariusza Błaszczyka.

</doc>
<doc id="1011436" url="https://pl.wikipedia.org/wiki?curid=1011436" title="Orapa">
Orapa

Orapa – miasto w środkowej Botswanie. 9531 mieszkańców (2011).

</doc>
<doc id="1011438" url="https://pl.wikipedia.org/wiki?curid=1011438" title="Egil Hoel">
Egil Hoel

Egil Reidar Haakon Hoel (ur. 19 marca 1898 w Borge w Norwegii, zm. w 1971) – norweski wojskowy (kapitan), dowódca 2 Kompanii Policyjnej i Batalionu Strzelców Narciarskich „Norwegen” podczas II wojny światowej
Ukończył średnią szkołę handlową. W latach 1916–1919 uczył się w szkole wojennej. W 1921 r. przeszedł szkolenie sztabowe dla oficerów wojsk inżynieryjnych. W okresie międzywojennym służył w Królewskiej Armii Norweskiej, dochodząc do stopnia kapitana. Po zajęciu Norwegii przez Niemcy podjął kolaborację z okupantami. W marcu 1943 r. został dowódcą 2 Kompanii Policyjnej w stopniu SS-Hauptsturmführera. Została ona skierowana na przeszkolenie do Niemiec. Od 1 czerwca do 12 października 1943 r. E. Hoel dowodził 16 kompanią 23 Pułku Grenadierów Pancernych SS „Norge” w 11 Ochotniczej Dywizji Grenadierów Pancernych SS „Nordland”. W kwietniu 1944 r. objął dowodzenie oddziału saperskiego (Pionierführer) w III Korpusie Pancernym SS, walczącym w północnym sektorze frontu wschodniego. Od grudnia 1944 r. dowodził w stopniu SS-Obersturmbannführera Batalionem Strzelców Narciarskich „Norwegen”, przeorganizowanym wkrótce w zmotoryzowany narciarski batalion policji (SS-Ski Bataillon 506.). Działał on na obszarze okupowanej Norwegii. Egil Hoel był odznaczony Krzyżem Żelaznym 1 i 2 klasy.
Linki zewnętrzne.
Służba Egila Hoela w Waffen-SS (jęz. norweski)

</doc>
<doc id="1011440" url="https://pl.wikipedia.org/wiki?curid=1011440" title="Hartmann (syn Rudolfa I Habsburga)">
Hartmann (syn Rudolfa I Habsburga)

Hartmann (ur. ok. 1263 r. w Rheinfelden, zm. 20 grudnia 1281 r. między Breisach am Rhein i Strasburgiem).
Hartmann był synem Rudolfa I Habsburga i Gertrudy von Hohenberg. Został starannie wychowany i był przygotowywany na następcę ojca. W 1277 r. na mocy porozumień pokojowych pomiędzy Rudolfem a królem Czech Przemysłem Ottokarem II Hartmann został zaręczony z córką czeskiego monarchy Kunegundą. Zaręczyny zerwano we wrześniu 1277 r. Rok później Hartmann został zaręczony z Joanną z Akki córką króla Anglii Edwarda I. Ślub zaplanowano na 8 września 1278 r. Małżonkowie mieli otrzymać Królestwo Arelatu (Burgundii). Z powodów politycznych i zdrowotnych małżeństwo kilkakrotnie odkładano. Hartmann utonął wraz z czternastoma lub szesnastoma towarzyszami, gdy jego łódź rozbiła się podczas podróży Renem.

</doc>
<doc id="1011442" url="https://pl.wikipedia.org/wiki?curid=1011442" title="Now, There Was a Song!">
Now, There Was a Song!

Now, There Was a Song! – dziewiąty album muzyka country Johnny’ego Casha zawierający piosenki Ernesta Tubba, Hanka Williamsa i George’a Jonesa. Został wydany w 1960 przez wytwórnię Columbia Records.
Notowania na listach przebojów.
Single – Billboard (Ameryka Północna)

</doc>
<doc id="1011443" url="https://pl.wikipedia.org/wiki?curid=1011443" title="Butembo">
Butembo

Butembo – miasto w Demokratycznej Republice Konga, w pobliżu Jeziora Edwarda, na zachód od masywu Ruwenzori. Około 300 tys. mieszkańców.
W pobliżu kopalnie odkrywkowe złota i diamentów, brak przemysłu, główny szlak handlu obwoźnego pomiędzy Lubero a Goma; używane języki to suahili, lingala i francuski; brak sieci elektrycznej, prąd uzyskiwany z generatorów.

</doc>
<doc id="1011444" url="https://pl.wikipedia.org/wiki?curid=1011444" title="Vicente Ítalo Feola">
Vicente Ítalo Feola



</doc>
<doc id="1011445" url="https://pl.wikipedia.org/wiki?curid=1011445" title="Vicente Italo Feola">
Vicente Italo Feola



</doc>
<doc id="1011446" url="https://pl.wikipedia.org/wiki?curid=1011446" title="Mbanza-Ngungu">
Mbanza-Ngungu

 
Mbanza-Ngungu (dawniej "Thysville") – miasto w zachodniej części Demokratycznej Republiki Konga, w prowincji Kongo Środkowe. Około 86 tys. mieszkańców.

</doc>
<doc id="1011447" url="https://pl.wikipedia.org/wiki?curid=1011447" title="Janusz Przewłocki">
Janusz Przewłocki

Jan Henryk Janusz Przewłocki herbu Przestrzał (ur. 24 marca 1927 w Mordach, zm. 5 lipca 2007 w Warszawie) – polski inżynier, nauczyciel, wydawca, kolekcjoner i bibliofil, działacz opozycji demokratycznej w PRL-u.
Życiorys.
Syn Henryka Przewłockiego (1884–1946) i Karoliny Marii Hutten-Czapskiej (1891–1967), brat Henryka M. Przewłockiego, wnuk Konstantego Przewłockiego, prawnuk Emeryka Hutten-Czapskiego i Friedricha Thuna. W czasie II wojny światowej walczył w AK. Po wojnie pracował w Instytucie Wydawniczym "Pax". W 1951 poślubił Elżbietę Czartoryską z Konarzewa.
Współpracował z "Kulturą" paryską. Związany z opozycją demokratyczną, redaktor "Biuletynu Informacyjnego" Komitetu Obrony Robotników (redaktor rubryki pt.: "Kościół i wierni"). Internowany 13 grudnia 1981. W latach 80. był członkiem Zarządu Głównego Polskiego Towarzystwa Wydawców Książek.
Pod koniec 1987 był współtwórcą Archiwum Wschodniego. Następnie działacz Związku Sybiraków, po reaktywacji związku pierwszy zastępca prezesa Zarządu Głównego, twórca Komisji Historycznej Związku. Utworzył i redagował serię książkową „Wspomnienia Sybiraków".
Znawca starej fotografii polskiej. Stworzył niepowtarzalny, wielotysięczny zbiór fotografii polskiej arystokracji i ziemiaństwa, których fragment był prezentowany na wystawie "Wokół pałacu i dworu. Świat ocalony w kolekcji Janusza Przewłockiego" w Domu Spotkań z Historią w 2007 r. Fragment kolekcji znalazł się również w edycji książkowej wydawnictwa "Karta"pt. "Wokół dworu i pałacu. Z kolekcji Janusza Przewłockiego".
W 2006 odznaczony Krzyżem Oficerskim Orderu Odrodzenia Polski (w 30. rocznicę powstania KOR).
Pochowany na cmentarzu leśnym w podwarszawskich Laskach.

</doc>
<doc id="1011448" url="https://pl.wikipedia.org/wiki?curid=1011448" title="Al-Karak">
Al-Karak

Al-Karak (albo "Karak" lub "Kerak") − miasto w Jordanii, stolica muhafazy Al-Karak.
Historia.
Al-Karak utożsamiany jest z biblijnym Kir-Chareszet, stolicą Moabu, otoczoną murem twierdzą, położoną na szczycie górskim. Według 2 Księgi Królewskiej (2 Krl 3, 1,25–26), król Judy – Jozafat oraz Joram, po objęciu władzy w Izraelu, podjęli nieudaną próbę zdobycia Kir-Chareszet. Biblia przekazuje różne formy nazwy miasta: Kir-Moab – Księga Izajasza (Iz 15,1), Kir-Chareset – Księga Izajasza (Iz 16,7), Kir-Chares – Księga Izajasza (Iz 16,11), Kir-Cheres – Księga Jeremiasza (Jr 48,31). W epoce rzymskiej i bizantyjskiej miasto jako Characmoba wchodziło w skład prowincji Arabia. Wnioskując z odcisków miejskich pieczęci, znalezionych w Mampsis, w II wieku Kir-Chareszet był stolicą okręgu. Lokalizacja miasta została wskazana na mapie z Medeby.
W mieście znajduje się zamek krzyżowców, który został zbudowany w połowie XII wieku przez Payena le Bouteiller, lennika Królestwa Jerozolimskiego. Stanowił on fragment fortyfikacji pomiędzy Akabą a Turcją. W 1188 roku, po ośmiu miesiącach oblężenia, został zdobyty przez wojska Saladyna. Pod koniec XIII wieku mamelucki sułtan Bajbars rozbudował umocnienia, ale później trzy wieże zostały zniszczone podczas trzęsienia ziemi.
Kerak najbardziej jest znany z zamku Krzyżowców, w historii służył, jako twierdza Moabitów, a uważa się, że Chrześcijanie zamieszkiwali ten obszar na długo przed krzyżowcami. To otoczone murem miasto było wymieniane w Biblii i umieszczone na mozaikowej mapie w Madabie. W 1142 r. lord Pagan Butler przeniósł swoją siedzibę z ash-Shaobak (Montreal) do Kerak. Wzniósł zamek w tym miejscu, a jego następcy dobudowali wieże i fosę.
Potęga i lokalizacja zamku krzyżowców uczyniła zeń jedną z najważniejszych twierdz obronnych wschodniego skrzydła Królestwa Jerozolimskiego. Ten strategiczny zamek jest otoczony klifami z trzech stron. Górował nad Drogą Królewską, którą przebiegał lukratywny szlak handlowy i przechodziły pielgrzymki do Mekki, znajduje się blisko Jerozolimy i Morza Martwego.
W 1177 roku Renald z Châtillon, który jako pierwszy doszedł do Ziemi Świętej z drugą krucjatą, pojął za żonę wdowę po Humphreyu III, dziedziczkę zamku w Kerak. To w czasie jego panowania więźniów zabijano przez zrzucenie z murów, głowy mieli zamykane w drewnianych skrzyniach, aby chroniły ich przed utratą przytomności dopóki nie zginęli na skałach poniżej. Był on również znany z poprowadzenia swojej armii do zwycięstwa w bitwie przeciwko Saladynowi pod Montgisard w 1177 roku. Châtillon terroryzował arabską żeglugę na Morzu Czerwonym, a w Kerak zbudowano statki, które zostały przewiezione do Akaby. Po napaściach na karawany, co było pogwałceniem traktatu z Saladynem, Saladyn osobiście uciął głowę Châtillonowi po bitwie pod Hattin w 1187 r. Armia Saladyna oblegała zamek przez osiem miesięcy, garnizon obrońców Kerak sprzedał swoje kobiety i dzieci za jedzenie i skapitulował pod koniec 1188 roku. Saladyn był pod wrażeniem ich odwagi i darował im wolność. Zamek został oddany bratu Saladyna, który umocnił i naprawił wiele z jego fortyfikacji. Znaczne zmiany, o wiele bardziej fachowe, niż te dokonane przez Krzyżowców były wprowadzone głównie w XIII i XIV wieku. W XIII wieku mamelucki sułtan Bajbars przejął zamek od Ajjubidów. Dobudowano część fortyfikacji miasta, a także pogłębiono fosę. Przebudował główny południowy stołp, na co wskazuje olbrzymia inskrypcja. Lew, jego symbol, widoczny jest na okrągłej wieży we wschodniej części murów miejskich. Trzęsienie ziemi w 1293 r. zniszczyło znaczną część zamku.

</doc>
<doc id="1011449" url="https://pl.wikipedia.org/wiki?curid=1011449" title="Mwene-Ditu">
Mwene-Ditu

Mwene-Ditu – miasto w południowej części Demokratycznej Republiki Konga. Około 170,8 tys. mieszkańców.

</doc>
<doc id="1011450" url="https://pl.wikipedia.org/wiki?curid=1011450" title="Wielka Synagoga Miejska we Lwowie">
Wielka Synagoga Miejska we Lwowie

Wielka Synagoga Miejska we Lwowie – nieistniejąca synagoga znajdująca się we Lwowie przy ulicy Boimów 54, historycznie i obecnie zwanej Starożydowską.
Synagoga została zbudowana w latach 1799–1800 na miejscu starszej synagogi. Konieczność budowy synagogi wynikała z tego, że użytkowana dotąd przez gminę żydowską synagoga Złotej Róży nie mogła pomieścić wystarczającej liczby wiernych.
Po ataku III Rzeszy na ZSRR i wkroczeniu Wehrmachtu do Lwowa 30 czerwca 1941, synagoga została spalona przez Niemców 14 sierpnia 1941 wraz z innymi lwowskimi synagogami.
Po zakończeniu wojny nie została odbudowana.

</doc>
<doc id="1011451" url="https://pl.wikipedia.org/wiki?curid=1011451" title="Donald Park">
Donald Park

Donald Park (ur. 19 lipca 1953 w Caol) – szkocki piłkarz występujący na pozycji pomocnika, a także trener.

</doc>
<doc id="1011455" url="https://pl.wikipedia.org/wiki?curid=1011455" title="Martin Miklík">
Martin Miklík

Martin Miklík (ur. 29 sierpnia 1972 w Nitrze) - słowacki hokeista występujący w niemieckim zespole ESC Halle.
Kariera reprezentacyjna.
W reprezentacji Słowacji rozegrał 19 spotkań i strzelił 4 gole.

</doc>
<doc id="1011456" url="https://pl.wikipedia.org/wiki?curid=1011456" title="Reprezentacja Serbii w piłce siatkowej mężczyzn">
Reprezentacja Serbii w piłce siatkowej mężczyzn

Reprezentacja Serbii w piłce nożnej mężczyzn (serb. "") – drużyna, która reprezentuje Serbię w piłce siatkowej mężczyzn. Za jej funkcjonowanie odpowiedzialny jest Związek Piłki Siatkowej Serbii.
Siatkarska drużyna Serbii jest wg FIVB oficjalnym sukcesorem tradycji reprezentacji Jugosławii. Należy jednak pamiętać, iż według prawa międzynarodowego (Rezolucja Rady Bezpieczeństwa ONZ nr 777 poparta przez Zgromadzenie Ogólne ONZ rezolucją nr 47/1) Federalna Republika Jugosławii (dzisiejsza Republika Serbii) nie jest kontynuatorem prawnym Socjalistycznej Federacyjnej Republiki Jugosławii.
Dzieje reprezentacji.
Jako Federalna Republika Jugosławii, reprezentacja osiągnęła największe sukcesy z Zoranem Gajiciem. Najpierw brąz na IO w Atlancie w 1996 r., w 1998 r. II miejsce na MŚ po porażce z Włochami, a w 2000 r. na IO w Sydney złoto po pokonaniu w finale 3:0 Rosjan, jeszcze rok później z tym samym trenerem złoto ME w Ostrawie. Na MŚ w 2002 r. po porażce z Brazylią w półfinale, doznali porażki w meczu o brąz z Francją 3:0, wracając bez medalu. Podczas LŚ 2003 doszli do finału z Brazylią i ten mecz jest uznawany za najlepszy w tej dyscyplinie sportu w historii. Ulegli po niezwykle emocjonującym meczu w tie-breaku 31:29! Na ME 2003 jechali jako faworyt, w półfinale znowu doznali porażki z Francją tym razem 3:2, a w meczu o brąz przegrali z Rosją 3:1, przeciwnikiem z rundy grupowej, z którym wtedy wygrali (przegrali tylko ostatni mecz 3:2 z Polakami). Podczas LŚ 2004 w Rzymie zdobyli brąz po gładkim pokonaniu Bułgarów 3:0. Przyszły IO 2004 w Atenach, gdzie pojechali bronić tytułu. W pierwszym meczu zostali sensacyjnie rozgromieni przez Polskę 3:0, ale następnych meczów nie przegrali. Jednak na ich nieszczęście jakimś wirusem zarazili się ich podstawowi gracze m.in. Ivan Miljković, Vladimir Grbić, jego brat Nikola i Andrija Gerić. Mimo walki przegrali w ćwierćfinale z Rosją 3:1. W 2005 r. zostali gospodarzami finału LŚ, a także współgospodarzami ME wraz z Włochami. W rundzie grupowej LŚ wygrali 2 mecze z Polską, raz u siebie, raz w katowickim Spodku. W półfinałowym meczu LŚ w Belgradzie przegrywali już 2:0 i w 3. secie 22:17, jednak po silnych zagrywkach Miljkovicia wygrali 3. seta, pogrążając Polaków (trenowanych już przez Raúla Lozano) w 5 setach. Na ME u siebie nie mieli kłopotów z wygraniem grupy. Po emocjonującym półfinale z Włochami w Rzymie przegrali 3:2. W meczu o 3. miejsce gładko pokonali Hiszpanów 3:0. W kolejnym sezonie podczas Ligi Światowej w 2006 r. znów spotkali się z Polską, wygrywając 3 mecze grupowe i zamykając tym samym Polakom drogę do turnieju finałowego w Moskwie. Tak podkreślił się syndrom, że są katami Polaków (należy wspomnieć, iż w turnieju kwalifikacyjnym, który odbył się w Katowicach do IO w Sydney, przegrywali 23:17 w 4. secie, a i tak wygrali 3:1). Pojechali do Moskwy, lecz wygrali tam tylko jeden mecz 3:2 z Francją. Mecze z Rosją i Bułgarią zakończyły się 3 setową klęską. Trener Ljubomir Travica został zastąpiony przez swojego asystenta Igora Kolakovicia. Na MŚ w 2006 r. do kadry wrócił Vladimir Grbić. Serbowie wygrali na inaugurację 3:0 z Rosją, w dalszej fazie turnieju spisywali się świetnie do meczu z Polską. W tym ważnym spotkaniu Polacy przełamali niemoc i pokonali Serbów 3:0. Wynik ten oznaczał półfinałowy pojedynek z Brazylią. Na ten mecz Serbowie się bardzo zmotywowali, jednak nie sprostali warunkom rywala i po walce przegrali 3:1. W meczu o brąz ulegli 3:1 Bułgarom, powtarzając wynik sprzed 4 lat, czyli powrót bez medalu.
Dawne składy.
Skład brązowych medalistów Mistrzostw świata 2010.
Trener: Igor KolakovićAsystent: Željko Bulatović
Skład reprezentacji na Letnie Igrzyska Olimpijskie 2012.
Trener: Igor KolakovićAsystent: Željko Bulatović

</doc>
<doc id="1011458" url="https://pl.wikipedia.org/wiki?curid=1011458" title="Charles Gordon Curtis">
Charles Gordon Curtis

Charles Gordon Curtis (ur. 20 kwietnia 1860 w Bostonie, zm. 10 marca 1953 w Central Islip) – amerykański wynalazca, inżynier i przemysłowiec. Opatentował gazową turbinę cieplną zw. Turbiną Curtisa. 
Życiorys.
Charles Gordon Curtis urodził się 20 kwietnia 1860 r. w Bostonie w stanie Massachusetts. W 1881 r. zdobył dyplom inżyniera budownictwa lądowego na Uniwersytecie Columbia w Nowym Jorku. W następnych latach uzyskał tytuł prawnika na wydziale prawa. Pracował przez kilka lat jako rzecznik patentowy. 
W 1891 r. założył przedsiębiorstwo produkujące silniki i wentylatory elektryczne. Turbina parowa Curtisa została opatentowana przez Curtisa w 1896 r. Po dziś dzień jest używana w okrętach wojennych czy liniowcach oceanicznych. Prawa do niej odsprzedał dla General Electric. Curtisowi przypisuje się również wynalezienie pierwszej amerykańskiej turbiny gazowej.
Został odznaczony nagrodą Holley Medal przez Amerykańskie Stowarzyszenie Inżynierów Mechaników w 1950 roku.
Zmarł 10 marca 1953 r. w Central Islip w stanie Nowy Jork.

</doc>
<doc id="1011462" url="https://pl.wikipedia.org/wiki?curid=1011462" title="Zygmunt Ewy">
Zygmunt Ewy

Zygmunt Oswald Ewy (ur. 27 kwietnia 1913 we Lwowie, zm. 22 czerwca 1994 w Krakowie) – polski uczony, fizjolog zwierząt, profesor nauk weterynaryjnych, związany z Akademią Rolniczą w Krakowie, także z Instytutem Zootechniki w Balicach, członek Polskiej Akademii Umiejętności i Polskiej Akademii Nauk.
Życiorys.
Pochodził z lwowskiej rodziny ziemiańskiej o szwajcarskich korzeniach, był synem Oswalda i Marii z domu Loteczka. Ukończył XI Gimnazjum im. Jędrzeja Śniadeckiego we Lwowie w 1933. Dyplom lekarza weterynarii na podstawie pracy "Zachowanie się wody w tkankach w czasie glikolizy mięśniowej u konia" otrzymał po odbyciu studiów w Akademii Medycyny Weterynaryjnej w 1938. Odbył roczne szkolenie wojskowe (VII kurs 1938/1939, 5. pal) we Włodzimierzu Wołyńskim. W stopniu podporucznika brał aktywny udział w obronie Lwowa, za co otrzymał od Rządu Polskiego na uchodźstwie Krzyż Kampanii Wrześniowej. Od 1939, w czasie sowieckiej okupacji Lwowa, pracował jako asystent w powstałym Lwowskim Instytucie Weterynaryjnym, a po zajęciu Lwowa przez Niemców w 1941 kontynuował pracę w utworzonych wtedy Państwowych Zawodowych Kursach Weterynaryjnych (niem. "Staatliche Tierärztliche Fachkurse"). Miał możliwość prowadzić własne badania naukowe do 1944. W tym czasie zainteresował się endokrynologią i przygotował pracę doktorską.
W 1945 uzyskał stopień doktora weterynarii na Uniwersytecie Wrocławskim na podstawie rozprawy "Wstrząsy wywołane węglowodanami i ich zależności od diety" (promotor prof. Andrzej Klisiecki). W latach 1945–1950 pracował na stanowisku starszego asystenta Katedry Chemii Farmaceutycznej Uniwersytetu Jagiellońskiego, a następnie przeniósł się do Katedry Rolnictwa kierowanej przez Teodora Marchlewskiego. W 1951 habilitował się na Uniwersytecie Jagiellońskim na podstawie pracy "Różnice rasowe w reagowaniu bydła na niektóre bodźce nerwowe i hormonalne". W 1954 uzyskał tytuł profesora nadzwyczajnego i objął Katedrę Fizjologii Zwierząt w nowo utworzonej Wyższej Szkoły Rolniczej (późniejszej Akademii Rolniczej) w Krakowie. W 1962 otrzymał tytuł profesora zwyczajnego nauk weterynaryjnych. Był długoletnim kierownikiem tej katedry, a także skutecznym i życzliwym organizatorem pracy naukowej dużej grupy współpracowników i uczniów. W kadencji 1962–1965 pełnił obowiązki prorektora do spraw nauki Akademii, a w latach 1966–1977 był dyrektorem międzyuczelnianego Instytutu Biologii Stosowanej.
W okresie 1950–1983 kierował także Pracownią Biochemii, a później Zakładem Fizjologii Zwierząt w Instytucie Zootechniki. Przez kilka kadencji był zastępcą przewodniczącego Rady Naukowej Instytutu oraz przewodniczącym jej Komisji Kwalifikacyjnej. Przyczynił się do rozwoju i doskonalenia krajowej populacji bydła mlecznego.
Działalność naukowa.
Głównym kierunkiem jego badań były zagadnienia wydzielania wewnętrznego u zwierząt użytkowych, a w szczególności fizjologia laktacji. Zajmował się także oddziaływaniem środowiska na mechanizmy warunkujące procesy życiowe i wpływem układu endokrynnego na rozród zwierząt. Prowadził prace nad dysfunkcją hormonalną tarczycy, nad zawartością jodu w wodzie i w mleku krów, a także nad potrzebą suplementacji paszowej jodu w różnych regionach Polski. Jego prace były przedstawiane na dziesięciu światowych kongresach fizjologii ogólnej.
W 1969 przyjęty został w poczet członków korespondentów Polskiej Akademii Nauk, w 1976 został jej członkiem zwyczajnym. Był wiceprzewodniczącym Rolniczej Komisji Izotopowej PAN (1970–1971), a także pełnił szereg funkcji w krakowskim Oddziale PAN – sekretarza Komisji Biologicznej (1957–1960), wiceprzewodniczącego (1960–1985) i przewodniczącego (od 1985) Komisji Nauk Rolniczych i Leśnych, a także zastępcy sekretarza naukowego Oddziału (1984–1992). W 1989 został członkiem odnowionej Polskiej Akademii Umiejętności. W październiku 1988 Akademia Rolniczo-Techniczna w Olsztynie nadała mu tytuł doktora "honoris causa". Należał do Korporacji Akademickiej "Fidelia Leopolnensis".
W 1961 był współzałożycielem czasopisma „Acta Agraria et Silvestria”. Był autorem wielokrotnie wznawianego podręcznika "Zarys fizjologii zwierząt" (1956). Wypromował 31 doktorów, spośród których 12 uzyskało tytuł profesora, a siedmiu stopień doktora habilitowanego. Był członkiem założycielem Polskiego Towarzystwa Nauk Weterynaryjnych i został wyróżniony godnością członka honorowego oraz odznaczony medalem „Pro Scientia Veterinaria Polona”. Był również członkiem honorowym Polskiego Towarzystwa Fizjologicznego. Poza pracą naukową prowadził praktykę weterynaryjną, był współzałożycielem pierwszego azylu dla zwierząt w Krakowie. Był zamiłowanym kynologiem i długoletnim przewodniczącym Rady Naukowej Związku Kynologicznego w Polsce i jego członkiem honorowym (1978), a także promotorem rasy owczarka podhalańskiego.
Inne informacje.
Zawarł związek małżeński z Krystyną Chruściel (1921–2010). Ich córka, Anna Ewý-Skalska jest lekarzem radiologiem, a syn Jacek Ewý architektem. Brat żony, Tadeusz Chruściel był profesorem farmakologii w Warszawie. Zygmunt Ewy jest pochowany na Cmentarzu Salwatorskim w Krakowie (sektor SC5, rząd 3, grób 13). Bratem matki żony był Władysław Webersfeld. 
Upamiętnienie.
Z okazji 100. rocznicy urodzin zorganizowano w Krakowie międzynarodowe sympozjum poświęcone jego dorobkowi naukowemu.

</doc>
<doc id="1011463" url="https://pl.wikipedia.org/wiki?curid=1011463" title="Enter Shikari">
Enter Shikari

Enter Shikari – brytyjski zespół rockowy założony w 1999 roku przez Chrisa Battena, Rou Reynoldsa i Roba Rolfe'a.
Gatunek muzyczny oraz problematyka tekstów.
Muzyka Enter Shikari łączy elementy różnych gatunków muzycznych. Pierwsze single oraz dema są najczęściej kwalifikowane jako kawałki metalcorowe, późniejsze utwory zaliczane do przede wszystkim post-hardcore, rocka alternatywnego, rocka eksperymentalnego, są oni uważani również za pionierów gatunku electronicore. Późniejsza twórczość zawiera elementy typowe dla m.in. drum and bass, dubstepu czy też muzyki trance. Różnorodne są także elementy wokalne, gdyż teksty są nie tylko śpiewane, ale także we wcześniejszej twórczości krzyczane, a w późniejszej rapowane.
Teksty piosenek, tworzone przez frontmana Rou Reynoldsa, często nawiązują do problemów politycznych i społecznych. Zespół za pomocą swoich utworów przeciwstawia się m.in. tyranii, niszczeniu środowiska naturalnego, nadmiernemu wykorzystywaniu zasobów naturalnych i ludzi, przemocy i represjom. W utworze "Meltdown" pojawia się przesłanie kosmopolityczne, natomiast w piosence "Anaesthetist" chwalące ideę publicznego systemu służby zdrowia w rodzinnej Wielkiej Brytanii.
Gitarzysta Rory Clewlow podczas wywiadu poprzedzającego wydanie płyty A Flash Flood of Colour powiedział, że grupa inspiruje się muzyką takich zespołów, jak Refused, The Prodigy, At the Drive-In, Sick of It All, Rage Against the Machine i The Dillinger Escape Plan.
Historia.
W 1999 roku Rou Reynolds, Chris Batten i Rob Rolfe założyli w mieście St Albans zespół pod nazwą Hybryd i wydali płytę demo pt. "Commit No Nuisance". W 2003 roku do zespołu dołączył gitarzysta Rory Clewlow, natomiast zespół zmienił nazwę na Enter Shikari. Nazwa "Shikari" pochodzi od łódki należącej do wuja Reynoldsa, w językach indoirańskich oznacza ona "łowcę".
W latach 2003-2004 Enter Shikari wydało trzy płyty demo, z których część kawałków zremasterowano i umieszczono na debiutanckim albumie Take to the Skies, wydanym w 2007. Tuż przed wydaniem płyty, utwór "Sorry You're Not a Winner/OK Time for Plan B" znalazł się na ścieżce dźwiękowej gier NHL 08 i Madden 08. Zespół był także drugim w historii zespołem bez kontraktu z żadną wytwórnią muzyczną, który wyprzedał wszystkie bilety na swój koncert w London Astoria.
W 2009 roku wydano drugą płytę, Common Dreads. Album zajął 16 miejsce na brytyjskiej liście 40 najlepszych albumów. Rok później wydano album kompilacyjny Tribalism (album), który został nagrany tylko w 1000 egzemplarzy.
W roku 2011 Enter Shikari podpisało kontrakt z wytwórnią muzyczną Hopeless Records z USA, a rok później wydało album A Flash Flood of Colour, który zajął czwarte miejsce na brytyjskiej top liście.
Album The Mindsweep, został wydany w 2015 roku. Kolejnym krążkiem długogrającym jest The Spark z września 2017 roku.
Ambush Reality.
Ambush Reality jest niezależną wytwórnią muzyczną należącą do Enter Shikari. Na początku wytwórnia ta miała wydawać tylko utwory i płyty tego zespołu, jednak w 2014 roku ogłoszono wydanie piosenki zespołu Baby Godzilla (obecnie Heck) z Nottingham. Członkowie zespołu postanowili jednak nawiązać również kontakt z wytwórnią w USA, by móc łatwiej promować swój zespół i swoją muzykę w Ameryce Północnej. Od 2010 roku, muzyka Enter Shikari jest dystrybuowana w Europie, Japonii i Australii za pomocą PIAS Entertainment Group, rok później podjęto decyzję, że wszystkie single i albumy zespołu będą wydawane w USA pod patronatem Hopeless Records.
Shikari Sound System.
Shikari Sound System to powstałe w 2013 roku alter-ego zespołu, które tworzy remiksy utworów Enter Shikari i innych znanych brytyjskich grup muzycznych, utrzymane w klimatach EDM.

</doc>
<doc id="1011465" url="https://pl.wikipedia.org/wiki?curid=1011465" title="Don Carlos, hrabia Molina">
Don Carlos, hrabia Molina



</doc>
<doc id="1011466" url="https://pl.wikipedia.org/wiki?curid=1011466" title="Ms. Kelly">
Ms. Kelly

Ms. Kelly – drugi, studyjny, solowy album amerykańskiej wokalistki R&amp;B Kelly Rowland, który został wydany przez wytwórnię Columbia Records dnia 22 czerwca 2007 w Europie, 25 czerwca 2007 w Wielkiej Brytanii oraz 3 lipca 2007 w Nowej Zelandii i Stanach Zjednoczonych.
Historia.
Produkcja i tytuł.
Rowland nad swoim drugim, solowym albumem pracowała od roku 2004. Oryginalnie tytuł miał brzmieć "My Story", a pierwsza wersja albumu, która była produkowana przez: Big Tank, Soulshock &amp; Karlin, Patrick „J. Que” Smith, Rich Harrison, Rodney Jerkins; napisana przez Robin Thicke i Solange Knowles oraz wydana z udziałem raperek Remy Ma i Shawnna, światło dzienne miał ujrzeć dnia 13 czerwca 2006. Chociaż już dnia 6 maja 2006 odbyła się światowa premiera głównego singla z krążka „Gotsta Go” wyprodukowanego przez CKB, to na uroczystości 2006 MTV Asia Awards w Bangkoku, Kelly razem z menadżerami i wytwórnią Columbia Records zdecydowali się przełożyć datę wydania albumu, wycofać singla „Gotsta Go” i całkowicie zmienić listę utworów płyty.
Kelly wyznała w wywiadzie dla Vh1, że głównymi inspiracjami do nagrania nowej wersji albumu były wokalistki Beyonce, Brandy i Whitney Houston. Rowland całkowicie zmieniła tytuł nowej wersji albumu na "Ms. Kelly", a nowymi producentami byli Mysto &amp; Pizzi, Sean Garrett, Scott Storch i Polow Da Don. Ten ostatni zaproponował, aby jako pierwszy singel z krążka został wydany kawałek „Like This” nagrany w duecie z Eve.
Pozycje na listach sprzedaży.
Album "Ms. Kelly" zadebiutował na miejscu #2 amerykańskiej listy sprzedaży "Billboard Top R&amp;B/Hip-Hop Albums", a na miejscu #6 oficjalnej "Billboard 200". Po tygodniu od premiery krążka, sprzedał się on w 83,746 egzemplarzach, stając się pierwszym, solowym albumem Kelly, który zajął pozycję w pierwszej dziesiątce listy sprzedaży w Stanach Zjednoczonych. Poza granicami USA album nie odniósł większego sukcesu, zajmując pozycję #37 na brytyjskiej liście sprzedaży. Jedynie w Japonii album zajął miejsce #10 na tamtejszej liście sprzedaży.

</doc>
<doc id="1011467" url="https://pl.wikipedia.org/wiki?curid=1011467" title="Dzień, w którym umrę">
Dzień, w którym umrę

Dzień, w którym umrę – polski offowy dramat filmowy z 2004 roku w reżyserii Grzegorza Lipca. Zdjęcia do filmu powstały w Zielonej Górze i w Głogowie.

</doc>
<doc id="1011468" url="https://pl.wikipedia.org/wiki?curid=1011468" title="Zuniceratops">
Zuniceratops

Zuniceratops ("Zuniceratops christopheri") to niewielki marginocefal, którego nazwa znaczy tyle co rogata twarz Zuni. Nazwa rodzajowa tego zwierzęcia pochodzi od Zuni - indiańskiego plemienia zamieszkującego okolice Nowego Meksyku a epitet gatunkowy honoruje Christophera Jamesa Wolfe'a - ośmioletniego odkrywcę zuniceratopsa. Występował on w środkowym turonie ok. 92-90 mln lat temu (późna kreda) na terenach Nowego Meksyku (USA). Żył on wcześniej niż bardziej znane północnoamerykańskie neoceratopsy jak triceratops i rzuca nowe światło na ich pochodzenia. "Zuniceratops" był stosunkowo niewielkim ceratopsem - osiągał 3-3,5 m długości i do 1 m wysokości w biodrach. Posiadał on wprawdzie kryzę, ale kości ją podtrzymującego nie były jeszcze rozwinięte. "Zuniceratops" jest najstarszym znanym amerykańskim ceratopsem i zarazem najstarszym przedstawicielem tego kladu posiadającym rogi brwiowe. Jego odkrycie rzuca nowe światło na pochodzenie północnoamerykańskich ceratopsów.
Odkrycie.
"Zuniceratops" został odkryty w 1996 r. przez Christophera Jamesa Wolfe'a - ośmioletniego syna paleontologa Douglas G. Wolfe w formacji Moreno Hills w Nowym Meksyku. Znane są szczątki kilku osobników tego rodzaju wliczając w to części czaszki oraz pozaczaszkowe elementy jak kręgi ogonowe, kości kończyn przednich i tylnych, kości miednicy. Opisany w 1998 przez Kirklanda i Wolfe'a.
Klasyfikacja.
"Zuniceratops" reprezentuje pośredni etap w ewolucji ceratopsów między prymitywnymi ceratopsami jak protoceratops, a dużymi północnoamerykańskimi przedstawicielami Ceratopsidae. Jest on dowodem, na północnoamerykańskie pochodzenie ceratopsów.
Pierwsze odkryte skamieliny zuniceratopsa miały zęby z pojedynczemi korzonkami (nietypowe dla ceratopsów), ale później znalezione zęby zuniceratopsa miały już dwa korzonki jak u innych ceratopsów. Dowodzi to, że zęby ceratopsów stawały się dwukorzonkowe z wiekiem. Zuniceratops był najprawdopodobniej towarzyskim, zwierzęciem stadnym. W 1997 Douglas G. Wolfe użył nazwy "Zuniceratops christopheri" w piśmie ,Geotimes", jednak do czasu publikacji opisu miała ona status "nomen nudum" - czyli ,nazwy gołej" bez formalnego opisu. Analizy przeprowadzone przez Kirklanda i Wolfe'a wykazały, że zuniceratops jest taksonem siostrzanym dla nowej nienazwanej grupy ceratopsów tworzonej przez azjatyckiego turanoceratopsa i rodzinę Ceratopsidae oraz najbardziej prymitywnym członkiem innej, nowej grupy ceratopsów którą Kirkland i Wolfe nazwali Ceratopsomorpha.
Zuniceratops w kulturze masowej.
"Zuniceratops" występuje w serialu Wędrówki dinozaurów ("When Dinosaurs Roamed America") emitowanym w Polsce na Discovery HD.

</doc>
<doc id="1011469" url="https://pl.wikipedia.org/wiki?curid=1011469" title="Irlandzka Armia Obywatelska">
Irlandzka Armia Obywatelska

Irlandzka Armia Obywatelska (irl. "Arm Cathartha na hÉireann", ang. "Irish Citizen Army", "ICA") – irlandzka organizacja paramilitarna.
Historia.
Utworzona w listopadzie 1913 roku w Dublinie. Jej założycielami byli Jack White i James Larkin. Dowódcą formacji był James Connolly. Celem ICA było wywołanie rewolucji i ustanowienie niezależnej irlandzkiej republiki socjalistycznej. W 1916 roku formacja liczyła 200 bojowników. Uczestniczyła w powstaniu wielkanocnym. Za udział w rebelii James Conolly został stracony przez Brytyjczyków. W 1916 roku zjednoczyła się z Irlandzkimi Ochotnikami tworząc Irlandzką Armię Republikańską (IRA).

</doc>
<doc id="1011470" url="https://pl.wikipedia.org/wiki?curid=1011470" title="Don Carlos, hrabia Montemolin">
Don Carlos, hrabia Montemolin



</doc>
<doc id="1011471" url="https://pl.wikipedia.org/wiki?curid=1011471" title="Adrián López">
Adrián López

Adrián, właśc. Adrián López Álvarez (ur. 8 stycznia 1988 w San Martín de Teverga) – hiszpański piłkarz występujący na pozycji napastnika w hiszpańskim klubie CA Osasuna oraz w reprezentacji Hiszpanii.
Adrián piłkarską karierę rozpoczął w 2005 w rezerwach Realu Oviedo, jednak już w 2006 postanowił przejść do Deportivo La Coruña. Zadebiutował w nim 31 marca 2007 podczas 28. kolejki Primera División przeciwko zespołowi FC Barcelona. Mecz zakończył się porażką 2:1, a Adrián López w 69. minucie strzelił „honorową” bramkę. W 2008 roku przebywał na wypożyczeniu w Deportivo Alavés Vitoria, a następnie na tej samej zasadzie trafił do Málaga CF. Od 2009 roku ponownie występuje w Deportivo La Coruña. Po spadku Deportivo do drugiej ligi w 2011 r. przechodzi do Atlético Madryt, z którym w 2014 roku zdobył mistrzostwo Hiszpanii. Latem 2014 odszedł za 11 milionów euro do FC Porto.
Adrián López reprezentuje również reprezentację Hiszpanii U-20, z którą wystąpił na Mistrzostwach Świata do lat 20 w Kanadzie. Na chwilę obecną dla tej kategorii wiekowej strzelił 5 bramek.

</doc>
<doc id="1011474" url="https://pl.wikipedia.org/wiki?curid=1011474" title="Dekanat Ryki">
Dekanat Ryki

Dekanat Ryki – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 13 parafii.
Według danych zgromadzonych przez Kurię Diecezji Siedleckiej dekanat liczy 43332 wiernych.
Sąsiednie dekanaty.
Adamów, Czarnolas "(diec. radomska)", Kozienice "(diec. radomska)", Łaskarzew, Michów "(archidiec. lubelska)", Puławy "(archidiec. lubelska)", Żelechów

</doc>
<doc id="1011475" url="https://pl.wikipedia.org/wiki?curid=1011475" title="Dekanat Suchożebry">
Dekanat Suchożebry

Dekanat Suchożebry – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 10 parafii.
Według danych zgromadzonych przez Kurię Diecezji Siedleckiej dekanat liczy 20042 wiernych.
Sąsiednie dekanaty.
Domanice, Drohiczyn "(diec. drohiczyńska)", Grębków, Łosice, Siedlce, Sokołów Podlaski "(diec. drohiczyńska)", Zbuczyn

</doc>
<doc id="1011476" url="https://pl.wikipedia.org/wiki?curid=1011476" title="Alfonso Carlos de Borbón">
Alfonso Carlos de Borbón

Don Alfonso Carlos Fernando José Juan Pío de Borbón y Austria-Este (ur. 12 września 1849 w Londynie, zm. 29 września 1936 w Wiedniu) – karlistowski pretendent do tronu Hiszpanii, jako Alfons Karol I ("Alfonso Carlos I") i legitymistyczny pretendent do tronu Francji jako Karol XII ("Charles XII"), młodszy syn Don Juana, hrabiego Montizon (pretendenta do tronu Hiszpanii „Jana III”) i Marii Beatrycze Habsburg-Este, córki Franciszka IV, księcia Modeny. Używał tytułów książę San Jaime i Andegawenii.
Życiorys.
26 kwietnia 1871 r. w Kleinheubach poślubił Marię des Neves (5 sierpnia 1852 – 15 grudnia 1941), córkę króla Portugalii Michała I Uzurpatora i Adelajdy, córki Konstantyna, księcia zu Löwenstein-Wertheim-Rosenberg. Małżonkowie nie mieli razem dzieci. Podczas III wojny karlistowskiej w latach 1872–1876 Don Alfonso Carlos został wyznaczony przez swojego brata, pretendenta Karola VII, na dowódcę wojsk karlistowskich w Katalonii. Po klęsce znalazł się na wygnaniu we Francji. W 1931 r. po śmierci swojego bratanka Don Alfonso Carlos odziedziczył jego pretensje do tronu Hiszpanii i Francji. Ogłosił się królem Hiszpanii Alfonsem Karolem I ("Alfonso Carlos I") i królem Francji Karolem XII ("Charles XII"). Używał również tytułów księcia San Jaime w Hiszpanii i księcia Andegawenii we Francji.
Był ostatnim męskim potomkiem Don Carlosa, hrabiego Molina, pierwszego karlistowskiego pretendenta. Po śmierci Alfonso Carlosa pojawiły się wśród karlistów różne konkurencyjne interpretacje prawa salickiego. Książę San Jaime wyznaczył tuż przed swoją śmiercią siostrzeńca swojej żony, księcia Ksawerego Parmeńskiego na „regenta Tradycyjnej Wspólnoty”. Spowodowało to rozpad karlistów na "alfonsinos" (popierających Alfonsa XIII) oraz "cruzadistas" (popierających Ksawerego).

</doc>
<doc id="1011477" url="https://pl.wikipedia.org/wiki?curid=1011477" title="Jean Allemane">
Jean Allemane

Jean Allemane (ur. 25 sierpnia 1843 w Sauveterre, zm. 6 czerwca 1935 w Herblay) – francuski polityk i działacz socjalistyczny.
Uczestniczył w Komunie Paryskiej (1871), założył grupę zwaną allemanistami, którzy strajk powszechny uznawali za najskuteczniejszą metodę walki klasowej. Aresztowany, w 1872 został skazany na przymusową pracę, a następnie deportowany do kolonii karnej Nowej Kaledonii. Ułaskawiony w 1880 wrócił do Francji.

</doc>
<doc id="1011478" url="https://pl.wikipedia.org/wiki?curid=1011478" title="Don Jaime, książę Madrytu">
Don Jaime, książę Madrytu



</doc>
<doc id="1011480" url="https://pl.wikipedia.org/wiki?curid=1011480" title="Dekanat Terespol (diecezja siedlecka)">
Dekanat Terespol (diecezja siedlecka)

Dekanat Terespol – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 13 parafii.
Według danych zgromadzonych przez Kurię Diecezji Siedleckiej dekanat liczy 24 288 wiernych.
Sąsiednie dekanaty.
Biała Podlaska – Południe, Biała Podlaska – Północ, Janów Podlaski, Wisznice, Włodawa

</doc>
<doc id="1011481" url="https://pl.wikipedia.org/wiki?curid=1011481" title="United Kennel Clubs International">
United Kennel Clubs International

United kennel Clubs International mająca siedzibę w Niemczech, powstała w 1976 roku, międzynarodowa organizacja kynologiczna zrzeszająca organizacje kynologiczne z 15 krajów.
Obecnie członkami UCI są
Ponadto wyniki wystaw organizowanych przez UCI są uznawane między innymi przez organizacje zrzeszone w ACE
Linki zewnętrzne.
http://www.u-c-i.de

</doc>
<doc id="1011482" url="https://pl.wikipedia.org/wiki?curid=1011482" title="Partia Pracy (Irlandia)">
Partia Pracy (Irlandia)

Partia Pracy (irl. "Páirtí an Lucht Oibre") – irlandzka socjaldemokratyczna partia polityczna, założona w 1912 roku przez Jamesa Connolly’ego. Należy do Międzynarodówki Socjalistycznej i Partii Europejskich Socjalistów. Od początku istnienia stanowi jedną z głównych sił na irlandzkiej scenie politycznej.
Uczestniczyła w różnych koalicjach rządowych, nigdy nie będąc ugrupowaniem, które wskazałoby premiera. Urząd prezydenta Irlandii objął natomiast przedstawiciel partii Michael D. Higgins.

</doc>
<doc id="1011484" url="https://pl.wikipedia.org/wiki?curid=1011484" title="SuSV 09 Beuthen">
SuSV 09 Beuthen



</doc>
<doc id="1011485" url="https://pl.wikipedia.org/wiki?curid=1011485" title="Gwiazda Salomona">
Gwiazda Salomona



</doc>
<doc id="1011486" url="https://pl.wikipedia.org/wiki?curid=1011486" title="Segona Divisio">
Segona Divisio



</doc>
<doc id="1011488" url="https://pl.wikipedia.org/wiki?curid=1011488" title="Erik Brødreskift">
Erik Brødreskift

Erik Brødreskift pseudonim Grim (ur. 23 grudnia 1969, zm. 4 października 1999) - norweski perkusista znany z występowania w takich grupach jak m.in. Immortal, Gorgoroth. W latach 1993-1994 dołączył do Immortal (znalazł się na okładce ich drugiego albumu Pure Holocaust, jednak nie grał na nim, partie bębnów zagrał Abbath). W okresie 1995-1998 grał w Borknagar. Dalej był bębniarzem Gorgoroth w latach 1995-1998. Przyczyną jego śmierci było przedawkowanie narkotyków.

</doc>
<doc id="1011491" url="https://pl.wikipedia.org/wiki?curid=1011491" title="Joseph Mascolo">
Joseph Mascolo

Joseph Mascolo (ur. 13 marca 1929 w West Hartford, zm. 7 grudnia 2016 w Los Angeles) – amerykański aktor telewizyjny i filmowy, występował w roli Massimo Marone’a w operze mydlanej CBS "Moda na sukces", którą grał w latach 2001-2006.
Życiorys.
Wczesne lata.
Urodził się i dorastał w West Hartford, w stolicy Hartford, w stanie Connecticut jako syn włoskich imigrantów Anny (1910–2010; z domu DeTuccio) i Petera Mascolo (1901–2008). Uczęszczał do West Point Academy. Studiował muzykę klasyczną na Uniwersytecie Miami z zamiarem zostania dyrygentem operowym. Jego ścieżka kariery rozszerzyła się, gdy profesor zasugerował, aby studiował aktorstwo u renomowanej nauczycielki Stelli Adler. Uczęszczał na lekcje gry na klarnecie w orkiestrze Metropolitan Opera w Nowym Jorku.
Kariera.
W 1957 debiutował na Broadwayu w musicalu "Opera za trzy grosze". Powrócił na Broadway w roli Kazara w sztuce "Życie nocne" (1962) i jako Ricci w komedii "Kolacja o ósmej" (1966). Występował w przedstawieniach off-broadwayowskich – jako Eddie Carbone w sztuce Arthura Millera "Widok z mostu" (1965) z udziałem Jona Voighta i Dustina Hoffmana i "Penny Change" (1963).
Na ekranie debiutował jako Carlo w westernie "Hot Spur" (1968). Zagrał potem także w kilku filmach, w tym w dramacie kryminalnym "Wielka wygrana Shafta" (1972) z Richardem Roundtree i Mosesem Gunnem, "Dziennik szalonej gospodyni" (1973), "Szczęki II" (1978) i "Sprawa Sharky’ego" (1981).
W 1982 autor scenariusza opery mydlanej NBC "Dni naszego życia" wprowadził postać Stefano DiMery, po tym jak zauważył go jako Salvatore Maranzano w telewizyjnym dramacie kryminalnym NBC "The Gangster Chronicles". Zyskał ogromną popularność dzięki i pozostał w serialu przez 18 lat, zdobywając nagrodę Soap Opera Digest za wybitnego złoczyńcę w 1997. Przez pięć lat grał rolę Massimo Marone w operze mydlanej CBS "Moda na sukces", który pojawił się w rodzinie Forresterów nieoczekiwanie, jako ojciec Ridge’a Forrestera.
Życie prywatne.
W 1953 ożenił się z Rose G. Maimone, z którą miał syna Petera. Maimone zmarła 1 kwietnia 1986. 22 października 2005 poślubił Patricię Schultz. Małżonkowie wychowywali wspólnego syna i córkę Patricii z poprzedniego związku.
Przez wiele lat zmagał się z chorobą Alzheimera. Zmarł 7 grudnia 2016 w Los Angeles w wieku 87 lat.

</doc>
<doc id="1011494" url="https://pl.wikipedia.org/wiki?curid=1011494" title="Sick of It All">
Sick of It All

Sick of It All - zespół z Nowego Jorku grający hardcore, założony w 1986.

</doc>
<doc id="1011496" url="https://pl.wikipedia.org/wiki?curid=1011496" title="Nasza ulica">
Nasza ulica

Nasza ulica – polski krótkometrażowy film fabularny z 2004 roku w reżyserii Łukasza Palkowskiego.

</doc>
<doc id="1011497" url="https://pl.wikipedia.org/wiki?curid=1011497" title="Dekanat Wisznice">
Dekanat Wisznice

Dekanat Wisznice – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 10 parafii.
Według danych zgromadzonych przez Kurię Diecezji Siedleckiej dekanat liczy 13881 wiernych.
Sąsiednie dekanaty.
Biała Podlaska – Południe, Komarówka Podlaska, Parczew, Terespol, Włodawa

</doc>
<doc id="1011498" url="https://pl.wikipedia.org/wiki?curid=1011498" title="Franciszek Hercules">
Franciszek Hercules



</doc>
<doc id="1011500" url="https://pl.wikipedia.org/wiki?curid=1011500" title="Daniel McVicar">
Daniel McVicar

Daniel Joseph McVicar (ur. 17 czerwca 1958 w Independence) – amerykański aktor, reżyser, scenarzysta i producent telewizja i filmowy pochodzenia polskiego, włoskiego i irlandzkiego, najbardziej znany z roli Clarke'a Garrisona w operze mydlanej CBS "Moda na sukces".
Życiorys.
Wczesne lata.
Urodził się w Independence w stanie Missouri jako jedno z dwanaściorga dzieci. Jego pradziadkowie byli emigrantami z Polski. Dorastał w Broomfield, w stanie Kolorado. Mając pięć lat uczestniczył w spontanicznych przygodach, wcześnie podróżował do sąsiednich miast Boulder i Denver, co często doprowadzało do niepokoju jego rodziców. Studiował aktorstwo u Stelli Adler w California Institute of the Arts i Royal Academy of Dramatic Art w Londynie.
Kariera.
Debiutował na małym ekranie w serialu CBS "Strach na wróble i pani King" ("Scarecrow and Mrs. King", 1984) u boku Kate Jackson i Bruce'a Boxleitnera, a następnie pojawił się w operach mydlanych: NBC "Santa Barbara" (1985) i CBS "Żar młodości" ("The Young and the Restless", 1985).
Międzynarodową sławę zdobył rolą projektanta mody Clarke'a Garrisona w operze mydlanej CBS "Moda na sukces" ("The Bold and the Beautiful", 1987-92, 1996-2007, 2009), za którą w 1989 roku był nominowany do nagrody Soap Opera Digest. Promując serial "Moda na sukces" odwiedził takie kraje jak: Grecja, Bułgaria, Polska, Włochy, Niemcy, Francja, Belgia i Holandia.
Pracował na planie w Rosji, Grecji i Włoszech. Wystąpił także w telewizyjnym dreszczowcu "Kobieta odrzucona: Historia Betty Broderick" ("A Woman Scorned: The Betty Broderick Story", 1992) z Meredith Baxter i Stephenem Collinsem, dwóch produkcjach Andrew Stevensa z udziałem Shannon Tweed - "Nocna straż III" ("Night Eyes Three", 1993) i "Kobieta odrzucona" ("Scorned", 1994), miniserialu NBC "Liz: Historia Elizabeth Taylor" ("Liz: The Elizabeth Taylor Story", 1995) jako Rock Hudson, a także w filmach: "Czwarta planeta" (1995) i "Kobieta w ucieczce" ("Una Donna in fuga", 1996) u boku Giny Lollobrigidy.
W 2006 roku zadebiutował jako reżyser, scenarzysta i producent filmu krótkometrażowego "Zawsze pierwszy czas" ("Always a First Time"). Grywał też w produkcjach włoskich, w tym Rai 2 "L'Ispettore Coliandro 3" (2009) i "Nemici Amici - I promessi suoceri" (2010).
Pracował jako wykładowca aktorstwa w Teatro Stabile a Torino, The Holden School i Artist's Academy w Rzymie.
Życie prywatne.
Był żonaty z Darling (1987-94), z którą miał syna Thomasa Henry'ego Hanka (ur. 14 lutego 1988, zm. 3 stycznia 2011 w Los Angeles w wypadku samochodowym) i córkę Margaret Maisy (ur. 1990). 18 czerwca 2011 roku poślubił Virginię De Agostini, jurorkę międzynarodowego łyżwiarstwo figurowego.
Jest członkiem Stowarzyszenia Mensa.

</doc>
<doc id="1011503" url="https://pl.wikipedia.org/wiki?curid=1011503" title="Geoff Hoon">
Geoff Hoon

Geoff Hoon, właśc. Geoffrey William Hoon (ur. 6 grudnia 1953 w Derby) – brytyjski polityk, członek Partii Pracy, były minister obrony i minister transportu w rządach laburzystowskich. W latach 2005–2006 Przewodniczący Izby Gmin.
Syn pracownika kolei Ernesta Hoona i June Collett. Wykształcenie odebrał w Nottingham High School. Zanim zaczął studiować pracował w latach 1972–1973 w fabryce mebli. Następnie rozpoczął studia w Jesus College na Uniwersytecie Cambridge. W 1974 r. uzyskał tytuł bakałarza nauk prawnych, a później magistrem prawa. W latach 1976–1982 wykładał prawo na uniwersytecie w Leeds. Prowadził także gościnnie wykłady na amerykańskim uniwersytecie w Louisville. W 1978 r. rozpoczął praktykę adwokacją w Grey’s Inn. W latach 1982–1984 prowadził praktykę adwokacką w Nottingham.
W 1984 r. został wybrany do Parlamentu Europejskiego jako przedstawiciel hrabstwa Derbyshire. W 1992 r. uzyskał mandat w Izbie Gmin jako reprezentant okręgu Ashfield. Swoją pierwszą mowę na forum parlamentu wygłosił 20 maja 1992 r.
W 1994 r. został jednym z whipów opozycji, a rok później stał się jej głównym rzecznikiem ds. handlu i przemysłu. Po dojściu jego partii do władzy w 1997 r. został parlamentarnym podsekretarzem stanu, a następnie ministrem stanu w Departamencie Lorda Kanclerza (resorcie sprawiedliwości). W 1999 r. był krótko ministrem stanu w ministerstwie spraw zagranicznych, a następnie otrzymał nominację na ministra obrony. W 1999 r. został członkiem Tajnej Rady.
Jako kierownik resortu obrony poparł w 2003 r. amerykańską inwazję na Irak. Po opublikowaniu raportu Huttona, uznającego informacje o irackiej broni biologicznej za niewiarygodne, domagano się dymisji Hoona. Hoon pozostał jednak na swoim stanowisku. 21 lipca 2004 r. ogłosił plan reorganizacji Brytyjskich Sił Zrojnych.
Po wyborach z 2005 r. został Lordem Tajnej Pieczęci i przewodniczącym Izby Gmin. W maju 2006 r. powołano go na urząd ministra stanu ds. europejskich. 28 czerwca 2007 r. nowy premier Gordon Brown powierzył mu kierowanie zespołem whipów partii rządzącej, co tradycyjnie wiąże się ze stanowiskiem rządowym parlamentarnego sekretarza skarbu (co oznacza jednego z wiceministrów w resorcie finansów). W październiku 2008 r. Hoon został przeniesiony na stanowisko ministra transportu. Stanowisko to utracił 5 czerwca 2009 r.
Początkowo zamierzał kandydować w kolejnych wyborach parlamentarnych w 2010 r., ale ostatecznie 11 lutego 2010 r. ogłosił, że podjął decyzję o niestartowaniu w wyborach.
W 1981 w Ilkeston Hoon poślubił Elaine Anne Dumelow. Małżonkowie mają razem syna (ur. w czerwcu 1985 r.) i dwie córki (ur. w grudniu 1987 r. i czerwcu 1990 r.). Hoon interesuje się muzyką z lat 60. i 70.

</doc>
<doc id="1011505" url="https://pl.wikipedia.org/wiki?curid=1011505" title="Alexander Nasmyth">
Alexander Nasmyth

Alexander Nasmyth (ur. 9 września 1758 w Edynburgu, zm. 10 kwietnia 1840 tamże) – szkocki malarz portrecista i pejzażysta.
Studiował w Trustees’ Academy w Edynburgu pod kierunkiem Alexandra Runcimana. W wieku 16 lat zwrócił uwagę malarza Allana Ramseya, który zabrał go ze sobą do Londynu i zatrudnił w swojej pracowni. W 1778 wrócił do Edynburga, gdzie otrzymywał głównie zamówienia na portrety. Asystował również szkockiemu bankierowi Patrickowi Millerowi of Dalswinton jako kreślarz. Miller udzielił mu pożyczki na studia we Włoszech, dokąd wyjechał w 1782 i pozostał przez dwa lata. Po powrocie namalował "Portret Roberta Burnsa" (1787), znajdujący się w Szkockiej Galerii Narodowej. Jego liberalne poglądy przyczyniły się do utraty licznych mecenasów pochodzących z arystokracji, przez co zmalały także zamówienia na portrety. Zajął się malarstwem pejzażowym, malował także scenografie teatralne.
Wszystkie jego sześć córek zyskało lokalną reputację artystek, a jego najstarszy syn, Patrick Nasmyth (1787–1831) również został malarzem. Jego drugi syn James Nasmyth był inżynierem.

</doc>
<doc id="1011506" url="https://pl.wikipedia.org/wiki?curid=1011506" title="Overkill (album)">
Overkill (album)

Overkill – drugi album studyjny zespołu Motörhead, wydany 24 marca 1979 roku nakładem wytwórni muzycznej Bronze Records. Został nagrany w Roundhouse Studios i Sound Development Studios pomiędzy grudniem 1978 a styczniem 1979 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1011507" url="https://pl.wikipedia.org/wiki?curid=1011507" title="Jervis Drummond">
Jervis Drummond

Jervis Drummond Johnson (ur. 8 września 1976 w Limón) – kostarykański piłkarz grający na pozycji środkowego lub bocznego obrońcy.
Jervis jest bratem bliźniakiem Geralda Drummonda, również piłkarza.
Kariera klubowa.
Drummond rozpoczął piłkarską karierę w klubie Deportivo Saprissa. W 1995 roku zadebiutował w jego barwach w kostarykańskiej ekstraklasie. Swój pierwszy sukces osiągnął w 1998 roku, gdy sięgnął po mistrzostwo fazy Clausura. W sezonie 1998/1999 Deportivo z Jervisem w składzie spisało się jeszcze bardziej udanie zwyciężając zarówno w fazie Apertura, jak i Clausura. W 2000 roku Drummond przeszedł do CS Herediano, wielkiego rywala Deportivo, jednak przez 2 lata gry w tym klubie wywalczył zaledwie jedno wicemistrzostwo kraju w 2001 roku. Latem 2002 Drummond powrócił do Deportivo i w 2003 roku został mistrzem fazy Apertura. Kolejne sukcesy przyszły w 2005 roku, gdy klub z San José najpierw wygrał Puchar Mistrzów CONCACAF, następnie zajął 3. miejsce w Klubowym Pucharze Świata 2005, a na końcu został mistrzem fazy Apertura. Od 2006 roku Drummond wygrywał kolejne mistrzostwa kraju: Clausura i Apertura, a w 2007 roku kolejny raz Clausura.
Kariera reprezentacyjna.
W 1995 roku Drummond wystąpił wraz z młodzieżową reprezentacją Kostaryki Młodzieżowych Mistrzostwach Świata w Katarze, jednak Kostaryka nie wyszła z grupy. W tym samym roku, 29 września zadebiutował w pierwszej reprezentacji meczem z Jamajką (2:0).
W 2002 roku Drummond został powołany do kadry na Mistrzostwa Świata, jednak nie zagrał na nich ani minuty. 4 lata później na Mundialu w Niemczech wystąpił w dwóch spotkaniach grupowych: przegranych 2:4 z Niemcami i 1:2 z Polską.
W swojej karierze Jervis wystąpił także w takich turniejach jak: Złoty Puchar CONCACAF 1998 (faza grupowa), Copa América 2001 (ćwierćfinał), Złoty Puchar CONCACAF 2002 (2. miejsce) i Złoty Puchar CONCACAF 2007 (ćwierćfinał).

</doc>
<doc id="1011509" url="https://pl.wikipedia.org/wiki?curid=1011509" title="Dekanat Włodawa">
Dekanat Włodawa

Dekanat Włodawa – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 11 parafii.
Według danych zgromadzonych przez Kurię Diecezji Siedleckiej dekanat liczy 22 257 wiernych.
Sąsiednie dekanaty.
Hańsk, Parczew, Terespol, Wisznice

</doc>
<doc id="1011510" url="https://pl.wikipedia.org/wiki?curid=1011510" title="Kontroler lotu">
Kontroler lotu



</doc>
<doc id="1011512" url="https://pl.wikipedia.org/wiki?curid=1011512" title="Schae Harrison">
Schae Harrison

Schae Harrison, właśc. Deborah Schaeffer (ur. 27 kwietnia 1962 w Anaheim) – amerykańska aktorka. Odtwórczyni roli Darli Einstein Forrester w operze mydlanej CBS "Moda na sukces" ("The Bold and the Beautiful", 1989–2006, 2007, 2014, 2015).
Życiorys.
Wczesne lata.
Urodziła się w Anaheim Hills w Anaheim, w stanie Kalifornia. W wieku czterech lat uczęszczała na lekcje tańca i przez wiele lat studiowała wszystkie aspekty tańca od starożytnych teorii po współczesny ruch. Jej innowacyjny styl tańca i choreografia doprowadziły do zajęcia stanowiska w drużynie cheerleaderek NFL Seattle Seahawks. Harrison była z zespołem przez ponad trzy lata, występując dla ponad 60 tys. fanów w każdym meczu. Trenowała regularnie aerobik, tenis, jazdę na rolkach i stała się ekspertem w jeździectwie. Pracowała w Los Angeles jako modelka, prowadziła własny program ćwiczeń aerobiku na linach i jest aktywnym zwolennikiem Narodowej Organizacji Olimpiad Specjalnych. Była także stewardesą linii Northwest Airlines. Uczyła się aktorstwa w The Actors Workshop.
Kariera.
Po raz pierwszy trafiła na mały ekran jako pielęgniarka w operze mydlanej ABC "Szpital miejski" ("General Hospital", 1983). Trafiła do obsady melodramatu Buda Yorkina "Dwa razy w życiu" ("Twice in a Lifetime", 1985) u boku Gene’a Hackmana i Ann-Margret. Gościła też w serialach: "" (1987) jako oficer obserwatora gwiazd, "Night Court" (1989) jako asystentka teleturnieju, "Who’s the Boss?" (1992), "Baby Talk" (1992) i "Castle" (2011, 2015) w roli policjantki Velazquez.
Rozpoznawalność przyniosła jej rola Darly Einstein Forrester, sekretarki Sally Spectry (Darlene Conley) i żony Thorne’a Forrestera (Winsor Harmon) w operze mydlanej "Moda na sukces" (1989–2006, 2007, 2014, 2015), za którą dwukrotnie zdobyła nominację do nagrody Soap Opera Digest (1992, 2005). 
Okazjonalnie śpiewała, przyczyniła się do powstania albumu "The Bold and the Beautiful Christmas" (1994) i wystąpiła w telewizyjnym programie specjalnym "Circus of the Stars".
W komedii wideo "Piraci z Magicznej Wyspy" ("Magic Island", 1995) wystąpiła jako panna Carlisle, matka Jacka (Zachery Ty Bryan). W dreszczowcu erotycznym "Śmiały romans" ("A Bold Affair", 1998) z udziałem Jeffa Trachty, Bruce’a Kirbyego i George’a Alvareza zagrała postać internetowej femme fatale, która kontaktuje się ze swoimi ofiarami przez pocztę elektroniczną. W dramacie sensacyjnym Olivera Stone’a "" ("Savages", 2012) wystąpiła w roli żony Dennisa (John Travolta).
Życie prywatne.
W latach 1992–1994 była w nieformalnym związku z Michaelem J. Kase. Od 2001 jest zawiązana z Mickiem Cainem, znanym jako C.J. z "Mody na sukces". Mają syna Havena Jude’a (ur. 13 grudnia 2003).

</doc>
<doc id="1011516" url="https://pl.wikipedia.org/wiki?curid=1011516" title="Straż Fabryczna Hird">
Straż Fabryczna Hird

Straż Fabryczna Hird (nor. Hirdens Bedriftsvern, HBV), zwana też Hirdvaktbataljonen – ochotnicza kolaboracyjna formacja zbrojna złożona z Norwegów podczas II wojny światowej.
W marcu 1941 r. organizacja paramilitarna Hird, podporządkowana faszystowskiej partii Nasjonal Samling Vidkuna Quislinga, otrzymała uprawnienia policyjne. W marcu 1942 r. został sformowany pierwszy oddział Hird w sile batalionu, który był zorganizowany i uzbrojony na wzór jednostki wojskowej. Jego kadrę stanowili weterani Den Norske Legion. Przemianowano go na Straż Fabryczną Hird z zadaniami ochrony zakładów i infrastruktury przemysłowej w okupowanej Norwegii przed sabotażami ze strony ruchu oporu. Część oddziału pełniła też służbę w niemieckim obozie w miejscowości Berg. W 1943 r. HBV obok norweskiego SS i innych kolaboranckich formacji weszło w skład Norweskich Sił Zbrojnych współdziałających z Niemcami. Jego dowódcą był Oberst Hvoslef, a od grudnia 1944 r. – SS-Sturmbannführer Frode Halle, jednocześnie dowodzący Hirdens Alarmenheter. 
Żołnierze HBV nosili mundury Wehrmachtu z insygniami i stopniami norweskiej policji.
Linki zewnętrzne.
Hasło „Hirden” w Norsk krigsleksikon 1940-45 (jęz. norweski)

</doc>
<doc id="1011517" url="https://pl.wikipedia.org/wiki?curid=1011517" title="Ascari Ecosse">
Ascari Ecosse

Ascari Ecosse – pierwszy samochód produkowany przez firmę Ascari, produkcja rozpoczęła się w roku 1998.
Samochód wyposażony został w umieszczoną centralnie, ośmiocylindrową jednostkę od BMW, która została wzmocniona przez Hartge. Silnik o pojemności 4,4 litra generował moc około 300 KM, jego powiększona wersja o pojemności 4,7 litra produkowała moc 400 KM.
Samochód w dużej części wykonany został z włókien szklanych co pozytywnie wpłynęło na niską masę całkowitą. Przy masie 1250 kg, model Ecosse 4,7 rozpędzał się od 0 do 100 km/h w 4,1 s, prędkość maksymalna wahała się w granicach 320 km/h. Rozwój z formy prototypowej do postaci seryjnej zajął około roku pracy. Każdy egzemplarz Ecosse powstawał w przeciągu 450 godzin roboczych. Zbudowano jedynie 17 egzemplarzy, żaden z nich nie został odsprzedany. Tylko dziewięć jeździ dziś po ulicach, pozostałe osiem sztuk zostało wyrejestrowane.

</doc>
<doc id="1011518" url="https://pl.wikipedia.org/wiki?curid=1011518" title="Diabeł (film 2005)">
Diabeł (film 2005)

Diabeł – polski offowy film fabularny z 2005 roku w reżyserii Tomasza Szafrańskiego. Inspiracją dla filmu było opowiadanie Guy de Maupassanta. Sceny kręcone były w trzech śląskich miejscowościach:Ożarowicach, Siemoni i Koszęcinie.

</doc>
<doc id="1011519" url="https://pl.wikipedia.org/wiki?curid=1011519" title="Achillobator">
Achillobator

Achillobator – rodzaj teropoda z rodziny dromeozaurów; jego nazwa oznacza „gigantyczny dinozaur Achillesa”.
Żył w późnej kredzie (ok. 93-80 mln lat temu) na terenach współczesnej centralnej Azji. Długość ciała od 4,6 do 6 m, wysokość do 2 m, masa ok. 80 kg. Jego szczątki znaleziono w Mongolii.
Jeden z największych (obok utahraptora i austroraptora) dromeozaurów. Drapieżnik, na kończynach tylnych miał wielki pazur, który umożliwiał wbijanie się w ciało ofiary. Prawdopodobnie polował w grupach.
Historia odkryć.
Skamieniałe pozostałości achillobatora zostały odkryte po raz pierwszy podczas mongolsko-rosyjskiej ekspedycji w 1989, ale zwierzę nie zostało opisane aż do 1999, gdy zrobili to mongolski paleontolog Altangerel Perle i Amerykanie Mark Norell i James Clark. Opis nie był jednak kompletny i został opublikowany właściwie bez wiedzy ostatnich dwóch autorów.
Skamieniałe kości achillobatora zostały znalezione niepołączone stawowo, ale razem, włączając w to fragment szczęki z zębem, jak i kręgi wszystkich odcinków kręgosłupa, żebra, kości ramienia, miednicy, kończyn przednich i tylnych. Znalezisko miało miejsce w datowanej na późną kredę formacji Bajan sziree w mongolskim ajmaku wschodniogobijskim. Dokładny wiek jest niepewny, istnieją 2 hipotezy. Podczas porównania z innymi formacjami fauna z Bajan sziree wygląda na pochodzącą z turonu lub wczesnego kampanu, około 93 - 80 milionów lat temu. Z drugiej strony analizy magnetostratygraficzne formacji wskazują na długi kredowy okres bez zmiany biegunów, który trwał do końca santonu, możliwy jest tutaj cenoman, szacuje się czas też na 98 - 83 mln lat temu. W formacji poza achillobatorem znaleziono jeszcze następujące zwierzęta: alektrozaur (teropod), segnozaur (teropod), talarur (dinozaur pancerny), baktrozaur (dinozaur kaczodzioby).
Nazwa.
Nazwa "Achillobator" pochodzi od Achillesa, herosa z mitologii greckiej, wojownika wojny trojańskiej, oraz mongolskiego słowa "bator" oznaczającego wojownika, bohatera. Odnosi się to do wielkiego ścięgna Achillesa ("tendo calcanei") potrzebnego temu dinozaurowi do używania sierpowatego szpona na stopie, najważniejszej broni u dromeozaurów. Opisany został jeden gatunek, "A. giganticus" ("giganticus" - wielki), nazwany tak, ponieważ jest o wiele większy niż większość dromeozaurów.
Klasyfikacja.
"Achillobator" prawdopodobnie należy do rodziny dromeozaurów, uważanej za bardzo blisko spokrewnioną z ptakami. O ile relacje dromeozaurów w stosunku do innych teropodów (wliczając w nie ptaki) są względnie dobrze poznana, filogeneza wewnątrz tej rodziny już nie. Najnowsze analizy wskazują, że "Achillobator" zalicza się do podrodziny dromeozaurów (Dromeosaurinae), blisko spokrewniony z formami północnoamerykańskimi, jak "Utahraptor" czy dromeozaur. Takie dromeozaury, jak deinonych czy sławny welociraptor reprezentowały inną gałąź tej rodziny (Velociraptorinae).
Hipoteza chimery.
Kość miedniczna achillobatora ma plezjomorficzne cechy w porównaniu z innymi dromeozaurami. Dla przykładu kość łonowa jest ustawiona pionowo i jest zakończona wielkim wyrostkiem, podczas gdy u innych dromeozaurów nie występuje lub jest znacznie mniejszy, natomiast kość łonowa kieruje się w tył, jak i kość kulszowa (stosunki takie występują m.in. u niespokrewnionych blisko z dromeozaurami terizinozaurów i dinozaurów ptasiomiednicznych, jak również ptaków).
Powyższe i inne różnice podsunęły naukowcom pomysł, że opisywany tu "A. giganticus" to paleontologiczna chimera (pomieszane szczątki różnych zwierząt). Chociaż inne badania podjęły próby obalenia tego, zauważono wiele kości połączonych półstawowo i achillobator cały czas uchodzi za przedstawiciela dromeozaurów w kladystyce, także po wzięciu pod uwagę różnic.

</doc>
<doc id="1011520" url="https://pl.wikipedia.org/wiki?curid=1011520" title="Autostrada A113 (Niemcy)">
Autostrada A113 (Niemcy)

Autostrada federalna A113 () – autostrada w Niemczech leżąca na południu Berlina oraz w Brandenburgii. Swój przebieg rozpoczyna na węźle autostradowym "Schönefelder Kreuz" z autostradami A10 – zewnętrzną obwodnicą Berlina () i A13, skąd biegnie w kierunku północnym. Kończy się na węźle "Dreieck Neukölln" z autostradą A100, pierścieniem drogowym wokół centrum miasta (). A113 ma 19 km długości.
Od 2008 roku dawny przebieg trasy od Waltersdorf do drogi B96a posiada oznaczenie A117.
Na odcinku od mostu Britzer Verbindungskanal do węzła nr 5 biegnie wzdłuż kanału Teltow.
Trasy europejskie.
Według oznakowania arteria jest częścią trasy europejskiej E36.

</doc>
<doc id="1011525" url="https://pl.wikipedia.org/wiki?curid=1011525" title="Rinat Achmetow">
Rinat Achmetow

Rinat Łeonidowycz Achmetow, ukr. Рінат Леонідович Ахметов (ur. 21 września 1966 w Doniecku) – ukraiński przedsiębiorca i polityk pochodzenia tatarskiego, najbogatszy człowiek na Ukrainie, właściciel klubu piłkarskiego Szachtar Donieck, w latach 2006–2012 deputowany Rady Najwyższej z listy Partii Regionów.
Życiorys.
Na początku lat 90. ukończył ekonomię na Donieckim Uniwersytecie Narodowym. W 1995 zainicjował utworzenie miejskiego banku w Doniecku. Pod koniec lat 90. stał się najbardziej wpływowym człowiekiem Donbasu. Swój kapitał skoncentrował w donieckiej grupie kapitałowej System Capital Management, która uzyskała udziały m.in. w kerczeńskim kombinacie metalurgicznym, zakładzie metalurgicznym Danko, kombinacie metalurgicznym Azowstal, licznych kopalniach węgla kamiennego czy sektorze bankowym. Źródła pozyskania tych kapitałów budziły wątpliwości. Rinat Achmetow wskazywał, że w połowie lat 90. za pieniądze zarobione na handlu utworzył bank, który umożliwił nabywanie upadających przedsiębiorstw przemysłowych, a na bazie których powstał później holding SCM.
Jego nazwisko stało się znane, gdy w połowie lat 90. został prezesem klubu piłkarskiego Szachtar Donieck. W 2001, w trakcie wywiadu dla gazety „Korrespondent”, ujawnił, że kieruje trzema przedsiębiorstwami: bankiem w Doniecku, firmą Luks oraz System Capital Management.
Pomimo sporych wpływów w Donbasie przez wiele lat trzymał się z daleka od polityki. Sytuacja uległa zmianie po Pomarańczowej rewolucji. Rinat Achmetow finansował wyborczą kampanię Wiktora Janukowycza, premiera Ukrainy, startującego w wyborach prezydenckich w 2004. W wyniku zwycięstwa Wiktora Juszczenki Rinat Achmetow stracił kilka ważnych aktywów. Najważniejszy to Kryworiżstal, ukraiński kombinat górniczo-hutniczy, zakupiony rok wcześniej wraz z zięciem Łeonida Kuczmy Wiktorem Pinczukiem za kwotę 800 mln USD, podczas gdy jego rynkowa wartość wynosiła około 2 mld USD. Zdaniem ówczesnej władzy, różnica została wykorzystana do sfinansowania kampanii wyborczej Wiktora Janukowycza. Rząd Julii Tymoszenko doprowadził do unieważnienia transakcji i postanowił, że akcje Kryworiżstalu zostaną sprzedane ponownie.
W 2006 i w 2007 Rinat Achmetow uzyskiwał mandat deputowanego do ukraińskiego parlamentu z listy Partii Regionów. Uchodził za głównego sponsora i nieformalnego lidera tego ugrupowania. W 2012 nie ubiegał się o reelekcję.
Według rankingu sporządzonego przez ukraiński tygodnik „Korespondent” w 2008 jego majątek wyceniany był na około 31 mld USD, czym uzyskałby pozycję najbogatszego człowieka w Europie. Zgodnie z rankingiem najbogatszych ludzi świata, publikowanym przez amerykański miesięcznik „Forbes”, majątek Rinata Achmetowa wyceniono w 2012 na 16 mld USD.
W 2006 został honorowym obywatelem Doniecka. Sfinansował budowę stadionu Donbas Arena w tym mieście, areny mistrzostw Europy w Piłce Nożnej w 2012.
W 2022 potępił Rosję za inwazję na Ukrainę, Władimira Putina określił mianem zbrodniarza wojennego. W trakcie inwazji poprzez kontrolowane przez siebie instytucje zaczął przekazywać środki finansowe dla ukraińskich sił zbrojnych. Magazyn „Forbes” oszacował, że rosyjska inwazja na Ukrainę spowodowała spadek wartości majątku Rinata Achmetowa w ciągu zaledwie dwóch tygodni z kwoty 14 do kwoty poniżej 6 miliardów dolarów. Przedsiębiorca straty w wyniku zniszczeń spowodowanych przez rosyjskie bombardowania jego zakładów metalurgicznych w Mariupolu oszacował na kwotę od 17 do 20 miliardów dolarów.

</doc>
<doc id="1011526" url="https://pl.wikipedia.org/wiki?curid=1011526" title="James Nasmyth">
James Nasmyth

James Nasmyth (ur. 19 sierpnia 1808 w Edynburgu, zm. 7 maja 1890 w Londynie) – szkocki inżynier i astronom. 
Życiorys.
Wynalazł młot parowo-powietrzny (1839).
Po przejściu na emeryturę zajął się swoim hobby, astronomią. Był autorem dzieła o obserwacji Księżyca pt. "The Moon Considered as a Planet, a World, and a Satellite" (1874).

</doc>
<doc id="1011527" url="https://pl.wikipedia.org/wiki?curid=1011527" title="Tezpur">
Tezpur

Tezpur (assamski:তেজপুৰ) – miasto w północno-wschodnich Indiach, stolica dystryktu Sonitpur w stanie Asam, nad Brahmaputrą. Około 59.000 mieszkańców.
Pochodzenie nazwy.
Nazwa Tezpur pochodzi o sanskryckich słów "Teza" − krew i "Pura" − miasto. Według legendy poprzednia nazwa brzmiała Sonitpur, jednak podczas bitwy między armiami Kryszny i Banasury przelano tyle krwi, że całe miejsce zabarwiło się na czerwono i to zdarzenie spowodowało zmianę nazwy na obecnie używaną.

</doc>
<doc id="1011528" url="https://pl.wikipedia.org/wiki?curid=1011528" title="Yoboki">
Yoboki

Yoboki - osada w zachodnim Dżibuti, w regionie Dikhil. Liczy ok. 900 mieszkańców, w większości Afarów. W 1958 r. ówczesne francuskie władze kolonialne otworzyły tu szkołę.

</doc>
<doc id="1011529" url="https://pl.wikipedia.org/wiki?curid=1011529" title="Ssawka laboratoryjna">
Ssawka laboratoryjna

Ssawka laboratoryjna – sprzęt laboratoryjny służący do odsysania cieczy. Stosowany jest głównie w połączeniu z pipetami.
W najprostszej wersji ssawka jest kawałkiem gumy o kształcie gruszkowatym, otwartym z jednej strony. Po jej ściśnięciu i założeniu na pipetę, a następnie zanurzeniu pipety w cieczy, następuje zasysanie cieczy dzięki podciśnieniu, które jest wytwarzane przez samoczynny powrót ssawki do pierwotnego kształtu. Ssawki tego rodzaju muszą mieć dobrze dobraną objętość do rozmiarów pipety, aby uniknąć zassania cieczy do samej ssawki.
Bardziej skomplikowane ssawki posiadają trzy zawory (górny, dolny i boczny), które się otwiera przez ściśnięcie ich palcami. Ssawkę taką najpierw się ściska, otwierając jednocześnie górny zawór, a następnie osadza na pipecie. Po umieszczeniu pipety w cieczy otwiera się zawór dolny, dzięki czemu rozpoczyna się zasysanie cieczy. Gdy potrzebna objętość cieczy została zassana, wystarczy zamknąć dolny zawór. Aby spuścić ciecz z pipety, należy otworzyć zawór boczny. Rozwiązanie to umożliwia wielokrotne przenoszenie kolejnych porcji cieczy bez konieczności zdejmowania ssawki z pipety.

</doc>
<doc id="1011530" url="https://pl.wikipedia.org/wiki?curid=1011530" title="Lesley-Anne Down">
Lesley-Anne Down

Lesley-Anne Down, właśc. Leslie Anne Down (ur. 17 marca 1954 roku w Londynie) – brytyjska aktorka telewizyjna i filmowa, modelka.
Życiorys.
Wczesne lata.
Urodziła się w Londynie jako córka Jacka Jamesa Downa i pochodzącej ze Szkocji Isobel, w 1964 roku w wieku dziesięciu lat rozpoczęła w Anglii karierę jako modelka. Mając dwanaście lat porzuciła szkołę.
Kariera.
Zadebiutowała na dużym ekranie jako 15-latka w dramacie kryminalnym "Szkoła dla nie odebranych dziewcząt" ("School for Unclaimed Girls", 1969). W 1970 roku otrzymała tytuł „Najpiękniejsza nastolatka w Anglii”. Później wielokrotnie występowała w filmach takich jak "Papież Joanna" ("Pope Joan", 1972) z Liv Ullmann, czy też debiut reżyserski Kirka Douglasa "Nicpoń" ("Scalawag", [1973) z udziałem Danny’ego DeVito, "Brannigan" (1975) z tytułową rolą Johna Wayne’a.
Popularność przyszła wraz z rolą Lady Georginy Worsley w serialu PBS "Schodami w górę, schodami w dół" ("Upstairs, Downstairs", 1973-75). Po udziale w komedii Blake’a Edwardsa "Różowa Pantera atakuje" ("The Pink Panther Strikes Again", 1976), komedii muzycznej "Mała nocna muzyka" ("Little Night Music", 1977) z Elizabeth Taylor i dramacie "Betsy" ("The Betsy", 1978) z Laurence'em Olivierem, Katharine Ross i Tommym Lee Jonesem, zagrała postać striptizerki Phyllis Dixey w dramacie telewizyjnym "Jedyna i niepowtarzalna Phyllis Dixey" ("Peek-a-Boo: The One and Only Phyllis Dixey", 1978). Była ekranową partnerką Seana Connery’ego w sensacyjnym filmie przygodowym "Wielki napad na pociąg" ("The First Great Train Robbery", 1979), Harrisona Forda w melodramacie wojennym "Hanover Street" (1979) i Burta Reynoldsa w przygodowym melodramacie "Gruby szlif" ("Rough Cut", 1980).
Uznanie wśród telewidzów zapewniły jej role Esmeraldy w telewizyjnej ekranizacji powieści Victora Hugo CBS "Dzwonnik z Notre Dame" ("The Hunchback of Notre Dame", 1982) z Anthonym Hopkinsem, starożytnej arystokratki Chloe w miniserialu ABC "Ostatnie dni Pompejów" ("The Last Days of Pompeii", 1984), tajemniczej Joan Madou w telewizyjnej adaptacji książki Ericha Marii Remarque "Łuk triumfalny" ("Arch of Triumph", 1985) u boku Anthony’ego Hopkinsa W operach mydlanych grała: pielęgniarkę Ellenę Corey w "Dynastii" ("Dynasty", 1986), Olivię Richards w produkowanym przez NBC "Sunset Beach" (1997-99) oraz Lady Sheraton w "Dniach naszego życia (Days of Our Lives", 2001).
Kreacja Kreolki Madeline Fabray LaMotte Main w miniserialu ABC – ekranizacji książki Johna Jakesa "Północ-Południe (North and South", 1985) i dwóch sequelach – "Północ – Południe II (North and South, Book II", 1986) i "Niebo i piekło" ("Heaven &amp; Hell: North &amp; South, Book III", 1994) przyniosła jej w 1986 roku nominację do nagrody Złotego Globu. Za postać Jacqueline Payne Marone w operze mydlanej CBS "Moda na sukces (The Bold and the Beautiful", 2003 -) otrzymała w 2005 roku szwajcarską nagrodę Złotej Róży na festiwalu Rose d'Or Light Entertainment w Lucernie.
Życie prywatne.
Była dwukrotnie mężatką – z Enrique Gabriel (od 2 marca 1980 do 1981) i Williamem Friedkinem (w latach 1982–1985), z którym ma syna Jacka (ur. 1982). W 1985 roku wyszła po raz trzeci za mąż, za Dona E. FauntLeRoya, z którym ma syna George’a-Edwarda (ur. 1998). Została macochą Julianny FauntLeRoy i Season FauntLeRoy.

</doc>
<doc id="1011538" url="https://pl.wikipedia.org/wiki?curid=1011538" title="Alistair Darling">
Alistair Darling

Alistair Darling (ur. 28 listopada 1953 w Londynie) – brytyjski polityk, członek Partii Pracy, były kanclerz skarbu.
Życiorys.
Wczesne lata życia.
Jest synem Thomasa i Anny Darlingów. Wychowywał się w Szkocji. Wykształcenie odebrał w Kirkcaldy oraz w prywatnej szkole Loretto School w Musselburgh w East Lothian. Następnie ukończył prawo na uniwersytecie w Aberdeen, a następnie podjął praktykę adwokacką. Jednocześnie od 1982 r. zasiadał we władzach samorządowych hrabstwa Falkirk. W latach 1985–1987 był gubernatorem Napier College.
Początki kariery politycznej.
W 1987 r. został członkiem Izby Gmin jako reprezentant okręgu Edinburgh Central. Początkowo, jako tzw. „backbencher”, czyli deputowany zasiadający w mało prestiżowych tylnych ławach parlamentu, wspierał Solicitors Scotland Act. Wkrótce potem jego kariera nabrała rozpędu. W 1988 r. został rzecznikiem opozycji ds. spraw wewnętrznych, a cztery lata później ds. finansów. W 1996 został naczelnym sekretarzem skarbu w gabinecie cieni Partii Pracy, a rok później, po zwycięskich dla jego partii wyborach, objął to stanowisko w rzeczywistym gabinecie.
Na stanowiskach ministerialnych.
W 1998 r. został ministrem ds. zabezpieczenia społecznego (później resort został przekształcony w ministerstwo pracy i emerytur). W 2002 r. objął stanowisko ministra transportu, na którym zastąpił krytykowanego Stephena Byersa. Obejmując nowe stanowisko Darling postawił sobie za cel „usunięcie resortu transportu z celownika opinii publicznej”. Udało mu się to zrealizować, aczkolwiek naraził się na krytykę, że oprócz „usuwania” minister nie poświęcał zbyt wiele uwagi swojemu resortowi. Za urzędowania Darlinga powstałą Network Rail, nowa spółka zarządzająca kolejami. Darling odpowiadał również za wprowadzenie nowych aktów prawnych dotyczących dziedzin w kompetencji jego rzędu. Były to Railways and Transport Safety Act z 2003 r. i Railways Act z 2005 r.
Pozostając ministrem transportu Darling otrzymał w 2003 r. stanowisko ministra ds. Szkocji. Resortami transportu i Szkocji kierował do 2006 r., kiedy to powołano go na ministra handlu i przemysłu. W związku w utworzeniem odrębnego szkockiego parlamentu przed wyborami 2005 r. zniesiono okręg Edinburgh Central. Darling wystartował więc z nowego okręgu Edinburgh South West.
28 czerwca 2007 r. nowy premier Gordon Brown powierzył mu urząd kanclerza skarbu, który sam pełnił przez ostatnią dekadę. Media z uwagą obserwowały pierwsze poczynania nowego Kanclerza i szybko zwróciły uwagę, że trzech spośród czterech młodszych ministrów Skarbu Jej Królewskiej Mości to kobiety. Ekipa Darlinga otrzymała więc od mediów nazwę "Darling's Darlings". We wrześniu 2007 r. Darling podjął decyzję udzielenia pomocy finansowej przez Bank Anglii prywatnemu bankowi Northern Rock, który znalazł się w poważnych problemach finansowych. Z Banku Anglii przetransferowano do Northern Rock 20 miliardów funtów. Pomoc prywatnemu bankowi udzielona z pieniędzy państwowych spowodowała krytykę tej decyzji Darlinga.
Darling był jednym z trzech, oprócz Browna i Jacka Strawa, ministrem, którzy byli nieprzerwanie członkami gabinetu od momentu objęcia władzy przez laburzystów w 1997 r. do przegranych wyborów parlamentarnych w 2010 r.
Życie prywatne.
Jest żonaty z Margaret McQueen Vaughan (byłą dziennikarką Sunday Standard) od 1986 r. i ma z nią syna Caluma, urodzonego w 1988 r., który studiował prawo na uniwersytecie w Aberdeen, oraz córkę Annę, urodzoną w 1991 r.

</doc>
<doc id="1011539" url="https://pl.wikipedia.org/wiki?curid=1011539" title="Synagoga Tempel we Lwowie">
Synagoga Tempel we Lwowie

Synagoga Tempel we Lwowie, zwana także Nową – nieistniejąca synagoga znajdująca się we Lwowie pośrodku Starego Rynku, na Żółkiewskiem. Była jedną z dziewięciu synagog w Europie wzniesionych na planie koła.
Historia.
Budowę synagogi postępowej we Lwowie zaproponował w 1840 adwokat Emanuel Blumenfeld. Planowano budowę na placu Strzeleckim, jednak duchowieństwo pobliskiego kościoła i klasztoru Benedyktynek wyraziło sprzeciw.
Dnia 4 lipca 1843 roku Namiestnictwo dało zgodę na sprzedaż wspólnocie żydowskiej parceli pośrodku placu Starego Rynku, na której w latach 1843–1846 zbudowano synagogę Tempel. Za autora pomysłu uważano nieznanego imienia architekta Lewickiego, który zaproponował wspólnocie żydowskiej swój projekt jeszcze w październiku 1840 roku. Realizacją projektu kierował architekt Jan Salzman. Wzorem wnętrza dla synagogi była Synagoga Miejska w Wiedniu przy Seitenstattgasse 4.
Poświęcenie nowej synagogi odbyło się 18 września 1846 roku. Z synagogą związana była działalność wybitnych lwowskich rabinów: Abrahama Kohna, Jecheskiela Caro, Bernarda Loewensteina czy Jecheskiela Lewina. Podczas II wojny światowej, po wkroczeniu wojsk niemieckich do Lwowa 30 czerwca 1941 roku, synagoga została spalona przez Niemców 14 sierpnia 1941, wraz z innymi lwowskimi synagogami.
Po zakończeniu wojny nie została odbudowana.
Obecnie na miejscu gdzie stała synagoga znajduje się pamiątkowy obelisk z tablicą z treścią w językach ukraińskim i angielskim oraz wizerunkiem menory.

</doc>
<doc id="1011540" url="https://pl.wikipedia.org/wiki?curid=1011540" title="Lefty Grove">
Lefty Grove

Robert Moses Grove (ur. 6 marca 1900, zm. 22 maja 1975) – amerykański baseballista występujący na pozycji miotacza.
Zawodową karierę rozpoczął w zespołach niższych lig, dla których przez pięć sezonów rozegrał 212 meczów. W Major League Baseball zadebiutował 14 kwietnia 1925 roku w zespole Philadelphia Athletics. W 1929 i 1930 wraz z drużyną Athletics zwyciężył w World Series; w 1931 zespół z Filadelfii ponownie został najlepszym zespołem w American League, jednak w World Series uległ St. Louis Cardinals.
12 grudnia 1933 roku przeszedł do Boston Red Sox, w którym siedem lat później zakończył karierę.

</doc>
<doc id="1011541" url="https://pl.wikipedia.org/wiki?curid=1011541" title="Celldömölk">
Celldömölk

Celldömölk – miasto na Węgrzech w komitacie Vas, siedziba powiatu. 
Historia.
Miasto powstało z połączenia 5 sąsiadujących, niezależnych od siebie miejscowości. W czasach historycznych były to: Pórdömölk (siedziba opactwa), Nemesdömölk (siedlisko szlacheckie), Kiscell (niemiecka osada targowa, dziś miejsce pielgrzymkowe). W drugiej połowie XX w. do miasta przyłączono wsie o charakterze rolniczym: Alsóság (w 1950) oraz Izsákfa (w 1979).

</doc>
<doc id="1011544" url="https://pl.wikipedia.org/wiki?curid=1011544" title="Ashley Jones">
Ashley Jones

Ashley Jones (ur. 3 września 1976 roku w Memphis, w USA) – amerykańska aktorka.
Występowała w roli Bridget Forrester w "Modzie na sukces". Została nominowana dwa razy do nagrody „Daytime Emmy” za rolę Megan Dennison w "Żarze młodości".

</doc>
<doc id="1011545" url="https://pl.wikipedia.org/wiki?curid=1011545" title="Magnozaur">
Magnozaur

Magnozaur ("Magnosaurus") – rodzaj teropoda z grupy megalozauroidów żyjącego w środkowej jurze na obecnych terenach Europy.
Gatunkiem typowym rodzaju jest "Magnosaurus nethercombensis", opisany w 1923 roku przez Friedricha von Huenego na podstawie skamieniałości znajdujących się w kolekcji Jamesa Parkera w Oksfordzie, pochodzących z Nethercombe. Gatunek ten został zaklasyfikowany do rodzaju "Megalosaurus" jako stosunkowo prymitywny jego przedstawiciel. W 1932 roku von Huene utworzył dla niego nową nazwę rodzajowa "Magnosaurus". Większość autorów wspierała rodzajową odrębność magnozaura i megalozaura, chociaż Michael Waldman w 1974 roku stwierdził, że przeniesienie gatunku "M. nethercombensis" do odrębnego rodzaju było nieuprawnione, chociaż uważał, że nie ma wątpliwości, iż oba te teropody należą do różnych gatunków. W 2003 roku Oliver Rauhut uznał z kolei nazwę "Magnosaurus" za starszy synonim rodzaju "Eustreptospondylus", jednak późniejsi autorzy nie uznali tej propozycji. W 2010 roku Roger B.J. Benson wyszczególnił jedną potencjalną autapomorfię "M. nethercombensis", która potwierdzałaby jego status jako ważnego gatunku. Różni się on również od pozostałych środkowojurajskich europejskich teropodów. W analizie kladystycznej przeprowadzonej przez Bensona (2010) magnozaur znajduje się w politomii z eustreptospondylem oraz kladem obejmującym wszystkie pozostałe megalozaury, co potwierdza wcześniejsze hipotezy o jego przynależności do Megalosauridae. W 1932 roku von Huene do rodzaju "Magnosaurus" zaliczył znany z jednego zęba gatunek "M. lydekkeri". Ząb ten nie ma jednak cech diagnostycznych, dlatego jest on przez większość autorów uznawany za "nomen dubium", a jego zaliczenie do "Magnosaurus" nie jest uprawnione.
Magnozaur był stosunkowo niewielkim przedstawicielem Megalosauridae – kość piszczelowa OUMNH J.12143/2 mierzy 49 cm długości i jest porównywalna z piszczelami piatnickizaura, u którego mierzą one 49–51,5 cm (okazy MACN CH 895 i PVL 4073), co sugeruje, że oba te teropody osiągały zbliżone rozmiary. Staw biodrowy magnozaura znajdował się na wysokości około 1 m nad ziemią. Masę piatnickizaura oszacowano na 504 kg (choć szacunki przeprowadzone inną metodą mogą dawać wyższe rezultaty), a magnozaur miał prawdopodobnie zbliżoną masę ciała.
"Magnosaurus" żył we wczesnym bajosie, a jego szczątki są najstarszymi skamieniałościami należącymi z pewnością do przedstawiciela grupy tetanurów (Tetanurae), choć starszy może być prawdopodobny terizinozauroid "Eshanosaurus" z Chin – Benson stwierdza jednak, że aby uznać go za starszego od magnozaura potrzebne jest potwierdzenie, że osady, z których wydobyto szczątki eszanozaura, pochodzą z wczesnej jury.

</doc>
<doc id="1011547" url="https://pl.wikipedia.org/wiki?curid=1011547" title="Lokalna pętla abonencka">
Lokalna pętla abonencka

Lokalna pętla abonencka to, według określenia zawartego w prawie telekomunikacyjnym, obwód łączący zakończenie sieci z punktem dostępu do stacjonarnej publicznej sieci telefonicznej, w szczególności z przełącznicą główną lub równoważnym urządzeniem.

</doc>
<doc id="1011548" url="https://pl.wikipedia.org/wiki?curid=1011548" title="Picatrix">
Picatrix

Picatrix - klasyczny grimoire średniowieczny, jedna z najpopularniejszych i najstarszych ksiąg magicznych. Najprawdopodobniej napisany na przełomie XII i XIII wieku przez pisarza pochodzenia arabskiego, al-Majritiego, jednak jego autorstwo nie jest do końca potwierdzone. Tekst księgi został przetłumaczony na łacinę w 1256 r. przez Alfonsa X Mądrego. Dzieło to wywarło ogromny wpływ na zachodnioeuropejską myśl ezoteryczną i okultystyczną. 
Księga ta podzielona jest na cztery części. Pierwsza część poświęcona jest naturze nieba i zjawisk atmosferycznych. Druga część omawia wpływ ośmiu sfer niebiańskich na świat. Trzecia część przedstawia zagadnienia związane z planetami i znakami zodiakalnymi, metody przywoływania duchów planetarnych i inne praktyki magiczne. Ostatnia część opisuje cechy duchów i ich właściwości oraz sposoby przygotowania talizmanów.

</doc>
<doc id="1011559" url="https://pl.wikipedia.org/wiki?curid=1011559" title="Marama Vahirua">
Marama Vahirua

Marama Vahirua (ur. 12 maja 1980 w Papeete, Tahiti) – piłkarz francuski grający na pozycji ofensywnego pomocnika lub napastnika.
Życiorys.
Vahirua pochodzi z Tahiti, ale piłkarską karierę rozpoczął już we Francji. Jego pierwszym klubem był FC Nantes, gdzie należał do tamtejszej szkółki piłkarskiej. 14 kwietnia 1999 roku zadebiutował w Ligue 1 w przegranym 1:2 wyjazdowym meczu z Le Havre AC. W tym samym sezonie Nantes zdobyło Puchar Francji, ale Marama nie miał w tym wielkiego udziału. W sezonie 1999/2000 zadebiutował w rozgrywkach Pucharu UEFA i zdobył też swojego pierwszego gola w lidze, w ostatniej kolejce w meczu z Le Havre (1:0). Wywalczył także swój drugi w karierze krajowy puchar. W sezonie 2000/2001 miał udział w wygraniu przez Nantes mistrzostwa kraju. Był co prawda rezerwowym dla Viorela Moldovana i Oliviera Monterrubio, ale zdołał zdobyć 7 goli, w tym decydującego o mistrzostwie, w 33. kolejce. Dzięki jego bramce Nantes pokonało 1:0 AS Saint-Étienne i utrzymało do ostatniej kolejki 4-punktową przewagę nad Olympique Lyon. W sezonie 2001/2002 Vahirua wystąpił w fazie grupowej Ligi Mistrzów i przez kolejne trzy sezony był podstawowym zawodnikiem „Kanarków”, którzy jednak nie osiągnęli więcej sukcesów. Od roku 1999 do 2004 Vahirua wystąpił w Nantes w 111 spotkaniach ligowych i zdobył w nich 28 goli.
Latem 2004 Marama przeniósł się do Nicei. W sezonie 2004/2005 był z 10 golami najlepszym strzelcem drużyny, a w 2006 zajął z nią najwyższe miejsce od czasu powrotu klubu do Ligue 1 – miejsce szóste. Natomiast w sezonie 2006/2007 swoją postawą przyczynił się do uniknięcia degradacji przez klub z Nicei.
Latem 2007 Vahirua zmienił klub i za 1,2 miliona euro przeszedł do FC Lorient. W Lorient po raz pierwszy wystąpił 4 sierpnia w zremisowanym 0:0 meczu z Lille OSC. Z 7 golami na koncie był drugim najlepszym strzelcem Lorient sezonu 2007/2008 po Rafiku Saïfim.
Latem 2010 Vahirua odszedł do AS Nancy, z którego był wypożyczany do AS Monaco i Panthrakikosu. Następnie kontynuował karierę w zespołach z Tahiti – AS Piraé, AS Temanava oraz AS Dragon.

</doc>
<doc id="1011561" url="https://pl.wikipedia.org/wiki?curid=1011561" title="Matthew Lawrence">
Matthew Lawrence

Matthew William Lawrence (ur. 11 lutego 1980 w Abington) – amerykański aktor telewizyjny, znany jako Jack Newman z serialu "Chłopiec poznaje świat" czy jako Billy z filmu "Gorąca laska" (2002). 
Życiorys.
Urodził się w Abington w stanie Pensylwania jako syn Donny Lynn (z domu Shaw), osobistej menadżerki, i Włocha Josepha Mignogny Sr., brokera ubezpieczeniowego. Wychowywał się z dwoma braćmi: starszym Josephem (ur. 20 kwietnia 1976) i młodszym Andrew Jamesem (ur. 12 stycznia 1988), którzy także są aktorami. Zanim jednak się narodzili, ojciec zmienił nazwisko na Lawrence. Uczęszczał do Abington Friends School. 
Swoją karierę rozpoczął już jako czteroletnie dziecko, debiutując na szklanym ekranie jako Steven Daniel „Danny” Carrington, syn Stevena (Jack Coleman) i Sammy Jo (Heather Locklear), w operze mydlanej "Dynastia". Potem rozwijał swoje umiejętności, występując w różnych programach telewizyjnych i serialach, w tym "Andy Williams and the NBC Kids Search for Santa" czy "Chłopiec poznaje świat". 
Największą sławę przyniosły mu komedie - "Pani Doubtfire" (1993) i "Gorąca laska" (2002). Brał także udział w filmie "Australijska przygoda" ("Jumpin Ship", 2001) wyemitowanym przez Disney Channel. 
Cały czas rozwijając swoją karierę, Lawrence pracował nad swoją edukacją. W lutym 2002 dostał się na Uniwersytet Południowej Kalifornii.
W 2017 startował jako muzyk w zespole Still Three z braćmi - Joeyem i Andym, wydając debiutancki singiel „Lose Myself”.
3 maja 2018 zaręczył się z tancerką Cheryl Burke, którą poznał w lutym 2017. Pobrali się 23 maja 2019.

</doc>
<doc id="1011563" url="https://pl.wikipedia.org/wiki?curid=1011563" title="Volvo 7000">
Volvo 7000

Volvo 7000 – niskopodłogowy autobus miejski, produkowany w latach 1998-2003 przez szwedzką firmę Volvo. Model ten powstawał również w latach 1999-2003 w fabryce firmy Volvo Polska we Wrocławiu.
Historia.
Produkcja rozpoczęła się w 1998 roku w Finlandii w zakładach firmy nadwoziowej "Carrus Oy", która 1 stycznia tego roku została przejęta przez Volvo Bus Corporation. Od 1999 roku model ten był również produkowany w fabryce firmy Volvo Polska we Wrocławiu. W obu zakładach wytwarzano także wersje przegubowe Volvo 7000A. Stosowano silniki Volvo D7C o trzech poziomach mocy maksymalnej: ok. 220 KM, 250 KM i 290 KM. Według różnych źródeł miały one pojemność 6728 cm³ lub 7,3 dm³.

</doc>
<doc id="1011564" url="https://pl.wikipedia.org/wiki?curid=1011564" title="Don Alfonso Carlos, książę San Jaime">
Don Alfonso Carlos, książę San Jaime



</doc>
<doc id="1011566" url="https://pl.wikipedia.org/wiki?curid=1011566" title="The Trinity">
The Trinity

The Trinity – trzeci studyjny album jamajskiego wokalisty dancehall i reggae – Seana Paula. Został wydany w 2005 roku. Kompozycja promowana jest czterema singlami: „We Be Burnin’”, „Ever Blazin’”, „Temperature” oraz „(When You Gonna) Give It up to Me” z udziałem Keyshia Cole.
Album uplasował się na 6. miejscu notowania Billboard Hot 100 i na 7. miejscu Billboard 200. W pierwszym tygodniu sprzedano 107 000 egzemplarzy w USA, a na całym świecie 4 367 750. Kompozycja została zatwierdzona jako platyna w Europie.

</doc>
<doc id="1011568" url="https://pl.wikipedia.org/wiki?curid=1011568" title="Volvo 7000A">
Volvo 7000A

Volvo 7000A – niskopodłogowy autobus miejski, produkowany w latach 1998-2003 przez szwedzką firmę Volvo. Model ten powstawał również w latach 1999-2003 w fabryce firmy Volvo Polska we Wrocławiu.
Historia modelu.
Litera "A" w nazwie oznacza "Articulated". Produkcja rozpoczęła się w 1998 roku w Finlandii w zakładach firmy nadwoziowej "Carrus Oy", która 1 stycznia tego roku została przejęta przez Volvo Bus Corporation. Od 1999 roku model ten był również produkowany w fabryce firmy Volvo Polska we Wrocławiu. W obu zakładach wytwarzano także krótsze wersje Volvo 7000 o długości 12 metrów. Stosowano silniki Volvo D7C o trzech poziomach mocy maksymalnej: 250 KM, 275 KM i 310 KM. Według różnych źródeł miały one pojemność 6728 cm³ lub 7,3 dm³.

</doc>
<doc id="1011572" url="https://pl.wikipedia.org/wiki?curid=1011572" title="Volvo 7700">
Volvo 7700

Volvo 7700 – niskopodłogowy autobus miejski, produkowany od 2003 roku przez szwedzką firmę Volvo. Model ten jest produkowany w fabryce firmy Volvo Polska we Wrocławiu. Volvo 7700 powstaje również w odmianie zasilanej gazem CNG – Volvo 7700 CNG oraz hybrydowej Volvo 7700 Hybrid.

</doc>
<doc id="1011574" url="https://pl.wikipedia.org/wiki?curid=1011574" title="Morgan Fairchild">
Morgan Fairchild

Morgan Fairchild, właśc. Patsy Anne McClenny (ur. 3 lutego 1950 w Dallas) – amerykańska aktorka telewizyjna i filmowa, określana jako efektowna diva oper mydlanych lat 80. XX wieku. Kiedy zdecydowała się na karierę w przemyśle rozrywkowym, wybrała pseudonim sceniczny „Morgan” pochodzący od imienia agresywnego marzyciela – bohatera brytyjskiej komedii Karela Reisza "Morgan: przypadek do leczenia" ("Morgan: A Suitable Case for Treatment", 1966), którego zagrał David Warner, i „Fairchild”, ponieważ to brzmiało nieźle. Zaangażowana w działalność charytatywną na rzecz AIDS i ochronę środowiska.
Życiorys.
Wczesne lata.
Urodziła się w Dallas, w stanie Teksas jako starsza córka Marthy Jane Hartt (ur. 1925, zm. 4 maja 1999), nauczycielki języka angielskiego w Texas School District w Richardson, i Edwarda Miltona McClennya (ur. 1918), inżyniera Texas Instruments. Dorastała wraz z młodszą siostrą Cathryn Hartt (ur. 1952).
W wieku 11 lat jej iloraz inteligencji był wysoki i wynosił 147. W dzieciństwie była brzydkim kaczątkiem z okularami, kiedy uczestniczyła w lekcjach dramatu prowadzonych przez jej matkę. Mając 10 lat zaczęła występować w przedstawieniach dziecięcych, a dwa lata później występowała na scenie teatru obiadowego Theatre Three i produkcjach Highland Park Children’s Theatre w Dallas. W wieku 14 lat rywalizowała o koronę Miss Nastolatek Dallas i występowała na scenie ze sztuką George’a Bernarda Shaw "Święta Joanna" ("St. Joan"). Miała zamiar zostać paleontologiem lub lekarzem.
Mając 17 lat po raz pierwszy zetknęła się z kinem jako dublerka Faye Dunaway na planie biograficznego melodramatu kryminalnego Arthura Penna "Bonnie i Clyde" ("Bonnie and Clyde", 1967).
W 1968 ukończyła szkołę średnią Lakelands High School w Dallas w stanie Teksas, gdzie podjęła studia na Południowym Metodystycznym Uniwersytecie.
Kariera.
Po udziale w biograficznym filmie sensacyjnym "Kula dla ładnego chłopca" ("A Bullet for Pretty Boy", 1970) u boku Adama Roarke’a, w 1971 przyjechała do Nowego Jorku, a w 1977 jej wizerunek, wraz z Frankiem Sinatrą i Yulem Brynnerem, zapoczątkował słynne już logo „I Love NY”. Była przesłuchiwana do roli Jacy Farrow w dramacie Petera Bogdanovicha "Ostatni seans filmowy" (1971), którą ostatecznie zagrała Cybill Shepherd. Zdecydowała się na karierę w telewizji, grając bohaterki o mocnym charakterze. Zadebiutowała efektownie na małym ekranie rolą maniakalnej Jennifer Pace Phillips, morderczyni żony jej kochanka, w operze mydlanej CBS "Poszukiwanie jutra" ("Search for Tomorrow", 1973-1977).
W 1977 przeniosła się do Los Angeles. Niedługo potem wystąpiła gościnnie w sitcomie ABC "Happy Days" (1977) z Ronem Howardem i Henrym Winklerem, serialu kryminalnym "Sierżant Anderson" (1978) z Angie Dickinson oraz sitcomie ABC "Mork i Mindy" (1978–1979) u boku Robina Williamsa. W telewizyjnym horrorze ABC "Inicjacja Sary" ("The Initiation of Sarah", 1978) z udziałem Shelley Winters, Roberta Haysa, Tony’ego Billa i Morgan Brittany jako przewodnicząca stowarzyszenia Alpha Nu Sigma (ANS) – Jennifer Lawrence wywołała pewne kontrowersje po początkowej emisji w telewizji, ponieważ miała na sobie mokrą koszulkę po wrzuceniu do fontanny, coś, czego wcześniej nie pokazano w filmie telewizyjnym. Fairchild początkowo żałowała występu w tej produkcji, ale później zmieniła zdanie po tym, jak producent Chuck Fries stwierdził, że chociaż łatwo znaleźć pomysł, trudno znaleźć kogoś, kto mógłby zagrać tak przekonującą „femme fatale”. W „The New York Times” nazwana została „blondwłosą i wąskooką lisią Barbie”.
Znalazła się w obsadzie opery mydlanej CBS "Dallas" (1978) jako Jenna Wade, pierwsza prawdziwa miłość Bobby’ego Ewinga (Patrick Duffy). W listopadzie 1980 została wybrana „Gwiazdą jutra 1981” przez Narodowe Stowarzyszenie Właścicieli Teatrów. Była na okładkach „High Society” (w czerwcu 1981), „People” (13 lipca 1981), „Oui” (w październiku 1981), „Penthouse” (w październiku 1982) i „Cosmopolitan” (w edycji włoskiej w styczniu 1983).
Za rolę prawniczki Constance Weldon Carlyle, adoptowanej córki rodziny głównych bohaterów sagi i awanturnicy, zdradzanej przez męża (Mark Harmon), który poślubił ją dla jej pieniędzy w operze mydlanej NBC "Flamingo Road" (1981–1982) była nominowana do nagrody Złotego Globu. W 1982 została wybrana jedną z 10. najpiękniejszych kobiet na świecie przez magazyn „Harper’s Bazaar”. Zwróciła się ku kinowemu ekranowi, lecz jej główna rola Jamie Douglas, prezenterki telewizyjnej prześladowanej przez psychopatycznego wielbiciela (Andrew Stevens) w dreszczowcu "Uwiedzenie" ("The Seduction", 1982) nie należała do udanych i zdobyła nominację do Złotej Maliny w dwóch kategoriach – dla najgorszej nowej gwiazdy kinowej i najgorszej debiutującej aktorki, a naga scena ugruntowała jej pozycję jednej ze złych dziewczyn Hollywoodu.
W 1982 odniosła sukces w roli naiwnej modelki Skye z rozkładówki, „obiekcie pożądania” na scenie off-Broadwayu w spektaklu komediowym Jonathana Reynoldsa "Geniusze" ("Geniuses"). W serialu ABC "Papierowe lalki" ("Paper Dolls", 1984) zagrała postać Racine, potężnej i bezwzględnej szefowej agencji modelek. W 1984 wydała książkę o urodzie "Morgan Fairchild’s Super Looks" (wyd. Simon &amp; Schuster). W miniserialu ABC "Północ-Południe" ("North and South", 1985–1986) pojawiła się jako Burdetta Halloran, kochanka Elkanaha Benta (Philip Casnoff). Rola schizofrenicznej adwokat Jordan Jennifer Roberts w operze mydlanej CBS "Falcon Crest" (1985–1986) przyniosła jej nominację do nagrody Soap Opera Digest.
Wystąpiła na scenie w Kansas City w Missouri w przedstawieniach: "Mężczyźni wolą blondynki" (1986) jako Lorelei Lee w Starlight Theatre, "Murder Among Friends" (2014), "The Dixie Swim Club" (2017) i komedii Marca Camolettiego "Nie ubieraj się na obiad" (2022) jako Jacqueline w New Theatre &amp; Restaurant.
10 maja 1986 zaplanowano jej występ w odcinku "Saturday Night Live", ale zamiast tego postanowiła polecieć do Izraela, aby zagrać królową w familijnym filmie muzycznym "Śpiąca królewna" ("Sleeping Beauty", 1987) z Tahnee Welch, Nicholasem Clayem, Sylvią Miles i Kennym Bakerem. Za postać Julii St. Martin w sitcomie CBS "Murphy Brown" (1989) otrzymała nominację do nagrody Emmy.
Kolejne cieszące się uznaniem role telewizyjne to Marla, biseksualna przyjaciółka Sandry Bernhard w sitcomie ABC "Roseanne" (1992), aktorka Andrea Thorpe z konkurencyjnej opery mydlanej tytułowej bohaterki (Cybill Shepherd) w sitcomie CBS "Cybill" (1995-97) i Nora Tyler Bing, atrakcyjna matka Chandlera (Matthew Perry) w sitcomie NBC "Przyjaciele" ("Friends", 1995–2001). W operze mydlanej ABC "Miasto" ("The City", 1995-96) wcieliła się w postać Sydney Chase, jednej z najbogatszych kobiet świata i jednego z największych konglomeratów komunikacji na planecie. W latach 1997–2004 uczestniczyła w kampanii reklamowej sklepów odzieżowych Old Navy.
W 2000 wystąpiła w off-broadwayowskiej sztuce "High Infidelity". Od 29 października 2004 do 1 maja 2005 na Broadwayu grała Panią Robinson w komedii "Absolwent". W 2008 została uhonorowany przez Texas Film Hall of Fame w Austin w Teksasie.
Grała także w komedii romantycznej "eCupid" (2011) z Johnen Callahanem i filmie familijnym "Beethoven na tropie skarbu" ("Beethoven’s Treasure", 2014) z Jonathanem Silvermanem. W 2018 była nominowana do nagrody Emmy jako Anjelica Deveraux w operze mydlanej NBC "Dni naszego życia" (2017). W serialu "Mélange" (2021) wcieliła się w rolę mściwej i pamiętliwej żony Vivian King.
Życie prywatne.
W 1965, mając 15 lat poznała Dusty’ego Hilla z ZZ Top. 18 listopada 1967 poślubiła Jacka Calmesa. Znała wiele legend muzycznych, poczynając od randki z Frankiem Beardem z ZZ Top po Jimiego Hendriksa, Janis Joplin, Grand Funk Railroad, a nawet jadąc w trasę z Led Zeppelin, ponieważ jej ówczesny mąż był promotorem muzyki rockowej. Po pięcioletnim małżeństwie, 28 lutego 1973 doszło do rozwodu.
Od 1986, przez 25 lat Fairchild była w nieformalnym stałym związku z kierownikiem filmowej spółki Markiem Seilerem (ur. 1949). Fairchild to także aktywna działaczka w podnoszeniu świadomości w kwestiach odnoszących się do AIDS i ochrony środowiska. We wczesnych latach 70., Fairchild została porwana podczas dwóch różnych okazjach.

</doc>
<doc id="1011575" url="https://pl.wikipedia.org/wiki?curid=1011575" title="Volvo 7700A">
Volvo 7700A

Volvo 7700A – niskopodłogowy, przegubowy autobus miejski, produkowany od 2003 roku przez szwedzką firmę Volvo. Powstaje w fabryce Volvo we Wrocławiu. Produkowana jest również odmiana napędzana gazem CNG – Volvo 7700A CNG.
Historia modelu.
Litera „A” w nazwie oznacza "Articulated". Produkcja rozpoczęła się w 2003 roku w fabryce firmy Volvo Polska we Wrocławiu. Wytwarza się także krótsze wersje Volvo 7700 o długości 12 metrów. Stosowane są silniki Volvo D7C o dwóch bądź trzech poziomach mocy maksymalnej: 275 KM, 290 KM i 310 KM. Według różnych źródeł miały one pojemność 6728 cm³ lub 7,3 dm³.
Volvo 7700A w Polsce.
Gdynia.
W 2004 roku przedsiębiorstwo komunikacyjne PKM Gdynia zakupiło dwie sztuki tego typu autobusów. Autobusy te otrzymały numery #2209 i #2210
Łódź.
W 2007 roku MPK Łódź zakupiło czternaście sztuk tego typu pojazdów. Od Volvo 7000A wyróżniają się nową sylwetką ściany przedniej, przesuwnymi lufcikami, brakiem nawiewników nad dachem i silnikiem spełniającym normę Euro 4 i charakterystycznym garbem z tyłu pojazdu. Wozy te otrzymały numery #3737-3750.
Szczecin.
Na przełomie 2011 i 2012 SPA Dąbie zakupiło ogółem dwie sztuki typu pojazdów z 2007 roku, sprowadzonych z Darmstadt. Od łódzkich egzemplarzy wyróżniają się klimatyzacją i brakiem otwierancyh okien. W Szczecinie Volva 7700A okazały się z czasem dość awaryjne, i w połączeniu z brakiem odpowiedniego zaplecza technicznego wycofano je w pierwszej połowie 2018 roku. Wozy otrzymały numery #2710 i #2711.
Wrocław.
W latach 2004-2006 MPK Wrocław zakupiło w sumie trzydzieści sztuk takich pojazdów. Wozy te otrzymały numery 8116-8145. W 2008 roku skasowano pierwszy egzemplarz Volvo 7700A #8118, który uległ pożarowi w dniu 10 października 2007, zaś w latach 2012-2013 z powodu pożarów skreślono dwa kolejne egzemplarze #8137 (odpowiednio w 2012 roku) i #8119 (odpowiednio w 2013 roku).

</doc>
<doc id="1011578" url="https://pl.wikipedia.org/wiki?curid=1011578" title="Mazda 110 S Cosmo">
Mazda 110 S Cosmo

Mazda 110 S Cosmo – pierwszy seryjny samochód z dwurotorowym silnikiem Wankla produkowany przez japońskiego konstruktora samochodów Mazda w latach 1967—1972. Silnik był chłodzony cieczą.

</doc>
<doc id="1011579" url="https://pl.wikipedia.org/wiki?curid=1011579" title="Prochorowka">
Prochorowka

Prochorowka () – osiedle typu miejskiego w zachodniej Rosji.
Miejscowość leży na północy obwodu biełgorodzkiego, nad rzeką Psioł, w rejonie prochorowskim i jest jego ośrodkiem administracyjnym.
Do 1968 r. osada nosiła nazwę Aleksandrowskij, na część cesarza Aleksandra II.
Według spisu z 2020 roku Prochorowka liczyła 9 193 mieszkańców. Znajdują się tu m.in. kombinat wędliniarski, zakład produkujący alkohol, przedsiębiorstwo produkcji drożdży, cegielnia i dwie fabryki asfaltu.
Historia.
Najstarsze wzmianki o osadzie pochodzą z XVII wieku.
W lipcu 1943 r. w rejonie Prochorowki doszło do bitwy pancernej pomiędzy wojskami radzieckimi a dywizjami Waffen-SS, w której wzięło udział ok. 1200 czołgów i dział samobieżnych, będącej częścią bitwy na łuku kurskim. W związku z tym w 1995 r. w rejonie Prochorowki utworzono muzeum-rezerwat pod nazwą Państwowe Wojskowo-Historyczne Muzeum-Rezerwat „Prochorowskie Pole” (ros. Государственный Военно-Историческый Музей-Заповедник "Прохоровское Поле").

</doc>
<doc id="1011589" url="https://pl.wikipedia.org/wiki?curid=1011589" title="Volvo B10BLE">
Volvo B10BLE

Volvo B10BLE – niskowejściowy autobus miejski oraz podwozie autobusowe, produkowane w latach 1992-2005 przez szwedzką firmę Volvo. Model ten powstawał również w fabryce firmy Volvo Polska we Wrocławiu. W latach 1998–2003 powstawała również dłuższa odmiana (15 metrowa) – B10BLE 6x2.
Produkcja kompletnych autobusów, z nadwoziem typu Säffle 2000, odbywała się w mieście Säffle, w Szwecji, w dawnym zakładzie firmy Säffle Karosseri AB, przekształconym po przejęciu w 1981 roku na Volvo Bussar Säffle AB.
Następcą jest niskopodłogowa odmiana modelu Volvo 8700LE o długości 12 metrów.
Volvo B10BLE 6x2.
W 1998 roku Volvo zaprezentowało wersję 6x2 modelu B10BLE, który względem standardowej wersji został wydłużony do 15 metrów. Odmiana była produkowana w latach 1998–2003 głównie we Wrocławiu.
Nadwozie zostało zaprojektowane przez fińską firmę Carrus i montowane jako Carrus City lub Carrus 204 na podwoziach firmy Volvo i Scania. W 1997 roku firma Carrus została kupiona przez Volvo i od tego czasu nadwozia Carrusa były montowane tylko na podwoziach szwedzkiego producenta. W Polsce była to najpopularniejsza kombinacja nadwozia Carrus City i podwozia z rodziny Volvo była oznaczana skrótowo jako Volvo B10BLE 6x2, jednak nadwozie Carrusa nie były jedynym nadwoziem montowanym na podwoziu Volvo B10BLE 6x2, gdyż te znalazły zastosowanie również w autobusach typu Säffle, Aabenraa czy Ikarus EAG. Silnik Volvo DH 10A o mocy 210 kW (285 KM) montowany w tylnej części autobusu spełniał normy emisji Euro 2, oprócz tego opcjonalnie montowano silniki z rodziny GH10 (GH10A, GH10B, GH10C), które były zasilane gazem ziemnym (CNG) lub biogazem. Ich moc sięgała od 180 kW (245 KM) w GH10A do 213 kW (290 KM). W tym autobusie zastosowano zawieszenie pneumatyczne (z przodu niezależne, z tyłu most sztywny). W opcji obok układów ABS, ASR, dostępny był zwalniacz (retarder) zintegrowany ze skrzynią biegów.

</doc>
<doc id="1011593" url="https://pl.wikipedia.org/wiki?curid=1011593" title="Skrzekot">
Skrzekot

Skrzekot (dawniej niekiedy uznawany za odrębny gatunek "Tetrao medius") – w gwarze myśliwskiej nazwa hybrydy cietrzewia i głuszca. Występuje najczęściej tam, gdzie przy współwystępowaniu obu gatunków jeden z nich jest znacznie rzadszy (częściej ojcem jest cietrzew). Powstałe hybrydy są zawsze bezpłodne. Wyglądem w zależności od płci przypominają bardziej cietrzewia (samce) lub głuszca (samice).

</doc>
<doc id="1011601" url="https://pl.wikipedia.org/wiki?curid=1011601" title="Kroniki domowe">
Kroniki domowe

Kroniki domowe – polski dramat filmowy z 1997 roku w reżyserii Leszka Wosiewicza. Premiera nastąpiła rok później.

</doc>
<doc id="1011602" url="https://pl.wikipedia.org/wiki?curid=1011602" title="Volvo B10LA">
Volvo B10LA

Volvo B10LA – niskopodłogowy autobus miejski, produkowany w latach 1996-2000 przez szwedzką firmę Volvo.
Podwozie Volvo B10LA było często wykorzystywane przez zewnętrznych producentów nadwozi m.in. z Wielkiej Brytanii i Hiszpanii.
16 listopada 2009 roku spaleniu uległ jedyny posiadany przez MPK Siedlce autobus tego modelu.

</doc>
<doc id="1011603" url="https://pl.wikipedia.org/wiki?curid=1011603" title="Lynne Cheney">
Lynne Cheney

Lynne Ann Vincent Cheney (ur. 14 sierpnia 1941 w Casper w stanie Wyoming) – małżonka byłego wiceprezydenta USA Dicka Cheneya, od 2001 do 2009 druga dama Stanów Zjednoczonych.
W 1964 została małżonką przyszłego republikańskiego polityka Dicka Cheneya, z którym ma dwie córki:
W 2018 filmie "Vice" w reżyserii Adama McKaya w postać Lynne Vincent Cheney wcielły się Amy Adams (główna rola) oraz Cailee Spaeny (jako nastolatka).

</doc>
<doc id="1011606" url="https://pl.wikipedia.org/wiki?curid=1011606" title="Marco Engelhardt">
Marco Engelhardt

Marco Engelhardt (ur. 2 grudnia 1980 w Bad Langensalza) – niemiecki piłkarz grający na pozycji defensywnego pomocnika.
Kariera klubowa.
Engelhardt jest wychowankiem klubu SV Preußen Bad Langensalza, wywodzącego się z jego rodzinnej miejscowości. W 1994 roku trafił do młodzieżowej drużyny Rot-Weiß Erfurt, a w 1999 roku zadebiutował w rozgrywkach Regionalligi. Jednak w 2001 roku spadł z tym zespołem do Oberligi, ale latem udało mu się zmienić barwy klubowe i został piłkarzem drugoligowego Karlsruher SC, dokąd przeszedł wraz ze swoim przyjacielem Clemensem Fritzem. W drugiej lidze zadebiutował w lipcu, w wygranym 1:0 spotkaniu z FC Schweinfurt 05. Od początku transferu do Karlsruhe był podstawowym zawodnikiem klubu, jednak przez kolejne trzy sezony zespół nie potrafił awansować do Bundesligi, a głównie bronił się przed spadkiem o klasę niżej.
W lipcu 2004 roku Engelhardt w końcu trafił do pierwszej ligi, gdy na zasadzie wolnego transferu przeszedł do 1. FC Kaiserslautern. W ekstraklasie niemieckiej swój pierwszy mecz rozegrał 12 września a Kaiserslautern wygrało na wyjeździe z Hansą Rostock 3:2. Natomiast tydzień później wpisał się na listę strzelców w wygranym 2:1 spotkaniu z Hamburger SV. Był podstawowym zawodnikiem FCK i w 2005 zajął z nim 12. miejsce w lidze. W sezonie 2005/2006 Kaiserslautern zajęło jednak dopiero 16. pozycję i zostało zdegradowane o klasę niżej.
Latem 2006 Engelhardt za darmo trafił do 1. FC Nürnberg. Jednak jeszcze przed rozpoczęciem sezonu doznał kontuzji i w klubie z Norymbergi po raz pierwszy zagrał dopiero w marcu 2007, w meczu z Arminią Bielefeld (2:3). Z Nürnberg zajął swoje najwyższe dotychczas szóste miejsce w lidze oraz wywalczył Puchar Niemiec. Wystąpił w wygranym 3:2 finale z VfB Stuttgart, w 47. minucie spotkania zdobywając gola strzałem głową.
W styczniu przeszedł do Karlsruher SC, którego barwy reprezentował już w latach 2001–2004.
Kariera reprezentacyjna.
W latach 1999–2000 Engelhardt występował w młodzieżowej reprezentacji Niemiec U-21 (3 mecze, 2 gole). W pierwszej reprezentacji zadebiutował 16 grudnia 2004 w wygranym 3:0 towarzyskim meczu z Japonią. W 2005 roku został powołany do kadry na Puchar Konfederacji, ale wystąpił tylko w spotkaniu z Argentyną (2:2). Niemiecka drużyna zajęła na tym turnieju 3. miejsce.

</doc>
<doc id="1011616" url="https://pl.wikipedia.org/wiki?curid=1011616" title="Matoury">
Matoury

Matoury – miasto i gmina w Gujanie Francuskiej, które wraz z Remire-Montjoly stanowi przedmieście mieszkalne, a także park biznesowy Kajenny. Na terytorium gminy znajduje się lotnisko Kajenna-Rochambeu i port Larivot.

</doc>
<doc id="1011618" url="https://pl.wikipedia.org/wiki?curid=1011618" title="Jakow Sievers">
Jakow Sievers



</doc>
<doc id="1011620" url="https://pl.wikipedia.org/wiki?curid=1011620" title="Saint-Laurent-du-Maroni">
Saint-Laurent-du-Maroni

Saint-Laurent-du-Maroni – miasto i gmina w Gujanie Francuskiej; około 33,4 tys. mieszkańców (2013). Drugie co do wielkości miasto departamentu. W mieście znajduje się przejście graniczne z Surinamem, po drugiej stronie rzeki leży surinamskie miasto Albina. Od 1983 do 2018 urząd mera Saint-Laurent-du-Maroni nieprzerwanie sprawował Léon Bertrand.

</doc>
<doc id="1011624" url="https://pl.wikipedia.org/wiki?curid=1011624" title="Batalion Wartowniczy Norge">
Batalion Wartowniczy Norge

Batalion Wartowniczy "Norge" (niem. "SS-Wachbataillon "Norge"", nor. "SS-Vaktbataljonen"), inna nazwa Batalion Wartowniczy "Oslo" – ochotniczy oddział wartowniczy Waffen-SS złożony z Norwegów podczas II wojny światowej.
Batalion został sformowany w 1943 r. w Oslo. 1 grudnia tego roku przemianowano go na 6 SS-Wachbataillon. Liczył ok. 360 ludzi. Jego żołnierze pełnili służbę wartowniczo-ochronną w niemieckich obozach koncentracyjnych i obozach jenieckich leżących na obszarze okupowanej Norwegii. Rekrutowali się głównie spośród weteranów frontowych Den Norske Legion i starszych członków faszystowskiej partii Nasjonal Samling. Przechodzili oni szkolenie podstawowe w obozie w Holmestrand.

</doc>
<doc id="1011627" url="https://pl.wikipedia.org/wiki?curid=1011627" title="Maciej Kawęczyński">
Maciej Kawęczyński

Maciej Kawęczyński, herbu Ostoja (także: Kawieczyński, w jęz. białorus.: "Мацей Кавячынскi", ur. w końcu lat 20. XVI w., zm. w 1572) – polski i białoruski wydawca i drukarz, działacz reformacji na Litwie, uznawany za założyciela pierwszej drukarni na obszarze północno-wschodnich terenów Rzeczypospolitej (obecnie obszar państwa Białoruś).
Pochodził z zamożnej rodziny szlacheckiej, pochodzącej z Kawęczyna w powiecie świeckim na Pomorzu, która w XVI w. przeniosła się na Litwę. Był synem Wacława i Maruszy Zebołskiej. Po ukończeniu studiów na luterańskim uniwersytecie w Wittenberdze, przyjął kalwinizm i wrócił na Litwę do rodzinnego majątku Kuchczyce i Uzda. Protektor kalwinizmu na Litwie- książę Mikołaj Radziwiłł Czarny mianował go namiestnikiem swojego majątku w Nieświeżu.
W latach 1561–1562 założył w Nieświeżu drukarnię, której celem było drukowanie dzieł kalwińskich w językach: polskim i starobiałoruskim. Współpracowali z nim inni wybitni działacze litewskiej (białoruskiej) reformacji: Szymon Budny i Wawrzyniec Krzyżkowski (Laurencyj Kryszkowskij). Wspólnie wydrukowali ponad 10 dzieł, z których najważniejszymi były książki autorstwa Budnego w języku starobiałoruskim: "Катэхiзiс" ("Katechizis") i "Пра апраўданне грэшнага чалавека перад Богам" ("O usprawiedliwieniu grzesznego człowieka przed Bogiem"), a także dzieła polskich reformatorów: Grzegorza Pawła z Brzezin i Marcina Czechowica.
Jednak w 1571 syn Radziwiłła Czarnego – książę Mikołaj Krzysztof Radziwiłł Sierotka, po przyjęciu katolicyzmu, nakazał zamknięcie drukarni jako „heretyckiej”. To przeszkodziło w wydrukowaniu w Nieświeżu już ukończonego tłumaczenia Biblii nieświeskiej Budnego. Wydrukowano ją dopiero w następnym roku w Zasławiu lub w Uzdzie. Wiadomo jest, że Maciej Kawęczyński zakładał w swoich posiadłościach zbory kalwińskie, m.in. w 1572 w Kuchczycach, które zlikwidowano w XVII w.

</doc>
<doc id="1011628" url="https://pl.wikipedia.org/wiki?curid=1011628" title="Kourou">
Kourou

Kourou – miasto w północnej Gujanie Francuskiej, nad Atlantykiem; 32 603 mieszkańców (2013). Znajduje się tu port lotniczy Kourou.

</doc>
<doc id="1011630" url="https://pl.wikipedia.org/wiki?curid=1011630" title="Remire-Montjoly">
Remire-Montjoly

Remire-Montjoly – miasto i gmina w Gujanie Francuskiej; 24 966 mieszkańców (2013).
Położenie.
Miasto powstało z połączenia miejscowości Rémire i Montjoly. Posiada długie plaże. Trzy wyspy położone wzdłuż brzegów (Wysepki Rémire) podlegają administracyjnie Kajennie. Północny Wschód gminy jest strefą przybrzeżną Oceanu Atlantyckiego.
Gminy przyległe do Remire-Montjoly to Matoury na Południe, Roura na Wschód i Kajenna na Północny Zachód.
Rémire-Montjoly, Matoury i Kajenna stanowią części Île-de-Cayenne.

</doc>
<doc id="1011632" url="https://pl.wikipedia.org/wiki?curid=1011632" title="Macouria">
Macouria

Macouria – miasto w Gujanie Francuskiej. Znajduje się tutaj Gujański Ogród Botaniczny.

</doc>
<doc id="1011634" url="https://pl.wikipedia.org/wiki?curid=1011634" title="Maripasoula">
Maripasoula

Maripasoula – miasto i gmina w Gujanie Francuskiej; 10 233 mieszkańców (2013). 
Ta najrozleglejsza, a jednocześnie najsłabiej zaludniona gmina Francji graniczy z Surinamem i Brazylią. Miasto zamieszkują głównie przedstawiciele grupy etnicznej , a obok nich Indianie, Kreole, Brazylijczycy i Haitańczycy.
Geografia.
Położenie.
Maripasoula położona w Gujanie Francuskiej, w Ameryce Południowej jest najrozleglejszą, a jednocześnie jedną z najmniej zaludnionych gminą Francji. Powierzchnia gminy, porównywalna do powierzchni Dolnej Normandii, zajmuje około 21,2% powierzchni całej Gujany Francuskiej (18360 km2). Na terenie gminy znajduje się najwyższy szczyt Gujany, 851 metrowa Góra Bellevue de l’Inini. 
Nieco na południe od miasteczka Maripasoula, w strefie ograniczonego dostępu, usytuowane są indiańskie wioski , , Pidima, i Taluen-Twenke zamieszkałe przez Indian .
Hydrografia.
Dorzecze , która w dolnym biegu przechodzi w Maroni:
Drogi i transport.
 znajduje się 3,5 km na północ od centrum miasta. Linie lotnicze Air Guyane zapewniają połączenia pomiędzy Kajenną, Saint-Laurent-du-Maroni, Grand Santi i Saül kilka razy dziennie. Trasy lotnicze mają tutaj wielkie znaczenie ze względu na niemożność dotarcia z Maripasoula do Kajenny drogą lądową. Do Grand Santi, Apatou lub Saint-Laurent-du-Maroni można dotrzeć spływem w dół rzeki Maroni.
Pomiędzy Maripasoula i Papaïchton utworzono 30 kilometrowy trakt z ubitej ziemi umożliwiający przejazd lądem.

</doc>
<doc id="1011640" url="https://pl.wikipedia.org/wiki?curid=1011640" title="Iwan Sajenko">
Iwan Sajenko

Iwan Iwanowicz Sajenko (cyr. Иван Иванович Саенко; ur. 17 października 1983 w Woroneżu) – piłkarz rosyjski grający na pozycji napastnika.
Kariera klubowa.
Sajenko pochodzi z piłkarskiej rodziny. Jego ojciec Iwan jest trenerem żeńskiej drużyny piłkarskiej Energie Woroneż. Młody Iwan rozpoczął piłkarską karierę w młodzieżowej drużynie Fakieł Woroneż, a w 2001 roku wyjechał do Niemiec, do Karlsruher SC. 1 grudnia zadebiutował w 2. Bundeslidze meczem z Alemannią Aachen (0:2), ale po dwóch spotkaniach powrócił do Rosji i do lata 2002 był wypożyczony do Fakieła, z którym rywalizował w rozgrywkach drugiej ligi. Po pół roku wrócił do Karlsruhe i w kolejnych trzech sezonach był już podstawowym zawodnikiem klubu. Co roku KSC broniło się przed spadkiem, ale Sajenko był jednym z najlepszych graczy zespołu i w tym okresie zdobył łącznie 21 goli w lidze.
Młodym Rosjaninem zainteresował się 1. FC Nürnberg i w lipcu 2005 roku piłkarz podpisał kontrakt z tym klubem. W Bundeslidze zadebiutował 13 sierpnia w zremisowanym 1:1 spotkaniu z Hannover 96. Od początku sezonu jako rezerwowy dla Róberta Vittka i Stefana Kießlinga dobrze wprowadził się do składu FCN i w całym sezonie zdobył 8 bramek w lidze oraz zaliczył 7 asyst. Klub z Norymbergi zajął 8. miejsce w lidze. W sezonie 2006/2007 Sajenko grał już w wyjściowej jedenastce wraz z Vittkiem. Zdobył 9 goli i stał się najlepszym strzelcem klubu. Zajął z nim 6. pozycję i wywalczył Puchar Niemiec (wystąpił w wygranym 3:2 finale z VfB Stuttgart). W 2008 roku spadł z Nürnberg do drugiej ligi.
Po spadku Nürnberg Sajenko wrócił do Rosji i za 3 miliony euro przeszedł do Spartaka Moskwa. W 2010 roku zakończył karierę.
Kariera reprezentacyjna.
Do 2006 roku Sajenko występował w młodzieżowej reprezentacji Rosji U-21. W sierpniu został przez selekcjonera Guusa Hiddinka po raz pierwszy powołany do pierwszej reprezentacji, ale wrześniowy mecz z Chorwacją, rozegrany w ramach eliminacji do Euro 2008 przesiedział na ławce rezerwowych. W reprezentacji zadebiutował 11 października tamtego roku w wygranym 2:0 spotkaniu z Estonią. W 2008 roku został powołany przez Guusa Hiddinka do kadry na Euro 2008. Z tego turnieju przywiózł brązowy medal i wystąpił w czterech spotkaniach: z Grecją (1:0), ze Szwecją (2:0), ćwierćfinale z Holandią (3:1) i półfinale z Hiszpanią (1:0).

</doc>
<doc id="1011642" url="https://pl.wikipedia.org/wiki?curid=1011642" title="Ivan Saenko">
Ivan Saenko



</doc>
<doc id="1011643" url="https://pl.wikipedia.org/wiki?curid=1011643" title="Droga wojewódzka nr 727">
Droga wojewódzka nr 727

Droga wojewódzka nr 727 (DW727) – droga wojewódzka relacji Klwów - Przysucha - Szydłowiec - Wierzbica o łącznej długości 66,3 km, której odcinek o dł. 20 km relacji Szydłowiec (obwodnica Szydłowca) - Wierzbica jest przystosowany do ruchu ciężkiego. Droga leży w województwie mazowieckim, powiatach: przysuskim (gminy: Klwów, Przysucha, Borkowice), szydłowieckim (gminy: Chlewiska, Szydłowiec, Jastrząb) i radomskim (gmina Wierzbica).
Miejscowości.
Droga wojewódzka nr 727 przebiega przez miejscowości:

</doc>
<doc id="1011645" url="https://pl.wikipedia.org/wiki?curid=1011645" title="Antoni Tarczyński">
Antoni Tarczyński

Antoni Jan Tarczyński (ur. 11 czerwca 1953 w Karolinie) – polski polityk, samorządowiec, poseł na Sejm II kadencji.
Życiorys.
W 1977 ukończył studia na Wydziale Matematyczno-Fizyczno-Technicznym Wyższej Szkoły Pedagogicznej w Krakowie. Był posłem II kadencji wybranym w okręgu siedleckim z listy Polskiego Stronnictwa Ludowego. Od 1997 kilkakrotnie bez powodzenia kandydował do parlamentu.
W latach 1999–2002 był wójtem gminy Mińsk Mazowiecki, później wiceprezesem Agencji Rynku Rolnego. W 2002, 2006, 2010, 2014 i 2018 wybierany na radnego powiatu. W 2005 objął funkcję starosty powiatu mińskiego (ponownie wybierany po wyborach w 2006, 2010, 2014 i 2018).
Zasiadł we władzach Ochotniczej Straży Pożarnej. Odznaczony Krzyżem Kawalerskim Orderu Odrodzenia Polski (2010), Złotym Krzyżem Zasługi (1999) oraz Srebrną Odznaką „Zasłużony dla Ochrony Przeciwpożarowej” (2009).

</doc>
<doc id="1011649" url="https://pl.wikipedia.org/wiki?curid=1011649" title="Region Dżibuti">
Region Dżibuti



</doc>
<doc id="1011650" url="https://pl.wikipedia.org/wiki?curid=1011650" title="Bernard i Bianka w krainie kangurów">
Bernard i Bianka w krainie kangurów

Bernard i Bianka w krainie kangurów (, 1990) – amerykański familijny film animowany wyprodukowany w studiach Walta Disneya. Sequel filmu z 1977 roku "Bernard i Bianka". Film oparto na powieści Margery Sharp. Serwis Rotten Tomatoes przyznał mu wynik 68%.
Film w Polsce trafił do kin w pierwszej wersji dubbingu w mono 31 stycznia 1992 roku z dystrybucją ITI Cinema, w drugiej wersji dubbingu wykonanej w stereo wydano pod koniec lat 90. XX w. na kasetach wideo i płytach DVD z dystrybucją Imperial Entertainment.
Film w drugiej wersji dubbingu w Polsce wydano na Blu-ray z dystrybutorem CD Projekt i Galapagos Films.
Wersja polska.
Pierwsza wersja dubbingu (opracowana w mono 1991 rok).
Opracowanie wersji polskiej: Studio Opracowań Filmów w Warszawie
Reżyseria: Miriam Aleksandrowicz
Dialogi: Krystyna Skibińska-Subocz
Dźwięk: Alina Hojnacka-Przeździak
Montaż: Gabriela Turant-Wiśniewska
Kierownictwo produkcji: Mieczysława Kucharska
Wystąpili:
i inni
Druga wersja dubbingu (opracowana w stereo 1997 rok).
Opracowanie wersji polskiej: Studio Sonica
Reżyseria: Krzysztof Kołbasiuk
Dialogi: Krystyna Skibińska-Subocz
Dźwięk i montaż: Sławomir Czwórnóg
Kierownictwo produkcji: Beata Kawka
Wystąpili:
Lektor: Maciej Czapski

</doc>
<doc id="1011651" url="https://pl.wikipedia.org/wiki?curid=1011651" title="Józef Michalik (polityk)">
Józef Michalik (polityk)

Józef Marian Michalik (ur. 24 marca 1954 w Lubaczowie) – polski polityk i samorządowiec, poseł na Sejm II kadencji, starosta lubaczowski I, II, III, IV i V kadencji.
Życiorys.
W 1978 ukończył studia na Wydziale Rolniczym Akademii Rolniczej w Krakowie z tytułem zawodowym magistra inżyniera rolnictwa. Ukończył także podyplomowe studium PAN z zakresu prawa wspólnotowego oraz studia podyplomowe z europeistyki na Uniwersytecie Marii Curie-Skłodowskiej w Lublinie.
W latach 1978–1993 pracował jako kierownik, a następnie dyrektor zakładu rolnego Igloopol. W latach 1987–1989 był radnym w Oleszycach. W latach 1993–1997 był posłem na Sejm Rzeczypospolitej Polskiej II kadencji, wybranym w okręgu przemyskim z listy Polskiego Stronnictwa Ludowego. W 1997 bez powodzenia ubiegał się o reelekcję, a w 2009 kandydował do Parlamentu Europejskiego. Po odejściu z Sejmu pracował jako starszy specjalista ds. ekonomiki analiz gospodarczych w Podkarpackiej Izbie Rolniczej w Boguchwale.
W 1998 został wybrany na radnego powiatu lubaczowskiego. Z powodzeniem ubiegał się o reelekcję w kolejnych wyborach samorządowych (2002, 2006, 2010, 2014 i 2018). W 1999 objął urząd starosty tego powiatu. Po wyborach z 2002, 2006, 2010 i 2014 był ponownie wybierany na to stanowisko na kolejne kadencje. Był również członkiem Naczelnego Komitetu Wykonawczego PSL (2012–2015). Pełnił funkcję wiceprzewodniczącego zarządu Podkarpackiego Stowarzyszenia Samorządów Terytorialnych (2010–2014) oraz przewodniczącego konwentu powiatów województwa podkarpackiego (2011–2014). Został także prezesem zarządu powiatowych struktur Związku Ochotniczych Straży Pożarnych Rzeczypospolitej Polskiej.
W 2014 otrzymał przyznawaną za zasługi dla rozwoju samorządności terytorialnej przez Ligę Krajową Nagrodą im. Grzegorza Palki. Wyróżniany również m.in. Podkarpacką Nagrodę Samorządową w kategorii „najlepszy starosta” i Srebrną Odznaką Honorową przyznaną przez Podkarpackie Stowarzyszenie Samorządów Terytorialnych. Otrzymał Krzyż Kawalerski Orderu Odrodzenia Polski (1999) oraz Brązową Odznakę „Zasłużony dla Ochrony Przeciwpożarowej” (2009).

</doc>
<doc id="1011656" url="https://pl.wikipedia.org/wiki?curid=1011656" title="Puchar świata w piłce siatkowej">
Puchar świata w piłce siatkowej

Puchar świata w piłce siatkowej – turniej siatkarski rozgrywany co 4 lata, z wyjątkiem 1973 r. W 1991 r. została zmieniona formuła turnieju. Zawody mające się odbyć w 1993 r. wyjątkowo przeniesiono na 1991 r. Od tego momentu turniej jest zawsze rozgrywany w Japonii, poprzedza rok Igrzysk Olimpijskich, do których jest równocześnie pierwszym turniejem kwalifikacyjnym, jak również nie koliduje z Pucharem Wielkich Mistrzów rozgrywanym od 1993 r.
Historia Pucharu Świata.
Pierwsza edycja Pucharu Świata siatkarzy odbyła się w 1965 r. w Warszawie. Wzięło w nim udział 11 reprezentacji. Polska zdobyła srebrny medal. W 3 kolejnych edycjach, w których polska reprezentacja wzięła udział, Polacy nie stanęli na podium. W latach 2011 i 2019 Polacy powtórzyli sukces z 1965 roku.
Puchar świata siatkarek po raz pierwszy odbył się w 1973 r. w Montevideo. Polki zagrały w nim w 2003 r., zajmując 8. miejsce i w 2007 roku zajmując 6. miejsce.

</doc>
<doc id="1011657" url="https://pl.wikipedia.org/wiki?curid=1011657" title="Dorra">
Dorra

Dorra – miasto w Dżibuti w regionie Tadżura, centrum administracyjne dystryktu Dorra. Liczy około 1 800 mieszkańców.

</doc>
<doc id="1011658" url="https://pl.wikipedia.org/wiki?curid=1011658" title="Rot13">
Rot13



</doc>
<doc id="1011659" url="https://pl.wikipedia.org/wiki?curid=1011659" title="Piotr Ferensowicz">
Piotr Ferensowicz

Piotr Ferensowicz (ur. 8 stycznia 1940 w Gołogórach) – polski muzyk, chórzysta i dyrygent. 
Absolwent Państwowej Wyższej Szkoły Muzycznej we Wrocławiu na kierunkach gry organowej, u prof. Jerzego Zabłockiego i dyrygentura, na Wydziale Pedagogicznym u prof. Jerzego Zabłockiego.
W latach 1966-1971 był śpiewakiem Chóru Polskiego Radia we Wrocławiu. Założyciel chóru młodzieżowego "Carillon" (1966-1971).
Od roku 1971 do 1993 Kierownik Chóru Operetki Wroclawskiej (chórmistrz) 
Od grudnia 1971 do listopada 1999 roku prowadził chór Politechniki Wrocławskiej. Zainicjował i był kierownikiem artystycznym Festiwalu Barbórkowego Chórów Studenckich przez jego 26 edycji. W latach 1995-1999 – Prezes Dolnośląskiego Oddziału PZChiO.

</doc>
<doc id="1011660" url="https://pl.wikipedia.org/wiki?curid=1011660" title="Veolia Transport Warszawa">
Veolia Transport Warszawa

Veolia Transport Warszawa (wcześniej Connex Warszawa) – istniejący do 2008 roku warszawski oddział międzynarodowej spółki Veolia, zajmujący się przewozami autobusowymi.
Veolia była jednym z tzw. ajentów Zarządu Transportu Miejskiego, czyli prywatnych przedsiębiorstw obsługujących na zlecenie miasta linie autobusowe w ramach systemu komunikacji miejskiej. Pasażerowie korzystają z autobusów należących do ajentów na takich samych zasadach jak z tych, które są własnością miasta. Miasto odpowiada za sprzedaż i kontrolę biletów. Dochód firmy stanowi wynagrodzenie wypłacane przez ZTM za każdy przejechany kilometr.
Historia warszawskiego oddziału firmy sięga 1993 roku, gdy prywatny przewoźnik Rapid-Bus uzyskał od miasta zlecenie na obsługę pierwszej – peryferyjnej – linii autobusowej. W ciągu następnych lat Rapid-Bus przejmował kolejne zlecenia od miasta, stając się pod koniec lat 90. jednym z liderów rynku prywatnych przewozów miejskich w Warszawie.
W 2000 roku Rapid-Bus został przejęty przez międzynarodowy koncern transportowy Connex. W tym czasie przedsiębiorstwo uzyskało trzyletni kontrakt na obsługę linii na warszawskiej Pradze. Do tego celu zakupiono 17 nowych autobusów Jelcz 120M.
Przełomem dla przedsiębiorstwa było zwycięstwo w przetargu na przewozy 50 autobusami niskopodłogowymi w 2000 roku. W tamtym czasie był to największy tego rodzaju kontrakt na obsługę linii autobusowych w Warszawie. Umowa została zawarta na osiem lat. Do obsługi nowego kontraktu Connex zakupił 42 nowe autobusy Solaris Urbino 15 oraz 11 krótszych Solarisów Urbino 12. Autobusy te były eksploatowane do samego końca kontraktu i po zakończeniu działalności firmy w Warszawie sprzedane. Zajezdnia Connexu znajdowała się w dzielnicy Bielany, przy ulicy Sokratesa. Mogła pomieścić 100 autobusów.
W 2007 roku Grupa Connex zmieniła nazwę na Veolia Transport i warszawski oddział firmy zmienił nazwę na Veolia Transport Warszawa.
1 maja 2008 roku Veolia – po wygaśnięciu kontraktu – zakończyła prowadzenie usług na rzecz ZTM.
16 maja 2013, w następstwie przejęcia Grupy Veolia Transport Central Europe (VTCE) przez koncern Deutsche Bahn, spółki z Grupy VTCE w Polsce, Czechach, Słowenii, Słowacji, Serbii i Chorwacji stały się częścią europejskiej grupy transportowej Arriva (w Polsce działająca jako Arriva Bus Transport Sp. z o.o.).

</doc>
<doc id="1011662" url="https://pl.wikipedia.org/wiki?curid=1011662" title="Legenda telewizji">
Legenda telewizji

Legenda telewizji (oryg. "Anchorman: The Legend of Ron Burgundy") – amerykańska komedia satyryczna z 2004, debiut reżyserski Adama McKaya.
Pięć miesięcy po premierze filmu, została wydana bezpośrednia wersja na wideo – '. Film doczekał się kontynuacji ' po dziewięciu latach.
Opis fabuły.
Prezenter telewizyjny Ron Burgundy jest w latach 70. gwiazdą i królem informacji w San Diego, wraz z całą swoją ekipą: reporterem Brianem Fantaną, prezenterem pogody Brickiem Tamlandem i Champem Kindem prowadzącym wiadomości sportowe. Jednak kiedy do ekipy Kanału 4. dołącza dziennikarka Veronica Corningstone, hierarchia ulega zaburzeniu. Narasta wrogość między Ronem i Veronicą, którzy rywalizują o stanowisko prezentera wiadomości.
Odbiór.
Box office.
Budżet filmu jest szacowany na 26 milionów USD. Zarobił w Ameryce Północnej 85 mln dolarów i poza Ameryką Północną 5 mln dolarów, co dawało łącznie ponad 90 mln dolarów na całym świecie.
Krytyka w mediach.
Film spotkał się z pozytywną reakcją krytyków. W agregatorze recenzji Rotten Tomatoes 66% z 202 recenzji uznano za pozytywne, a średnia ocen wystawiona na ich podstawie wyniosła 6,30. Z kolei w agregatorze Metacritic średnia ważona ocen z 38 recenzji wyniosła 63 na 100.
Film "Legenda telewizji" do dziś jest uznawany za jeden z najlepszych filmów komediowych XXI wieku.

</doc>
<doc id="1011663" url="https://pl.wikipedia.org/wiki?curid=1011663" title="Jerzy Kado">
Jerzy Kado

Jerzy Kado (ur. 7 kwietnia 1941 w Margoninie) – polski polityk, samorządowiec, poseł na Sejm II kadencji.
Życiorys.
W 1965 ukończył studia na Wydziale Hodowli Zwierząt Wyższej Szkoły Rolniczej w Poznaniu. Zajmował się działalnością hodowlaną.
Bez powodzenia kandydował do Sejmu w 1989 z ramienia Zjednoczonego Stronnictwa Ludowego. Był posłem II kadencji wybranym w okręgu pilskim z listy Polskiego Stronnictwa Ludowego. W latach 1990–2006 pełnił funkcję burmistrza Margonina. W wyborach samorządowych w 2006 bezskutecznie kandydował jedynie do sejmiku wielkopolskiego. Mandat radnego objął w 2007 w związku z jego utratą przez innego radnego PSL. Utrzymywał go również w 2010 i w 2014. W 2018 nie kandydował w wyborach.
W 1999 otrzymał Krzyż Kawalerski Orderu Odrodzenia Polski.

</doc>
<doc id="1011664" url="https://pl.wikipedia.org/wiki?curid=1011664" title="Husajn (następca tronu Jordanii)">
Husajn (następca tronu Jordanii)

Husajn ibn al-Abdullah (arab. الحسين بن عبدالله الثاني, ur. 28 czerwca 1994 roku) – książę jordański, najstarszy syn króla Jordanii Abdullaha II i królowej Ranii al-Jasin. 
Posiada rodzeństwo: siostry – Iman i Salmę oraz brata – Haszima.
2 lipca 2009 został oficjalnie następcą tronu Jordanii.
W 2016 ukończył studia na kierunku historia międzynarodowa na Uniwersytecie Georgetown w Waszyngtonie, a w 2017 został absolwentem Royal Military Academy Sandhurst w Sandhurst.
W listopadzie 2021 uzyskał tytuł kapitana jordańskich sił zbrojnych.
17 sierpnia 2022 w Rijadzie zaręczył się z Rajwą Khaled bin Musaed bin Saif bin Abdulaziz Al Saif. Zaręczyny miały miejsce w domu ojca narzeczonej i uczestniczyli w nich członkowie obydwu rodzin.

</doc>
<doc id="1011665" url="https://pl.wikipedia.org/wiki?curid=1011665" title="Peter Seisenbacher">
Peter Seisenbacher

Peter Seisenbacher (ur. 25 marca 1960 w Wiedniu) – austriacki judoka startujący przez większą część kariery w wadze średniej.
W 1979 zajął trzecie miejsce na mistrzowach Europy juniorów w wadze półśredniej. Na Igrzyskach Olimpijskich w Los Angeles w 1984, przed którymi trenował w Japonii, zdobył złoty medal, pokonując w finale Amerykanina Roberta Berlanda. Cztery lata później w Seulu jako pierwszy judoka w historii powtórzył ten sukces zwyciężając w walce finałowej reprezentanta Związku Radzieckiego Władimira Szestakowa. W 1985 w Seulu został mistrzem świata.
Ma w swoim dorobku również osiem medali mistrzostw Europy: złoty (1986), trzy srebrne (1980, 1983, 1986 w kategorii open) i cztery brązowe (1984, 1985, 1987, 1988). Pięciokrotnie był mistrzem Austrii (1980, 1981, 1983, 1984, 1985). Trzykrotnie został wybrany sportowcem roku w Austrii (1984, 1985, 1988). Zdobył dziesięć medali na MŚ wojskowych.

</doc>
<doc id="1011667" url="https://pl.wikipedia.org/wiki?curid=1011667" title="Gunjur Beach">
Gunjur Beach



</doc>
<doc id="1011668" url="https://pl.wikipedia.org/wiki?curid=1011668" title="Erik Brodreskift">
Erik Brodreskift



</doc>
<doc id="1011669" url="https://pl.wikipedia.org/wiki?curid=1011669" title="Wojna światów – następne stulecie">
Wojna światów – następne stulecie

Wojna światów – następne stulecie – polski film fantastycznonaukowy z 1981 roku w reżyserii Piotra Szulkina i na podstawie jego własnego scenariusza. Premiera filmu odbyła się 20 lutego 1983 roku.
O filmie.
Film nawiązuje tematycznie do "Wojny światów" (1898) H.G. Wellsa. Jednak ten punkt wyjścia jest tylko pretekstem – o wiele bliższe związki wykazuje film z utworami fantastyki politycznej, takimi jak "Limes inferior" Zajdla. Główny nacisk położony został na wpływ mediów na rzeczywistość, na jej kreowanie (co jest zresztą hasłem przewodnim stacji telewizyjnej w tym filmie) zamiast prezentowania.
Fabuła.
Na Ziemię przybywają przedstawiciele bardziej rozwiniętej cywilizacji z Marsa. Marsjanie deklarują, że jedyne, czego pragną, to miłość (i jej najsłodszy wyraz – ludzka krew). Media i władze agresywnie współpracują z najeźdźcami – organizują aparat przymusowego oddawania krwi i zapewniania Marsjanom miłości przez pozbawienie ludzi tego, co kochali do tej pory. Po kilkunastu dniach Marsjanie odlatują, a media zaczynają ich przedstawiać jako krwawych najeźdźców.
Obsada.
i inni.

</doc>
<doc id="1011673" url="https://pl.wikipedia.org/wiki?curid=1011673" title="Chris (piłkarz)">
Chris (piłkarz)

Christian Maicon Hening (ur. 25 sierpnia 1978 r. w Blumenau) – brazylijski piłkarz z włoskimi "korzeniami" występujący na pozycji obrońcy lub defensywnego pomocnika w VfL Wolfsburg.

</doc>
<doc id="1011675" url="https://pl.wikipedia.org/wiki?curid=1011675" title="Białe miasteczko">
Białe miasteczko

Białe miasteczko, miasteczko pielęgniarek – miejsce protestu grupy pielęgniarek pod gmachem Kancelarii Prezesa Rady Ministrów Jarosława Kaczyńskiego w Alejach Ujazdowskich w Warszawie. Zostało spontanicznie założone 19 czerwca 2007, gdy premier odmówił spotkania z przedstawicielkami protestujących w sprawie podwyżek wynagrodzeń i reformy opieki zdrowotnej pielęgniarek. Zlikwidowane zostało 15 lipca 2007.
Jednocześnie od 19 czerwca Kancelarię Premiera okupowały 4 przedstawicielki Ogólnopolskiego Związku Zawodowego Pielęgniarek i Położnych (OZZPiP): Dorota Gardias, Longina Kaczmarska, Janina Zaraś oraz Iwona Borchulska. 20 czerwca w godzinach rannych użyto policji do usunięcia pielęgniarek z zajmowanego przez nich pasa drogi, co dla jednej strony konfliktu było brutalną akcją policji, dla drugiej zaś akcją w pełni profesjonalną. Pielęgniarki dla upamiętnienia tej akcji, 19 minut po każdej godzinie grzechotały plastikowymi butelkami po napojach, wypełnionymi bilonem lub kamykami.
Po 7 dniach protestu w kancelarii premiera do strajku głodowego przystąpiły 3 pielęgniarki (z wyjątkiem chorej na cukrzycę Doroty Gardias), co w końcu doprowadziło do zmiany stanowiska przez premiera, który wyraził zgodę na spotkanie z protestującymi. Po tym spotkaniu 4 protestujące pielęgniarki opuściły Kancelarię Premiera i przeniosły się do białego miasteczka, w którym także prowadzono protest głodowy. W szczytowej fazie protestu pod kancelarią premiera protestowało do 3 tysięcy osób i było rozbitych 150 namiotów.
7 lipca 2007 miasteczko zostało uznane przez wojewodę mazowieckiego Jacka Sasina za nielegalne, gdyż pielęgniarki miały zgodę na manifestację jedynie 19 czerwca pomiędzy godziną 12 i 15, natomiast zgodę na protest pod kancelarią premiera uzyskały dopiero 24 czerwca. Wobec powyższego wojewoda zwrócił się do Prezydenta Warszawy Hanny Gronkiewicz-Waltz z wnioskiem o jego rozwiązanie, jednakże Prezydent Warszawy odmówiła, uznając że protest pielęgniarek jest legalny i pokojowy, i nie zagraża zdrowiu ani życiu, co mogłoby być podstawą rozwiązania zgromadzenia.
Protestujące pielęgniarki były odwiedzane przez liczne osoby związane z polityką m.in. (Jolanta Kwaśniewska, Ryszard Kalisz, Hanna Gronkiewicz-Waltz), artystów (Marek Kondrat, Ewelina Flinta, Krystyna Janda, Maria Seweryn). Do protestujących w miasteczku dołączali warszawiacy i przedstawiciele innych związków zawodowych nawet z RPA.
W miasteczku wychodziła gazeta "Kurier Białego Miasteczka", wydawana przez zespół "Krytyki Politycznej" w uzgodnieniu z Zarządem Krajowym OZZPiP, a na terenie protestu zorganizowano miejsce, gdzie udzielano bezpłatnych profilaktycznych porad medycznych.
13 lipca 2007 Dorota Gardias, po mediacji z przewodniczącym Forum Związków Zawodowych, zapowiedziała, że w niedzielę 15 lipca o godzinie 1700 białe miasteczko zostanie zlikwidowane, co nastąpiło zgodnie z zapowiedzią.

</doc>
<doc id="1011676" url="https://pl.wikipedia.org/wiki?curid=1011676" title="Miasteczko pielęgniarek">
Miasteczko pielęgniarek



</doc>
<doc id="1011677" url="https://pl.wikipedia.org/wiki?curid=1011677" title="Sick of it all">
Sick of it all



</doc>
<doc id="1011680" url="https://pl.wikipedia.org/wiki?curid=1011680" title="Kwas traneksamowy">
Kwas traneksamowy

Kwas traneksamowy (łac. "Acidum tranexamicum"; TXA, z ang. "tranexamic acid") – organiczny związek chemiczny z grupy aminokwasów zawierający szkielet cykloheksanu. Stosowany jako lek o działaniu przeciwkrwotocznym. Ma około 8 razy silniejsze działanie niż kwas ε-aminokapronowy. Jest stosowany do zmniejszania krwawienia po poważnych operacjach, np. operacjach serca, oraz zapobiegawczo przed operacjami.
Kwas traneksamowy jest inhibitorem plazminy (fibrynazy) – przeciwdziała fibrynolizie, blokując przekształcenie plazminogenu w plazminę. Na drodze inhibicji kompetycyjnej blokuje czynniki aktywujące plazminogen (urokinazę, streptokinazę) powodując zachowanie fibryny w czopie hemostatycznym, co daje większą stabilizację skrzepu.
Podawany jest dożylnie, domięśniowo i doustnie. Szybko wchłania się z przewodu pokarmowego osiągając szczytowe stężenie we krwi w ciągu 3 godzin. Nie wiąże się z białkami osocza. Jako wolny aminokwas szybko przenika do tkanek. Ma zdolność przekraczania bariery krew-mózg, penetruje do płynu stawowego, a także przenika przez łożysko i do pokarmu kobiecego.
Wydalany jest w 90% z moczem w postaci niezmienionej.
Nazwa handlowa: "Exacyl"

</doc>
<doc id="1011684" url="https://pl.wikipedia.org/wiki?curid=1011684" title="Lamin Lodge">
Lamin Lodge



</doc>
<doc id="1011685" url="https://pl.wikipedia.org/wiki?curid=1011685" title="Adam Rychliczek">
Adam Rychliczek

Adam Rychliczek (ur. 5 września 1960 w Chełmie) – polski polityk, samorządowiec, rolnik, poseł na Sejm II kadencji, senator IV kadencji.
Życiorys.
W 1985 ukończył studia na Wydziale Rolniczym Akademii Rolniczej w Lublinie. Zajął się prowadzeniem własnego gospodarstwa rolnego w Pokrówce. W latach 90. działał w samorządzie lokalnym jako radny i wójt. Od 1993 do 1997 był posłem II kadencji wybranym w okręgu chełmskim z listy Polskiego Stronnictwa Ludowego. W 1999 został pierwszym starostą powiatu chełmskiego. W 2001 wygrał wybory uzupełniające do Senatu IV kadencji. W tym samym roku bez powodzenia ubiegał się o reelekcję. W latach 2002–2003 pełnił funkcję wiceprezydenta Chełma. W 2006 został wybrany na radnego oraz wicestarostę powiatu chełmskiego, drugie z tych stanowisk utrzymał również po wyborach w 2010. W 2014 uzyskał natomiast mandat radnego sejmiku lubelskiego. W 2018 nie zdobył ponownie mandatu.

</doc>
<doc id="1011687" url="https://pl.wikipedia.org/wiki?curid=1011687" title="Progimnazjum">
Progimnazjum

Progimnazjum (z greki i łaciny) – w rosyjskim systemie szkolnictwa w XIX i na początku XX wieku oraz w polskim systemie w okresie międzywojennym – gimnazjum niecałkowite, obejmujące tylko kilka niższych klas. 

</doc>
<doc id="1011690" url="https://pl.wikipedia.org/wiki?curid=1011690" title="Apizaco">
Apizaco

Apizaco – miasto i gmina w Meksyku, w stanie Tlaxcala. Jego nazwa pochodzi z języka náhuatl "Ātl", woda; "pitzāhuac", słodki; i miejscownik "co", miejsce; tworząc "Āpitzāco", które tłumaczy się jako "miejsce słodkiej wody" lub "strumień".
Geografia.
Znajduje się na terenie Wyżyny Meksykańskiej Centralnej, na wysokości 2380 m n.p.m. Współrzędne geograficzne miasta Apizaco to: 19º 25' φ N i 98º 08' λ W.
Jego powierzchnia wynosi 56,830 km², zajmuje 1,40% terytorium stanowego, graniczy z municypiami Tetla de la solidaridad na północy, Santa Cruz Tlaxcala na południu, Tzompantepec i Xalostoc na wschodzie i Yauhquemecan na zachodzie.
Municypium jest administrowane przez 6 prezydencji pomocniczych w 7 wspólnotach, które tworzą municypium.
Historia.
Apizaco powstało jako stacja kolejowa w latach 60. XIX wieku. Dokładna data założenia miasta nie jest znana, przyjęto 1 marca 1866, kiedy to William Lloyd, inżynier przedsiębiorstwa budującego kolej, wręczył zawiadomienie Ministerstwu Robót Publicznych zaawansowaniu prac budowy linii kolejowej, wówczas ten obóz budowniczych kolei nie miał zostać osadą stale zamieszkaną, dlatego nigdy nie wydano żadnego dokumentu o założeniu miasta.
Terytorium, gdzie założono Apizaco należało pierwotnie do hacjendy San Diego Apatlahuaya z municypium Santa Cruz Tlaxcala, było własnością Eustaquio Barrona, który razem ze swoim zięciem Antoniem Escandonem i Manuelem Escandonem otrzymali 19 sierpnia 1856 koncesję na budowę dróg kolejowych w Tlaxcala.

</doc>
<doc id="1011692" url="https://pl.wikipedia.org/wiki?curid=1011692" title="Kwas aminokapronowy">
Kwas aminokapronowy



</doc>
<doc id="1011693" url="https://pl.wikipedia.org/wiki?curid=1011693" title="Krešo Ljubičić">
Krešo Ljubičić

Krešo Ljubičić (ur. 26 września 1988 w Hanau) – chorwacki piłkarz występujący na pozycji pomocnika. Od 2013 jest zawodnikiem klubu Hrvatski Dragovoljac Zagrzeb, dokąd jest wypożyczony z Hajduka Split.

</doc>
<doc id="1011694" url="https://pl.wikipedia.org/wiki?curid=1011694" title="Jesús Corona (ur. 1981)">
Jesús Corona (ur. 1981)

José de Jesús „Chuy” Corona Rodríguez (ur. 26 stycznia 1981 w Guadalajarze) – meksykański piłkarz grający na pozycji bramkarza. Od 2009 roku zawodnik Cruz Azul.
Kariera klubowa.
Corona pochodzi z Guadalajary. Karierę zawodniczą rozpoczął w tamtejszym klubie Atlas Guadalajara. Do pierwszej drużyny trafił w 2000 roku, ale nie mając szans na grę (pierwszym bramkarzem był wówczas Erubey Cabuto) został na sezon 2001/2002 wypożyczony do drugoligowego Bachilleres. Latem 2002 wrócił do Atlasu i zadebiutował lidze meksykańskiej. Występował w tym klubie przez 2 lata i zaliczył 49 występów. W 2004 roku zmienił barwy klubowe i przeniósł się do rywala zza miedzy, UAG Tecos. Grając w UAG stał się jednym z czołowych bramkarzy ligi. W 2005 roku osiągnął największy do tej pory sukces, jakim było wicemistrzostwo fazy Clausura (porażka w dwumeczu 3:6 z Club América). W Clausura 2007 dotarł natomiast do półfinału play-off. 16 czerwca 2009 roku Corona związał się trzyletnim kontraktem z Cruz Azul.
Kariera reprezentacyjna.
W reprezentacji Meksyku Corona zadebiutował 27 kwietnia 2005 roku w zremisowanym 1:1 towarzyskim meczu z Polską. W 2006 roku został powołany przez selekcjonera Ricardo La Volpe do kadry na Mistrzostwa Świata w Niemczech, ale tam był tylko rezerwowym bramkarzem dla Oswaldo Sáncheza i nie zagrał ani minuty.

</doc>
<doc id="1011696" url="https://pl.wikipedia.org/wiki?curid=1011696" title="Jose de Jesus Corona">
Jose de Jesus Corona



</doc>
<doc id="1011698" url="https://pl.wikipedia.org/wiki?curid=1011698" title="Synagoga Ose Tow we Lwowie">
Synagoga Ose Tow we Lwowie

Synagoga Ose Tow we Lwowie – nieistniejąca synagoga znajdująca się we Lwowie przy obecnej ulicy Bankiwskiej 6, d. "Szajnochy" (do 1871 "Sykstuska Boczna").
Zbudowana ok. 1845 r. jako pierwsza synagoga poza obszarem żydowskich dzielnic we Lwowie. W 1857 wraz z sąsiadującym bet midraszem, została przebudowana według projektu Wilhelma Schmidta. W 1909 ponownie gruntownie przebudowana według projektu Antoniego Fleischla. Zlikwidowano wówczas murowane sklepienia i wybudowano nową galerię dla kobiet z wejściem od strony ściany północnej. W II Rzeczypospolitej wnętrze sali modlitewnej ozdobiono polichromią braci Eryka i Maurycego Flecków: na ścianach znalazły się tradycyjne motywy: ornamentyka roślinna, symbole dwunastu plemion Izraela, a w rogach sufitu lew, orzeł, jeleń i tygrys.
Po agresji III Rzeszy na Polskę synagoga została spalona podczas nalotu bombowego Luftwaffe na Lwów.
Po zakończeniu wojny nie została odbudowana.

</doc>
<doc id="1011699" url="https://pl.wikipedia.org/wiki?curid=1011699" title="Jerzy Kowalski (lekkoatleta)">
Jerzy Kowalski (lekkoatleta)

Jerzy Władysław Kowalski (ur. 27 lutego 1937 w Poznaniu) – polski lekkoatleta, olimpijczyk.
Kariera sportowa.
Specjalizował się w biegu na 400 m. Był uczestnikiem Igrzysk Olimpijskich w Rzymie w 1960, gdzie w biegu na 400 m odpadł w ćwierćfinale, a w sztafecie 4 x 400 m w półfinale (razem z nim biegli Edward Bożek, Stanisław Swatowski i Bogusław Gierajewski).
Startował także w Mistrzostwach Europy w Belgradzie w 1962, gdzie w biegu na 400 m odpadł w półfinale, a w sztafecie 4 x 400 m w przedbiegach. 39 razy wystąpił w 21 meczach międzypaństwowych reprezentacji Polski, odnosząc 7 zwycięstw indywidualnych. Dziewięć razy ustanawiał rekordy Polski.
Zdobył sześć tytułów mistrza Polski:
Rekordy życiowe:
Przez większość kariery reprezentował klub Zawisza Bydgoszcz.

</doc>
<doc id="1011704" url="https://pl.wikipedia.org/wiki?curid=1011704" title="Wellingara">
Wellingara

Wellingara – miasto w Gambii, w jednostce administracyjnej Western Division, ok. 11 tys. mieszkańców (2006). Przemysł spożywczy, włókienniczy.

</doc>
<doc id="1011705" url="https://pl.wikipedia.org/wiki?curid=1011705" title="IFMIF">
IFMIF

IFMIF (International Fusion Material Irradiation Facility) - międzynarodowy program naukowy stworzony do testowania materiałów zdatnych do użycia w elektrowni termojądrowej.

</doc>
<doc id="1011707" url="https://pl.wikipedia.org/wiki?curid=1011707" title="Bomber (album)">
Bomber (album)

Bomber – trzeci album studyjny zespołu Motörhead, wydany 27 listopada 1979 roku nakładem wytwórni muzycznej Bronze Records. Został nagrany w Roundhouse Recording Studios i Olympic Recording Studios pomiędzy 7 lipca a 31 sierpnia 1979 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1011709" url="https://pl.wikipedia.org/wiki?curid=1011709" title="Kurczak mały">
Kurczak mały



</doc>
<doc id="1011710" url="https://pl.wikipedia.org/wiki?curid=1011710" title="Prowincje Iliryjskie">
Prowincje Iliryjskie

Prowincje Iliryjskie (fran. "Provinces illyriennes") – ziemie na północnym i wschodnim wybrzeżu Morza Adriatyckiego, wchodzące w skład Francji za rządów Napoleona. Obejmowały obszar 55 tys. km², zamieszkany przez 1,5 mln ludności.
Historia.
Prowincje Iliryjskie utworzono na mocy pokoju w Schönbrunn z 14 października 1809 roku. Na jego mocy Karyntia, Kraina, Chorwacja na południe od Sawy, Gorycja, Gradyska, Istria oraz Triest zostały przekazane przez Cesarstwo Austrii Napoleonowi.
Odebrane Austrii terytoria Napoleon połączył wraz z Republiką Raguzy w Prowincje Iliryjskie ze stolicą w Lublanie, które zostały włączone bezpośrednio do Francji.
Francuzi przeprowadzili w Prowincjach Iliryjskich reformy ustrojowe, społeczne i oświatowe, które przyczyniły się do cywilizacyjnego awansu tego regionu. Jednocześnie rządy francuskie nie cieszyły się poparciem miejscowej ludności, na skutek konieczności płacenia kontrybucji i przerwania dawnych szlaków handlowych. Gubernatorami Prowincji byli kolejno marszałek Auguste Marmont, generał Henri Gatien Bertrand, generał Jean Junot i Joseph Fouché. 
Po wybuchu nowej wojny austriacko-francuskiej w sierpniu 1813 wojska austriackie zajęły Dubrownik. Jednocześnie Zatoka Kotorska została zajęta przez wojska czarnogórskie. 11 czerwca 1814 Austria przejęła władzę nad większością terytorium Prowincji. W lipcu 1815 flota brytyjska zajęła wyspy dalmackie. 
Na mocy postanowień kongresu wiedeńskiego, w 1816 Prowincje Iliryjskie zostały włączone do Cesarstwa Austrii. Powstało wówczas austriackie Królestwo Ilirii.
Edukacja.
Podczas swoich krótkich rządów w Prowincjach Iliryjskich Francuzi przeprowadzili szereg istotnych reform w dziedzinie oświaty, które odegrały istotną rolę w kształtowaniu się świadomości narodowej zamieszkujących je ludów słowiańskich. W 1810 roku z rozkazu marszałka Augusta Frédérica Marmonta zreformowano szkolnictwo podstawowe, utworzono wiele gimnazjów i 4 licea. Liceum w Lublanie w 1811 podniesiono do rangi akademii z pięcioma wydziałami. Najistotniejszy był jednak fakt wprowadzenia w szkolnictwie niższego i średniego szczebla nauczania w języku słoweńskim i chorwackim.

</doc>
<doc id="1011712" url="https://pl.wikipedia.org/wiki?curid=1011712" title="Franz von Suppé">
Franz von Suppé

Franz von Suppé (ur. jako Francesco Cavaliere Suppé-Demelli 18 kwietnia 1819 w Spalato, obecnie Split, zm. 21 maja 1895 w Wiedniu) – austriacki dyrygent i kompozytor. Po ojcu był pochodzenia włosko-belgijskiego, a po matce austriackiego. Od roku 1840 był dyrygentem w wiedeńskim Theater in der Josefstadt. Dla tego teatru pisał muzykę teatralną oraz utwory muzyczne, również występował jako śpiewak. Od 1845 roku był kapelmistrzem w Theater an der Wien, od roku 1862 w Kaitheater, zaś od roku 1865 w Carltheater w Wiedniu. Twórca operetek – skomponował ich 31, napisał także wiele innych utworów scenicznych (ponad 200). Pochowany na Cmentarzu Centralnym w Wiedniu.

</doc>
<doc id="1011713" url="https://pl.wikipedia.org/wiki?curid=1011713" title="Leixões SC">
Leixões SC

Leixões Sport Club – portugalski klub sportowy z miejscowości Matosinhos w aglomeracji Porto. "Leixões" to nazwa głównego portu przeładunkowego regionu, położonego w sąsiedztwie Matosinhos. Instytucja posiada profesjonalne sekcje bilardu, boksu, karate, piłki siatkowej i pływactwa. Klub znany jest jednak głównie dzięki drużynie piłkarskiej.
Historia.
Klub założony został w 1907 roku, co czyni go jednym z najstarszych w Portugalii. Choć nie jest powszechnie znany poza granicami kraju, w latach 60. regularnie występował w rozgrywkach na szczeblu europejskim. W 1961 roku zdobył również Puchar Portugalii, pokonując w finale drużynę FC Porto. Rok później klub dotarł do ćwierćfinału Pucharu Zdobywców Pucharów, co było największym jak dotąd sukcesem drużyny na arenie międzynarodowej. W pierwszej rundzie pokonali w dramatycznych okolicznościach szwajcarski FC La Chaux-de-Fonds - Leixões wygrał u siebie 5-0 po porażce 2-6 na wyjeździe. Jest to najwyższy tego typu wynik w historii PZP.
Po głębokim kryzysie, jaki przechodził później zespół, w 2002 roku ponownie dostał się on do finału pucharu kraju, zwyciężając nad jedenastką Sportingu Braga 3-1. Pomimo przegranej 0-1 z późniejszym mistrzem Portugalii Sportingiem Lizbona, drugoligowa drużyna zakwalifikowała się do europejskich pucharów. Leixões odpadł w pierwszej rundzie Pucharu UEFA po występie w Salonikach, gdzie przegrał w zaciętym spotkaniu z miejscowym PAOK-iem 3-5 (pierwszy mecz zakończył się zwycięstwem Portugalczyków 2-1). W tym samym roku klub zdegradowany został do miejscowego odpowiednika trzeciej ligi, by powrócić do Liga de Honra po jednym sezonie. Dwa lata później w pechowy sposób uniknął awansu do Primeira Liga, pozostając pomimo zajęcia 3. miejsca na zapleczu najwyższej klasy rozgrywkowej w związku z jej reorganizacją. W 2007 roku zespół powrócił ostatecznie do I ligi po osiemnastu latach przerwy. Obecnie gra na drugim poziomie ligowym w LigaPro.

</doc>
<doc id="1011715" url="https://pl.wikipedia.org/wiki?curid=1011715" title="Franz von Suppe">
Franz von Suppe



</doc>
<doc id="1011716" url="https://pl.wikipedia.org/wiki?curid=1011716" title="Suppé Franz">
Suppé Franz



</doc>
<doc id="1011717" url="https://pl.wikipedia.org/wiki?curid=1011717" title="Franz Suppé">
Franz Suppé



</doc>
<doc id="1011718" url="https://pl.wikipedia.org/wiki?curid=1011718" title="Franz Suppe">
Franz Suppe



</doc>
<doc id="1011720" url="https://pl.wikipedia.org/wiki?curid=1011720" title="Lidia Błądek">
Lidia Błądek

Lidia Błądek (ur. 5 maja 1956 w Jeżowem) – polska polityk, prawniczka, notariusz, doktor nauk prawnych, nauczyciel akademicki, samorządowiec, posłanka na Sejm II kadencji.
Życiorys.
W 1986 ukończyła studia na Wydziale Prawa i Administracji Uniwersytetu Marii Curie-Skłodowskiej w Lublinie, a w 1993 uzyskała tam na podstawie napisanej pod kierunkiem profesora Jana Malarczyka rozprawy pt. "Program społeczno-polityczny Polskiego Stronnictwa Ludowego 1945–1947" stopień doktora nauk prawnych. Odbyła aplikację, po której rozpoczęła praktykę notarialną w Nisku. Pracowała także na Wydziale Zamiejscowym Prawa i Nauk o Społeczeństwie Katolickiego Uniwersytetu Lubelskiego w Stalowej Woli.
W latach 1993–1997 była posłanką na Sejm II kadencji, wybraną w okręgu tarnobrzeskim z listy Polskiego Stronnictwa Ludowego. W trakcie kadencji przeszła do klubu parlamentarnego Unii Wolności. Była też pierwszym prezydentem Klubu Rotary Nisko-Stalowa Wola.
Jako bezpartyjna w 2001 kandydowała bez powodzenia do Senatu z ramienia KWW Inicjatywa Wyborcza 2001. W 2006 przystąpiła do PSL „Piast”, zasiadała we władzach krajowych tego ugrupowania (działającego następnie jako Stronnictwo „Piast”).
W 2006 została wybrana na radną z listy Prawa i Sprawiedliwości, a następnie wiceprzewodniczącą sejmiku podkarpackiego. W 2010 bez powodzenia ubiegała się o reelekcję. W 2011 została zarejestrowana jako kandydatka na posła VII kadencji Sejmu z listy Prawa i Sprawiedliwości (miejsce nr 19). Otrzymała 5401 głosów, nie uzyskując mandatu. 28 listopada 2011 objęła mandat w sejmiku podkarpackim w miejsce wybranej do Senatu Janiny Sagatowskiej. W wyborach do Parlamentu Europejskiego w 2014 startowała z listy Prawa i Sprawiedliwości w okręgu nr 9 w Rzeszowie i nie uzyskała mandatu eurodeputowanej, zdobywając 4566 głosów. W tym samym roku ponownie wybrana na radną wojewódzką.
W wyborach parlamentarnych w 2015 wystartowała do Senatu jako kandydatka niezależna, co skutkowało jej wykluczeniem z klubu radnych PiS. Nie uzyskała mandatu senatorskiego. W 2017 przystąpiła w sejmiku do klubu PSL, w 2018 nie została ponownie wybrana do sejmiku. W 2019 kandydowała na senatora z ramienia Koalicji Obywatelskiej.

</doc>
<doc id="1011722" url="https://pl.wikipedia.org/wiki?curid=1011722" title="Les Abymes">
Les Abymes

Les Abymes – miasto na wschodzie Gwadelupy (departamencie zamorskim Francji); w zespole miejskim Pointe-à-Pitre; 62 tys. mieszkańców (2006). Największe miasto departamentu. Ośrodek handlowy (trzcina cukrowa; przemysł cukrowniczy).
Miejsce narodzin francuskiej sprinterki Christine Arron oraz francuskiej florecistki Ysaory Thibus.

</doc>
<doc id="1011723" url="https://pl.wikipedia.org/wiki?curid=1011723" title="Barbara Sass">
Barbara Sass

Barbara Maria Sass-Zdort (ur. 14 października 1936 w Łodzi, zm. 2 kwietnia 2015 w Warszawie) – polska reżyser i scenarzystka filmowa oraz telewizyjna.
Życiorys.
W 1958 roku ukończyła studia na Wydziale Reżyserii PWSF w Łodzi. W latach 1982–1986 przewodnicząca Koła Reżyserów Stowarzyszenia Filmowców Polskich. Laureatka krajowych i europejskich nagród filmowych.
W 2017 roku została patronką ulicy w Nowym Centrum Łodzi.
Życie prywatne.
Córka kuratora nauczycielskiego okręgu łódzkiego Leopolda Sassa. Żona operatora Wiesława Zdorta, matka dziennikarza Dominika Zdorta i prawnika Pawła Zdorta. Została pochowana w Alei Zasłużonych na Cmentarzu Wojskowym na Powązkach 13 kwietnia 2015 (kwatera G-tuje-14).

</doc>
<doc id="1011724" url="https://pl.wikipedia.org/wiki?curid=1011724" title="Galafi">
Galafi

Galafi - to miasto w Dżibuti w regionie Dikhil, na granicy z Etiopią. Liczy około 1 849 mieszkańców.

</doc>
<doc id="1011727" url="https://pl.wikipedia.org/wiki?curid=1011727" title="Baie-Mahault">
Baie-Mahault

Baie-Mahault – miasto i gmina na Gwadelupie (departamencie zamorskim Francji); 30 201 mieszkańców (2011). Drugie co do wielkości miasto departamentu.

</doc>
<doc id="1011728" url="https://pl.wikipedia.org/wiki?curid=1011728" title="Katarzyna Żakowicz">
Katarzyna Żakowicz

Katarzyna Żakowicz (ur. 12 lutego 1975 w Mońkach) – polska lekkoatletka (miotaczka), pierwsza rekordzistka Polski w rzucie młotem. Wielokrotna medalistka i mistrzyni Polski, olimpijka z Sydney (2000).
Kariera sportowa.
Specjalizowała się w pchnięciu kulą oraz w rzucie dyskiem. Była także pierwszą rekordzistką kraju w rzucie młotem – 37,70 m (rekordowy wynik uzyskała 20 sierpnia 1994 w Białymstoku). Zawodniczka Podlasia Białystok (1993-1997) i AZS-AWF Wrocław (1998-2001). 
Międzynarodowe sukcesy osiągała w pchnięciu kulą: podczas młodzieżowych mistrzostw Europy w Turku (1997) zajęła – 5. miejsce (17,45). Tę samą lokatę wywalczyła podczas mistrzostw Europy w Budapeszcie (1998), osiągając w finale 18.77. W halowych mistrzostwach świata w 2001 w Lizbonie zajęła 6. miejsce (18.59). Podczas letniej uniwersjady w 2001 roku w Pekinie zdobyła brązowy medal w pchnięciu kulą. 
Na mistrzostwach Polski seniorów na otwartym stadionie zdobyła osiem medali, w tym złoty (1995), pięć srebrne i dwa brązowe. Odniosła również wiele sukcesów podczas halowych mistrzostw Polski w pchnięciu kulą: 2-krotna mistrzyni kraju (1995, 2001) oraz 4-krotna srebrna medalistka.
Wielokrotna medalistka i mistrzyni młodzieżowych mistrzostw Polski w pchnięciu kulą i rzucie dyskiem w latach 1993-1997 (zdobyła: 4 złote i 1 srebrny medal).
Życie prywatne.
Absolwentka Technikum Ogrodniczego w Białymstoku. Partnerka życiowa Ryszarda Idziaka (byłego dyskobola Zawiszy Bydgoszcz). Mieszka w Bochum w Niemczech. 

</doc>
<doc id="1011730" url="https://pl.wikipedia.org/wiki?curid=1011730" title="Stanisław Fal">
Stanisław Fal

Stanisław Fal (ur. 29 kwietnia 1954 w Niebieszczanach) – polski polityk, działacz spółdzielczy, samorządowiec, poseł na Sejm II kadencji, działacz Polskiego Stronnictwa Ludowego.
Życiorys.
W 1974 ukończył Technikum Mechaniczne w Sanoku z dyplomem technika mechanika o specjalności obróbka skrawaniem. Podczas nauki w szkole średniej w 1973 został członkiem Zjednoczonego Stronnictwa Ludowego. Pracował w spółdzielni mleczarskiej, rejonowej spółdzielni Samopomoc Chłopska, a od 1976 w spółdzielni kółek rolniczych. Został członkiem Wojewódzkiego Związku Kółek i Organizacji Rolniczych. Przez wiele lat był prezesem zarządu Spółdzielczych Kółek Rolniczych. W 1991 ukończył studia na Wydziale Budowy Maszyn i Lotnictwa Politechniki Rzeszowskiej z tytułem zawodowym inżyniera mechanika. Został wiceprezesem zarządu gminnego PSL w Sanoku. Od 1995 do 1997 był posłem II kadencji wybranym w okręgu krośnieńskim (mandat objął w miejsce zmarłej Marii Olszewskiej). Zasiadł we władzach Podkarpackiej Izby Rolniczej. Ostatni raz kandydował do Sejmu w 2001. W wyborach samorządowych w 1998 ubiegał się o mandat radnego Sejmiku Województwa Podkarpackiego startując z listy Przymierza Społecznego. Mandat radnego objął w 2001 i wykonywał do 2002; nie ubiegał się o reelekcję. W 2006 i 2010 wybierany na radnego powiatu sanockiego. W 2014 nie uzyskał reelekcji. Zajął się prowadzeniem prywatnej działalności gospodarczej w ramach spółki prawa handlowego.
W 2000 otrzymał Złoty Krzyż Zasługi.
Życie prywatywne.
Żonaty, ojciec ośmiorga dzieci (czterech córek i czterech synów). Zamieszkał w Zagórzu.

</doc>
<doc id="1011731" url="https://pl.wikipedia.org/wiki?curid=1011731" title="Le Gosier">
Le Gosier

Le Gosier – gmina na Gwadelupie (departamencie zamorskim Francji); 29 tys. mieszkańców (2006). Trzecia co do ilości mieszkańców gmina kraju.

</doc>
<doc id="1011732" url="https://pl.wikipedia.org/wiki?curid=1011732" title="Tracy Melchior">
Tracy Melchior

Tracy Lindsey Melchior (ur. 22 czerwca 1973 roku w Hollywood, na Florydzie) – amerykańska aktorka telewizyjna.
Życiorys.
Karierę rozpoczęła jako modelka, uczestniczyła w wielu reklamach, m.in. kosmetyków firmy "Old Spice". Debiutowała na kinowym ekranie epizodyczną rolą dziewczyny z biletami w sensacyjnej komedii kryminalnej "Gliniarz z Beverly Hills III" ("Beverly Hills Cop III", 1994) u boku Eddiego Murphy. Rok później znalazła się w obsadzie filmu sensacyjnego "Pierścienie mocy" ("The Power Within", 1995). Jednak sławę zawdzięcza występom w operach mydlanych – CBS "Żar młodości" ("The Young and the Restless", 1997), NBC "Sunset Beach" (1999), ABC "Tylko jedno życie" ("One Life to Live", 2003), a przede wszystkim CBS "Moda na sukces" ("The Bold and the Beautiful", 2001-2004, 2006, 2008, 2012) gdzie zagrała postać Kristen Forrester Dominguez (wcześniej w latach 1987-1990 w tę rolę wcielała się Teri Ann Linn).
20 marca 1999 roku poślubiła oficera Los Angeles Police Department SWAT Roba Melchiora. Mają dwóch synów: Kyle’a Roberta (ur. 2001) i Cody'ego (ur. 2009). 

</doc>
<doc id="1011736" url="https://pl.wikipedia.org/wiki?curid=1011736" title="Rozbrat">
Rozbrat

Rozbrat – nazwa kompleksu budynków mieszczących się przy ul. Kazimierza Pułaskiego na Sołaczu w Poznaniu, zaadaptowanych na społeczne centrum kultury alternatywnej i mieszkania (squatting).
W nazwie skłotu chodzi o „rozbrat” z władzą, z centralizacją i hierarchią. Działalność Rozbratu oparta jest na samorządności i oddolnej organizacji.
Historia Rozbratu.
Początki.
Historia skłotu (od ang. "squat") Rozbrat sięga lata 1994 roku. Wtedy to grupa aktywistów zainteresowała się barakiem po upadłej hurtowni przy ul. Pułaskiego. Znajdował się on na opustoszałym terenie stanowiącym niegdyś kompleks magazynowo-przemysłowy. W wakacje rozpoczęły się prace remontowe.
Noc z 15 na 16 października uznawana jest za symboliczny początek skłotu. Wtedy to w remontowanym budynku pierwszy raz noc spędziły dwie osoby.
Skłot od początku przypominał wolnościową komunę. Mieszkańcy wspólnie przyrządzali posiłki i spędzali czas wolny. By skłot mógł na siebie zarobić, utworzona została spółdzielnia koszulkarsko-wydawnicza o nazwie Kolektyw Rozbrat. To od niej pochodzi dzisiejsza nazwa skłotu.
Wiosną, po ciężkiej zimie, zajęto kolejne pomieszczenia, które zostały później nazwane „prądownią” i „koncertownią”.
Jeszcze latem 1995 roku skłot służył głównie jako mieszkanie. Chociaż warto zwrócić uwagę, że jego mieszkańcy trudnili się też takimi czynnościami, jak robienie koszulek czy prowadzenie kampanii protestacyjnych. Jesienią udało się natomiast zorganizować koncert szkockiej grupy Oi Polloi. Okazał się on przełomowy, gdyż zaraz potem na Rozbracie zagościły zespoły ze Stanów Zjednoczonych i Francji: Enola Gay, Masskontroll. Z czasem zaadaptowano i przygotowano większą salę w „koncertowni” i powstało zaplecze sprzętowo-nagłaśniające.
W lutym 1996 roku o godzinie 7 rano na teren Rozbratu wtargnęło 12 zamaskowanych ludzi. Weszli oni do jednego z pokoi i zaatakowali dwie śpiące w nim osoby. Jedna z mieszkanek z poważnymi ranami trafiła na intensywną terapię. Sprawcy uciekli.
Wydarzenie to zmieniło spokojne dotąd życie mieszkańców Rozbratu. Sam skłot trafił natomiast na pierwsze strony gazet.
Centrum kultury niezależnej.
Rozbrat stawał się stopniowo otwartym centrum niezależnej kultury. Coraz więcej osób zaczęło go odwiedzać i angażować się w jego działalność. Na 4. urodziny skłotu zaadaptowano kolejne, największe na tym terenie pomieszczenie, tzw. „dużą koncertownię”, na której odbywają się spektakle i akcje artystyczne.
Od 1997 roku na Rozbracie swoją siedzibę ma poznańska sekcja Federacji Anarchistycznej. W 1997 roku powstała Biblioteka Anarchistyczna, a w 2000 roku – Klub Anarchistyczny.
W 2001 roku dzięki uprzejmości sąsiadów udało się doprowadzić bieżącą wodę.
W tym samym roku zaadaptowano pomieszczenie pod inicjatywę o nazwie Kolektyw „Kulawy Muł”, która prowadzi gastronomię. W miejscu tym odbywają się imprezy, recitale, wieczorki poetyckie i wykłady. Zaplecze „Kulawego Muła” przekształcone zostało w Galerię.
Sytuacja prawna.
W styczniu 2008 roku na Rozbracie po raz pierwszy pojawił się komornik. Działka, na której znajduje się skłot ma bowiem trzech właścicieli. Pas terenu z klubem, pokojem mieszkalnym, narzędziownią i fragmentem dużej sali koncertowej należy do prywatnej osoby, która informowała już kolektyw Rozbrat w kwietniu i lipcu 2004 roku o dwóch rozbiórkach, które jednak nie doszły do skutku.
Druga działka obejmująca większą część skłotu (kawałek budynku mieszkalnego, dwie sale koncertowe, bibliotekę i garaże) należy do firmy „Darex” z Pruszkowa, która na zakup terenu wzięła kredyt. Nie wywiązywała się ona jednak ze zobowiązania kredytowego, zadłużając się w banku na około 3 miliony złotych. Działka jest więc terenem spornym między „Darexem” a bankiem. Miejsce pobytu właścicieli firmy jest jednak nieznane, zatem nie mogą oni być doprowadzeni przed sąd, a bank nie może tym samym wejść w prawne posiadanie działki.
Trzecia działka jest własnością skarbu państwa i w jej skład wchodzi fragment budynku mieszkalnego oraz rozdzielnia z prądem.
Kolektyw Rozbrat zgłaszał uwagi do miejscowego planu zagospodarowania przestrzennego osiedla Sołacz, na terenie którego mieści się skłot. Proponował, by w planach zagospodarowania przestrzennego brano pod uwagę kulturotwórczy i społeczny wkład Rozbratu.
Władze Poznania chcą na terenie skłotu wybudować osiedle willowe, na co sympatycy Rozbratu odpowiadają, że „miasto nie jest firmą” i dlatego nie powinno być nastawione jedynie na osiąganie zysków.
W obronie Rozbratu odbyły się dwie duże demonstracje: 9 maja 2009 roku oraz 20 marca 2010 roku. Protestowano podczas nich „przeciwko prywatyzacji przestrzeni publicznej, antyspołecznej polityce władz, za prawdziwym samorządem i partycypacją w decyzjach”.
Według organizatorów w demonstracji 20 marca 2010 roku wzięło udział około 1500 osób, w tym liczni goście z zagranicy. Dla kolektywu Rozbrat było to ważnym wydarzeniem, gdyż na 26 marca 2010 r. w poznańskim Sądzie Rejonowym zaplanowana była licytacja jednej z działek, na której znajduje się skłot. 26 marca do aukcji nikt jednak nie przystąpił. Była to już druga licytacja tego gruntu, na którą nikt się nie zgłosił. Dlatego też prawo zakupu działki po cenie wywołania (3.808.514 zł) ma teraz główny wierzyciel (Mazowiecki Bank Regionalny). Procedura związana z wystawieniem do kolejnej licytacji może rozpocząć się dopiero za rok.
Działania.
Rozbrat stanowi siedzibę i miejsce spotkań dla lokalnej sekcji Federacji Anarchistycznej, Poznańskiej Koalicji Antywojennej, inicjatywy Jedzenie Zamiast Bomb, Stowarzyszenia Inicjatyw Społecznych „Ulica”. Działacze skupieni wokół Rozbratu i organizacji z nim związanych współtworzyli bądź współtworzą takie grupy jak: Porozumienie Społeczne „Poznań Miasto dla Ludzi”, Ogólnopolski Związek Zawodowy „Inicjatywa Pracownicza”, Komitet Wolny Kaukaz, Anarchistyczny Czarny Krzyż, zespół samby ulicznej „Hałastra”. Z Rozbratem związana jest również niezależna Oficyna Wydawnicza Bractwa „Trojka”, która wydaje czasopismo „Przegląd Anarchistyczny”.
Co roku w rocznicę powstania Rozbratu organizowany jest kilkudniowy festiwal urodzinowy, podczas którego odbywają się koncerty, wykłady, wystawy, występy teatrów itp. Od 1997 roku organizowane jest w rocznicę powstania Biblioteki na Rozbracie spotkanie środowisk anarchistycznych i wolnościowych „Abramowszczyzna” (nazwa pochodzi od Edwarda Abramowskiego, przedwojennego działacza społecznego i zwolennika socjalizmu bezpaństwowego).
Rozbrat jest miejscem spotkań artystów tworzących graffiti – trzykrotnie organizowane tam były ogólnopolskie Festiwale Graffiti.
Co tydzień w środy czynny jest warsztat rowerowy, w którym w razie problemów rowerowych udostępniana jest pomoc i sprzęt. Jest on również siedzibą poznańskiej Masy Krytycznej
W ramach Wolnościowego Uniwersytetu odbywają się na Rozbracie wykłady i spotkania dotyczące kwestii społecznych, politycznych, historycznych, kulturowych itp. Występują na nich zaproszeni pisarze, działacze czy eksperci w danych dziedzinach.
Odbywają się tam również nieregularne warsztaty i pokazy filmów związane z Linuksem oraz wolnym oprogramowaniem.
10 kwietnia 2010 r. w czasie żałoby narodowej po śmierci Prezydenta RP i innych ofiar katastrofy polskiego Tu-154M w Smoleńsku miała mieć miejsce impreza „Stypa Party” pod hasłami „Żegnamy jednych, zastanawiamy się co zrobić z innymi” oraz „Nie lękajcie się... przyjdą następni”. Następnego dnia na stronie internetowej rozbrat.org zamieszczono oświadczenie Kolektywu Rozbrat w którym poinformowano, że „Kolektyw Rozbrat nie był inicjatorem żadnych wydarzeń związanych z katastrofą prezydenckiego samolotu”. Ponadto stwierdzono, iż „plakat na rzekomą imprezę w ogóle nie ukazał się na oficjalnej stronie kolektywu Rozbrat, tylko na portalach, na których dopuszczalna jest indywidualna publikacja”. Na stronie internetowej rozbrat.org ukazała się jednak notatka, w której informowano o zbliżającej się imprezie „Stypa Party” z okazji katastrofy smoleńskiej. Do dziś przedstawiciele Kolektywu Rozbrat nie dostarczyli wyjaśnień, które odnosiłyby się do tej notatki.
Krytyka władz miejskich.
Środowisko związane z Rozbratem oraz poznańską Federacją Anarchistyczną i Inicjatywą Pracowniczą podejmuje szeroką krytykę działań władz miasta Poznania – głównie tych, które są uważane przez nie za przejawy gentryfikacji.
Jednym z krytykowanych elementów była kampania reklamowa "Żebractwo to wybór, nie konieczność", uznawana przez anarchistów za próbę usunięcia widoku biedy z centrum miasta. Ponadto uważają oni żebractwo za wynik mechanizmów ekonomicznych, a nie nieprzymuszonej woli żebraków.
Kolejnym elementem jest budowa tzw. osiedli kontenerowych – blaszanych obiektów mających imitować mieszkania, nie posiadających fundamentów, podatnych na wilgoć, występowanie pleśni na ścianach oraz innych czynników niekorzystnych dla zdrowia żyjących w nich ludzi. Według przedstawicieli środowiska anarchistycznego, zmniejszenie wydatków na tak kosztowne inwestycje jak Stadion Miejski (700 mln zł) pozwoliłoby na znalezienie środków finansowych na tanie budownictwo komunalne.

</doc>
<doc id="1011737" url="https://pl.wikipedia.org/wiki?curid=1011737" title="Galeria Nova">
Galeria Nova

Art Agenda Nova (Galeria Nova) – galeria sztuki współczesnej w Krakowie. Galeria Nova założona została w 2002 roku przez Małgorzatę i Marcina Gołębiewskich. Mieści się przy ul. Stefana Batorego 2 w Krakowie.
Art Agenda Nova zorientowana jest na młodą sztukę współczesną. W swojej szerokiej działalności wspiera ekstremalne projekty artystyczne a także interesujące debiuty – m.in. debiut Tomka Kowalskiego i Agnieszki Polskiej. Prezentuje sztukę poszukującą nowych środków wyrazu – wystawiane są tam prace nie tylko z dziedziny malarstwa, ale także fotografii, performanceu czy sztuki nowych mediów.
Galeria Nova współpracuje takimi twórcami jak: Norman Leto, Łukasz Surowiec, Michał Chudzicki, Michał Zawada, Karolina Kowalska oraz Katarzyna Skrobiszewska.
Współpracuje z instytucjami i ośrodkami kultury w Polsce i za granicą, takimi jak: Ausstellungshalle i BestregARTs we Frankfurcie nad Menem. Na stałe współpracuje z Fundacją Wschód Sztuki.

</doc>
<doc id="1011742" url="https://pl.wikipedia.org/wiki?curid=1011742" title="Sandra Vidal">
Sandra Vidal

Sandra Vidal (ur. 17 września 1966 w Buenos Aires) – argentyńska aktorka i modelka, najbardziej znana z roli Sofii w amerykańskiej operze mydlanej "Moda na sukces", za którą w 2002 roku była nominowana do American Latino Media Arts Awards.
Karierę rozpoczęła od zwycięstwa w lokalnym konkursie w Puente del Este, gdzie nagrodą był kontrakt z Rochas Perfume. W wieku 17 lat pracowała jako modelka w Europie. Po powrocie do Ameryki Południowej występowała w licznych programach telewizyjnych (prowadziła m.in. "Hacerte Cargo"), a popularność przyniosła jej rola Eleny Sanchez w "Angeles", hiszpańskiej wersji serialu "Aniołki Charliego".
29 maja 2001 roku po raz pierwszy pojawiła się w amerykańskiej operze mydlanej "Moda na sukces", wcielając się w postać Sofii Alonso.
Zna cztery języki - hiszpański, angielski, portugalski i włoski.
Była związana z Pablo Montero, popularnym meksykańskim piosenkarzem. Mają syna - Pablo - urodzonego 28 września 2007 roku.

</doc>
<doc id="1011743" url="https://pl.wikipedia.org/wiki?curid=1011743" title="Ryszard Bondyra">
Ryszard Bondyra

Ryszard Bondyra (ur. 24 sierpnia 1956 w miejscowości Komarów-Osada, zm. 14 października 1998 w Zubowicach) – polski polityk, rolnik, poseł na Sejm II i III kadencji.
Życiorys.
Syn Jana. W 1982 ukończył studia na Wydziale Rolnym Akademii Rolniczej w Lublinie. Zajmował się rolnictwem. Był posłem II kadencji z okręgu zamojskiego z listy Polskiego Stronnictwa Ludowego. W 1997 został wybrany do Sejmu III kadencji. Zginął w 1998 w wypadku podczas prac we własnym gospodarstwie rolnym wciągnięty przez kombajn ziemniaczany.
W 1998 pośmiertnie odznaczony Krzyżem Kawalerskim Orderu Odrodzenia Polski.

</doc>
<doc id="1011745" url="https://pl.wikipedia.org/wiki?curid=1011745" title="Ewa Żukowska">
Ewa Żukowska

Ewa Żukowska (ur. 20 sierpnia 1946 w Łodzi) – polska aktorka filmowa, telewizyjna i teatralna.
Życiorys.
W 1968 roku ukończyła Państwową Wyższą Szkołę Filmową, Telewizyjną i Teatralną im. Leona Schillera w Łodzi. W latach 1968–1983 była aktorką Teatru Narodowego, a od 1983 do 1987 Teatru Studio w Warszawie. Od 1987 roku jest w zespole Teatru Dramatycznego w Warszawie.
Życie prywatne.
Jest córką pary aktorskiej Marii Kozierskiej i Feliksa Żukowskiego.
Była żoną Andrzeja Kopiczyńskiego, z którym ma córkę Katarzynę.

</doc>
<doc id="1011746" url="https://pl.wikipedia.org/wiki?curid=1011746" title="Jack Wagner">
Jack Wagner

Jack Wagner, właśc. Peter John Wagner II (ur. 3 października 1959 w Washington w Missouri) – amerykański aktor telewizyjny, piosenkarz i autor tekstów piosenek, także reżyser i producent filmowy.
Życiorys.
Wczesne lata.
Urodził się w Washington w Missouri jako jedyne dziecko sprzedawcy samochodów Petera (zm. 1990) i gospodyni domowej Scotty Wagnerów. W wieku dziesięciu lat zainteresował się grą w golfa. Był utalentowany w wielu dyscyplinach sportowych, grając w drużynach piłki nożnej i koszykówki. Gdy był jeszcze nastolatkiem wyróżniał się, zdobywając tytuł Mistrza Missouri Jr. Dorastał w stanie Missouri, gdzie w szkole średniej im. Świętej Gertrudy występował na szkolnej scenie w przedstawieniu "Oliver". Przez rok (1979) uczęszczał na Uniwersytet Missouri w Columbii. Po zdobyciu tytułu stanowego mistrza gry w golfa, w 1980 otrzymał stypendium Uniwersytetu Arizony w Tucson, gdzie kontynuował naukę do 1982, gdy wyjechał do Los Angeles.
Kariera.
Dorabiał jako przewodnik po Universal Studios, zanim znalazł się w obsadzie opery mydlanej telewizji kablowej "Nowy dzień w Edenie" ("A New Day in Eden", 1982). Następnie pojawił się w dwóch odcinkach opery mydlanej CBS "Knots Landing" (1983) i zdobył sympatię widzów rolą Andrew „Frisco” Jonesa, piosenkarza rockowego, policjanta i tajnego agenta w operze mydlanej ABC "Szpital miejski" ("General Hospital", 1983-88, 1989-91, 1994-95), gdzie wniósł na ekran romantyczność i humor, a za rolę był nominowany do nagrody Emmy.
Karierę telewizyjną doskonale łączył z karierą muzyczną. Występował w Civic Light Opera w Los Angeles w produkcji "They’re Playing Our Song". W 1985 wylansował przebój „All I Need”. Ma na swoim koncie sześć albumów: "All I Need" (1984), "Lighting Up the Night" (1985), "Don’t Give Up Your Day Job" (1987), "Alone in a Crowd" (1993), "Dancing In The Moonlight" (2005) i "On The Porch" (2014).
Zagrał w dreszczowcu telewizyjnym NBC "Ruchomy cel" ("Moving Target", 1988) z Tomem Skerrittem. Wkrótce potem wystąpił jako Warren Lockridge w operze mydlanej NBC "Santa Barbara" (1991-93). Nieoczekiwanie zaskoczył telewidzów w roli złoczyńcy doktora Petera Burnsa w operze mydlanej Fox "Melrose Place" (1994-99) oraz jako Jack Williams, podstępny brat właściciela potężnej firmy produkującej samolotów w miniserialu NBC/Aarona Spellinga "Wybrańcy fortuny" ("Titans", 2000–2001).
W 2000 roku zadebiutował na scenie Broadwayu w podwójnej tytułowej roli w musicalu Roberta Louisa Stevensona "Jekyll i Hyde". Za rolę Dominicka 'Nicka' Payne’a Marone, syna Massimo Marone (Joseph Mascolo) i Jacqueline Payne (Lesley-Anne Down), brata przyrodniego Ridge’a Forrestera (Ronn Moss) w operze mydlanej CBS "Moda na sukces" ("The Bold and the Beautiful", 2003-2012) otrzymał w 2006 szwajcarską nagrodę Złotej Róży na festiwalu Rose d’Or w Lucerne i kolejną nominację do Daytime Emmy Award. W serialu tym wykonał także trzy piosenki – „Let Me Smile at You”, „Going Back Again” i „Christmas Night”. W 2006 otrzymał tytuł Sławnego Amerykańskiego Mistrza Gry w Golfa Stulecia i kontrowersyjnie został określony lepszym naturalnym graczem wśród profesjonalnych graczy w golfa w Hollywood.
W 2012 wziął udział w czternastej edycji programu "Dancing with the Stars", gdzie z tancerką Anną Trebunskayą zajął 11 miejsce.
Życie prywatne.
Spotykał się z Peggy Trentini, Nicole, Kimberly Foster (1985), Hilary Edson (1985-86) i Laurie Landry (1987). 18 grudnia 1993 poślubił aktorkę Kristinę Crump, z którą poznał na planie "Szpitalu miejskiego", gdzie grała Felicię Cummings. Mieli dwóch synów: Petera (ur. 4 września 1990) i Harrisona (ur. 1 grudnia 1994 zm 6 czerwca 2022). Jednak w 2006 doszło do rozwodu. W latach 1999–2000 spotykał się z aktorką Coleen Sexton, z którą grał w musicalu "Jekyll &amp; Hyde".
Od roku 2007 spotykał się z Heather Locklear, jednak w sierpniu 2011 roku jego zaręczyny zostały zerwane. Wagner odnalazł swoją nieślubną córkę, Kerry. Matka dziewczyny poinformowała aktora o dziecku dopiero po urodzeniu i oddaniu do adopcji. Jack spotkał się z córką po raz pierwszy, 4 listopada 2011 roku, na koncercie aktora, na Florydzie. W maju 2012 spotykał się z Ashley Jones (Bridget Forrester z "Mody na sukces").

</doc>
<doc id="1011750" url="https://pl.wikipedia.org/wiki?curid=1011750" title="Lekka kawaleria (operetka)">
Lekka kawaleria (operetka)

Lekka kawaleria ("Leichte Kavallerie") – operetka austriackiego kompozytora Franza von Suppégo, jednoaktówka będąca pod wpływem Jacques'a Offenbacha, z librettem Hansa Bodenstedta.
Po raz pierwszy została wystawiona w Carltheater w Wiedniu 21 marca 1866 roku. Uwertura tej operetki jest jednym z najbardziej znanych utworów von Suppégo, zaś jej główny temat muzyczny był wielokrotnie przytaczany przez muzyków oraz wykorzystywany, np. w filmach animowanych.

</doc>
<doc id="1011752" url="https://pl.wikipedia.org/wiki?curid=1011752" title="Loyada">
Loyada

Loyada - to miasto w Dżibuti w regionie Arta, nad Zatoką Adeńską, na granicy z Somalią. Liczy 1 646 mieszkańców (2007). 
W Loyada znajduje się jedyne oficjalne przejście graniczne na granicy dżibutyjsko-somalijskiej / somalilandzkiej. Od 1999 granica ta była kilkukrotnie zamykana na dłuższy czas ze względu na spory polityczne między obydwoma krajami. Gdy w 2002 prezydentem Somalilandu został Daahir Rayaale Kaahin, który w Dżibuti pełnił wcześniej funkcję ambasadora, stosunki między Dżibuti a Somalilandem poprawiły się na tyle, że granica znów została otwarta.
Incydent w Loyadzie.
4 lutego 1976 przechwycono tu porwany dzień wcześniej autobus z kierowcą, opiekunką i 31 dziećmi uprowadzony przez 4 terrorystów somalijskich. W akcji odbicia zakładników prowadzonej przez snajperów GIGN strzelających symultanicznie z karabinów FR F1 zginęli wszyscy 4 porywacze oraz 3 wspólników efekcie dalszej strzelaniny. Jedno dziecko zginęło z broni wspólnika porywaczy, 5 zostało rannych (1 zmarło kilka dni później). Ranni zostali również opiekunka i kierowca. Jedno z dzieci zostało uprowadzone za granicę do Somalii i zwrócone po negocjacjach. Ranny został również porucznik z 2 kompanii Legii Cudzoziemskiej, wspierającej snajperów. Wspierający porywaczy Somalijczycy ponieśli kilkanaście ofiar.

</doc>
<doc id="1011754" url="https://pl.wikipedia.org/wiki?curid=1011754" title="Lekka kawaleria (opera)">
Lekka kawaleria (opera)



</doc>
<doc id="1011755" url="https://pl.wikipedia.org/wiki?curid=1011755" title="Dekanat Zbuczyn">
Dekanat Zbuczyn

Dekanat Zbuczyn – jeden z 25 dekanatów w rzymskokatolickiej diecezji siedleckiej.
Parafie.
W skład dekanatu wchodzi 10 parafii.
Według danych zgromadzonych przez Kurię Diecezji Siedleckiej dekanat liczy 19391 wiernych.
Sąsiednie dekanaty.
Domanice, Łosice, Łuków I, Międzyrzec Podlaski, Siedlce, Suchożebry

</doc>
<doc id="1011757" url="https://pl.wikipedia.org/wiki?curid=1011757" title="Eileen Davidson">
Eileen Davidson

Eileen Marie Davidson (ur. 15 czerwca 1959, Artesia, Stany Zjednoczone) – amerykańska aktorka telewizyjna, była modelka.
Najbardziej znana z roli Ashley Abbott w serialu "Żar młodości". W latach 2007-2008, w tej samej roli, występowała w operze mydlanej "Moda na sukces". W 2012 odeszła z obsady serialu "Żar młodości". W latach 2012-2013 ponownie odgrywała rolę Kristen Blake w operze mydlanej "Dni naszego życia".

</doc>
<doc id="1011761" url="https://pl.wikipedia.org/wiki?curid=1011761" title="Volkswagen K70">
Volkswagen K70

Volkswagen K70 − samochód osobowy klasy średniej produkowany przez niemiecki koncern Volkswagen AG w latach 1970 - 1975. Pierwszy pojazd koncernu wyposażony seryjnie w przedni napęd.
Historia i opis modelu.
Powstanie modelu wiąże się z funkcjonowaniem marki NSU Motorenwerke, która pod koniec lat 60. pracowała nad mniejszym modelem zaprezentowanego w 1967 roku modelu NSU Ro 80 wyposażonego w silnik Wankla. Projekt oznaczony został symbolem K70 (K - niem. Kolben - tłok, 70 - liczba KM). W 1969 roku Volkswagen AG przejął ostatecznie NSU oraz Audi i stworzył Audi NSU Auto Union AG. W tym samym roku podczas targów motoryzacyjnych w Genewie zaprezentowany został model K70 sygnowany logo NSU. Na tych samych targach motoryzacyjnych zaprezentowane zostało Audi 100, które według kierownictwa koncernu konkurować miało z modelem K70 dlatego postanowiono odłożyć projekt w czasie i ostatecznie rozpocząć produkcję pojazdu jako Volkswagen jesienią 1970 roku. Auto stało się przełomowym modelem koncernu, gdyż wyposażone zostało w umieszczony z przodu silnik spalinowy chłodzony cieczą i napędzający przednią oś pojazdu.
Samochód wyposażony został w czterocylindrowy silnik benzynowy pochodzący z NSU 1200 o mocy 75 KM. Dwugaźnikowa wersja silnika otrzymała moc 90 KM. Auto wyposażone zostało w przednie zawieszenie oparte na kolumnach MacPhersona ze stabilizatorem, a tylne w ramiona wleczone, a także wentylowane przednie hamulce tarczowe. 
W 1972 roku auto przeszło delikatną modernizację nadwozia. Kanciaste reflektory zastąpione zostały podwójnymi i okrągłymi. Przy okazji delikatnie zaokrąglono pas przedni pojazdu. Rok później wprowadzona została mocniejsza jednostka napędowa o pojemności 1.8 l i mocy 100 KM. W tym samym roku do produkcji wprowadzono następcę - model Passat B1. Produkcję pojazdu kontynuowano jednak do lutego 1975 roku. Łącznie wyprodukowanych zostało 210 082 egzemplarzy.
W plebiscycie na Europejski Samochód Roku 1971 samochód zajął 2. pozycję (za Citroënem GS).
Wyposażenie.
Samochód standardowo wyposażony został m.in. wycieraczki szyby czołowej z regulacją częstotliwości oraz podgrzewaną tylną szybę.

</doc>
<doc id="1011762" url="https://pl.wikipedia.org/wiki?curid=1011762" title="Klasyfikacja górska Tour de France">
Klasyfikacja górska Tour de France

Biała koszulka w czerwone grochy (franc: "maillot à pois rouges") jest koszulką
przyznawaną liderowi w klasyfikacji górskiej podczas wyścigu Tour de France. Potocznie o kolarzu, który jedzie w tej koszulce mówi się "król gór".
Historia.
Klasyfikacja górska po raz pierwszy była prowadzona w roku 1933. Jej zwycięzcą został Vicente Trueba, który na większość szczytów wjeżdżał jako pierwszy. Jednak ze względu na to, iż bardzo źle zjeżdżał nie osiągnął nic oprócz zdobywania szczytów jako pierwszy. Dyrektor Tour de France, Desgrange, zdecydował, że kolarz dojeżdżający jako pierwszy na szczyt powinien otrzymywać bonus. Od 1934 różnica czasu pomiędzy przyjazdem pierwszego a drugiego kolarza na szczycie, była przyznawana jako bonus czasowy dla pierwszego kolarza. Później bonus czasowy został zlikwidowany, ale klasyfikacja górska pozostała.
Pomimo długiego istnienia klasyfikacji górskiej dopiero w roku 1975 po raz pierwszy przyznano koszulkę dla jej zwycięzcy. Kolorystyka koszulki, jak w przypadku innych koszulek, wynika z barw sponsora. Sponsorem koszulki został producent słodyczy Chocolat Poulain, który nadał jej barwy związane z nowym produktem. Aktualnie sponsorem koszulki jest sieć supermarketów Carrefour. Kolorystyka koszulki z Tour de France została również zaadaptowana przez inne wieloetapowe wyścigi kolarskie (np. Tour of Britain).
Sposób przyznawania punktów.
Z każdym szczytem znajdującym się na trasie Touru związana jest pula punktów dla kolarzy, którzy jako pierwsi dojadą na szczyt. Szczyty są podzielone na cztery podstawowe kategorie: 1 (najtrudniejsza), 2, 3 4 (najłatwiejsza). Podział ten ustalany jest na podstawie trudności szczytów, tj. długości i stromości podjazdów. Ponadto została ustalona dodatkowa kategoria"Hors catégorie" (z franc. poza kategorią), która dotyczy szczytów trudniejszych niż te z pierwszej kategorii.
Punkty przyznawane są zgodnie z poniższą listą:
Ponadto od roku 2004 wprowadzono zmianę, iż punkty przyznawane na premiach górskich drugiej, pierwszej i poza kategorią są podwajane, jeżeli premia znajduje się na mecie etapu.
W celu rozstrzygania kolejności w klasyfikacji w przypadku, gdy jeden lub więcej kolarzy posiada tą samą liczbę punktów przyjęto następujące zasady.
Pierwszy jest kolarz, który więcej razy dojechał jako pierwszy na premię górską poza kategorią. Jeżeli liczba ta jest równa, to sprawdzane są klasyfikacje odpowiednio, dla 1, 2, 3 i 4 kategorii, aż do określenia zwycięzcy. Jeżeli kolarze mają identyczną liczbę zwycięstw we wszystkich kategoriach, to o pierwszeństwie decyduje wyższe miejsce w klasyfikacji generalnej.

</doc>
<doc id="1011767" url="https://pl.wikipedia.org/wiki?curid=1011767" title="MacKenzie Mauzy">
MacKenzie Mauzy

MacKenzie Grace Mauzy (ur. 14 października 1988 w Greensboro) – amerykańska aktorka telewizyjna i filmowa. 

</doc>
<doc id="1011768" url="https://pl.wikipedia.org/wiki?curid=1011768" title="Marcin Nowak (lekkoatleta)">
Marcin Nowak (lekkoatleta)

 
Marcin Andrzej Nowak (ur. 2 sierpnia 1977 w Stalowej Woli) – polski lekkoatleta, sprinter.
Osiągnięcia.
Zawodnik Sparty Stalowa Wola i AZS-AWF Kraków, olimpijczyk z Sydney w 2000 (zajął 8. miejsce w sztafecie 4 x 100 m z czasem 38,96 s) i Pekinu (2008). Sześciokrotny mistrz Polski: na 100 m (w 2000) i w sztafecie 4 x 100 m (w 1999, 2000, 2004, 2006 i 2007), halowy mistrz Polski na 60 m (2003).
W mistrzostwach świata w sztafecie wywalczył wraz z kolegami 5. miejsca - w Sewilli (1999 – 38,70 s) i w Paryżu (2003 - 38,96 s). Największe sukcesy osiągnął w sztafecie podczas mistrzostw Europy – w Budapeszcie (1998) zdobył brązowy medal (38,98 s), a srebrny na ME w Monachium (2002 – 38,71 s). Młodzieżowy wicemistrz Europy z Göteborga (1999) w biegu na 100 m (10,28 s). W 2000 wygrał z kolegami sztafetę podczas I ligi Pucharu Europy (39,50 s).
W 2013 zakończył karierę sportową.

</doc>
<doc id="1011770" url="https://pl.wikipedia.org/wiki?curid=1011770" title="Osioł kataloński">
Osioł kataloński

Osioł kataloński ("Equus asinus var. catalana") – rasa osła domowego pochodząca z Hiszpanii.
Osły katalońskie charakteryzują się większym wzrostem w porównaniu do swoich krewniaków. Wyróżnia je także dłuższe kasztanowe, rude lub czarne futro. Z uszu wystają długie faliste włosy w różnych barwach, najczęściej kremowe, rzadziej kasztanowe lub czarne.
Ich wysokość w kłębie wynosi około 135–160 cm. Żyją 18–20 lat. Ciąża u klaczy trwa 12 miesięcy.
Osły domowe są zwierzętami gospodarskimi. Są użytkowane jako zwierzęta pociągowe, do noszenia ciężarów oraz do krzyżowania z koniem (muł, osłomuł).
Jako symbol Katalonii.
Sylwetka osła katalońskiego (katal. "ruc català", hiszp. "burro catalán") stała się współcześnie nowym symbolem Katalonii. Z jednej strony, jako zwierzę zagrożone wyginięciem, ma symbolizować opiekę, jakiej wymagają do przetrwania kataloński język i kultura. Z drugiej ma uosabiać katalońskie cechy: upór, wytrzymałość i pracowitość. Ma także stanowić przeciwwagę dla sylwetki byka Osborne’a stanowiącej jeden z symboli Hiszpanii. Zaadaptowanie osła katalońskiego w tej roli zaproponowano w lokalnym czasopiśmie w Banyoles; propozycja spotkała się z poparciem Katalończyków, a osioł stał się popularnym symbolem, umieszczanym m.in. na zderzakach samochodów, koszulkach i innych gadżetach.

</doc>
<doc id="1011772" url="https://pl.wikipedia.org/wiki?curid=1011772" title="Jakob Henle">
Jakob Henle

Friedrich Gustav Jakob Henle (ur. 19 lipca 1809 w Fürth, zm. 13 maja 1885 w Getyndze) niemiecki anatom i patolog, odkrywca tzw. pętli Henlego w nerce. Twórca anatomii i fizjologii nerek.
Prowadził badania nad budową mikroskopijną tkanek i narządów, opisał rodzaje tkanki nabłonkowej i jej rozmieszczenie oraz budowę włosa. 

</doc>
<doc id="1011773" url="https://pl.wikipedia.org/wiki?curid=1011773" title="Wojciech Baudiss">
Wojciech Baudiss

Wojciech Maria Baudiss (ur. 14 kwietnia 1842 w Bojanach, zm. 25 kwietnia 1926 w Starej Wsi) – polski duchowny rzymskokatolicki, jezuita oraz Sługa Boży. 
Życiorys.
Był synem Eugeniusza i Teresy z domu Langer. Jako uczeń gimnazjum służył we Lwowie do mszy św. w jezuickim kościele pod wezwaniem świętych Piotra i Pawła, tam rozpoznał swoje powołanie. W 1856, mając 14 i pół roku, wstąpił do zakonu jezuitów. Po nowicjacie w Baumgartenbergu w Górnej Austrii i po studiach humanistycznych w Starej Wsi przez pięć lat uczył i wychowywał młodzież w konwikcie tarnopolskim. Po teologii w Krakowie został wyświęcony na kapłana na Wawelu w 1871, a następnie skierowany do kolegium starowiejskiego.
Jego długie życie zakonne (70 lat) i kapłańskie (55 lat) było wypełnione rozmaitymi i odpowiedzialnymi obowiązkami. Był ojcem duchownym, wychowawcą, profesorem języków, wymowy i teologii, mistrzem nowicjatu jezuitów i bazylianów, instruktorem probanistów, ekonomem domu, rektorem seminarium i prowincjałem jezuitów.
Najdłużej, bo 18 lat (1884-1902), przeprowadzał reformę zakonu bazylianów w Dobromilu, we Lwowie i w Ławrowie. Skierowany przez przełożonych do tego dzieła, zleconego przez Stolicę Świętą, oddał mu się z całym poświęceniem. Włączył się duchowo w życie tego zakonu, a nawet myślał o przejściu na wschodni obrządek. Taktem, życzliwością i osobistą świętością zaskarbił sobie miłość i wdzięczność bazylianów, a także księży i ludu ruskiego. Owocem tej pracy było podniesienie duchowe i intelektualne tamtejszych synów św. Bazylego.
Po odwołaniu go z Dobromila pracował w Chyrowie jako nauczyciel języka ukraińskiego (w czasie I wojny światowej opiekował się tam rannymi żołnierzami), w Jassach w Rumunii jako rektor seminarium duchownego. Przez ostatnie 11 lat życia był duchownym ss. służebniczek i profesorem kleryków zakonnych w Starej Wsi.
Zmarł 25 kwietnia 1926 w Starej Wsi. Został pochowany na tamtejszym cmentarzu w kaplicy grobowej jezuitów, na ścianie której ustanowiono tablicę epitafijną jemu poświęconą.

</doc>
<doc id="1011777" url="https://pl.wikipedia.org/wiki?curid=1011777" title="Agawe">
Agawe



</doc>
<doc id="1011779" url="https://pl.wikipedia.org/wiki?curid=1011779" title="Jennifer Gareis">
Jennifer Gareis

Jennifer Lynne Gareis (ur. 1 sierpnia 1970 w Lancaster w USA) – amerykańska aktorka filmowa.
Życie prywatne.
Jej mężem jest Bobby Ghassemieh. 12 czerwca 2010 na świat przyszło pierwsze dziecko Gareis, syn Gavin Blaze Gareis Ghassemieh. 29 czerwca 2012 aktorka urodziła córkę – Sophię Rose Gareis Ghassemieh.

</doc>
<doc id="1011782" url="https://pl.wikipedia.org/wiki?curid=1011782" title="Alaili Dadda">
Alaili Dadda

Alaili Dadda - to miasto w Dżibuti w regionie Obock, na północy kraju. Liczy około 1 456 mieszkańców.

</doc>
<doc id="1011786" url="https://pl.wikipedia.org/wiki?curid=1011786" title="Barcelona KIA 2007">
Barcelona KIA 2007

Barcelona KIA 2007 – tenisowy turniej WTA kategorii IV w sezonie 2007 z cyklu Barcelona Ladies Open rozgrywany w dniach 9–16 kwietnia 2007 roku w Barcelonie na kortach ceglanych o puli nagród wynoszącej 145 000 dolarów amerykańskich.

</doc>
<doc id="1011788" url="https://pl.wikipedia.org/wiki?curid=1011788" title="Joanna Niełacna">
Joanna Niełacna

Joanna Niełacna-Balcerzak (ur. 16 października 1973 w Poznaniu) – polska lekkoatletka – sprinterka. Żona reprezentacyjnego sprintera Piotra Balcerzaka.
Kariera.
Zawodniczka Olimpii Poznań. Olimpijka z Sydney (2000) w sztafecie 4 x 100 m, 2-krotna mistrzyni kraju: w sztafecie 4 x 100 metrów (2000) i w biegu na 200 m (2001). Rekordy życiowe: bieg na 100 m - 11,55 (1999) i 200 m - 23,57 (1999). Startując w składzie reprezentacyjnej sztafety zajęła 7. miejsce (43,51) w mistrzostwach świata w Sewilli (1999).

</doc>
<doc id="1011789" url="https://pl.wikipedia.org/wiki?curid=1011789" title="Antonio Sabàto">
Antonio Sabàto

Antonio Sabàto, Sr. (ur. 2 kwietnia 1943 w Montelepre, zm. 6 stycznia 2021 w Los Angeles) – włoski aktor filmowy i telewizyjny.
Życiorys.
Pierwsze kroki na ekranie stawiał w filmie "Skandal" ("Lo Scandalo", 1966) z Anouk Aimée. Jego druga debiutancka rola kierowcy samochodu wyścigowego Nino Barlini w dramacie sportowym "Grand Prix" (1966) u boku Yves'a Montanda zdobyła nominację do nagrody Złotego Globu dla obiecującego nowego aktora. Został potem zaangażowany przez Rogera Vadima do udziału w przygodowym obrazie fantasy "Barbarella – królowa galaktyki" ("Barbarella", 1968) z Jane Fondą w roli tytułowej. Sławę i uznanie przyniosły mu spaghetti westerny – "Nienawidzą dla nienawiści" ("Odio per odio", 1967), "Do diabła z prawem!" ("Al di là della legge", 1968) z Lee Van Cleefem, "Przybyłem, zobaczyłem, strzelam" ("I Tre che sconvolsero il West – vado, vedo e sparo", 1968), "Dwukrotny strzał" ("Due volte Giuda", 1969) z Klausem Kinskim, "Wyrok Boga" ("I Senza Dio", 1972) i "Gdzie lecą kule" ("Tutti fratelli nel west... per parte di padre", 1972).
W 1984 wraz z rodziną zamieszkał w Beverly Hills, obywatelstwo amerykańskie otrzymał w listopadzie 1996. Pojawił się w operze mydlanej CBS "Moda na sukces" ("The Bold and the Beautiful") jako Aldo Damiano, ojciec malarza i rzeźbiarza Dante'ego, którego zagrał jego prawdziwy syn Antonio Sabato Jr.
Życie prywatne.
Był żonaty z Czeszką Yvonne Kabouchy, z którą ma syna aktora Antonia (ur. 29 lutego 1972) i córkę Simonne.

</doc>
<doc id="1011794" url="https://pl.wikipedia.org/wiki?curid=1011794" title="Progrock">
Progrock



</doc>
<doc id="1011799" url="https://pl.wikipedia.org/wiki?curid=1011799" title="Dobro osobiste">
Dobro osobiste



</doc>
<doc id="1011800" url="https://pl.wikipedia.org/wiki?curid=1011800" title="Ciałko Malphiego">
Ciałko Malphiego



</doc>
<doc id="1011803" url="https://pl.wikipedia.org/wiki?curid=1011803" title="Bolesław Popowicz">
Bolesław Popowicz

Bolesław Kornel Popowicz (ur. 2 września 1878 w Warężu, zm. 9 stycznia 1937 we Lwowie) – generał brygady Wojska Polskiego, senator IV kadencji w II RP, wolnomularz, działacz harcerski.
Życiorys.
W latach 1904–1907 studiował na Wydziale Filozoficznym Uniwersytetu Lwowskiego. Pracował jako nauczyciel i działał w Związku Strzeleckim. W 1907 został powołany do odbycia służby wojskowej w armii austro-węgierskiej. Był czynnym członkiem Akademickiego Klubu Turystycznego we Lwowie.
Po wybuchu I wojny światowej w 1914 jako porucznik Landwehry został zmobilizowany i skierowany na front włoski, gdzie wkrótce został ranny. Latem 1915 wstąpił do Legionów Polskich. 10 czerwca 1916 roku został przydzielony do 6 pułku piechoty w składzie III Brygady na stanowisko komendanta kompanii. W 5 pułku piechoty pełnił funkcję dowódcy 2 kompanii, później był komendantem batalionu (według różnych źródeł - I lub III). W lipcu 1917 roku, po kryzysie przysięgowym, odwołany z powrotem do armii austriackiej. Walczył w Albanii, Czarnogórze i na Ukrainie. Działał w Polskiej Organizacji Wojskowej.
Od listopada 1918 roku w Wojsku Polskim. W okresie od listopada 1918 roku do stycznia 1919 roku szef sztabu Grupy Operacyjnej płk. Mieczysława Norwid-Neugebauera, dowódca 24 pułku piechoty w wojnie polsko-ukraińskiej. Krótko dowódca Okręgu Wojskowego Radom. Od stycznia 1919 do sierpnia 1920 dowódca batalionu, a potem 6 pułku piechoty Legionów. Na czele pułku walczył w wojnie polsko-bolszewickiej. Brał udział w zajęciu Kijowa. Od sierpnia 1920 do marca 1921 dowódca III Brygady Piechoty Legionów. Dowodząc brygadą walczył w obronie Warszawy i uczestniczył w bitwie nad Niemnem. Od marca 1921 do września 1926 dowódca piechoty dywizyjnej 1 Dywizji Piechoty Legionów w Wilnie, od września 1926 do marca 1928 dowódca 1 Dywizji Piechoty Legionów.
16 marca 1927 Prezydent RP Ignacy Mościcki na wniosek ministra spraw wojskowych marszałka Józefa Piłsudskiego awansował go na generała brygady ze starszeństwem z dniem 1 stycznia 1927 i 15. lokatą w korpusie generałów.
W okresie od marca 1928 do października 1935 dowódca Okręgu Korpusu Nr VI we Lwowie. Po zwolnieniu stan spoczynku osiadł we Lwowie. 15 września 1935 wybrany został senatorem RP IV kadencji z województwa lwowskiego.
Od założenia 22 września 1928 do 1935 był prezesem zarządu głównego Towarzystwo Badania Historii Obrony Lwowa i Województw Południowo-Wschodnich, a także otrzymał tytuł członka honorowego tegoż. Był działaczem harcerskim, przewodniczącym Okręgu ZHP we Lwowie. Był członkiem loży wolnomularskiej Tomasz Zan w Wilnie.
Zmarł nagle w nocy 9/10 stycznia 1937 we Lwowie. Został pochowany 12 stycznia 1937 na Cmentarzu Obrońców Lwowa.
Był żonaty, miał dzieci. Jego żona Władysława pełniła funkcję prezesa Stowarzyszenia „Rodzina Wojskowa”.

</doc>
<doc id="1011804" url="https://pl.wikipedia.org/wiki?curid=1011804" title="Jump in!">
Jump in!



</doc>
<doc id="1011806" url="https://pl.wikipedia.org/wiki?curid=1011806" title="The Lightning Seeds">
The Lightning Seeds

The Ligtning Seeds – brytyjska grupa pop rockowa, założona w 1989 w Liverpoolu przez producenta muzycznego Iana Broudiego. Grupa nagrała siedem albumów długogrających i cztery składanki. Jej najbardziej znane piosenki to "Lucky You" i "Perfect".

</doc>
<doc id="1011810" url="https://pl.wikipedia.org/wiki?curid=1011810" title="Antoni Maksymilian Prokopowicz">
Antoni Maksymilian Prokopowicz

Antoni Maksymilian Prokopowicz, krypt. i allonimy: "J. J. K. K. L. W. P. K.; Jabłonowski Janusz; M. A. P.; M. P.; P.; X. P. P. K. K. K." (ur. w 1738 w Połonnem na Wołyniu, zm. 1807 w Kętach) – historyk i kaznodzieja, pijar, tłumacz, edytor, autor podręczników i powiastek.
Życiorys.
Urodził się w roku 1738 w Połonnem, w rodzinie szlacheckiej herbu Lubicz. Po wstąpieniu do zakonu pijarów (Podoliniec 1754) i ukończeniu studiów zakonnych został księdzem. Był nauczycielem w rozmaitych szkołach niższych i kolegiach (Radom, Łowicz, Wieluń, Góra, Warszawa). W środowisku warszawskim (za namową J. A. Załuskiego, W. Mitzlera de Kolof) podjął działalność literacką (edytorską i przekładową). Później wykładał retorykę w Podolińcu i Rzeszowie, głosząc jednocześnie kazania w Radomiu, Złoczewie i kościele katedralnym w Krakowie. Te ostatnie przyniosły mu uznanie i sławę kaznodziejską. Sam siebie określał jako „teologa nadwornego JKMci”. Ponadto wykładał teologię w krakowskim seminarium pijarskim. W tym okresie nawiązał bliższe kontakty z krakowskim wydawcą i drukarzem – Ignacym Greblem. W ten sposób stał się dostawcą licznych tekstów literackich tłoczonych w drukarni Grebla. Pisywał czasem anonimowo lub pod obcym nazwiskiem (prawdopodobnie swych możnych klientów). W roku 1790 otrzymał probostwo w Kętach i tam też po 17 latach zmarł.
Twórczość.
Ważniejsze wydane przez niego dzieła: „Życie Klemensa XIV papieża” (przekład z francuskiego, Kraków, 1778); „Listy papieża Klemensa XIV” (2 t., Kraków, 1779); „Przypadki wielkie z małych przyczyn” (Kraków, 1786); „Krótki zbiór chronologji historji kościelnej” (Kraków, 1787). Zasłynął jednocześnie z talentu kaznodziejskiego.
Utwory i kazania.
W nieznanych obecnie rękopisach pozostawił Prokopowicz: "Kazania; Wykład śś. Epistuł; Dziennik, czyli kronikę swego czasu".
Przekłady.
Załączony do poz. 11 spis autorski wymienia ponadto następujące prace przekładowe, zapewne niedrukowane (Estreicher ich nie rejestruje): "Kazania na egzekwiach..., p. X. Metzla"; tamże (Kraków); "Dyskurs Fleurego o historii"; tamże: "Boisera biskupa kazanie" t. VI; "Le Boux biskupa kazania" t. II; "O modlitwie dla młodych", tegoż (Cobineta); "O naśladowaniu młodości Chrystusa", tegoż: "O nabożeństwie do Najświętszej Marii Panny", tegoż; (porównaj Utwory i mowy poz. 2).

</doc>
<doc id="1011812" url="https://pl.wikipedia.org/wiki?curid=1011812" title="Idrettsklubben Start">
Idrettsklubben Start



</doc>
<doc id="1011815" url="https://pl.wikipedia.org/wiki?curid=1011815" title="Racing Club de Strasbourg">
Racing Club de Strasbourg



</doc>
<doc id="1011816" url="https://pl.wikipedia.org/wiki?curid=1011816" title="Prva liga Srbije">
Prva liga Srbije

Prva liga Srbije (srb. Прва лига Србије) – druga klasa rozgrywek w Serbii, po najwyższej Meridijan Superlidze. Rozgrywki toczą się w jednej grupie i uczestniczy w niej 16 drużyn. Po zakończeniu sezonu mistrz oraz wicemistrz awansują bezpośrednio do Super ligi, a cztery ostatnie drużyny spadną do Srpskiej ligi.
Historia.
I liga Serbii została utworzona w 2006 roku, na skutek wycofania się z rozgrywek klubów z Czarnogóry, które utworzyły swoją ligę. Od tego momentu było to drugi poziom rozgrywek ligowych. Wcześniej na tym samym poziomie istniała II liga Serbii i Czarnogóry, która w sezonie 2005/06 dzieliła się na 2 grupy – serbską (20 drużyn) i czarnogórską (10 drużyn).
Po reorganizacji w sezonie 2006/07 w lidze występowało nadal 20 drużyn, co przy zmniejszeniu ilości drużyn grających w Superlidze (z 16 do 12 drużyn) zwiększyło jej poziom i znaczenie. W dalszym etapie zmniejszono liczbę drużyn w I lidze do 18, a następnie od sezonu 2013/14 do 16 drużyn.
Zasady.
Rozgrywki toczą się w dwóch rundach. W pierwszej rundzie (sezon zasadniczy) występuje 16 drużyn, wszystkie drużyny grają w jednej grupie "każdy z każdym" mecz i rewanż, w sumie 30 meczów. Po zakończeniu rundy zasadniczej drużyny z miejsc 1. - 8. zagrają w 2. rundzie w grupie mistrzowskiej, a drużyny z miejsc 9. - 16. zagrają w 2. rundzie w grupie spadkowej.
Do I ligi Serbii awansuje zespół z 1 miejsca z każdej spośród 4 grup Srpskiej ligi.

</doc>
<doc id="1011820" url="https://pl.wikipedia.org/wiki?curid=1011820" title="Rheinhausen (Duisburg)">
Rheinhausen (Duisburg)

Rheinhausen – dzielnica Duisburga w Niemczech, w kraju związkowym Nadrenia Północna-Westfalia, w rejencji Düsseldorf. Do 31 grudnia 1974 roku samodzielne miasto w powiecie Moers. Liczy 78 203 mieszkańców (stan: 31.12.2020) na powierzchni 38,68 km². Rheinhausen leży po lewej stronie Renu i graniczy z trzema innymi dzielnicami: Homberg/Ruhrort/Baerl, Mitte i Süd. 
Rheinhausen dzieli się na: Rumeln-Kaldenhausen, Schwarzenberg, Hochemmerich, Asterlagen, Bergheim z pięknymi jeziorami w części Trompet-Oestrum, Friemersheim oraz Rheinhausen-Mitte.

</doc>
<doc id="1011821" url="https://pl.wikipedia.org/wiki?curid=1011821" title="Koninklijke Sportkring Beveren">
Koninklijke Sportkring Beveren



</doc>
<doc id="1011824" url="https://pl.wikipedia.org/wiki?curid=1011824" title="Jump In!">
Jump In!



</doc>
<doc id="1011825" url="https://pl.wikipedia.org/wiki?curid=1011825" title="Flight 29 Down">
Flight 29 Down



</doc>
<doc id="1011827" url="https://pl.wikipedia.org/wiki?curid=1011827" title="Petit-Bourg">
Petit-Bourg

Petit-Bourg – miasto i gmina na Gwadelupie (departamencie zamorskim Francji); Według danych szacunkowych na rok 2013 liczy około 29,9 tys. mieszkańców. Czwarte co do wielkości miasto departamentu.
W mieście, co roku, rozgrywane są kobiece turnieje tenisowe rangi ITF, pod nazwą "Open Feminin De Petit Bourg", z pulą nagród 15 000 $ i 25 000 $.

</doc>
<doc id="1011828" url="https://pl.wikipedia.org/wiki?curid=1011828" title="Synagoga Beit Chasidim we Lwowie">
Synagoga Beit Chasidim we Lwowie

Synagoga Beit Chasidim we Lwowie (z hebr. „Dom chasydów”) – nieistniejąca synagoga znajdująca się we Lwowie u zbiegu ulic Łaziennej (ob. Łazniewa) i Bożniczej (ob. Siańska). Była pierwszą znaną bożnicą chasydzką we Lwowie.
Synagoga została zbudowana w 1791 roku. Budynek nie podlegał miejscowemu kahałowi i dlatego lwowski rabin Rozanes w 1792 roku rzucił cherem na chasydów, modlących się w tej synagodze.
W drugiej połowie listopada 1918 roku, po zakończeniu walk polsko-ukraińskich o Lwów Synagoga Beit Chasidim została spalona przez Polaków podczas trwania pogromu lwowskiego. 
Podczas II wojny światowej, po wkroczeniu wojsk niemieckich do Lwowa w 1941 roku, synagoga została doszczętnie zniszczona. Po zakończeniu wojny nie została odbudowana.

</doc>
<doc id="1011829" url="https://pl.wikipedia.org/wiki?curid=1011829" title="Sainte-Anne (Gwadelupa)">
Sainte-Anne (Gwadelupa)

Sainte-Anne – miasto i gmina na Gwadelupie (departamencie zamorskim Francji). Według szacunkowych danych na rok 2013 liczy około 24,5 tys. mieszkańców.

</doc>
<doc id="1011830" url="https://pl.wikipedia.org/wiki?curid=1011830" title="Hak (zespół muzyczny)">
Hak (zespół muzyczny)

Hak – polski zespół rockowy założony w 1982 roku w Niemodlinie przez Pawła Kukiza i Jarosława Lacha. Zespół Hak podczas festiwalu w Jarocinie w 1983 roku zdobył nagrodę Złotego Kameleona.
Największym przebojem grupy był utwór "Ołowiane głowy".
Po rozpadzie Haku muzycy założyli grupę Aya RL.
W 1993 roku wydano płytę zespołu z nagraniami zarejestrowanymi w latach 1982-1983 w studiu Polskiego Radia w Opolu nazwaną "Mała dziewczynka".
W zespole grali także Zbigniew Moździerski (Piersi), Jerzy Kaczanowski i Rafał Jezierski.

</doc>
<doc id="1011831" url="https://pl.wikipedia.org/wiki?curid=1011831" title="J. Michael Bishop">
J. Michael Bishop

John Michael Bishop (ur. 22 lutego 1936 w Yorku) – amerykański immunolog i mikrobiolog, laureat Nagrody Nobla w 1989 roku.
Uczęszczał do Gettysburg College, gdzie przygotowywał się do studiów medycznych, które ukończył na Uniwersytecie Harvarda w 1962. Pracę rozpoczął w Instytucie Alergii i Chorób Zakaźnych ("National Institute of Allergy and Infectious Diseases") należącym do National Institutes of Health. Przez rok przebywał na stażu w "Heinrich-Pette-Institut für Experimentelle Virologie und Immunologie" w Hamburgu. Po powrocie z Niemiec podjął pracę na Uniwersytecie Kalifornijskim w San Francisco.
Pod koniec lat 70. prowadził, wraz z odbywającym staż podoktorski Haroldem Varmusem, badania nad retrowirusami. W 1980 roku odkryli pierwszy ludzki onkogen (v-Src). Stwierdzili, że w wyniku włączenia do genomu genów wirusa, niektóre geny obecne w komórce (nazwane protoonkogenami) mogą powodować powstanie nowotworu.
W 1989 roku otrzymał, wraz z Haroldem Varmusem, Nagrodę Nobla w dziedzinie fizjologii i medycyny za odkrycie pochodzenia retrowirusów onkogennych.

</doc>
<doc id="1011832" url="https://pl.wikipedia.org/wiki?curid=1011832" title="Puchar Europy Mistrzów Klubowych (1979/1980)">
Puchar Europy Mistrzów Klubowych (1979/1980)

XXV Puchar Europy Mistrzów Klubowych 1979/1980

</doc>
<doc id="1011833" url="https://pl.wikipedia.org/wiki?curid=1011833" title="Apple DOS">
Apple DOS

Apple DOS – system operacyjny stworzony dla komputerów serii Apple II, firmy Apple Computer (obecnie Apple Inc.). Pierwotnie stworzony przez Paula Laughtona, Randyiego Wiggintona i Steve'a Wozniaka.

</doc>
<doc id="1011834" url="https://pl.wikipedia.org/wiki?curid=1011834" title="Synagoga Or Szemesz we Lwowie (ul. Słoneczna 26)">
Synagoga Or Szemesz we Lwowie (ul. Słoneczna 26)

Synagoga Or Szemesz we Lwowie (z hebr. „Słoneczny Promień”) – nieistniejąca synagoga znajdująca się we Lwowie przy obecnej ulicy Kulisza 26 w latach 1871–1950 noszącej nazwę Słonecznej.
Synagoga została zbudowana w pierwszej połowie XIX wieku, najprawdopodobniej przed 1838 rokiem. W 1842 roku została przebudowana na kamienną. W 1903 roku synagogę rozebrano i przeniesiono się do nowej siedziby przy ulicy Miodowej 3 gdzie przetrwała do początku II wojny światowej.
Inne wydarzenia związane z miejscem.
Przy ul. Słonecznej, 26 i 27 lipca 1941 r. policja ukraińska dokonała pogromu Żydów. Wydarzenia te nazwano później „Dniami Petlury”. Ulica do dziś zachowała jednolitą zabudowę kamienic czynszowych z przełomu XIX i XX wieku.

</doc>
<doc id="1011836" url="https://pl.wikipedia.org/wiki?curid=1011836" title="Le Lamentin (Martynika)">
Le Lamentin (Martynika)

Le Lamentin - miasto na Martynice (departamencie zamorskim Francji); 40 tys. mieszkańców (2006). Jest to drugie co do wielkości miasto Martyniki. W pobliżu znajduje się międzynarodowy port lotniczy Aimé Césaire.

</doc>
<doc id="1011839" url="https://pl.wikipedia.org/wiki?curid=1011839" title="Synagoga Or Szemesz we Lwowie (ul. Miodowa 3)">
Synagoga Or Szemesz we Lwowie (ul. Miodowa 3)

Synagoga Or Szemesz we Lwowie (z hebr. „Słoneczny Promień”) – nieistniejąca synagoga znajdująca się we Lwowie przy ulicy Miodowej 3.
Synagoga została zbudowana w 1903 roku. Została przeniesiona ze starej siedziby mieszczącej się przy ulicy Słonecznej 26. Podczas II wojny światowej, po wkroczeniu wojsk niemieckich do Lwowa w 1941 roku, synagoga została doszczętnie zniszczona. Po zakończeniu wojny nie została odbudowana.

</doc>
<doc id="1011841" url="https://pl.wikipedia.org/wiki?curid=1011841" title="Synagoga Or Szemesz we Lwowie">
Synagoga Or Szemesz we Lwowie



</doc>
<doc id="1011843" url="https://pl.wikipedia.org/wiki?curid=1011843" title="Le Robert">
Le Robert

Le Robert – miasto i gmina na Martynice (departamencie zamorskim Francji); 24 tys. mieszkańców (2006). Trzecie co do wielkości miasto Martyniki.

</doc>
<doc id="1011845" url="https://pl.wikipedia.org/wiki?curid=1011845" title="Indywidualizacja odpowiedzialności">
Indywidualizacja odpowiedzialności

Zasada odpowiedzialności indywidualnej – zasada prawa karnego stanowiąca, że odpowiedzialność za czyn zabroniony ponosi jedynie sam sprawca, a wszelkie okoliczności wpływające na odpowiedzialność karną odnoszą się jedynie do osoby, której dotyczą.
Zasada odpowiedzialności osobistej – zasada prawa karnego stanowiąca, że nie można przenieść odpowiedzialności karnej na inną osobę, niż na sprawcę.
Zasada wyrażona w art. 21 § 1 Kodeksu karnego, który stanowi, że "okoliczności osobiste, wyłączające lub łagodzące albo zaostrzające odpowiedzialność karną, uwzględnia się tylko co do osoby, której dotyczą".

</doc>
<doc id="1011846" url="https://pl.wikipedia.org/wiki?curid=1011846" title="Piotr Balcerzak">
Piotr Balcerzak

 
Piotr Balcerzak (ur. 25 czerwca 1975 w Warszawie) – polski lekkoatleta, sprinter.
Osiągnięcia.
Zawodnik stołecznej Skry. Olimpijczyk z Sydney (2000), zajął 8. miejsce w sztafecie 4 x 100 m (38,96 s.). 3-krotny mistrz Polski na 100 m i w sztafecie. Członek reprezentacyjnej sztafety na kilku kolejnych mistrzostwach świata; najlepsze, 5. miejsca zajęła sztafeta w Sewilli (1999) z czasem 38,70 s. i w Paryżu (2003) z wynikiem 38,96 s. Podczas mistrzostw Europy w Budapeszcie (1998), zdobył w sztafecie brązowy medal, uzyskując w finale 38,98 s. Cztery lata później na mistrzostwach Europy w Monachium (2002) był członkiem sztafety 4 x 100 m, która ponownie zdobyła srebrny medal – 38,71 s., ale Balcerzak startował tylko w eliminacjach. W 1997 w Turku podczas młodzieżowych mistrzostw Europy Polacy z Balcerzakiem zdobyli tytuł wicemistrzowski (39,27 s.). W superlidze PE zajął 3. miejsca na 100 m (1999 – 10,35 s.) i 4 x 100 m (2001 – 39,00 s.), w I lidze PE – 1. miejsce w sztafecie (2000 – 39,50 s.). Był także dwukrotnym medalistą Europejskich Igrzysk Młodzieży Szkolnej w 1992 (100 m – 2. miejsce: 10,75 s.; 200 m – 3. miejsce: 21.66 s.). Żonaty ze sprinterką Joanną Niełacną.

</doc>
<doc id="1011847" url="https://pl.wikipedia.org/wiki?curid=1011847" title="Schœlcher">
Schœlcher

Schœlcher – miasto na Martynice (departamencie zamorskim Francji); 21 tys. mieszkańców (2006). Czwarte co do wielkości miasto kraju.

</doc>
<doc id="1011849" url="https://pl.wikipedia.org/wiki?curid=1011849" title="Stara Synagoga we Lwowie">
Stara Synagoga we Lwowie

Stara Synagoga we Lwowie – nieistniejąca synagoga znajdująca się we Lwowie przy dawnej ulicy Boimów 54, wcześniej zwanej również Starożydowską.
Synagoga została zbudowana w 1555 roku. Znane są jej zewnętrzne rozmiary w 1767 roku – 36,5 na 68,25 łokci, a sala modlitewna o powierzchni 500 łokci kwadratowych w czasie nabożeństwa mieściła 200 osób. Synagoga została rozebrana w 1798 roku, na jej miejscu w latach 1799–1800 zbudowano Wielką Synagogę Miejską.

</doc>
<doc id="1011850" url="https://pl.wikipedia.org/wiki?curid=1011850" title="Sainte-Marie (Martynika)">
Sainte-Marie (Martynika)

Sainte-Marie – miasto na Martynice (departamencie zamorskim Francji); 20 tys. mieszkańców (2006). Leży na północno-zachodnim wybrzeżu wyspy, nad Oceanem Atlantyckim.
Około 2 km na północny zachód od miasta leżą ruiny "l'Habitation Fond St-Jaques" – starego klasztoru dominikanów oraz pozostałości zabudowań plantacji trzciny cukrowej z drugiej połowy XVII wieku.
Sainte-Marie jest również ośrodkiem produkcji rumu. W dawnej kolonialnej posiadłości na obrzeżach miasta otwarto muzeum rumu ("Musée du Rhum St James"). Zwiedzającym udostępniona jest tu także działająca do dziś destylarnia. Kilka kilometrów za miastem, wśród okolicznych plantacji bananowców powstało także "Musée de la Banane", poświęcone sposobom uprawy i przetwórstwa bananów.

</doc>
<doc id="1011852" url="https://pl.wikipedia.org/wiki?curid=1011852" title="Łążynek">
Łążynek

2 miejscowości w Polsce:

</doc>
<doc id="1011855" url="https://pl.wikipedia.org/wiki?curid=1011855" title="Viktor Emil Frankl">
Viktor Emil Frankl



</doc>
<doc id="1011856" url="https://pl.wikipedia.org/wiki?curid=1011856" title="Eric Christian Olsen">
Eric Christian Olsen

Eric Christian Olsen (ur. 31 maja 1977 w Eugene) – amerykański aktor i producent telewizyjny i filmowy, znany z takich filmów jak "To nie jest kolejna komedia dla kretynów" czy "Gorąca laska".
Życiorys.
Wczesne lata.
Urodził się w Eugene w stanie Oregon jako syn bezdenominacyjnej kapelanki szpitalnej Jeanne (z domu Donstad) i Paula V. Olsena, profesora języka angielskiego i szefa wyścigów cross-country w Augustana College w Rock Island. Swoje dzieciństwo spędził w Bettenford w stanie Iowa. Ukończył Bettenford High School, gdzie zaczął interesować się sportem i językiem japońskim. Występował z lokalną grupą improwizującą ComedySportz. Ukończył Pepperdine University na wydziale sztuk wyzwolonych.
Kariera.
Swoją karierę rozpoczął występując w reklamach. Po przybyciu do Kalifornii wziął udział w serialu Fox "Beyond Belief: Fact or Fiction" (1997) z Jamesem Brolinem, Daphne Ashbrook i Jimem Metzlerem oraz telewizyjnym dreszczowcu HBO Daniela Caruso "Desperacki pościg" ("Black Cat Run", 1998) z Amelią Heinle, Patrickiem Muldoonem i Peterem Greene. Jego pierwszą główną rolę był Artie / Król Artur w telewizyjnym filmie przygodowo-familijnym fantasy "Niezwykła przygoda króla Artura" ("Arthur's Quest", 1999) u boku Catherine Oxenberg, Alexandry Paul, Zacha Galligana i Briona Jamesa. Wkrótce potem trafił do serialu NBC "Ostry dyżur" ("ER", 1999) jako umierający na skutek oparzeń Travis Michell.
W kolejnych latach wystąpił w tak wielkich produkcjach jak – "Pearl Harbour" (2001) i "To nie jest kolejna komedia dla kretynów" (2001).
Po jednym z nieudanych castingów Olsen kupił sobie deskę surfingową i szybko zakochał się w surfingu. W dramacie "Pamiętne lato" (2001) otrzymał szansę ukazania swoich umiejętności w surfowaniu. Rozgłos przyniosła mu także "Gorąca laska" (2002), w której wcielił się w postać Jake’a, a zaraz potem rola Lloyda Christmasa w komedii ' (2003). W 2010 przyjął rolę detektywa Marty’ego Deeksa w serialu '.

</doc>
<doc id="1011857" url="https://pl.wikipedia.org/wiki?curid=1011857" title="Le François">
Le François

Le François – miasto na Martynice (departamencie zamorskim Francji); 20 tys. mieszkańców (2006). Przemysł spożywczy, włókienniczy.

</doc>
<doc id="1011859" url="https://pl.wikipedia.org/wiki?curid=1011859" title="Ducos">
Ducos

Ducos - miasto na Martynice (departamencie zamorskim Francji); 18 tys. mieszkańców (2006). Przemysł spożywczy, włókienniczy.

</doc>
<doc id="1011862" url="https://pl.wikipedia.org/wiki?curid=1011862" title="EC Macapá">
EC Macapá

Esporte Clube Macapá - brazylijski klub piłkarski z siedzibą w mieście Macapá, stolicy stanu Amapá.
Historia.
Klub założony został 28 lipca 1944 roku pod nazwą Panair Esporte Clube z inicjatywy Emanuela de Souza. W roku 1946 klub zmienił nazwę na obecną - Esporte Clube Macapá. W roku 1992 Macapá przystąpił do rozgrywek trzeciej ligi brazylijskiej (Campeonato Brasileiro Série C). Klub odpadł już w pierwszym etapie, zajmując 3 miejsce w pięciozespołowej grupie.

</doc>
<doc id="1011867" url="https://pl.wikipedia.org/wiki?curid=1011867" title="Saint-Joseph (Martynika)">
Saint-Joseph (Martynika)

Saint-Joseph – miasto na Martynice (departamencie zamorskim Francji); 17 tys. mieszkańców (2006). Przemysł spożywczy, włókienniczy.

</doc>
<doc id="1011869" url="https://pl.wikipedia.org/wiki?curid=1011869" title="EC Macapa">
EC Macapa



</doc>
<doc id="1011873" url="https://pl.wikipedia.org/wiki?curid=1011873" title="David Byrne (muzyk)">
David Byrne (muzyk)

David Byrne (ur. 14 maja 1952 w Dumbarton, Szkocja) – amerykański muzyk szkockiego pochodzenia.
W 1974 roku wraz z Chrisem Frantzem i Tiną Weymouth założył grupę Talking Heads, do której później dołączył Jerry Harrison. Jeden z najbardziej uznanych zespołów lat 80. i jeden z pionierów New Wave wydał osiem popularnych albumów studyjnych a działalność zakończył w 1991.
Płodny artysta wydał następnie dziesięć albumów solowych i był autorem muzyki do kilkunastu filmów i przedstawień teatralnych. Jego szeroko doceniony krytycznie album "My Life In The Bush Of Ghosts" z 1981, nagrany wraz z Brianem Eno z wykorzystaniem samplingu, uważany jest z perspektywy za dzieło pod niektórymi względami pionierskie. Laureat Oscara, Złotego Globu i nagrody Grammy za muzykę oryginalną do filmu "Ostatni cesarz" (1987) w reżyserii Bernardo Bertolucciego.
Jest też producentem muzycznym (m.in. minialbum "Mesopotamia" zespołu The B-52’s z 1982). Założył wytwórnię płytową Luaka Bop specjalizującą się w world music, muzyce pop i wydającą płyty takich muzyków jak Alice Coltrane, Jim White czy Zap Mama.
W 2001 roku Microsoft wybrał wersję jego utworu "Like Humans Do" do zaprezentowania Windows Media Playera w systemie operacyjnym Windows XP.
Zasiadał w jury konkursu głównego na 68. MFF w Wenecji (2011).

</doc>
<doc id="1011875" url="https://pl.wikipedia.org/wiki?curid=1011875" title="Umocowanie (prawo)">
Umocowanie (prawo)

Umocowanie (przedstawicielstwo) - to nadanie kompetencji do dokonywania (w granicach umocowania) czynności prawnych określonemu podmiotowi prawa w imieniu mocodawcy. Według Kodeksu cywilnego umocowanie może opierać się:

</doc>
<doc id="1011876" url="https://pl.wikipedia.org/wiki?curid=1011876" title="Kilodalton">
Kilodalton



</doc>
<doc id="1011877" url="https://pl.wikipedia.org/wiki?curid=1011877" title="Odpowiedzialność karna">
Odpowiedzialność karna

Odpowiedzialność karna – powinność poniesienia przez daną osobę konsekwencji określonych w prawie za konkretne przestępstwo lub wykroczenie.
W polskim systemie prawnym, odpowiedzialności karnej podlega ten tylko, kto popełnia czyn zabroniony pod groźbą kary przez ustawę obowiązującą w czasie jego popełnienia; odpowiedzialności karnej za przestępstwo skutkowe popełnione przez zaniechanie podlega ten tylko, na kim ciążył prawny, szczególny obowiązek zapobiegnięcia skutkowi (polski kodeks karny wprowadza tutaj instytucję tzw. gwaranta nienastąpienia skutku; w takiej roli może występować np. lekarz, „gdy na podstawie umowy o pracę, umowy kontraktowej lub innych umów cywilnoprawnych przyjmie on na siebie obowiązki w zakresie zapobiegania negatywnym następstwom na życiu lub zdrowiu konkretnego pacjenta lub pacjentów”). 

</doc>
<doc id="1011879" url="https://pl.wikipedia.org/wiki?curid=1011879" title="Saint-Paul (Reunion)">
Saint-Paul (Reunion)

Saint-Paul – miasto w Reunionie (departamencie zamorskim Francji), na wyspie Reunion. Leży nad Oceanem Indyjskim. Według danych INSEE w 2019 roku liczyło 104 556 mieszkańców. Drugie co do wielkości miasto kraju. Głównymi gałęziami gospodarki są produkcja cukru i rumu. Pierwszą stałą osadę założył tu w 1665 roku Étienne Régnault. Do 1669 roku było stolicą wyspy.

</doc>
<doc id="1011884" url="https://pl.wikipedia.org/wiki?curid=1011884" title="Michalczewski (przedsiębiorstwo)">
Michalczewski (przedsiębiorstwo)

Michalczewski sp. z.o.o. – polska firma transportowa z siedzibą w Radomiu, posiadająca także oddziały we Wrocławiu i Warszawie. Dwa zasadnicze obszary jej działalności to transport autobusowy w ramach systemów komunikacji miejskiej oraz transport towarów na samochodach ciężarowych.
Radom.
Firma obsługuje część komunikacji miejskiej w mieście. Aktualnie w Radomiu obsługuje linie miejskie: 2, 5, 6, 22, 25 oraz 26. Firma obsługuje również prywatną linię A na trasie Radom – Jedlanka.
Historia.
Firma obsługę linii miejskich rozpoczęła od 1994 roku. Początkowo obsługiwała linie 3, 8 i 13, a później także 5, 26 oraz podmiejską A. Stopniowo firma zakupywała do obsługi linii używane autobusy, na początku były to sprowadzone z Wiednia Gräf &amp; Steyry LU200 M11 zasilane gazem LPG, potem ze względu na wprowadzenie przepisów prawnych uniemożliwiających sprowadzanie używanych autobusów z Zachodu przewoźnik był zmuszony kupować używane autobusy z polskiego rynku - wybór padł na Ikarusy 260 i 280 jeżdżące wcześniej m.in. w Łodzi i Legnicy. Wkrótce jednak Michalczewski zakupił 12 fabrycznie nowych autobusów MAN NL222, dostarczanych odpowiednio w 1998, 1999 i 2001 roku. Od 1 stycznia 2004 przejął od MZDiK Radom obsługę podmiejskiej linii A na własne ryzyko. Po wygraniu kolejnego przetargu w Radomiu, w 2008 firma zakupiła nowoczesne autobusy Solaris Urbino 12 i rozpoczęła obsługę linii 1, 2 i 6. Pod koniec 2013 firma zakupiła kolejne egzemplarze tego modelu, lecz tym razem napędzane CNG. Pojazdy te wprowadzono do ruchu na początku 2014 r., zastępując starsze pojazdy na wybranych kursach linii 3, 8 i 13. Dwa lata później całkowicie wycofał się z obsługi linii 3, 8 i 13 i od marca obsługiwał wyłącznie linie 1, 2, 5, 6, i 26 (oraz także podmiejską komercyjną A). W roku 2019 w zamian za linię 1 przeznaczoną do planowanej obsługi autobusami elektrycznymi MPK Radom otrzymał linie miejskie 22 i 25. Aktualnie firma posiada 28 autobusów przeznaczonych do obsługi radomskich linii miejskich (wszystkie to Autosany Sancity 12 LF zakupione w 2018 roku) oraz dwa Solarisy Urbino 12 CNG, które kursują na komercyjnej linii do Jedlanki.
Malowanie zakładowe.
Do 2008 roku wszystkie autobusy Michalczewski sp. z.o.o. wyróżniały się na ulicach Radomia swoim niebiesko-białym malowaniem, co zmieniło się w połowie 2008. Władze miejskie podjęły decyzję o wprowadzeniu w firmie malowania miejskiego. Zakupione po wygraniu przetargu Solarisy musiały być pomalowane biało-czerwono. Michalczewski sp. z.o.o. podjął decyzję o malowaniu w nowe barwy każdego zakupionego autobusu (w poprzednich przetargach wygranych przez Michalczewski sp. z.o.o. nie było zapisów odnośnie do malowania pojazdów). W ostatnich latach używanie malowania zakładowego zostało ograniczone do minimum w związku z wprowadzeniem w 2014 nowego malowania dla wszystkich autobusów obsługujących radomską komunikację miejską.
Warszawa.
Firma jest jednym z ajentów Zarządu Transportu Miejskiego, co oznacza, że wykonuje na zlecenie miasta kursy w ramach systemu komunikacji miejskiej. Warszawska zajezdnia znajduje się przy ulicy Płochocińskiej w dzielnicy Białołęka, w której znajduje się również zajezdnia firmy Arriva Bus Transport Polska. Tabor tworzyły autobusy marki MAN – 55 sztuk dwunastometrowego modelu NL 223 z 2003 roku (numery taborowe A4xx) i 55 sztuk przegubowego modelu NG363 Lion’s City (numery taborowe A2xx) zakupione w latach 2006/2007. Oprócz kursów dla ZTM firma wykonywała także dowozy klientów do Centrum Handlowego Maximus w Nadarzynie. Jednakże od połowy 2007 roku obsługę darmowych linii autobusowych do „Maximusa” przejęła firma „L-Wnuk”. Na terenie zajezdni działała również należąca do Michalczewskiego sp. z.o.o. i wykorzystywana częściowo do szkolenia własnych przyszłych pracowników szkoła nauki jazdy. Firma zakończyła obsługę linii na zlecenie ZTM, 30 czerwca 2016 roku. 27 kwietnia 2018 została podpisana umowa na realizację obsługi 25 brygad na liniach ZTM za pomocą pojazdów marki Scania. Firma wróciła do obsługiwania warszawskich linii 27 października 2018 roku.
Wrocław.
Michalczewski sp. z.o.o. organizuje przewozy autobusowe i jest podwykonawcą MPK Wrocław. Firma posiada następujący tabor 69 autobusów w tym MAN Lion’s City G (43 szt.), MAN Lion’s City (19 szt) czy Solaris Alpino 8,6 (7 szt.). Wrocław zostanie kolejnym miastem, dla którego radomska firma Michalczewski sp. z.o.o. świadczyć będzie usługi w komunikacji miejskiej. Umowa z przewoźnikiem została podpisana na 10 lat. W tym czasie MPK zapłaci podwykonawcy za jego usługi około 338 milionów złotych. Dzięki tej umowie wrocławski przewoźnik będzie mógł zredukować liczbę własnych autobusów, pozbyć się tych najstarszych i najbardziej wysłużonych i zaoferować pasażerom usługę na najwyższym poziomie. Dzięki współpracy z podwykonawcą m.in. na liniach: 110, 112, 113, 114, 125, 128, 132, 145, 146, 149, 325, 612 jeżdżą nowe MAN-y, a mniej uczęszczane linie, takie jak 100, 120, 140, 147, 150 są obsługiwane autobusami marki Solaris. Zajezdnia znajduje się przy ul. Gazowej na Wrocławskim Tarnogaju i została ukończona w grudniu 2015 roku. Powstała tam m.in. hala obsługi autobusów, biur, dyspozytorni i pomieszczeń administracyjnych. Powstaje także stacja paliw i stacja kontroli pojazdów. We wrześniu 2017 roku, spółka dokupiła 11 fabrycznie nowych MANów Lion’s City do obsługi linii 133. Ponadto Michalczewski przez kilka miesięcy eksploatował 5 sztuk sprowadzonych z radomskiego oddziału Solarisów Urbino 12 CNG na linii 114 w dni robocze.

</doc>
<doc id="1011885" url="https://pl.wikipedia.org/wiki?curid=1011885" title="KDa">
KDa



</doc>
<doc id="1011887" url="https://pl.wikipedia.org/wiki?curid=1011887" title="Saint-Pierre (Reunion)">
Saint-Pierre (Reunion)

Saint-Pierre – miasto w Reunionie (departamencie zamorskim Francji); na wyspie Reunion; nad Oceanem Indyjskim. Według danych INSEE w 2019 roku liczyło 85 878 mieszkańców. Główny ośrodek południowej części wyspy; centrum handlowe regionu rolniczego; produkcja cukru, rumu, wanilii, konserw; port rybacki; kąpieliska morskie. Trzecie co do wielkości miasto Reunionu.

</doc>
<doc id="1011888" url="https://pl.wikipedia.org/wiki?curid=1011888" title="Bekasy">
Bekasy



</doc>
<doc id="1011889" url="https://pl.wikipedia.org/wiki?curid=1011889" title="Doświadczenie graniczne">
Doświadczenie graniczne



</doc>
<doc id="1011890" url="https://pl.wikipedia.org/wiki?curid=1011890" title="Le Tampon">
Le Tampon

Le Tampon – miasto w Reunionie (departamencie zamorskim Francji). Według danych INSEE w 2019 roku liczyło 80 833 mieszkańców. Czwarte co do wielkości miasto na wyspie.

</doc>
<doc id="1011893" url="https://pl.wikipedia.org/wiki?curid=1011893" title="Mobilis">
Mobilis

Mobilis Spółka z o.o. – należące do spółdzielni Egged, będącej największym przewoźnikiem autobusowym w Izraelu, przedsiębiorstwo transportowe z Mościsk, obsługujące komunikację miejską w Warszawie, Krakowie, Wrocławiu, Toruniu i Bydgoszczy, a także będące właścicielem udziałów w dziewięciu Przedsiębiorstwach Komunikacji Samochodowej działających na terenie Mazowsza i Mazur.
Mobilis w Bydgoszczy.
Od 1 stycznia 2008 do 31 sierpnia 2014 r. Mobilis obsługiwał linię 69, najdłuższą linię autobusową w Bydgoszczy, a przez pewien czas również linie 73, 81 i 92. Jesienią 2014 roku przewóz liniami 55, 67 i 69 przejął Irex-Trans (stara nazwa KDD Trans).
Mobilis powrócił do Bydgoszczy 1 stycznia 2023, przejmując na 9 lat (do 2031) obsługę 11 linii (nr 51, 53, 55, 56, 58, 62, 67, 69, 73, 76 i 85), na których przewidziano kursowanie 49 autobusów (w tym 19 przegubowych).
Mobilis w Warszawie.
Firma Mobilis świadczy usługi dla warszawskiego Zarządu Transportu Miejskiego wykonując na zlecenie miasta przewozy autobusami w ramach systemu komunikacji miejskiej. Główna zajezdnia znajduje się na terenie dzielnicy Ursus, wewnątrz i wokół jednej z hal fabrycznych używanych niegdyś przez ZM Ursus. Tabor firmy składał się z autobusów marki Solaris – 53 sztuki pochodzące z 2003 roku Urbino/Urbinetto 10 I generacji, 53 sztuki Solaris Urbino 12 III generacji zakupione w 2007, 54 sztuki Solaris Urbino 18, 21 sztuk Autosanów H7-20 Solina City (rocznik 2008) i 33 Jelczy M083C Libero (rocznik 2008).
Pojazdy należące do tego przewoźnika są oznaczane numerami bocznymi 92xx, 95xx oraz 98xx.
W 2009 roku Mobilis wygrał przetarg na obsługę 50 brygad taborem 9 i 12 metrowym (50 brygad w DP – 35 brygad całodziennych i 15 brygad szczytowych). Firma wygrała z ofertą 6,07 zł/wkm za wozy 12-metrowe i 5,57 zł/wkm za wozy 9-metrowe. Mobilis zamówił w związku z tym przetargiem 30 Solarisów Urbino 12 i 20 Solarisów Alpino. ZTM zaproponował dwa warianty wprowadzenia wozów – 5 wozów (12-metrowych) 3 miesiące po podpisaniu umowy lub 20 wozów (po 10 z każdej kategorii) 5 miesięcy po podpisaniu umowy. Zastosowano pierwszy wariant.
W roku 2015 Mobilis zwyciężył przetarg na obsługę komunikacyjną na 8 lat z wykorzystaniem 100 fabrycznie nowych autobusów. Zarząd ZTM przedstawił warunki – każdy pojazd musi uzyskać certyfikat zgodności z wymogami, a przewoźnik powinien dysponować odpowiednim zapleczem. Kierowcy muszą być zatrudnieni w oparciu o umowę o pracę oraz umieć posługiwać się językiem polskim na poziomie przynajmniej średnio-zaawansowanym. Przetarg został podzielony na dwie części: 50 sztuk pojazdów przegubowych oraz 50 sztuk pojazdów krótkich. Mobilis przedstawił dwa warianty: Solaris Urbino 8,9LE lub Autosan Sancity 9LE oraz Solaris Urbino 18 lub Mercedes-Benz Conecto. Ostatecznie wybrano konfigurację Urbino 8,9LE i Conecto. Nowe autobusy wyjechały z zajezdni na ulice Warszawy w 9 sierpnia 2016. Dodatkowo Mobilis złożył zamówienie na autobusy MAN Lion's City Hybrid. Autobusy jeżdżą liniowo od czerwca 2018 roku.
Mobilis w Gminie Lubicz.
Od 1 lutego 2009 w wyniku podpisanej umowy z gminą Lubicz Mobilis obsługuje linie podmiejskie łączące Toruń z tą gminą. Zastąpiły one obsługiwane dotychczas przez MZK w Toruniu linie 23, 24, 25, 35 i 37 własnymi wozami linii 101, 102 (zlikwidowana), 103 i 104 (zlikwidowana). Obsługuje je 13 wozów marki MAN SL223 oraz Mercedes O405. Współpraca z Gminą Lubicz zakończyła się z dniem 31 grudnia 2012 r. Z dniem 1 stycznia 2013 r. na skutek porozumienia Gminy Lubicz i Gminy Toruń obsługą tras ponownie zajął się MZK w Toruniu.
Mobilis w Krakowie.
Mobilis w dniu 1 kwietnia 2008 podpisał umowę z miastem Kraków na obsługę trzech linii komunikacji miejskiej w Krakowie i aglomeracji krakowskiej. Od 1 maja 2008 Mobilis obsługuje w Krakowie linię 152 na trasie Aleja Przyjaźni – Olszanica. W wyniku kłopotów z zakupem fabrycznie nowego taboru oraz z procedurami rejestracji autobusów, linie 178 (Pod Fortem – Mistrzejowice) i 304 (Wieliczka – Dworzec Główny Zachód) na zlecenie Mobilisa obsługiwało jeszcze przez pewien czas MPK S.A. w Krakowie. Obsługę tych dwóch linii Mobilis przejął dopiero dnia 8 czerwca 2008.
Firma Mobilis kupiła nowe autobusy do tego celu. Jest to 10 sztuk przegubowych Solarisów Urbino 18 z klimatyzacją oraz 16 krótkich autobusów Irisbusów Citelis 12M wraz z klimatyzacją. Nowe pojazdy wyłamują się jednak z tradycji krakowskiej komunikacji miejskiej, bowiem są pomalowane na żółto (miasto Kraków w przetargu nie określiło jakiego koloru mają być autobusy, jedynie zaleciło udział barwy niebieskiej). Dzięki temu jednak, bardzo łatwo jest odróżnić autobusy firmy Mobilis od autobusów MPK S.A. w Krakowie. Od 2010 roku do 18 kwietnia 2011 Mobilis obsługiwał linię 417 Łuczanowice – Ruszcza Cmentarz, dlatego sprowadził do obsługi tej linii z innego oddziału mikrobus Iveco TurboDaily 45-12 oraz od 28 grudnia 2010 aglomeracyjną linię przyspieszoną 301 na trasie Dworzec Płaszów – Niepołomice. 7 lipca 2012 uruchomiono linię 352 Aleja Przyjaźni – Kryspinów. Linia kursowała w soboty i niedzielę, jednak tylko w dni słoneczne. Dnia 26 sierpnia 2012 linia została zlikwidowana. Od 29 czerwca do 1 września 2013 ponownie uruchomiono linię do Kryspinowa w soboty i niedziele.
Od 1 sierpnia 2014, na podstawie nowego kontraktu, do końca sierpnia 2024 Mobilis przejął obsługę 12 linii autobusowych z rąk MPK Kraków: 102, 109, 120, 138, 142, 152, 153, 159, 178, 193, 352, 502, jednocześnie przestał obsługiwać linie aglomeracyjne przyspieszone 301 i 304. Firma wycofała swój dotychczasowy tabor i na realizację przewozów w ramach nowej umowy Mobilis zakupił 5 autobusów 10-metrowych AMZ City Smile CS10LF, 24 autobusy 12-metrowe AMZ City Smile CS12LF oraz 38 autobusów przegubowych Mercedes-Benz Conecto G. W 2015 r. Mobilis objął obsługę nowej linii 103 (Aleja Przyjaźni – Lesisko), w 2016 r. z kolei objął nową linię 452 (Aleja Przyjaźni – Chełm), przekształconą potem w linię 192 (Czyżyny Dworzec – Chełm), a do obsługi zwiększonej liczby linii zakupił jeszcze 9 Mercedesów Conecto G i jednego 12-metrowego Mercedesa Conecto. Mobilis zadebiutował także na nowej linii nocnej 612 (Osiedle Podwawelskie – Tyniec Kamieniołom), kursującej w noce z piątku na sobotę i z soboty na niedzielę. 
Od 8 stycznia 2018 r., wskutek "maksymalizacji", zlikwidowano obsługiwaną przez Mobilis linię 153. Z połowy kursów linii 178 utworzono jednokierunkową linię 478 (Mistrzejowice – Skotniki Szkoła), wracającą jako linia 178. Obie pozostały w obsłudze autobusami firmy Mobilis. Ponadto, przewoźnik rozpoczął obsługę nowej linii 413 (Na Załęczu – Rondo Czyżyńskie) oraz przejął od MPK Kraków linie 141 (Pleszów – Przylasek Rusiecki) i 181 (Pleszów – Kujawy) obsługiwane na zmianę jednym autobusem. Do obsługi zwiększonej liczby linii Mobilis zakupił 2 Autosany M12LF. Obydwa zakupione pojazdy były pierwotnie autobusami testowymi i zostały wyprodukowane w 2016 roku. Jeden z nich już wcześniej był testowany przez Mobilis w Krakowie.
Mobilis w Bartoszycach.
1 października 2013 Mobilis podpisał umowę na obsługę 3 linii miejskich z Urzędem Miasta Bartoszyce. Grupa Mobilis obsługuje linię nr 1 Leśna/Cmentarz – Biedronka, linię nr 2 Pieniężnego/Dworzec – Szpital oraz linię nr 3 Sędławki – Szpital. W związku z wnioskiem Urzędu Miasta Bartoszyce od 2 lipca 2016 roku linia nr 3 kursuje zmienioną trasą w dni świąteczne, z uruchomieniem przystanku Poprzeczna. Do obsługi linii autobusowych Mobilis wykorzystuje 5 midibusów Solaris Urbino 10 oraz 3 minibusy VDL Bus &amp; Coach typu Procity.
Mobilis we Wrocławiu.
Mobilis podpisał umowę 23 września 2019 roku z MPK Wrocław stając się podwykonawcą tego przewoźnika. Obsługa linii rozpoczęła się 18 stycznia 2020 roku. Na początku była to linia 101. W lutym 2020 roku przewoźnik przejął linię 133. W kwietniu zaś linie 115 i 118. Jednocześnie Mobilis przestał obsługiwać linię 101 i 133. Dodatkowo przejął obsługę linii 119 (w dni świąteczne oraz weekendy), 140 (w dni powszednie) oraz linii 715 kursującej tylko w dni powszednie.
Początkowo linie wykonywane przez Mobilis były obsługiwane 18 autobusami Isuzu Citiport, wyprodukowanymi w Turcji. Z dniem 1 kwietnia 2020 do eksploatacji weszło 12 przegubowych Mercedesów Conecto.
Oddziały regionalne Mobilis.
Mobilis jest właścicielem następujących przedsiębiorstw zajmujących się obsługą komunikacji lokalnej:
Inne usługi transportowe.
Firma otrzymała zlecenie na obsługę linii pracowniczej, oraz obsługuje bezpłatną dla pasażerów linię autobusową do "CH Reduta" w Warszawie.
W dniu 1 stycznia 2009 Mobilis przestał obsługiwać linie hipermarketowe do Janek. Obsługę przejęła firma L. Wnuk z Pruszkowa.
W dniu 2 stycznia 2009 została zlikwidowana linia „Expressu Piaseczno” a tabor został przerzucony do oddziału w Bydgoszczy.
Tabor do obsługi zarówno linii darmowych, jak i „PE” jest zróżnicowany. Są to wyłącznie autobusy używane. Mobilis jest pierwszym i chwilowo jedynym przewoźnikiem w Warszawie eksploatującym liniowo autobusy Renault PR100 (PR100.2 oraz PR100.MI).
Od maja 2018 Mobilis stał się partnerem spółki Flixbus, dostarczając 10 autobusów, które kursują od czerwca 2018.

</doc>
<doc id="1011894" url="https://pl.wikipedia.org/wiki?curid=1011894" title="Saint-André (Reunion)">
Saint-André (Reunion)

Saint-André – miasto na Reunionie (departamencie zamorskim Francji). Według danych INSEE w 2019 roku liczyło 57 366 mieszkańców. Przemysł spożywczy, włókienniczy.

</doc>
<doc id="1011895" url="https://pl.wikipedia.org/wiki?curid=1011895" title="Dębniaki">
Dębniaki

2 miejscowości w Polsce:
Miejscowości na Białorusi:

</doc>
<doc id="1011898" url="https://pl.wikipedia.org/wiki?curid=1011898" title="Gas Gas">
Gas Gas

GasGas – hiszpańskie przedsiębiorstwo produkujące motocykle, 

</doc>
<doc id="1011899" url="https://pl.wikipedia.org/wiki?curid=1011899" title="Synagoga Kowea Itim I’Tora">
Synagoga Kowea Itim I’Tora



</doc>
<doc id="1011901" url="https://pl.wikipedia.org/wiki?curid=1011901" title="Saint-Louis (Reunion)">
Saint-Louis (Reunion)

Saint-Louis – miasto na Reunionie (departamencie zamorskim Francji). Według danych INSEE w 2019 roku liczyło 53 693 mieszkańców. Ośrodek przemysłowy.

</doc>
<doc id="1011906" url="https://pl.wikipedia.org/wiki?curid=1011906" title="Zapla">
Zapla

Zapla – miejscowość w północno-zachodniej Argentynie, w Andach, w prowincji Jujuy.
W mieście rozwinął się przemysł wydobywczy.
Zaplę zamieszkuje 500 mieszkańców.

</doc>
<doc id="1011907" url="https://pl.wikipedia.org/wiki?curid=1011907" title="Le Port (Reunion)">
Le Port (Reunion)

Le Port – miasto na Reunionie (departamencie zamorskim Francji). Według danych INSEE w 2019 roku liczyło 33 235 mieszkańców. Przemysł spożywczy, włókienniczy.

</doc>
<doc id="1011908" url="https://pl.wikipedia.org/wiki?curid=1011908" title="Microprose">
Microprose



</doc>
<doc id="1011920" url="https://pl.wikipedia.org/wiki?curid=1011920" title="Jerzy Brzeziński">
Jerzy Brzeziński



</doc>
<doc id="1011921" url="https://pl.wikipedia.org/wiki?curid=1011921" title="Muchajjam an-Nusajrat">
Muchajjam an-Nusajrat

Muchajjam an-Nusajrat (arab. مخيم النصيرات) – obóz uchodźców palestyńskich w Autonomii Palestyńskiej; położony w Strefie Gazy (muhafaza Dajr al-Balah). Według danych Palestyńskiego Centralnego Biura Statystycznego w 2016 roku liczył 37 366 mieszkańców.

</doc>
<doc id="1011925" url="https://pl.wikipedia.org/wiki?curid=1011925" title="Jan Andrykiewicz">
Jan Andrykiewicz

Jan Tadeusz Andrykiewicz (ur. 14 czerwca 1953 w Zielonej Górze) – polski polityk, rolnik, poseł na Sejm II kadencji.
Życiorys.
W 1977 ukończył studia na Wydziale Humanistycznym Wyższej Szkoły Pedagogicznej w Zielonej Górze, następnie uzyskał stopień doktora nauk humanistycznych. Był posłem II kadencji wybranym w okręgu zielonogórskim z listy Polskiego Stronnictwa Ludowego. Do 2006 zasiadał w radzie nadzorczej Radia Zachód. Zawodowo związany z Uniwersytetem Zielonogórskim. Wybierany do władz krajowych PSL.
Po 1997 kandydował bez powodzenia w różnych wyborach z list PSL do Sejmu (w wyborach parlamentarnych w 2001, 2005 oraz w przedterminowych wyborach w 2007), do Parlamentu Europejskiego w wyborach w 2004, a także wielokrotnie do sejmiku lubuskiego.
W 1998 otrzymał Krzyż Kawalerski Orderu Odrodzenia Polski.

</doc>
<doc id="1011926" url="https://pl.wikipedia.org/wiki?curid=1011926" title="Villingili (Male)">
Villingili (Male)

Villingili (Vilimalé) – miejscowość na Malediwach; na atolu Male; Według danych na rok 2014 liczyła 7790 mieszkańców.

</doc>
<doc id="1011928" url="https://pl.wikipedia.org/wiki?curid=1011928" title="Oleg Korniejew">
Oleg Korniejew

Oleg Korniejew, ros. Олег Анатольевич Корнеев (ur. 25 lipca 1969) – rosyjski szachista, reprezentant Hiszpanii od 2012, arcymistrz od 1995 roku.
Kariera szachowa.
Jest uznawany, obok Władimira Jepiszyna, za jednego z największych na świecie specjalistów od gry w turniejach otwartych, corocznie startując w kilkudziesięciu tego typu zawodach, w wielu z nich odnosząc zwycięstwa. Pierwsze sukcesy zaczął odnosić na początku lat 90. XX wieku. W 1992 podzielił II miejsce (za Vlastimilem Jansą) w turnieju w Hamburgu. W 1993 podzielił I lokatę w Werfen oraz ponownie w Hamburgu (wraz z Igorem Glekiem, Thomasem Lutherem i Lubomirem Ftaćnikiem). W kolejnych latach zwyciężył bądź podzielił I miejsce m.in. w Foment (1994), Mińsku (1995, wraz z m.in. Jurijem Szulmanem), Paryżu (1995, memoriał François Philidora), Moskwie (1996, memoriał Aleksandra Alechina, wraz z m.in. Wołodymyrem Małaniukiem), Sankt Petersburgu (1996, wraz z Siergiejem Rublewskim), Barcelonie (1996), Mondariz (1997, 1999, 2001), Elgoibarze (1997, 1999, 2000, 2001, 2002, 2005), Moskwie (1998, wraz z m.in. Konstantinem Sakajewem), Maladze (1998, 1999), Walencji (1998, 1999), A Coruñie (1999), La Bordecie (1999), Saragossa (1999), Vilagarcii (2000), Albacete (2000), Walencji (2001, wraz z Alfonso Romero Holmesem), Madrycie (2001), Reykjavíku (2002, wraz z Jaanem Ehlvestem), Cutro (2002, 2003 wraz z Robertem Zelčiciem), Cambados (2002), Padron (2002), Senden (2002, wraz z Konstantinem Landą), Benasque (2003 wraz z m.in. Pawłem Jaraczem, 2006), Salou (2003), Cappelle-la-Grande (2004, wraz z m.in. Jewgienijem Najerem), Solsonie (2004, wraz z m.in. Wołodymyrem Bakłanem), Le Touquet (2004), Barcelonie (2004, wraz Zhang Pengxiangiem i Tigerem Hillarpem Perssonem), Villa de Coria del Rio (2004, wraz z m.in. Iwanem Czeparinowem), La Rodzie (2005), Chalkidiki (2005, wraz z Normundesm Miezisem), Sitges (2005), Parle (2005), Alcoy (2005), Novej Goricy (2007, wraz z Ivanem Ivaniševiciem) i Sewilli (2007).
W 2012 r. zdobył w San Agustín brązowy medal indywidualnych mistrzostw Hiszpanii, natomiast w 2014 r. w Linares – brązowy medal indywidualnych mistrzostw państw iberoamerykańskich.
Reprezentant Hiszpanii w turniejach drużynowych, m.in.: oraz .
Najwyższy ranking w dotychczasowej karierze osiągnął 1 kwietnia 2006 r., z wynikiem 2671 punktów zajmował wówczas 34. miejsce na liście światowej FIDE.

</doc>
<doc id="1011929" url="https://pl.wikipedia.org/wiki?curid=1011929" title="Peugeot P4">
Peugeot P4

Peugeot P4 – lekki samochód terenowy używany przez armię Francji. Produkowany przez firmę Peugeot na bazie samochodu Mercedes-Benz klasy G, obecnie jest wycofywany na rzecz pojazdu PVP produkowanego przez firmę Panhard.
Peugeot P4.
Peugeot P4 to nieopancerzony, terenowy samochód z napędem na cztery koła zaprojektowany na potrzeby francuskiej armii. Bazuje na Mercedesie klasy G, jednak silniki i wyposażenie pochodzą od Peugeota.
Samochód ten został zaprojektowany w latach 70. w ramach współpracy Peugeota z Mercedesem w proporcji 50/50%. Samochód otrzymał silnik pochodzący z Peugeota 504 oraz skrzynię biegów z Peugeota 604, instalację elektryczną własnej produkcji oraz wyposażenie wnętrza. Reszta była wykonywana przez Mercedes-Benz, a końcowy montaż odbywał się w fabryce Peugeota w Sochaux. Prototyp powstał w 1978 roku. Wtedy też zaczęły się długotrwałe testy bazujące m.in. na rajdzie w Algierii wersji z silnikiem benzynowym jak i Diesla.
Armia francuska zamówiła 15 000 sztuk P4 w wersji benzynowej jak i Diesla, jednak w 1981 roku zamówienie zmniejszyło się do 13 500 sztuk w ramach zmniejszania liczebności armii. W 1985 produkcja przeniosła się do zakładów Panhard, gdzie wyprodukowano 6000 sztuk.
Powstały dwie wersje Peugeota P4, z silnikiem "VP4A11" benzynowym i "VP4A50" Diesla.

</doc>
<doc id="1011930" url="https://pl.wikipedia.org/wiki?curid=1011930" title="Color Your Soul">
Color Your Soul

Color Your Soul - drugi album muzyczny koreańskiego zespołu Clazziquai wydany w 2006 roku.

</doc>
<doc id="1011931" url="https://pl.wikipedia.org/wiki?curid=1011931" title="Naifaru">
Naifaru

Naifaru – wyspa na Malediwach; stolica atolu Lhaviyani; według danych szacunkowych na rok 2014 liczyła 3868 mieszkańców. Ośrodek turystyczny.

</doc>
<doc id="1011934" url="https://pl.wikipedia.org/wiki?curid=1011934" title="Al-Chaur">
Al-Chaur

Al-Chaur (arab. الخور, "Al-Khawr") – miasto we wschodnim Katarze, stolica prowincji o tej samej nazwie; 21 tys. mieszkańców (2006). W mieście znajduje się Port lotniczy Chaur. Miasto będzie jednym z organizatorów piłkarskich MŚ w 2022.

</doc>
<doc id="1011936" url="https://pl.wikipedia.org/wiki?curid=1011936" title="Synagoga Bejs Aaron we Israel we Lwowie">
Synagoga Bejs Aaron we Israel we Lwowie



</doc>
<doc id="1011937" url="https://pl.wikipedia.org/wiki?curid=1011937" title="Henryk Kisielewski">
Henryk Kisielewski

Henryk Kisielewski (ur. 5 października 1955 w Dobrzyniu nad Wisłą) – polski polityk, samorządowiec, rolnik, poseł na Sejm II kadencji.
Życiorys.
W 1988 ukończył studia na Wydziale Rolniczym Akademii Rolniczej w Poznaniu. Był posłem II kadencji wybranym w okręgu płockim z listy Polskiego Stronnictwa Ludowego. Prowadzi indywidualne gospodarstwo rolne. W latach 1998–2002 zasiadał w sejmiku mazowieckim. Od 1998 do 2010 pełnił funkcję wójta gminy Brudzeń Duży. Nie ubiegał się następnie o reelekcję, jednak w 2014 wystartował ponownie, zajmując 2. miejsce (nie doszło do II tury wyborów).
W wyborach parlamentarnych w 2001 (do Sejmu) i 2007 (do Senatu) oraz w wyborach do Parlamentu Europejskiego w 2004 bez powodzenia kandydował z ramienia PSL.
W 2000 otrzymał Złoty Krzyż Zasługi.

</doc>
<doc id="1011939" url="https://pl.wikipedia.org/wiki?curid=1011939" title="Jacques Bergier">
Jacques Bergier

Jacques Bergier fr: ʒak bɛʀʒie - ros. Яков Михайлович Бергер, (ur. 8 sierpnia 1912 w Odessie, zm. 23 listopada 1978 w Paryżu) – alchemik, szpieg, dziennikarz i pisarz narodowości francuskiej i polskiej.
Był z wykształcenia chemikiem i poświęcił się badaniom naukowym, szczególnie w dziedzinie chemii nuklearnej. W r. 1936 odkrył we współpracy z fizykiem atomowym, André Helbronnerem sposób użycia ciężkiej wody do hamowania elektronów i wykonuje pierwszą syntezę pierwiastka naturalnego, polonu.
W czasie II wojny światowej wstąpił w Lyonie do partyzantki, był członkiem "trio inżynierów", następnie siatki Marco-Polo. Dzięki dostarczonym przez niego informacjom, przekazanym do Londynu jego siatka przyczyniła się do zbombardowania Peenemünde, niemieckiej eksperymentalnej bazy rakiet V2
Jacques Bergier interesował się alchemią we Francji co wyraził w książce napisanej wspólnie z Louis Pauwelsem - "Le Matin des Magiciens" (Poranek Magów), wydanie Gallimard w r. 1960. Bergier znany jest ze swoich zainteresowań poza naukowych, niektóre jego książki zaliczane są do ezoteryki i literatury science-fiction, inne do literatury szpiegowskiej.
Jacques Bergier wierzył w istnienie istot pozaziemskich, a także w ich wpływ na życie ludzi już od najdawniejszych czasów. Razem z Louis Pauwelsem tworzył literaturę nazwaną "realizmem fantastycznym". Uważał jednak, że dziedzina badań nad tymi odrzucanymi przez oficjalną naukę wymaga ścisłego rygoru naukowego i tym się zajmował. Dla przykładu: nie wierzył w bajki o latających spodkach w powszechnym rozumieniu tego terminu, lecz zajmował się wyjaśnianiem fenomenu w sposób innowacyjny.

</doc>
<doc id="1011943" url="https://pl.wikipedia.org/wiki?curid=1011943" title="Akt płciowy">
Akt płciowy



</doc>
<doc id="1011946" url="https://pl.wikipedia.org/wiki?curid=1011946" title="Synagoga Ochel Jeszarim we Lwowie">
Synagoga Ochel Jeszarim we Lwowie



</doc>
<doc id="1011948" url="https://pl.wikipedia.org/wiki?curid=1011948" title="Az-Zachira">
Az-Zachira

Az-Zachira (arab. الذخيره, "Adh-Dhakhīrah") – miasto na północno-wschodnim wybrzeżu Kataru, w prowincji Al-Chaur; 128,6 tys. mieszkańców (2010).

</doc>
<doc id="1011949" url="https://pl.wikipedia.org/wiki?curid=1011949" title="Zabytki w Szydłowcu">
Zabytki w Szydłowcu

Zabytki w Szydłowcu – zespół zabytkowej architektury w Szydłowcu.
Najważniejsze zabytki.
Fara św. Zygmunta.
W południowej pierzei Rynku Wielkiego znajduje się kościół farny św. Zygmunta. Jest to jeden z trzech głównych zabytków-turystycznych wizytówek miasta. Wybudowano go w 1493 roku (pierwszy kościół stanął w 1401) z inicjatywy Jakuba Szydłowieckiego w stylu gotyku saksońskiego. W środku budowli na uwagę zasługują złocone ołtarze, późnogotycki poliptyk oraz polichromia lipowego stropu.
Świątynia jest ośrodkiem życia religijnego i kulturalnego miasta. W niej odprawiane są rocznicowe msze dziękczynno-błagalne, ale także znajdują się tu czasowe wystawy dotyczące historii parafii oraz architektury kościoła. Jest to także miejsce rozgrywania konkursów muzycznych tj. kościelnej muzyki chóralnej i organowej. Fara jest siedzibą dekanatu szydłowieckiego i parafii św. Zygmunta Króla.
Ratusz.
Ratusz w Szydłowcu stoi w środku Rynku Wielkiego. Jest to przykład mieszczańskiej architektury polskiej doby renesansu choć niektórzy twierdzą, że budynek jest doskonałym przykładem wczesnego stadium manieryzmu. Budowę ukończono w 1629, z inicjatywy Mikołaja Radziwiłła Czarnego, chociaż znaczny odsetek funduszu budowy pochodził ze składek mieszczan. Zaprojektował go Kasper Fodyga, a szefem prac nad jego budową został jego brat Albrycht.
Z okien ratuszowej wieży zegarowej można, w ważne rocznice miejskie, usłyszeć hejnał. Obecnie, tak jak pierwotnie zakładano, mieści się tam Urząd Miejski oraz kawiarnia.
Zamek.
Zamek – dawna gotycko-renesansowa rezydencja rodu Szydłowieckich i Radziwiłłów oraz księżnej Anny Sapieżyny.
Wybudowany w przez Stanisława Szydłowieckiego w latach 1470–1480 na miejscu dawnego grodu. W latach 1515–1526 nastąpiła przebudowa i rozbudowa gotyckiego zamku na renesansową rezydencję dokonana przez Mikołaja Szydłowieckiego. Albrecht Władysław Radziwiłł w latach 1619–1629 dokonał ostatniej przebudowy zamku w stylu późnorenesansowym i barokowym.
W 1802 zamek oraz dobra szydłowieckie zakupiła księżna Anna Sapieżyna Zamoyska, która odsprzedała go w 1828 skarbowi Królestwa Polskiego. Wkrótce potem został wydzierżawiony Maurycemu Engermanowi, który urządził tu skład piwa. Nieużytkowany od połowy XIX wieku popadał w ruinę, dopiero w latach 60. XX wieku miał miejsce pełny remont budowli. Zamek oddano miejscowym instytucjom publicznym, obecnie jest siedzibą Szydłowieckiego Centrum Kultury oraz Muzeum Ludowych Instrumentów Muzycznych.
Rejony.
Zabytki Szydłowca położone są w granicach miasta dosyć równomiernie. Największe zagęszczenie starych budowli jest na Starym Mieście oraz Pradze. Ze względu na charakter i funkcje zabytkowej zabudowy Stare miasto podzielono na 2 rejony. Główne Miasto (na południu) zwane też św. Zygmuntem lub Śródmieściem było reprezentacyjną częścią miasta, z ratuszem i urzędami zamieszkana przez chrześcijan. Zaś Skałka (na północy) to rejon handlowo-gospodarczy, zamieszkany od II poł. XVII wieku, przez Żydów. Wymienione czynniki warunkują lokacje poszczególnych obiektów. Oczywiście te czynniki warunkuje także złożona historia miasta. Najstarszą część miasta stanowi jednak Podzamcze na którym znajduje się zamek oraz ruiny browaru. Do odwiedzanych przez turystów rejonów zalicza się Podgórze, które jest grzebalno-kamieniarską częścią miasta.
Główne Miasto.
Główne Miasto to rejon, w którym znajdują się najczęściej odwiedzane i szeroko rozpropagowane zabytki. Zabudowa skupia się wokół Rynku Wielkiego. Na jego terenie znajdują się zabytki:
Skałka.
Skałka to rejon składający się z dawnych dzielnic: Skałki i Składowa. Na ich terytorium położone były dwa obiekty sakralne, które zostały zniszczone podczas pożarów oraz wojen.
Istnieje jeszcze jedna synagoga, której udało się przetrwać do dnie dzisiejszego, niepełniąca swoich pierwotnych funkcji. Do synagogi głównej przylegał także cmentarz, który obecnie jest tylko jego lapidarium.
Podzamcze.
Podzamcze jest najstarszą częścią miasta, ponieważ ulokowano tutaj zamek, dzięki któremu powstała osada Szydłowiec. W tym rejonie mieścił się do XIX wieku folwark oraz kamieniołom. Do niedawna przy ulicy prowadzącej do zamku stało kilka drewnianych, zabytkowych domów z których obecnie w nienaruszonym stanie zachował się jeden. Na skraju parku Radziwiłłów znajdował się młyn. Do obiektów zabytkowych tego terenu wliczymy:
Podgórze.
Podgórze to rejon, na którym pierwotnie eksploatowano kamień piaskowiec, z jego odpadów utworzyła się hałda, która w tradycji mieszkańców uznawana jest za miejsce pochówku zmarłych na cholerę w XVII oraz XVIII wieku, na początku XIX ulokowano tu cmentarz, który do dnia dzisiejszego pełni swoje pierwotne funkcje grzebalne. Do obiektów historycznych tego rejonu zaliczyć można:

</doc>
<doc id="1011954" url="https://pl.wikipedia.org/wiki?curid=1011954" title="Michał Rosiak (lekkoatleta)">
Michał Rosiak (lekkoatleta)

Michał Rosiak (ur. 9 maja 1986 w Lipnie) – polski lekkoatleta, skoczek w dal.
Zawodnik klubu LKS Vectra Włocławek. Młodzieżowy mistrz Europy z Debreczyna (2007). Dwukrotny mistrz Polski (2009 i 2011). 
Był nominowany w plebiscycie o tytuł Europejskich Wschodzących Gwiazd Lekkoatletycznych 2007 roku.

</doc>
<doc id="1011955" url="https://pl.wikipedia.org/wiki?curid=1011955" title="Palczatka cytrynowa">
Palczatka cytrynowa

Palczatka cytrynowa, znana również jako trawa cytrynowa ("Cymbopogon citratus") – gatunek trawy z rodziny wiechlinowatych.
Morfologia.
Kwiatostan złożony z kłosów palczasto ustawionych na szczycie źdźbła.
Zastosowanie.
Jest uprawiana szeroko m.in. w krajach śródziemnomorskich.
W Gruzji, Indiach, Malezji, i Afryce dostarcza olejku cytronelowego, zawierającego cytral, używanego w przemyśle perfumeryjnym i medycynie. W Azji południowo-wschodniej stosowany do przyrządzania napojów i zup. Jednym z najbardziej znanych przykładów jej zastosowania jest tajska zupa "Tom-yum" o ostro-kwaśnym smaku. Często dodawana do herbaty, ziół, herbat owocowych lub zaparzana jako osobny napar. Stanowi ważny składnik peruwiańskiego napoju Inca Kola.
Potencjalne właściwości przeciwnowotworowe.
Cytral, znajdujący się w olejku destylowanym z palczatki (obecny także w melisie i werbenie), w stężeniu porównywalnym do uzyskiwanego w spożywanych napojach, może wywoływać apoptozę niektórych komórek nowotworowych linii hematopoetycznych.

</doc>
<doc id="1011957" url="https://pl.wikipedia.org/wiki?curid=1011957" title="As-Sib">
As-Sib

As-Sib (arab. السيب) – miasto w północno-wschodnim Omanie, nad Zatoką Omańską (muhafazat Maskat). Według spisu ludności w 2020 roku liczyło 470,9 tys. mieszkańców i było wówczas najludniejszym miastem kraju. Jest siedzibą administracyjną wilajetu As-Sib, który liczy ponad 478,5 tys. mieszkańców.

</doc>
<doc id="1011958" url="https://pl.wikipedia.org/wiki?curid=1011958" title="Sznur">
Sznur

Zobacz też

</doc>
<doc id="1011960" url="https://pl.wikipedia.org/wiki?curid=1011960" title="Tweet">
Tweet

Tweet (właśc. Charlene L. Keys, ur. 21 stycznia 1972 roku w Rochester w stan Nowy Jork, USA) – amerykańska piosenkarka, kompozytorka, wykonująca muzykę R&amp;B, soul, neo soul.
Profesjonalnie gra na gitarze, pianinie, basie i perkusji. Przyznaje, że największą inspiracją w jej życiu była rodzina, ale także idole z dzieciństwa jak np. Janet Jackson, Tina Turner, Aretha Franklin czy Whitney Houston. Współpracowała m.in. z Missy Elliott, Timbalandem oraz Magoo.

</doc>
<doc id="1011961" url="https://pl.wikipedia.org/wiki?curid=1011961" title="Jan Kowalik">
Jan Kowalik

Jan Kowalik (ur. 13 lutego 1948 we Wronowie) – polski polityk, samorządowiec, nauczyciel, poseł na Sejm X, I i II kadencji.
Życiorys.
Był agronomem, zootechnikiem i kierownikiem zakładu w Państwowych Gospodarstwach Rolnych województwa zamojskiego. W 1975 ukończył studia na Wydziale Rolnym Akademii Rolniczej w Lublinie. W 1976 podjął pracę jako nauczyciel przedmiotów zawodowych w Zespole Szkół Rolniczych w Różańcu. Działał w Związku Młodzieży Wiejskiej i Zjednoczonym Stronnictwie Ludowym. Był posłem X kadencji z okręgu zamojskiego z ramienia ZSL oraz I i II kadencji wybieranym w okręgach chełmsko-zamojskim i zamojskim z listy Polskiego Stronnictwa Ludowego. W 1997 i 2007 bez powodzenia kandydował z listy PSL do Sejmu.
W 1998 i 2002 wybierany na radnego sejmiku lubelskiego I i II kadencji, w wyborach samorządowych w 2006 uzyskał reelekcję na następną kadencję. W 2010 i w 2014 również utrzymywał mandat radnego. W 2018 nie ubiegał się o reelekcję.
Odznaczony Medalem 40-lecia Polski Ludowej (1984), Złotym Krzyżem Zasługi (1985) oraz Krzyżem Kawalerskim Orderu Odrodzenia Polski (1999).

</doc>
<doc id="1011962" url="https://pl.wikipedia.org/wiki?curid=1011962" title="Naugrimowie">
Naugrimowie



</doc>
<doc id="1011963" url="https://pl.wikipedia.org/wiki?curid=1011963" title="Naugrim">
Naugrim



</doc>
<doc id="1011964" url="https://pl.wikipedia.org/wiki?curid=1011964" title="Bauszar">
Bauszar

Bauszar (arab. بوشر) – miasto w północnym Omanie (muhafazat Maskat). Według spisu ludności w 2020 roku liczyło ponad 362,5 tys. mieszkańców i było wówczas drugim pod względem liczby ludności miastem w kraju. Jest siedzibą administracyjną wilajetu Bauszar, który liczy 382,2 tys. mieszkańców.

</doc>
<doc id="1011965" url="https://pl.wikipedia.org/wiki?curid=1011965" title="Przestrzeń ściągalna">
Przestrzeń ściągalna

Przestrzeń ściągalna – przestrzeń topologiczna formula_1 o tej własności, że odwzorowanie identycznościowe formula_2 na formula_1 jest homotopijne z przekształceniem stałym na formula_4 Innymi słowy, przestrzeń topologiczna jest ściągalna gdy jest homotopijnie równoważna przestrzeni złożonej z jednego punktu.

</doc>
<doc id="1011967" url="https://pl.wikipedia.org/wiki?curid=1011967" title="Lee Jae-won">
Lee Jae-won

Lee Jae-won (ur. 5 kwietnia 1980 r. w Korei Południowej) – południowokoreański piosenkarz, raper i aktor. Jest absolwentem Kyonggi University. Należał kiedyś do dwóch grup muzycznych: H.O.T. i JTL.

</doc>
<doc id="1011970" url="https://pl.wikipedia.org/wiki?curid=1011970" title="Jan Mączewski">
Jan Mączewski

Jan Józef Mączewski (ur. 31 stycznia 1943 w Kalinowcu) – polski polityk, samorządowiec, ogrodnik, poseł na Sejm II kadencji.
Życiorys.
W 1965 ukończył studia na Wydziale Ogrodniczym Szkoły Głównej Gospodarstwa Wiejskiego w Warszawie. Jest współwłaścicielem 30-hektarowego sadu produkcyjnego.
Był posłem II kadencji wybranym w okręgu ciechanowskim z listy Polskiego Stronnictwa Ludowego. W latach 1998–2006 pełnił funkcję wicestarosty powiatu płońskiego. W 2006 został wybrany na radnego oraz powołany na stanowisko starosty. Utrzymał te stanowiska również po wyborach w 2010. W 2014 po raz kolejny uzyskał mandat radnego powiatu, objął następnie funkcję przewodniczącego rady.
W przedterminowych wyborach parlamentarnych w 2007 bez powodzenia kandydował do Sejmu z listy PSL.
Odznaczony Krzyżem Kawalerskim Orderu Odrodzenia Polski (1999). Uhonorowany wyróżnieniem „Srebrny Inżynier 2005” w kategorii ekologia przyznawanym przez „Przegląd Techniczny”. W 2015 został odznaczony Odznaką Honorową za Zasługi dla Samorządu Terytorialnego.

</doc>
<doc id="1011974" url="https://pl.wikipedia.org/wiki?curid=1011974" title="Sitra">
Sitra

Sitra (arab. "سترة") – miasto portowe w Bahrajnie na zachodnim wybrzeżu wyspy Sitra, położone nad Zatoką Perską. Zamieszkuje tam ponad 42 tys. mieszkańców. Na terenach Sitry funkcjonuje rafineria ropy naftowej, huta aluminium, odsalarnia wody morskiej. Pozyskuje się także gaz ziemny.

</doc>
<doc id="1011977" url="https://pl.wikipedia.org/wiki?curid=1011977" title="Heterotetramer">
Heterotetramer



</doc>
<doc id="1011980" url="https://pl.wikipedia.org/wiki?curid=1011980" title="Kacper Kozłowski (lekkoatleta)">
Kacper Kozłowski (lekkoatleta)

Kacper Kozłowski (ur. 7 grudnia 1986 w Olsztynie) – polski lekkoatleta, sprinter. Starszy marynarz Marynarki Wojennej.
Osiągnięcia.
Przygodę ze sportem rozpoczynał od piłki nożnej. Zawodnik AZS UWM Olsztyn. Brązowy medalista Mistrzostw Świata w Lekkoatletyce 2007 w sztafecie 4 × 400 metrów. Brązowy medalista młodzieżowych mistrzostw Europy w Debreczynie (2007) w biegu na 400 metrów i srebrny w sztafecie 4 × 400 metrów. Brązowy medalista mistrzostw Europy juniorów w Kownie (2005) w sztafecie 4 × 400 metrów. Akademicki wicemistrz świata z Belgradu (2009) w sztafecie 4 × 400 metrów (3:05,69). Zwycięzca superligi Pucharu Europy w sztafecie 4 × 400 m (2007). Reprezentant Polski na Letnie Igrzyska Olimpijskie 2008 w Pekinie w sztafecie 4 x 400 m, ostatecznie nie miał okazji zaprezentować się pekińskiej publiczności. Medalista mistrzostw Polski. Jego trenerem był Andrzej Siennicki, a po śmierci Zofia Siennicka. Obecnie trenuje pod okiem ojca. Kształci się na Wydziale Bioinżynierii Zwierząt Uniwersytetu Warmińsko-Mazurskiego. Mistrz Europy wojskowych z Warendorfu (2013) w biegu na 400 metrów z wynikiem 46,45. W 2014 zajął 2. miejsce w sztafecie 4 × 400 m na 22. Lekkoatletycznych Mistrzostwach Europy w Zurychu a w 2016 również w sztafecie 4 x 400 metrów zdobył srebrny medal na mistrzostwach Europy w Amsterdamie. W 2017 biegł na pierwszej zmianie polskiej sztafety 4 × 400 metrów, która zdobyła złoty medal halowych mistrzostw Europy.

</doc>
<doc id="1011981" url="https://pl.wikipedia.org/wiki?curid=1011981" title="Madinat Isa">
Madinat Isa

Madinat Isa (arab. مدينة عيسى) – miasto w Bahrajnie, w środkowej części wyspy Al-Bahrajn. Administracyjnie przynależy do muhafazy al-Dżanubijja. Według danych z 2012 liczy 61 293 mieszkańców.
Miasto zostało zaprojektowane przez brytyjskich urbanistów w latach 60. XX wieku. Pierwsi ludzie zamieszkali w nim w 1968. Jego nazwa pochodzi od imienia Isy ibn Salmana Al Chalify, ówczesnego emira Bahrajnu.
Madinat Isa jest nowoczesnym ośrodkiem handlowo-kulturalnym. Mieści się w nim miasteczko akademickie skupiające część wydziałów Uniwersytetu Bahrajńskiego założonego w 1986. W mieście tym znajduje się kompleks sportowy, w skład którego wchodzą obiekty takie jak Khalifa Sports City Stadium, Khalifa Sports City Hall i basen olimpijski.
Demografia.
Pierwotnie miasto planowane było dla 15 tys. mieszkańców, jednak liczbę tą osiągnęło już pod koniec lat 70. i dalszym ciągu się rozwijało. Według spisu ludności przeprowadzonego w 2012 Madinat Isę zamieszkiwały 61 293 osoby i pod tym względem jest 8. miastem Bahrajnu.

</doc>
<doc id="1011983" url="https://pl.wikipedia.org/wiki?curid=1011983" title="Metro w Tokio">
Metro w Tokio

 – system kolei miejskiej w stolicy Japonii – Tokio.
System tokijskich kolei podziemnych tworzą dwie sieci należące do dwóch instytucji: Toei Subway (lub "Toei Chikatetsu") pod zarządem Metropolitalnego Biura Ruchu ("Tōkyō-to Kōtsū-kyoku") oraz Tōkyō Metro (Tōkyō Metoro) należące do Tokyo Metro Co., Ltd. ("Tōkyō Chikatetsu Kabushiki-gaisha"). Dysponują one łącznie 13 liniami o łącznej długości 312,4 km.
Dodając do tej liczby długość 12,2 km odrębnej, pojedynczej linii Rinkai-sen funkcjonującej w znacznej części pod ziemią, to długość sieci wzrasta do 324,6 km. Wraz z liniami kolei współpracujących, na które wjeżdżają wszystkie lub prawie wszystkie pociągi jadące liniami własnymi metra (i "Rinkai-sen"), system liczy 820 km. Istnieją też linie kolei aglomeracyjnych i regionalnych, na które wjeżdżają niektóre pociągi jadące liniami własnymi metra. Po ich uwzględnieniu system liczy 898 km (2008). Uwzględniając całość sieci kolejowej obsługiwanej tymi pociągami jest to najrozleglejszy system na świecie, a także jeden z najbardziej obciążonych: przewozi dziennie ok. 8 mln pasażerów.
Wielkość sieci metra wynika z wielkości aglomeracji tokijskiej. 23 dzielnice tworzące Tokio liczą łącznie 8,5 mln mieszkańców. W zurbanizowanym obszarze południowego Kantō mieszka ok. 35 mln osób. Funkcjonuje także system aglomeracyjno-regionalny sieci krajowej (kolej "JR Higashi Nihon") oraz kilkanaście linii kolei prywatnych i kolei „trzeciego sektora”. Naziemne pociągi "JR" (Japan Railways) obsługujące zarówno ruch aglomeracyjno-regionalny, jak i wewnątrzmiejski, są równie obciążone jak metro, które spełnia następujące funkcje:
Spośród 13 linii metra 8 ma wyloty i torowiska prowadzone na ziemi lub ponad gruntem na wiaduktach, zwykle na końcowych i początkowych odcinkach. Łącznie naziemna trasa metra ma długość ok. 32 km, co stanowi 10% systemu metra w Tokio. Około 280 km (90%) trasy tokijskiego metra znajduje się w tunelach pod powierzchnią ziemi.
Rys historyczny.
Tokio było od dawna jednym z największych miast świata. W 1908 roku prefektura liczyła 2,67 mln mieszkańców. Budowę linii metra poprzedził rozwój tramwajów miejskich, ukształtowanie się podmiejskiej sieci elektrycznej kolei państwowej oraz sieci elektrycznych, prywatnych kolejek dojazdowych.
Sieć tramwajów miejskich, elektryfikowana od 1903 roku, była budowana w Tokio przez trzy prywatne przedsiębiorstwa. Połączyły się one w 1906 roku i tak powstała firma w 1911 roku wykupiona przez miasto. Sieć tramwajowa liczyła w latach 20. XX wieku 140 km toru, zaś apogeum rozwoju osiągnęła w latach 40., osiągając 210 km toru. Tramwaje używały nietypowego toru o prześwicie 1372 mm, który przyjęła też jedna z kolejek dojazdowych – Keiō (a za nią późniejsza linia metra "Shinjuku-sen"). Mimo ekspansji i wielkich potrzeb przewozowych, tramwaje były niedokapitalizowane i nie mogły być rozbudowywane poza granice miasta.
Jednocześnie z tramwajami zaczęła się elektryfikacja kolei sieci krajowej (1904, obecna linia JR "JR Chūō" pomiędzy Iidamachi i Nakano). W 1914 roku zelektryfikowano linię Tokio – Jokohama, a w 1932 roku ukończono budowę podstawowego układu tokijskiego węzła kolejowego, który służył również ruchowi lokalnemu. Z wyjątkiem pierwszej elektryfikacji były to inwestycje państwowe.
"Spiritus movens" pierwszej linii metra był przedsiębiorca Noritsugu Hayakawa, który, będąc pod wrażeniem kolei podziemnych stolic Zachodu, w 1917 roku wystąpił z inicjatywą budowy takiej kolei w Tokio. W 1920 roku magistrat zatwierdził pierwszy plan budowy sieci metra, jednakże nie był w stanie sfinansować budowy. Postanowiono więc odstąpić od monopolu miasta na transport i dopuścić inwestycje prywatne. Panu Hayakawa udało się zgromadzić środki na budowę metra i 30 września 1927 roku zarządzane przez niego przedsiębiorstwo "Tōkyō Chika Tetsudō" (pol.: "Tokijska Kolej Podziemna") rozpoczęło eksploatację odcinka pomiędzy Asakusa i Ueno o długości 2,2 km. W 1934 roku linia osiągnęła stację Shimbashi. Jednocześnie inne przedsiębiorstwo, "Tōkyō Kōsoku Tetsudō" (pol.: "Tokijska Kolej Szybka"), otworzyło linię podziemną Shibuya – Shimbashi, szczęśliwie budowaną według podobnych standardów technicznych. W 1939 roku rozpoczęto łączną eksploatację obu linii – w ten sposób powstała obecna linia Ginza. Kolej była dochodowa i nie wymagała subsydiów publicznych.
Jednakże na mocy ustawy z 1939 roku doszło do utworzenia spółki "Eidan" (inaczej "Teito", ang. "TRTA"; pol.: "Tokijski Zarząd Szybkiego Transportu"), na którą kapitał wyłożyło państwo (66%), miasto (16,6%) oraz wspólny fundusz kolei rządowych i prywatnych (16,6%). Przejęła ona w 1941 roku　linię metra. Po wojnie miasto chciało rozwiązania "Eidan", na co nie zgodził się rząd. "Eidan" rozpoczęło rozbudowę metra (linia "Marunouchi"). Tempo prac było jednak oceniane jako niezadowalające, miastu więc udało się uzyskać zezwolenie na budowę własnej sieci – "Toei". Stało się tak na podstawie rekomendacji z 1953 roku „Komitetu Budowlanego Stolicy Państwa” – ciała doradczego premiera. Rekomendacje zawierały też sugestię, że należy dopuścić, by dojazdowe koleje prywatne prowadziły swoje pociągi w obrębie miasta, używając linii metra. Ta sugestia wprowadziła do Tokio „metodę przechodzenia pociągów” na obce koleje. Pierwsza linia, na której ją zrealizowano, należała do "Toei". W 1960 roku pociągi kolei prywatnej "Keisei" zaczęły na stacji Oshiage wjeżdżać na ukończony odcinek "Asakusa-sen", a pociągi "Toei" – na linię "Keisei". Od tego momentu pociągi metra pojawiają się na liniach kolejowych, które nie są w pełni bezkolizyjne w stosunku do sieci ulicznej, tworząc kolejną osobliwość systemu. Początkowo metro budowano tak, by łączyło się z liniami innych kolei, później inne koleje budowano wraz z metrem jako jego przedłużenie, finansowane z innych źródeł.
Cezurą w ekspansji sieci metra była Olimpiada 1964. W ramach przygotowań doszło do rywalizacji między "Teito" i "Toei" w budowie nowych linii, tym razem już połączonych z kolejami regionalnymi. "Eidan" okazało się wydajniejsze: zbudowało całą linię "Hibiya", podczas gdy magistrat bezskutecznie zmagał się z ukończeniem wcześniej rozpoczętej "Asakusa-sen". "Hibiya-sen" była pierwszą linią, na której zastosowano tor rozstawu 1067 mm. Obok systemu metra powstała linia "Tokyo Monorail" do lotniska Haneda, zbudowana głównie przez kolej państwową i rozpoczynająca się na jej stacji Hamamatsuchō.
Linia "Eidan-Tōzai" z lat 60. XX w. była pierwszą linią obliczoną na maksimum przepustowości. Wprowadzono wagony z czterema parami drzwi, łączone w dziesięciowagonowe zespoły trakcyjne długości ponad dwustu metrów.
Źródłem pieniędzy na budowę metra były od 1951 roku obligacje transportowe oraz pożyczki, zaś po 1962 roku także subsydia państwowe i władz regionalnych. Na mocy prawa z 1978 roku subsydia mogą obejmować nawet 70% kosztów.
Budowa nowych linii metra, wprowadzanie autobusów (krótko używano także trolejbusów 1952–1968), jak również rosnąca kongestia na ulicach, doprowadziły do upadku tramwajów. W 1967 roku miasto zdecydowało się na ich likwidację. Większość linii skasowano w latach 1967–1972.
W 1969 roku wprowadzono na linii "Chiyoda" pierwsze pociągi ze sterowaniem tyrystorowym. W tym samym roku, wraz z otwarciem "Eidan-Tōzai-sen" metro tokijskie po raz pierwszy rozpoczęło eksploatację stacji poza obszarem miasta i prefektury tokijskiej. Na wschodniej części linii wprowadzono wówczas kursy pośpieszne. W 1997 roku wprowadzono je także na linii "Toei-Shinjuku", a rok później na "Toei-Asakusa-sen".
W 1988 "Eidan" i "Toei" rozpoczęły eksploatację pierwszych pociągów z klimatyzacją. Od 1995 klimatyzowane są wszystkie pociągi sieci "Toei", a od roku następnego także sieci "Eidan". Aby zwiększyć przepustowość, w 1990 roku na linii "Hibiya" wprowadzono pierwsze pociągi z wagonami o pięciu parach drzwi.
W 1991 roku otwarto pierwszy odcinek linii 12 metra "Toei", zbudowanej w nowej technologii silnika liniowego. Całą linię ukończono w 2000. W tym samym czasie powstawała pierwsza duża automatyczna linia metra sieci "Eidan" – "Namboku-sen".
Obok obu sieci metra, również kolej sieci krajowej "JR Higashi Nihon" zaczęła budować linie podziemne. Jedna z nich, "Sōbu-Yokosuka-sen", jest podziemną średnicą przechodzącą przez dworzec Tōkyō, otwieraną w latach 1972–1976. Druga, "Keiyō-sen", jest podejściem do dworca Tōkyō zbudowanej w 1988 roku linii wzdłuż Zatoki Tokijskiej (1990). W latach 1995–2006 dla obsługi zabudowy powstającej na sztucznych wyspach Zatoki, powstała linia małej kolei automatycznej "Yurikamome". Druga linia w tym rejonie, podziemna "Tōkyō Rinkai Kōsoku Tetsudō", powstała w latach 1996–2002. Długim tunelem dysponuje też kolej "Tsukuba Express", otwarta w 2005 roku. Wszystkie te koleje pozostają poza systemami metra.
12 marca 1995 roku sekta Aum Shinrikyō dopuściła się ataku terrorystycznego na pociągi linii metra przechodzących pod dzielnicą rządową. Zginęło 12 osób, tysiące zostało poszkodowanych.
W 2000 roku został wprowadzony bilet "Passnet", który jest kartą magnetyczną typu „stored value”, a w 2007 roku kartę "PASMO", która jest efektem udoskonalenia systemu "Passnet".
W 2004 roku dawny zarząd "Eidan" zmienił nazwę na "Tōkyō Metro" (wersja handlowa; oficjalnie "Tōkyō Chikatetsu"), a wraz z nią logo systemu. Wzięte z Ameryki stylizowane „S” (od „subway”) zostało zastąpione bardziej europejskim, stylizowanym „M”.
Sieć.
Sieć metra tokijskiego jest w zasadzie rozwiązana w układzie liniowym, choć od niedawna eksploatuje się dwa elementy układu rozgałęźnego. Linie nakierowane są przede wszystkim na obsługę historycznego śródmieścia, które generuje ruch rzędu 5 mln podróży dziennie (znaczną część tego ruchu obsługują inne koleje). Dynamika przekształceń funkcjonalnych miasta, wyrażająca się ukształtowaniem wielkich „subcentrów”, ma słabe odzwierciedlenie w układzie linii – ruch generowany między nimi przejmowany jest głównie przez kolej JR. Odciążenie linii JR jest obecnie jednym z celów rozwoju sieci metra, realizowanym już przez linię okólną Ōedo oraz linię Fukutoshin, będącą na ukończeniu.
Jedną z osobliwości systemu linii własnych metra jest to, że składa się on z dwóch sieci: większej, należącej do państwowo-gminnego konsorcjum "Tōkyō Metro", oraz mniejszej sieci "Toei", należącej wyłącznie do miasta. Obie sieci są zintegrowane ze sobą za pośrednictwem węzłów przesiadkowych, wspólnie eksploatują też krótki odcinek trasy podziemnej.
Jedna, a formalnie dwie połączone ze sobą linie metra funkcjonują ponadto w Jokohamie. Są one wydzielone od sieci innych kolei, w tym od tokijskiego metra.
"Tōkyō Metro (Tōkyō Chikatetsu)".
Sieć "Tōkyō Metro", zw. również Tōkyō Chikatetsu, eksploatowana jest przez "Tōkyō Chikatetsu Kabushiki-gaisha" (ang. "Tokyo Metro Co., Ltd.") – do 2004 roku tzw. metro Eidan. Przedsiębiorstwo należy w 53,4% do państwa i w 46,6% do miasta. Na system "Tōkyō Metro" składają się linie: "Ginza", "Marunouchi", "Hibiya", "Tōzain", "Chiyoda", "Yūrakuchō", "Hanzōmon", "Namboku", "Fukutoshin".
Sieć "Tōkyō Metro" liczy 9 linii na trasach 203,4 km i 168 stacji (średnio stacja co 1,2 km). Dziennie przewozi średnio 5,9 mln pasażerów (2005/2006). Firma, jako jeden z bardzo niewielu systemów metra, jest rentowna – w roku 2004/05 przyniosła ponad 43,5 mld jenów zysku.
"Toei Chikatetsu".
Sieć "Toei Chikatetsu", eksploatowana przez "Tōkyō-to Kōtsū Kyoku" (ang.: "Transportation Bureau of Tokyo Metropolitan Government – TBTMG", czyli wydział transportu tokijskiego magistratu). Sieć należy w całości do miasta. Toei zajmuje się również eksploatacją systemu autobusów miejskich i jednej linii tramwajowej, która się zachowała z wielkiej sieci funkcjonującej przed budową metra. Na sieć "Toei Chikatetsu" składają się cztery linie: "Asakusa", "Mita", "Shinjuku", "Ōedo".
Sieć "Toei Chikatetsu" liczy 109 km tras, na których znajduje się 106 stacji (średnio stacja co 1,0 km). Dziennie przewozi się średnio 2,09 mln osób (2004/05).
"Tōkyō Rinkai Kōsoku Tetsudō".
Kolej Tōkyō Rinkai Kōsoku Tetsudō, dla której przyjęto angielską nazwę "Tokyo Waterfront Rapid Transit", eksploatuje jedną podziemną linię prowadzoną pod kompleksem najlepiej zagospodarowanych sztucznych wysp na Zatoce Tokijskiej. Linia ta, określana jako　Rinkai-sen, liczy 12,2 km (siedem stacji, średnio co 1,7 km), ma tor 1067 mm i zasilanie górne = 1500 V. Na wschodnim krańcu komunikuje się z linią "JR Keiyō" i metrem, na zachodnim jest podłączona do linii "JR Saikyō", za pośrednictwem której co drugi pociąg osiąga tokijskie stacje na okrężnej linii "JR Yamanote". Na "Rinkai-sen" kursują także pociągi kolei sieci krajowej "JR". Linia jest elementem wielkiego projektu urbanistycznego zagospodarowania obszaru „Tōkyō Rinkai / Tokyo Waterfront” jako jedna z dwóch linii łączących go z miastem. W odróżnieniu od kolejki automatycznej "Yurikamome", jest ona właściwie pełnogabarytowym („ciężkim”) metrem, choć formalnie pozostaje osobną koleją tzw. „trzeciego sektora”.
"Tokyo Monorail" (kolej nadziemna).
"Tokyo Monorail" jest drugą najdłuższą (po Osaka Monorail) i najbardziej obciążoną koleją jednoszynową na świecie. Jest ona typu siodłowego; dwutorowa linia liczy 17,8 km i ma 11 stacji (stacja średnio co 1,9 km). Choć kolej została zbudowana dla obsługi lotniska Haneda bez przystanków pośrednich, obecnie służy też mieszkańcom pasa nowej zabudowy nadbrzeżnej. Trasa przebiega nad ulicami i kanałami przybrzeżnymi. Przedłużenie linii dokonane po oddaniu do użytku nowych terminali lotniska, wzbogaciło ją o odcinki podziemne. Kolej przewozi dziennie ok. 300 tys. pasażerów. Obecnie należy w większości do "JR Higashi Nihon".
"Yurikamome".
Yurikamome-sen (oznaczenie „U”) – formalnie, Tōkyō Rinkai Shinkōtsū Rinkai-sen (ang. Tokyo Waterfront New Transit Waterfront Line) – to ogumiona, mała kolej automatyczna, łącząca dzielnicę Shimbashi w centrum Tokio z zespołem usługowo-mieszkaniowym Odaiba, położonym na sztucznych wyspach Zatoki Tokijskiej. Linia długości 14,7 km (16 stacji; stacja średnio co 980 m) jest całkowicie nadziemna, spektakularnie prowadzona mostem Rainbow Bridge (pol.: „Most Tęczowy”). Zasilanie prądem trójfazowym 600 V 50 Hz. Otwarto ją w 1995 roku (przedłużono w 2006 r.) jako kluczowy element programu zagospodarowania terenu wydartego Zatoce. „Yurikamome” to japońska nazwa mewy śmieszki.
"Yurikamome" jest najbardziej znaną kolejką automatyczną regionu południowego Kantō. Oprócz niej funkcjonuje jeszcze kilka, z których porównywalnej wielkości jest linia w Jokohamie ("Kanazawa Seaside Line") oraz linia w Saitamie ("New Shuttle").
Kolejka przewozi dziennie ok. 92 tys. osób (2006). Stanowi rodzaj „lekkiego metra”. Gdyby linię włączyć do ogólnej długości sieci tokijskiego metra, to liczyłaby ona 357 km.
"Nippori-Toneri Liner" (kolej nadziemna).
"Nippori-Toneri Liner", to krótka, naziemna kolejka automatyczna o długości 9,7 km, zbudowana nad ulicą Yakuhashi-dōri, ma 13 stacji. Łączy stację kolejową Nippori w dzielnicy Arakawa ze stacją Minumadai-Shinsuikōen w dzielnicy Adachi. 
Linia została otwarta 30 marca 2008 roku. Trasa na betonowej estakadzie, przeznaczona dla lekkiego taboru ogumionego, zasilana prądem trójfazowym 600 V 50 Hz. Pierwotnie przewidywano na tej osi linię klasycznego metra, ale koncepcję tę zmieniono wobec spodziewanego braku odpowiedniej liczby pasażerów.
Technologia.
Budowa i infrastruktura.
Pierwsze linie metra były budowane na całej długości systemem odkrywkowym. Obecnie metody tej używa się głównie do budowy skomplikowanych stacji, szczególnie stacji węzłowych.
W Tokio na szeroką skalę stosuje się metodę odkrywkową z tymczasowym stropem ze stalowych płyt, który służy jako powierzchnia ulicy. Pozwala to ograniczyć do minimum czas zamknięcia ulicy dla ruchu. Strop opiera się na wbitych uprzednio na krawędziach wykopu „ściankach szczelnych”. Następnie wydobywa się ziemię spod stropu, umieszczając stopniowo rozpory i zabezpieczając sieci infrastruktury podziemnej. Po usunięciu ziemi do spodu projektowanej konstrukcji, rozpoczyna się wykonywanie ścian i stropów stacji. W końcu na krótko zdejmuje się strop tymczasowy i urządza docelową posadzkę ulicy.
Późniejsze linie metra były drążone metodą tarczową. Średnica zewnętrzna jednotorowego tunelu rurowego dla toru z zasilaniem górnym wynosi 7,3 m ("Shinjuku-sen"). Tarczą drążono również małe stacje głębokie na "Ōedo-sen". Użycie silnika liniowego na tej linii pozwoliło zmniejszyć wysokość wagonów, dzięki czemu średnica jednotorowego tunelu liczy tylko 5,3 m. Zależnie od potrzeb tunele rurowe mogą być jednotorowe (tych jest większość), ale nawet dwu- lub trzytorowe. Najnowsza linia "Fukutoshin" zbudowana jest z użyciem dwutorowych tuneli rurowych o przekroju eliptycznym (wymiary zewnętrzne 9,7 × 8,4 m), drążonych tarczą. Dają one istotne oszczędności w kosztach, ograniczając ilość materiału konstrukcyjnego i ziemi niezbędnej do wywiezienia.
Trasy własne metra są w większości podziemne. Nad ziemią lub w wykopie prowadzone są linie "Tōzai" we wschodniej części trasy, "Mita" w północno-zachodniej, "Chiyoda" na północy oraz krótki odcinek "Marunouchi". Pierwsze dwie linie metra uniknęły dłuższych tuneli podwodnych. Tunele pod płynącą w śródmieściu rzeką Sumida powstają od 1960 roku (dla "Toei-Asakusa-sen"). Jednak wszystkie przekroczenia największej tokijskiej rzeki Arakawa, prowadzone są na mostach (jedyny tunel otwarto w 2001 roku w górze rzeki dla "Saitama Kōsoku Tetsudō", stanowiącej bezpośrednią kontynuację "Namboku-sen"). Większe tunele podwodne pojawiły się w późniejszej fazie budowy sieci (pierwszymi były tunele pod wodami Zatoki Tokijskiej dla "Yūrakuchō-sen", otwartej w 1988 roku, oraz pod rzeką Edo dla linii "Toei-Shinjuku", 1989).
Ponieważ metro intensywnie wykorzystuje także linie innych kolei, przede wszystkim dawnych elektrycznych kolejek dojazdowych typu amerykańskich "interurbans", wiele tras pokonywanych przez jego pociągi wiedzie na poziomie terenu i obfituje w przejazdy uliczne i piesze przejścia. Należy do nich m.in. "Keisei-Oshiage-sen", używana wyłącznie przez pociągi wjeżdżające na linię metra. Stopniowo dokonuje się przełożenia takich tras do tuneli (np. "Tōkyū-Meguro-sen") albo na estakady (np. "Tōbu-Isesaki-sen", "Odakyū-Odawara-sen"), ale wiele jeszcze pozostaje do przebudowy. Mimo to tokijskie koleje dowodzą, że możliwa jest intensywna eksploatacja kolizyjnych tras długimi pociągami z kilkuminutową częstotliwością.
Tory na stacjach podziemnych znajdują się zwykle kilkanaście metrów pod poziomem terenu. Wyjątkowo linia przebiega niżej, aż do ok. 42 m pod poziomem terenu (dolny tor stacji Roppongi linii "Ōedo"). Stacje budowane są dość oszczędnie, zwykle schody ruchome zainstalowano tylko dla kierunku „na górę”. Można odnieść wrażenie, że rozmyślnie unika się budowy głównych wejść do stacji metra, próbując rozbić strumień pasażerów na kilka lub kilkanaście mniejszych. Wszystkie wyjścia oznaczone są kodem literowo-liczbowym, który używany jest na planach stacji – bardzo ułatwia to orientację w podziemnych korytarzach i halach. Nie wszystkie stacje są w pełni dostosowane do potrzeb osób niepełnosprawnych, np. na sieci "Toei" tylko 71% stacji ma windy. Jednak wiele uwagi poświęcono wykonaniu posadzek ułatwiających poruszanie się osobom niedowidzącym.
Eksploatacja.
Zabezpieczenie ruchu. Większość linii metra eksploatowana jest w trybie ATC. Linia "Asakusa" ma nadal wyłącznie zabezpieczenie w trybie ATS. W obu systemach pociągi mają obsadę dwuosobową, z maszynistą w przedniej i konduktorem w tylnej kabinie. Linie "Namboku", "Mita", "Ōedo" oraz odgałęzienie Ayase – Kita-Ayase linii "Chiyoda" eksploatowane są w trybie ATO, który umożliwia prowadzenie pociągów z jednoosobową obsadą (bez konduktora).
Ponad trzydzieści sejsmografów zdolnych jest w przypadku trzęsienia ziemi automatycznie wstrzymać ruch pociągów.
Kursy pośpieszne stosowane są na liniach "Asakusa", "Tōzai" i "Shinjuku". Linie są dwutorowe, a wyprzedzaniu pociągów lokalnych przez pośpieszne służą dodatkowe tory na stacjach (na "Tōzai-sen" perony lokalne są w układzie trapezowym, na "Shinjuku-sen" dwie stacje prześcigania mają po dwa perony wyspowe). Na "Shinjuku-sen" kursy pośpieszne ("kyūkō") stosuje się poza szczytem, trzy na godzinę w interwale 9-minutowym między pociągami lokalnymi. Na całej trasie pociągi te zatrzymują się na sześciu stacjach pośrednich (na 19 wszystkich). Pociągi lokalne na tej linii mają rozkładową prędkość komunikacyjną ok. 35 km/h, pociągi pośpieszne – ok. 48 km/h. Na linii "Asakusa" kursy pośpieszne wykonywane są przez niektóre pociągi obsługujące tokijskie lotniska (wyprzedzanie jest niemożliwe).
„Przechodzenie pociągów”. Wprowadzenie „metody przechodzenia pociągów” ("chokutsū unten"; ang.: "reciprocal working") wymagało wielu zabiegów przygotowawczych. Zainteresowane zarządy musiały uzgodnić podstawowe zasady współpracy, jak:
W praktyce dążono do uzyskania 50% udziału obu współpracujących kolei w liczbie pociągów przechodzących (skomplikowało się to od momentu, gdy kolei współpracujących jest więcej, bo „przechodzą” również pociągi kolei trzecich, połączonych z metrem na przeciwległym krańcu linii). Stacje styku należą zwykle do większej kolei, a mniejsza płaci jej tantiemy. Na stacjach tych z reguły wymienia się obsługa pociągu.
Na 15 stacji styku między metrem i innymi kolejami, w sześciu przypadkach z jednej sieci na drugą przechodzą wszystkie lub prawie wszystkie pociągi. Ale są też stacje, na których przechodzą tylko 2-3 pary pociągów na godzinę. Niekiedy metro ma osobne perony w większym kompleksie stacji innej kolei, a niekiedy stacja styku metra nie różni się od innych stacji na linii, a linia zewnętrzna jest prostą kontynuacją linii metra.
Na liniach metra kursują pociągi własne metra oraz pociągi wszystkich kolei współpracujących. Pociągi innych kolei przechodzą też na linie powiązane z metrem z przeciwległej strony. Pociągi aż sześciu kolei spotkać można na "Asakusa-sen". Jak dotąd (2007), wszystkie one reprezentują podobny typ, obliczony na jak największą pojemność i jak najszybszą wymianę pasażerów.
Tabor.
Najstarszy EZT metra tokijskiego z 1929 roku, typ „1000” był zaprojektowany nowocześnie, z trzema parami drzwi. Od pierwowzoru z nowojorskiej "IRT" odróżniał się wydzieleniem kabin dla maszynistów i dachem bez naświetla. Pierwszy powojenny typ wagonu, „300”, używany na "Marunouchi-sen", również z trzema parami drzwi, wykonany był całkowicie z niepalnych materiałów. Oba typy wagonów można obejrzeć w tokijskim muzeum metra; wagony „300” jeżdżą do dzisiaj w Buenos Aires.
Obecnie (2006) "Tōkyō Metro" eksploatuje 2533 wagonów, a "Toei" 1102 wagony. Najstarsze należą do serii produkowanych od lat 70. do lat 90. XX wieku. Wagon metra jest zawsze podobnie urządzony, niezależnie, czy pociąg jedzie na peryferiach jako lokalny, czy jako pośpieszny i jak daleko znajduje się jego stacja docelowa. Siedzenia zaprojektowane są w układzie podłużnym, dla zwiększenia pojemności. Typowy wagon ma trzy albo cztery pary drzwi (zależnie od linii), jest długości 18,5 m lub 20 m, a wysokości ok. 4,1 m nad główką szyny (bez pantografu). Wagony "Ginza-sen" są krótsze: liczą 16 m długości. Szerokość wagonów metra waha się od 2,60 m na "Ginza-sen" do 2,83 m na innych liniach.
Specyfiką tokijskich pociągów są wagony z dziesięcioma, a nawet dwunastoma parami drzwi. W metrze ten pierwszy typ pojawił się na "Hibiya-sen".
Układ drzwi obowiązujący na danej linii muszą mieć pociągi wszystkich innych kolei współpracujących z metrem. Ma to istotne znaczenie zwłaszcza tam, gdzie zainstalowano ścianki bezpieczeństwa na peronach.
Mniejszą wysokością (3,15 m) i krótszymi wagonami (16,5 m) wyróżniają się zespoły trakcyjne "Ōedo-sen" (typ „12000”).
Od lat sześćdziesiątych ogromna większość wagonów metra ma ściany ze stali nierdzewnej, pozostawione prawie bez malowania (wyjątek: pociągi "Asakusa-sen"). Jednakże mają one pasy malowane na burtach, nawiązujące do kodu kolorystycznego linii (wszystkie EZT metra są przypisane konkretnym liniom; podobnie jest na sieci "JR"). Wszystkie wagony są wyposażone w klimatyzację.
Elektryczne zespoły trakcyjne składają się, zależnie od linii, z sześciu, ośmiu lub dziesięciu wagonów zazwyczaj w połowie silnikowych i doczepnych. Dłuższe zespoły mają manewrowe stanowiska maszynisty w połowie składu, które przydają się w zajezdniach.
Bardzo podobnemu rozkładowi elementów wagonu towarzyszą indywidualnie rozwiązane czoła wagonów sterowniczych, które zmieniają się wraz z modą obowiązującą w kolejnych okresach produkcji. Widać w nich ewolucję od tradycyjnego układu z centralnie położonym wyjściem awaryjnym, wyraźnie oddzielonym od bocznych okien kabiny, po design z drzwiami awaryjnymi umieszczonymi z boku i zintegrowanymi w pochyłym profilu czoła. To drugie rozwiązanie pojawia się w Tokio w 1968 roku na linii Chiyoda (typ „Eidan 6000”).
Obciążenia.
Metro tokijskie eksploatuje najdłuższe pociągi na świecie w tej grupie kolei. Dziesięciowagonowe składy wymagają peronów o długości przekraczającej 200 m.
Generalnie linie "Tōkyō Metro" są bardziej obciążone od linii "Toei". Linią "Tōzai" przewozi się dziennie ok. 1210 tys. osób (1999), podczas gdy najbardziej popularna linia "Toei-Ōedo" przewozi 682 tys. (2005). Wskaźnik „natężenia przewozów” („gęstości przewozów”) wynosi dla "Tōkyō Metro" 32,2 tys.pas.dziennie / km sieci oraz 90,1 mln pas.km rocznie / km sieci. Dla sieci "Toei" wskaźniki wynoszą odpowiednio 19,17 i 43,6. Średnia dla obu sieci metra wynosi 27,36 tys.pas.dziennie / km sieci i 74,7 mln pas.km rocznie / km sieci. Większą gęstością przewozów odznacza się tylko metro w Moskwie, Hongkongu i São Paulo.
Częstotliwości są najwyższe na liniach "Ginza" i "Marunouchi" (nawet co 1 min. 50 sek. w porannym szczycie). Największa średnia częstotliwość w porannym szczycie na sieci "Toei" wynosi 2 min. 30 sek. (linia "Asakusa").
Najbardziej obciążone stacje (tylko metro):
System taryfowy.
Każdy z zarządów kolejowych stosuje własną politykę taryfową. Jednakże poszczególne zarządy muszą ze sobą współpracować, zwłaszcza jeśli ich linie są połączone. Na stacjach metra można kupić bilet do dowolnej stacji współpracującego systemu kolejowego. Za przejazd przez stację graniczną dwóch systemów pobierana jest opłata.
Jeśli przejedzie się „swoją” strefę taryfową, to można uzupełnić opłatę w maszynach „Fare adjustment”, stojących przy rogatkach wyjściowych ze stacji.
Wobec powszechnej praktyki „przechodzenia” pociągów na inne linie warto zauważyć, że dla ceny biletu nie ma znaczenia pociągiem, której kolei się jedzie, ale na której linii i stacji się wysiada.
Ułatwieniem w poruszaniu się w skomplikowanym systemie są karty całodzienne albo karty „stored value” (z odliczaniem kosztów przejazdu od kwoty zmagazynowanej na karcie). Umożliwiają one szybkie przechodzenie przez rogatki stacyjne bez tracenia czasu przy automatach biletowych i automatycznie kalkulują najniższą dopłatę przy przesiadaniu się na kolej innej sieci. Pierwszą generację takich kart, tzw. "Passnet", uznają koleje w regionie Kantō; nie honoruje jej natomiast "JR", preferująca swój system "Suica". Od 2007 roku wprowadza się nową generację kart, tzw. "PASMO", która jest kompatybilna z systemem "Suica". Jest ona ważna na większości sieci w regionie tokijskim, jak również gdzieniegdzie poza nim.
Metro jest stosunkowo tanie także w porównaniu do kolei "JR". Jadąc z Chiby do Roppongi można zapłacić 560 jenów, jeśli przesiądzie się z pociągu "JR" na linię "Tōzai" już na stacji Nishi-Funabashi, albo 1350 jenów, jeśli pociągiem "JR" będzie się jechało aż do Shimbashi w centrum Tokio, a dopiero stamtąd metrem. Jest to odmienne od praktyki europejskiej, w której taryfa wszystkich środków transportu miejskiego jest ujednolicona, a koszt biletu zależy od liczby stref, które się przejeżdża.

</doc>
<doc id="1011984" url="https://pl.wikipedia.org/wiki?curid=1011984" title="Morfu">
Morfu

Morfu (gr. "Μόρφου", tur. "Güzelyurt") – miasto w Tureckiej Republice Cypru Północnego / Republice Cypryjskiej. Stolica dystryktu Güzelyurt. Liczyło 15 tys. mieszkańców (2006). Przemysł spożywczy, włókienniczy.

</doc>
<doc id="1011987" url="https://pl.wikipedia.org/wiki?curid=1011987" title="Lee Ji-hoon">
Lee Ji-hoon

Lee Ji-hoon (ur. 27 marca 1979 r. w Korei Południowej) – koreański piosenkarz muzyki k-pop i aktor. Zadebiutował w 1996 r. piosenką "Why the heaven".

</doc>
<doc id="1011990" url="https://pl.wikipedia.org/wiki?curid=1011990" title="Rohan Marley">
Rohan Marley

Rohan Anthony Marley (ur. 19 maja 1972 w Kingston, na Jamajce) – jamajski przedsiębiorca i były zawodnik gridiron football. Syn artysty reggae Boba Marleya i Janet Hunt.
Życiorys.
Urodził się i wychował w Kingston, na Jamajce podczas małżeństwa swojego ojca z Ritą i mieszkał z nią od czwartego roku życia, aż przeniósł się do matki Marleya po tym, jak jego ojciec zmarł na raka w Miami w 1981.
W 1991 ukończył Miami Palmetto Senior High School w Pinecrest na Florydzie. Grał w futbol amerykański na pozycji wspomagającego na Uniwersytecie Miami u boku Dwayne’a Johnsona, Warrena Sappa i Raya Lewisa. W 1993 prowadził Hurricane z 95 próbami. Następnie trafił do zawodowej ligi futbolu kanadyjskiego Canadian Football League z niefunkcjonującym już Ottawa Rough Riders.
Próbował także swoich sił w śmiecie mody i założył linię odzieżową Tuff Gong i rodzinną organizację charytatywną „1Love”. W 2007 w Górach Błękitnych w zachodniej części Jamajki założył własną markę organicznej kawy Marley Coffee. Firma była prowadzona na 52-hektarowej posiadłości w Portland. Marley pojawił się w krótkometrażowych filmach dokumentalnych, takich jak "Three Thug Mice" (2008), "Jedna filiżanka kawy" ("One Cup of Coffee", 2009), "Ojczyzna" ("Motherland", 2010) i "Marley Africa Roadtrip" (2011). Można go było również zobaczyć w teledyskach do piosenek Lauryn Hill takich jak „To Zion” (1998), „Turn Your Lights Down Low” (1999) i „Selah” (2002).
W styczniu 2011 na targach Consumer Electronics Show w Las Vegas wypromował serię przyjaznych dla środowiska słuchawek „House of Marley”.
Życie prywatne.
18 marca 1993, będąc studentem drugiego roku w college’u, Marley poślubił swoją dziewczynę Geraldine Khawly. Mieli córkę Eden (ur. 1994) i syna Nico (ur. 1995), który grał na pozycji wspomagającego w Tulane, a w 2017 w Washington Football Team. Od marca 1996 do listopada 2008 był związany z piosenkarką Lauryn Hill, z którą ma pięcioro dzieci: trzech synów – Ziona Davida (4 sierpnia 1997), Joshuę Omaru (ur. 2002) i Johna (ur. 2003) oraz dwie córki – Selah Louise (12 września 1998) i Sarah (ur. 2008). W 2019 ożenił się z Barbarą Fialho, z którą ma córkę Marię (ur. 1 sierpnia 2019).

</doc>
<doc id="1011994" url="https://pl.wikipedia.org/wiki?curid=1011994" title="Flirtowanie">
Flirtowanie



</doc>
<doc id="1011996" url="https://pl.wikipedia.org/wiki?curid=1011996" title="Kocięcin-Tworki">
Kocięcin-Tworki

Kocięcin-Tworki – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego. 1 stycznia 2003 będące dotychczasową częścią wsi Łyczewo zostało zlikwidowane jako osobna miejscowość.

</doc>
<doc id="1011997" url="https://pl.wikipedia.org/wiki?curid=1011997" title="Sąd Kryminalny Księstwa Mazowieckiego">
Sąd Kryminalny Księstwa Mazowieckiego

Sąd Kryminalny Księstwa Mazowieckiego – sąd powołany 22 kwietnia 1794 przez Radę Zastępczą Tymczasową po opanowaniu Warszawy przez powstańców kościuszkowskich. 
Zasięgiem swojej działalności objął Warszawę i województwo mazowieckie. W jego skład weszło 20 sędziów nominowanych przez Radę Zastępczą Tymczasową, wśród nich Pius Kiciński. Miał zabezpieczać powództwo w sprawach o zdradę ojczyzny i spiskowanie przeciwko powstaniu, których rozstrzygnięcie pozostawiono jednak Sądowi Najwyższemu Kryminalnemu.
Do kompetencji Sądu Kryminalnego Księstwa Mazowieckiego należało rozpatrywanie spraw (bez prawa apelacji):
Pod wpływem ludu żądającego kary dla zdrajców ojczyzny, 9 maja 1794 na Rynku Starego Miasta powieszeni zostali publicznie przywódcy konfederacji targowickiej skazani na karę śmierci przez Sąd Kryminalny Księstwa Mazowieckiego: 
Zbyt opieszałe procedowanie i uleganie naciskom kół zachowawczych doprowadziło 28 czerwca do wystąpienia ludności warszawskiej, która powywieszała podejrzanych. 23 sierpnia 1794 Rada Najwyższa Narodowa utworzyła w jego miejsce Sąd Kryminalny Wojskowy.

</doc>
<doc id="1011998" url="https://pl.wikipedia.org/wiki?curid=1011998" title="Chaur Fakkan">
Chaur Fakkan

Chaur Fakkan (arab. خورفكان) – miasto w Zjednoczonych Emiratach Arabskich, w emiracie Szardża, nad Zatoką Omańską; 35 tys. mieszkańców (2006); nowy port handlowy i luksusowy ośrodek wypoczynkowy.

</doc>
<doc id="1011999" url="https://pl.wikipedia.org/wiki?curid=1011999" title="Jim White">
Jim White

Michael Davis Pratt, lepiej znany jako Jim White (ur. 10 marca 1957 r. w Kalifornii) – amerykański piosenkarz i autor tekstów piosenek, nagrywający w gatunku country alternatywne.

</doc>
<doc id="1012001" url="https://pl.wikipedia.org/wiki?curid=1012001" title="Stare Młodochowo">
Stare Młodochowo

Stare Młodochowo – część wsi Nowe Młodochowo w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1012004" url="https://pl.wikipedia.org/wiki?curid=1012004" title="Stary Niedróż">
Stary Niedróż

Stary Niedróż – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego.

</doc>
<doc id="1012007" url="https://pl.wikipedia.org/wiki?curid=1012007" title="Marian Blecharczyk">
Marian Blecharczyk

Marian Edmund Blecharczyk (ur. 15 lipca 1959 w Białymstoku) – polski polityk, samorządowiec, inżynier, poseł na Sejm III kadencji.
Życiorys.
Ukończył w 1986 studia na Wydziale Elektryczny Politechniki Białostockiej. W połowie lat 90. pełnił funkcję wiceprezydenta Białegostoku. Był posłem na Sejm III kadencji z ramienia Akcji Wyborczej Solidarność. Pełnił funkcję wiceprzewodniczącego Komisji Samorządu Terytorialnego i Polityki Regionalnej. W wyborach parlamentarnych w 2001 bezskutecznie ubiegał się o reelekcję z listy AWSP w okręgu białostockim (otrzymał 3470 głosów). W latach 2002–2006 ponownie pracował jako zastępca prezydenta miasta.
Należał do Zjednoczenia Chrześcijańsko-Narodowego. Pełnił funkcję przewodniczącego zarządu podlaskiego ZChN. W 2006 wstąpił do Platformy Obywatelskiej.

</doc>
<doc id="1012010" url="https://pl.wikipedia.org/wiki?curid=1012010" title="Czojbalsan">
Czojbalsan

Czojbalsan (; do 1941 "Bajan Tümen") – miasto w Mongolii, stolica ajmaku wschodniego. W 2010 roku liczyło 38,5 tys. mieszkańców.
Historia.
Początkowo mała osada na szlaku karawan, od 1822 siedziba dużego klasztoru lamajskiego. W 1844 powstał drugi monastyr (oba całkowicie zniszczone przez komunistów w 1937). Na początku XX w. były tam również dzielnice chińska i rosyjska. Do 1923 (różne źródła podają odmienne daty) nazywało się San Bejse, potem Bajan Tumen i w 1941 otrzymało obecną nazwę, upamiętniającą marszałka Czojbalsana. Prawa miejskie ma od 1937 roku.
Miasto położone wzdłuż brzegów rzeki Kerulen na wysokości około 750 m n.p.m.. Od 1933 jest stolicą ajmaku, od tego też czasu zaczyna się szybki wzrost znaczenia tego miasta. W 1939 otwarto szerokotorową linię kolejową łączącą ZSRR (miasto Sołowjowsk) z Czojbalsanem. Co najmniej od lat 60. XX w. działała koło miasta największa w rejonie odkrywkowa kopalnia węgla brunatnego w Aduunczulu, produkująca na początku lat 80. XX w. 280 tys. ton węgla rocznie. Na tej bazie funkcjonowała duża elektrownia cieplna w Czojbalsanie. W latach 60. i 70. powstały też liczne zakłady przemysłu spożywczego, wełnianego i odzieżowego. Bułgaria zbudowała tam wielki zakład przetwórstwa mięsnego i uboju zwierząt, zbudowano także dużą fabrykę oczyszczania wełny oraz pokaźny młyn zbożowy. Po upadku socjalizmu w Mongolii i załamaniu gospodarki, Czojbalsan odczuł kryzys szczególnie dotkliwie i do 2008 jest miastem z jednym z największych wskaźników bezrobocia w kraju, co dotyczy też całego ajmaku.
Czojbalsan jest znaczącym węzłem komunikacyjnym, głównie drogowym, ale także znajduje się tu port lotniczy Czojbalsan i stacja kolejowa.
Ludność.
W 1931 miasto liczyło 5 tys. osób, w 1939 – 8 tys., w 1959 – 10,9 tys., a w 1979 – 28 tys. mieszkańców. Dominują Chałchasi, jednak około 20% stanowią Buriaci. Obecna jest też napływowa ludność chińska.
Muzea, zabytki, świątynie.
W mieście działają trzy muzea (stan na 2008): muzeum ajmaku, muzeum przyrodnicze i muzeum Żukowa. To ostatnie związane z polem pobliskiej (250 km na wschód od miasta) bitwy nad Chałchin Goł. Stoi też pomnik Czojbalsana oraz klasztor lamajski odbudowany w 1990.

</doc>
<doc id="1012011" url="https://pl.wikipedia.org/wiki?curid=1012011" title="Ustawa sukcesyjna Bolesława III Krzywoustego">
Ustawa sukcesyjna Bolesława III Krzywoustego



</doc>
<doc id="1012019" url="https://pl.wikipedia.org/wiki?curid=1012019" title="Konklawe 1605 (Leon XI)">
Konklawe 1605 (Leon XI)

Konklawe 14 marca – 1 kwietnia 1605 – konklawe, w wyniku którego następcą Klemensa VIII został Leon XI.
Śmierć Klemensa VIII.
Papież Klemens VIII zmarł 3 marca 1605 w wieku 69 lat. W trakcie swego 13-letniego pontyfikatu doprowadził do pojednania Francji i jej króla Henryka ze Stolicą Apostolską, co ostatecznie przesądziło o pozostaniu Francji przy katolicyzmie. Jednocześnie oznaczało to powrót jej politycznych wpływów w Kolegium Kardynalskim, a w związku z tym możliwość ingerencji w wybór papieży.
Lista uczestników.
W konklawe wzięło udział 61 z 69 kardynałów:
Wśród elektorów było pięćdziesięciu pięciu Włochów (w tym jeden, Serafin-Razali, był poddanym Francji), czterech Francuzów, Hiszpan i Niemiec. Aż trzydziestu dziewięciu było nominatami Klemensa VIII (1592–1605); pięciu mianował Grzegorz XIV (1590–1591), jedenastu – Sykstus V (1585–1590), czterech Grzegorz XIII (1572–1585), a po jednym Innocenty IX (1591) i Pius IV (1560–1565).
Nieobecni.
Ośmiu kardynałów (dwóch Włochów, dwóch Francuzów, trzech Hiszpanów i Polak) nie przybyło do Rzymu:
Trzech mianował Sykstus V, pięciu Klemens VIII.
Frakcje wśród kardynałów.
Kolegium Kardynałów dzieliło się na kilka frakcji:
Na konklawe frakcje te utworzyły dwa bloki pod wodzą kardynałów Aldobrandiniego i Montalto. Wicekanclerz przystąpił do bloku ze Sfondratim i Hiszpanią, wobec czego Pietro Aldobrandini, choć początkowo też szukał porozumienia z Hiszpanią, sprzymierzył się z Francuzami.
Kandydaci do tiary.
Za papabile uważano aż 21 kardynałów: Gallio, Mediciego, Valiera, Bernerio, Sauliego, Pallottę, Pierbenedettiego, Montelparo, Piattiego, Tarugiego, Biandrate, Baronio, Bianchettiego, Manticę, Arrigoniego, Tosco, Zacchię, Oliviera, Ginnasiego, Pamphiliego oraz Pinelliego. Hiszpanie najchętniej widzieliby na tronie papieskim 79-letniego Tolomeo Gallio, ewentualnie kardynała Sauliego lub Piattiego, natomiast za nie do przyjęcia uważali kandydatury kardynałów Mediciego, Valiera, Arrigoniego, Baronio i Bellarmina. Pietro Aldobrandini, wychodząc naprzeciw Hiszpanom, początkowo był skłonny poprzeć Gallio, jednak wobec fiaska porozumienia z Hiszpanami porzucił tę kandydaturę, gdyż Francuzi byli jej przeciwni. Faworytami króla Francji Henryka IV byli kardynałowie Medici i Baronio, natomiast zdecydowanie odrzucał on kardynałów Gallio, Montelparo, Bianchettiego i Bernerio, niechętnie odnosił się także do ewentualnych kandydatur Biandrate lub Zacchii. Pietro Aldobrandini natomiast najchętniej widziałby na tronie papieskim właśnie kardynała Zacchiaę, ewentualnie Tosco lub Biandrate. Mimo tych rozbieżności, w wyniku potajemnych negocjacji przed konklawe Aldorbandini i Francuzi doszli do porozumienia. Francuzi cofnęli swój sprzeciw wobec Biandrate i Zacchii, natomiast w zamian Aldobrandini cofnął swe poparcie dla Tolomeo Gallio, a nadto zobowiązał się poprzeć kandydaturę Alessandro Mediciego, gdyby została ona wysunięta. Oficjalnie jednak wspólnym kandydatem Francji i Aldobrandiniego został Baronio.
Przebieg konklawe.
Konklawe rozpoczęło się 14 marca z udziałem 60 kardynałów (Dietrichstein dotarł dopiero pięć dni później). Początkowo Aldobrandini i Francuzi promowali kandydaturę Cesare Baronio. 24 marca otrzymał on 23 głosy, 25 marca – 27, 27 marca – 31, a 30 marca – 32 głosy, stale jednak brakowało mu do wymaganych 2/3, gdyż jego kandydaturze bardzo gwałtownie sprzeciwiali się kardynałowie z hiszpańskiej partii. Przyczyną tego sprzeciwu było to, że swym dziele historycznym Annales Ecclesiastici Baronio zdemaskował jako fałszerstwa rzekome przywileje papieża Urbana II, dające władcom monarchii sycylijskiej szczególne uprawnienia względem Kościoła. Część obserwatorów zauważała jednak, że deklarowane poparcie Aldobrandiniego dla Baronio jest nieszczere, gdyż jego rzeczywistym kandydatem jest Zacchia, a w dalszej kolejności Ginnasi, Tosco lub Biandrate. Wydaje się bowiem, że wybór Baronio był osiągalny, gdyż był on powszechnie szanowanym człowiekiem. Głosowało na niego nawet kilku „sykstyńczyków”, a i we frakcji hiszpańskiej miał zwolenników (m.in. Dietrichstein), którzy powstrzymywali się od poparcia go wyłącznie ze względu na swe zobowiązania wobec Madrytu. Aldobrandini nie podjął realnych działań, by przeciągnąć ich na stronę Baronio.
Pod koniec marca zwolennicy Baronio uznali, że opozycja wobec niego jest zbyt silna, wobec czego zaczęli się rozglądać za innym kandydatem. Joyeuse, lider Francuzów, wysunął wówczas kandydaturę florenckiego kardynała Alessandro de Medici, spokrewnionego z francuską królową Marią de Medici i z tej racji faworyzowanego przez króla. Francuzi zdołali przekonać do tej kandydatury kardynała Montalto, powodując wyłamanie się jego frakcji z bloku hiszpańskiego. Również partia Sfondratiego poparła Medyceusza. W porannym głosowaniu 1 kwietnia Baronio dostał jeszcze 28 głosów, ale Medici z 13 uplasował się na drugim miejscu. Aldobrandini, pomimo swych zobowiązań wobec Francuzów, wciąż się wahał, gdyż nadal liczył na przeforsowanie któregoś ze swoich faworytów. Ostatecznie jednak przekonali go kardynałowie z jego własnej frakcji.
Intensywna agitacja na rzecz Medyceusza w ciągu dnia 1 kwietnia uszła uwadze kardynała Avili, lidera partii hiszpańskiej, który nie podjął w porę żadnych działań. W rezultacie za Medyceuszem opowiedziało się także wielu członków jego partii (m.in. Dietrichstein). Gdy Avila zorientował się wreszcie, co się dzieje, wybór Medyceusza był już przesądzony.
Wybór Leona XI.
Późnym wieczorem 1 kwietnia 1605 kardynałowie zgromadzili się Capella Paolina i, pomimo protestów kardynała Avila, przez aklamację wybrali na papieża prawie 70-letniego kardynała biskupa Palestriny Alessandro Ottaviano de Medici. Zarządzone później pisemne głosowanie było już czystą formalnością: Medici otrzymał głosy wszystkich kardynałów (także Avili) oprócz własnego. Elekt zaakceptował wybór i przyjął imię Leona XI, dla upamiętnienia Leona X, pierwszego papieża z rodu Medyceuszy. Następnego dnia protodiakon Francesco Sforza di Santa Fiora ogłosił publicznie wynik konklawe. Uroczystości koronacyjne odbyły się 10 kwietnia 1605.

</doc>
<doc id="1012023" url="https://pl.wikipedia.org/wiki?curid=1012023" title="Andrzej Czajka">
Andrzej Czajka

Andrzej Krzysztof Czajka (ur. 10 sierpnia 1961 w Jaśle) – polski polityk, poseł na Sejm II kadencji.
Życiorys.
Ukończył w 1988 studia na Wydziale Ogólnorolnym Akademii Rolniczej w Krakowie w filii w Rzeszowie. Był posłem na Sejm II kadencji z ramienia Konfederacji Polski Niepodległej z okręgu krośnieńskiego. W trakcie kadencji wystąpił z KPN i pozostał parlamentarzystą niezrzeszonym.
Po zakończeniu pracy w parlamencie pracował w prywatnych spółkach. W 2007 został powołany na stanowisko prezesa Zakładu Tworzyw Sztucznych GAMRAT S.A.
Wstąpił do Platformy Obywatelskiej, wchodząc w skład władz tej partii w powiecie jasielskim. W 2004 z jej listy bez powodzenia kandydował do Parlamentu Europejskiego, w 2010 do sejmiku podkarpackiego, a w 2014 i 2018 do rady powiatu jasielskiego. W 2017 został wiceprzewodniczącym koła partii w Jaśle.

</doc>
<doc id="1012027" url="https://pl.wikipedia.org/wiki?curid=1012027" title="Wojciech Szczepański">
Wojciech Szczepański

Wojciech Szczepański, ps. „Julian” (ur. 7 kwietnia 1914 w Żurawiczkach, zm. 22 lutego 1993 w Wólce Pełkińskiej) – podpułkownik, komendant obwodu jarosławskiej AK.
Życiorys.
Urodził się w rodzinie rolnika Jana (zm. 1928) i Zofii z d. Kurek (zm. 1916). Uczęszczał początkowo do szkoły powszechnej w Żurawiczkach, następnie w Przeworsku, gdzie ukończył siódmą klasę. W latach 1928-1932 jako elew pobierał naukę w Korpusie Kadetów Nr 3 w Rawiczu. Następnie uczęszczał do II Gimnazjum Miejskiego im. Sowińskiego w Warszawie. Należał do organizacji młodzieżowej „Straż Przednia”. W 1933 jako ochotnik zgłosił się do służby wojskowej i otrzymał przydział do 21. Pułku Piechoty „Dzieci Warszawy”. Jako podoficer, został skierowany do Szkoły Podchorążych w Bydgoszczy. W 1938 eksternistycznie zdał maturę. W 1939 ukończył Szkołę Podchorążych w Komorowie.
W czasie kampanii wrześniowej, w szeregach 5. Pułku Piechoty Legionów uczestniczył w walkach w rejonie Wilna.
Od 1941 do marca 1943 pełnił funkcję zastępcy komendanta Obwodu Związku Walki Zbrojnej – Armii Krajowej Jarosław, a następnie, aż do rozwiązania Armii Krajowej w lutym 1945, był komendantem Obwodu, a od 1945 do 1949 prezesem WIN w województwie krakowskim. W lipcu 1944 dowodził zgrupowaniem partyzanckim. W tym samym roku został awansowany do stopnia kapitana.
Wiosną 1945 rozpoczął studia prawnicze na Uniwersytecie Jagiellońskim. Od listopada 1945 działał w Zrzeszeniu Wolność i Niezawisłość używając pseudonimów „Bartosz”, „Krystyna”, „Roman”, „Teofil”. Został aresztowany przez UB 8 stycznia 1947 i wyrokiem Wojskowego Sądu Rejonowego w Krakowie z 17 marca 1948 skazany na 6 lat więzienia oraz utratę praw publicznych i obywatelskich praw honorowych na 3 lata i przepadek całego mienia. Kara więzienia na mocy amnestii z 22 lutego 1947 została zmniejszona do 3 lat więzienia. W czasie pobytu w więzieniu wytoczono mu ponownie proces, w wyniku którego wyrokiem Wojskowego Sądu Rejonowego w Krakowie został skazany na wieloletnie więzienie. Karę odbywał w więzieniach w Krakowie przy ul. Montelupich, w Rawiczu, w Warszawie na Mokotowie i w Strzelcach Opolskich. Wyszedł na wolność 10 sierpnia 1954. Władze emigracyjne awansowały go do stopnia majora. Od 1957 do przejścia na emeryturę w 1974 pracował w Gminnej Spółdzielni „Samopomoc Chłopska” w Jarosławiu, początkowo jako wiceprezes do spraw rolnych, a następnie do spraw zaopatrzenia i zbytu. Od 1980 działał w NSZZ Rolników Indywidualnych „Solidarność”. 
6 września1989 został honorowym Członkiem Stowarzyszenia Miłośników Jarosławia, a 26 kwietnia 1991 otrzymał honorowe obywatelstwo Jarosławia. W strukturze Okręgowej Komisji Badania Zbrodni Hitlerowskich Przeciw Narodowi Polskiemu – Instytut Pamięci Narodowej w Rzeszowie na początku 1991 został wybrany do składu Zespołu Badania Zbrodni Komunistycznych popełnionych na Rzeszowszczyźnie w latach 1944–1989. 
Zmarł 22 lutego 1993 w Wólce Pełkińskiej, został pochowany na tamtejszym cmentarzu.
W 2000 został pośmiertnie mianowany pułkownikiem.
Od grudnia 1943 był mężem Marii Górskiej, z którą miał syna Antoniego (ur. 1945) i córkę Małgorzatę (ur. 1957).
Upamiętnienie.
Od 22 października 1993 jedna z ulic w Jarosławiu nosi nazwę - Aleja im. Pułkownika Wojciecha Szczepańskiego. 
15 października 2006 w Zespole Szkół im. Św. Brata Alberta w Żurawiczkach odsłonięto tablicę poświęconą płk. Wojciechowi Szczepańskiemu.

</doc>
<doc id="1012028" url="https://pl.wikipedia.org/wiki?curid=1012028" title="Ibb">
Ibb

Ibb (arab. إب) – miasto w południowo-zachodnim Jemenie, na północ od miasta Ta’izz; stolica muhafazy Ibb; 262,8 tys. mieszkańców (2008). Rolnictwo tarasowe, hodowla owiec, przemysł spożyczy, ośrodek rzemiosła (garbarstwo, wyrób tkanin) i handlu kawą z okolicznych plantacji. Piąte co do wielkości miasto kraju. Przez Ibb przebiega droga samochodowa Sana–Ta’izz.

</doc>
<doc id="1012032" url="https://pl.wikipedia.org/wiki?curid=1012032" title="Marian Subocz">
Marian Subocz

Marian Subocz (ur. 28 sierpnia 1947 w Wałczu) – polski ksiądz katolicki, kanonik, prałat i kapelan honorowy papieża, kapłan diecezji koszalińsko-kołobrzeskiej, doktor teologii. W latach 2007–2017 dyrektor Caritas Polska.
Życiorys.
Święcenia kapłańskie otrzymał w Lęborku 17 czerwca 1973 z rąk biskupa Ignacego Jeża. Objął obowiązki wikariusza w parafii Mariackiej w Kołobrzegu (do 1974), następnie kapelan biskupa Ignacego Jeża. 
W latach 1974–1982 studiował na Papieskim Uniwersytecie Salezjańskim w Rzymie filologię klasyczną oraz starochrześcijańską. W latach 1982–1993 pracował w Wyższym Seminarium Duchownym Diecezji Koszalińsko-Kołobrzeskiej w Koszalinie, gdzie służył jako prefekt i rektor. W 1991 jako gospodarz seminarium witał w tym budynku Jana Pawła II, który odbywał IV Pielgrzymkę do Ojczyzny.
Biskup koszalińsko-kołobrzeski Czesław Domin, który był przewodniczącym Komisji Charytatywnej Konferencji Episkopatu Polski, w 1992 zwrócił się do ks. Mariana Subocza o utworzenie w Warszawie struktur Caritas Polska. Do 1994 był pierwszym powojennym dyrektorem Caritas.
Jest twórcą akcji Wigilijnego Dzieła Pomocy Dzieciom, to dzięki jego inicjatywie na polskich stołach w Boże Narodzenie pali się świeca Caritas. Zainicjował także kwartalnik „Caritas”, który ukazuje się do dziś. Przy współpracy z Caritas we Freiburgu stworzył także fakultet Caritas przy ówczesnej Akademii Teologii Katolickiej w Warszawie – dzisiejszym UKSW. Studiują tam przyszli pracownicy największej charytatywnej organizacji kościelnej.
Jego dziełem są także stacje opieki Caritas, gdzie pomoc znajdują osoby chore. Zorganizował też pierwsze szkolenia dla księży-dyrektorów diecezjalnych Caritas w Wiedniu, Brukseli i Niemczech. Był także w Bośni, gdy wybuchła tam wojna, zorganizował pomoc dla ofiar konfliktu – m.in. 40 wagonów węgla dla ludności cywilnej. Był inicjatorem programu pomocy rodzinom w Syrii, Rodzina Rodzinie.
W 1994 otrzymał nominację na zastępcę sekretarza generalnego KEP. Był nim wtedy bp Tadeusz Pieronek. Współorganizował również VI pielgrzymkę Ojca Świętego Jana Pawła II do Polski w 1997. W 1998 został skierowany do Biura Konferencji Episkopatów Unii Europejskiej w Brukseli. Śledził tam sprawy dotyczące rozszerzenia Wspólnoty Europejskiej (Polska była wtedy krajem kandydującym). Do 1999 pełnił funkcję delegata KEP przy COMECE ds. kontaktów z Komisją.
W 2001 powrócił do kraju z własnej inicjatywy. Biskup koszalińsko-kołobrzeski Marian Gołębiewski powierzył mu największą parafię w diecezji pw. św. Maksymiliana Kolbego w Słupsku w dzielnicy Zatorze.
Biskupi, którzy obradowali na 340. zebraniu plenarnym Konferencji Episkopatu Polski w Kamieniu Śląskim wybrali go na dyrektora Caritas Polska. Oficjalnie urząd dyrektora objął 21 czerwca 2007. Jako dyrektor Caritas do 31 lipca 2007 pełnił funkcję proboszcza parafii pw. św. Maksymiliana Kolbego w Słupsku.
Papież Benedykt XVI 25 lipca 2008 mianował go członkiem Papieskiej Rady „Cor Unum”. 
6 czerwca 2017 w trakcie 376. zebrania plenarnego Konferencji Episkopatu Polski w Zakopanem, następcą ks. Subocza na stanowisku dyrektora Caritas Polska został wybrany ks. Marcin Iżycki.
1 sierpnia 2017 ks. Marian Subocz został mianowany przez bpa Edwarda Dajczaka proboszczem parafii św. Marcina w Kołobrzegu.

</doc>
<doc id="1012033" url="https://pl.wikipedia.org/wiki?curid=1012033" title="Ar-Rusajfa">
Ar-Rusajfa

Ar-Rusajfa (arab. الرصيفه) – miasto w Jordanii (muhafaza Az-Zarka); 291 tys. mieszkańców (2008). Ośrodek wydobycia fosforytów, fabryka nawozów. Czwarte pod względem wielkości miasto kraju.

</doc>
<doc id="1012035" url="https://pl.wikipedia.org/wiki?curid=1012035" title="Wielka Synagoga Przedmiejska we Lwowie">
Wielka Synagoga Przedmiejska we Lwowie

Wielka Synagoga Przedmiejska we Lwowie – nieistniejąca synagoga znajdująca się we Lwowie przy ulicy Bożniczej 16, w dzielnicy Krakowskie Przedmieście.
Synagoga została zbudowana na początku XVI wieku. Przez wiele lat była jedyną kamienną budowlą w dzielnicy, co powodowało, że była wykorzystywana do celów obronnych miasta. W 1798 roku do synagogi dobudowano krużganki dla kobiet od stron północnej i południowej.
W parterowych przybudówkach synagogi mieściło się kilka dodatkowych cechowych domów modlitwy: Menakrim, Zowche Cedek, Melamdim, Hajutim Hdalim oraz Cijerim.
W drugiej połowie listopada 1918 roku, po zakończeniu walk polsko-ukraińskich o Lwów Wielka Synagoga Przedmiejska została spalona przez Polaków podczas trwania pogromu lwowskiego. 
Po ataku III Rzeszy na ZSRR i wkroczeniu Wehrmachtu do Lwowa 30 czerwca 1941, synagoga została spalona przez Niemców 14 sierpnia 1941 wraz z innymi lwowskimi synagogami.
Po zakończeniu wojny nie została odbudowana. Na sąsiednim budynku znajduje się tablica pamiątkowa, upamiętniająca istnienie synagogi.

</doc>
<doc id="1012037" url="https://pl.wikipedia.org/wiki?curid=1012037" title="Burmistrzowie Szydłowca">
Burmistrzowie Szydłowca

Lista burmistrzów i innych zarządców Szydłowca

</doc>
<doc id="1012039" url="https://pl.wikipedia.org/wiki?curid=1012039" title="Bekanówka">
Bekanówka

Bekanówka – część wsi Sulinowo w Polsce, położona w województwie kujawsko-pomorskim, w powiecie żnińskim, w gminie Żnin.
W latach 1975–1998 Bekanówka administracyjnie należała do województwa bydgoskiego.

</doc>
<doc id="1012041" url="https://pl.wikipedia.org/wiki?curid=1012041" title="Marian Józef Ryx">
Marian Józef Ryx

Marian Józef Ryx (ur. 10 grudnia 1853 w Warszawie, zm. 1 czerwca 1930 w Krakowie) – polski duchowny rzymskokatolicki, rektor seminarium duchownego w Sandomierzu w latach 1895–1907, biskup diecezjalny sandomierski w latach 1910–1930.
Życiorys.
Urodził się 10 grudnia 1853 w Warszawie. Jego rodzicami byli Kazimierz i Józefa z domu Szylingów. Uczęszczał do gimnazjum w Radomiu. Od 1873 zdobywał formację w seminarium duchownym w Sandomierzu, a od 1876 studiował w Akademii Duchownej w Petersburgu, gdzie w 1880 uzyskał magisterium z teologii. Na prezbitera został wyświęcony 25 lipca 1879 w Sandomierzu przez miejscowego biskupa diecezjalnego Michała Juszyńskiego.
Był rektorem kościoła św. Józefa w Sandomierzu, a od 1886 proboszczem parafii św. Stanisława Biskupa i Męczennika w Wierzbicy. W 1880 podjął wykłady w sandomierskim seminarium duchownym, zaś w latach 1895–1907 piastował urząd rektora uczelni. W 1892 został mianowany kanonikiem sandomierskim, a w 1903 oficjałem. Po śmierci ordynariusza Stefana Aleksandra Zwierowicza od 10 stycznia 1908 zarządzał diecezją sandomierską.
7 kwietnia 1910 papież Pius X mianował go biskupem diecezjalnym diecezji sandomierskiej. Święcenia biskupie otrzymał 19 czerwca 1910 w Petersburgu. Konsekrował go arcybiskup metropolita mohylewski Wincenty Kluczyński w asyście Stefana Denisewicza, biskupa pomocniczego mohylewskiego, i Augustyna Łosińskiego, biskupa diecezjalnego kieleckiego. Rządy w diecezji objął 3 lipca 1910. W ich trakcie przeprowadził pierwszy synod diecezjalny (1923), zorganizował niższe seminarium duchowne, odnowił katedrę sandomierską, utworzył 13 parafii, a także powiększył liczbę dekanatów z 7 do 21.
Sporadycznie uczestniczył w zjazdach Episkopatu Polski, nie brał udziału w pracach żadnej jego komisji. W 1918 udzielił sakry biskupowi pomocniczemu sandomierskiemu Pawłowi Kubickiemu. W 1912 był uczestnikiem kongresu eucharystycznego w Wiedniu.
Zmarł 1 czerwca 1930 w Krakowie. Został pochowany w podziemiach katedry w Sandomierzu.

</doc>
<doc id="1012044" url="https://pl.wikipedia.org/wiki?curid=1012044" title="Nowa Wieś (Bożejewiczki)">
Nowa Wieś (Bożejewiczki)

Nowa Wieś – część wsi Bożejewiczki w Polsce, położona w województwie kujawsko-pomorskim, w powiecie żnińskim, w gminie Żnin.
W latach 1975–1998 Nowa Wieś administracyjnie należała do województwa bydgoskiego.

</doc>
<doc id="1012047" url="https://pl.wikipedia.org/wiki?curid=1012047" title="Chirchiq">
Chirchiq

Chirchiq ("Czyrczyk") – miasto w Uzbekistanie, w wilajecie taszkenckim; w dolinie rzeki Chirchiq (dopływ Syr-darii). 168 tys. mieszkańców (2006). Dziewiąte co do wielkości miasto kraju. Przemysł chemiczny, maszynowy i metalowy, elektrotechniczny, materiałów budowlanych, lekki.

</doc>
<doc id="1012052" url="https://pl.wikipedia.org/wiki?curid=1012052" title="Antyhistaminik">
Antyhistaminik



</doc>
<doc id="1012053" url="https://pl.wikipedia.org/wiki?curid=1012053" title="Leki przeciwhistaminowe">
Leki przeciwhistaminowe

Leki przeciwhistaminowe, antagonisty histaminy – substancje chemiczne hamujące działanie histaminy przez blokowanie jej przed związaniem z odpowiednim receptorem albo przez hamowanie aktywności dekarboksylazy histydyny przekształcającej histydynę w histaminę.
Leki przeciwhistaminowe są zazwyczaj używane przez alergików. Stanowią podstawową grupę leków stosowanych w objawowej terapii chorób alergicznych:
Zastosowanie w alergologii.
LPH wykazują następujące działanie w terapii chorób o podłożu alergicznym:
Klasyfikacja i podstawowe właściwości.
Podstawową różnicą między generacjami LPH jest zakres działania ogólnoustrojowego, warunkowany dystrybucją w organizmie, a także swoistością i powinowactwem do receptorów histaminowych. Pierwszą generację LPH charakteryzuje mniejsza swoistość w stosunku do receptora histaminowego H1, a wpływ na wiele innych receptorów i dróg sygnałów komórkowych, co skutkuje licznymi efektami ubocznymi. Leki drugiej generacji są bardziej selektywne względem receptora H1, a przez to istotnie rzadziej wywołują objawy niepożądane przy zachowanej dobrej skuteczności klinicznej.
Nowoczesne leki antyhistaminowe charakteryzują się szybkim początkiem działania (od 20 minut do 2 godzin) i długą skutecznością (do 24 godzin). Leki antyhistaminowe o działaniu miejscowym zaczynają pełnić swoją rolę w organizmie jeszcze szybciej (w czasie krótszym niż 15 minut), ale muszą być podawane dwa razy dziennie.

</doc>
<doc id="1012055" url="https://pl.wikipedia.org/wiki?curid=1012055" title="Świerczewo (województwo kujawsko-pomorskie)">
Świerczewo (województwo kujawsko-pomorskie)

Świerczewo – osada w Polsce położona w województwie kujawsko-pomorskim, w powiecie żnińskim, w gminie Żnin.
W latach 1975–1998 miejscowość administracyjnie należała do województwa bydgoskiego.
Zobacz też: Świerczewo

</doc>
<doc id="1012056" url="https://pl.wikipedia.org/wiki?curid=1012056" title="Szydłowiec (stacja kolejowa)">
Szydłowiec (stacja kolejowa)

Szydłowiec – stacja kolejowa zlokalizowana w Sadku w gminie Szydłowiec w powiecie szydłowieckim w województwie mazowieckim. Znajduje się w odległości ok. 4 km na wschód od centrum Szydłowca.
W roku 2017 stacja obsługiwała 100–149 pasażerów na dobę.
Podczas II wojny światowej dworzec został zniszczony. Utrzymała się jedynie część hali dworcowej. W istniejącej części dworca mieściły się pomieszczenia techniczne oraz mieszkanie zawiadowcy. Obecnie dworzec niszczeje i jest nieczynny.

</doc>
<doc id="1012057" url="https://pl.wikipedia.org/wiki?curid=1012057" title="ŁTR">
ŁTR



</doc>
<doc id="1012058" url="https://pl.wikipedia.org/wiki?curid=1012058" title="Synagoga Menakrim we Lwowie">
Synagoga Menakrim we Lwowie

Synagoga Menakrim we Lwowie – nieistniejąca synagoga cechowa znajdująca się we Lwowie przy ulicy Bożniczej 16, w dzielnicy Krakowskie Przedmieście.
Synagoga cechu rzeźniczego Menakrim została założona w parterowej przybudówce Wielkiej Synagogi Przedmiejskiej. Podczas II wojny światowej, po wkroczeniu wojsk niemieckich do Lwowa w 1941 roku, synagoga została spalona wraz z Wielką Synagogą Przedmiejską oraz innymi sąsiadującymi cechowymi domami modlitwy 14 sierpnia 1941.
Po zakończeniu wojny nie została odbudowana.

</doc>
<doc id="1012059" url="https://pl.wikipedia.org/wiki?curid=1012059" title="Synagoga Zowche Cedek we Lwowie">
Synagoga Zowche Cedek we Lwowie

Synagoga Zowche Cedek we Lwowie – nieistniejąca synagoga cechowa znajdująca się we Lwowie przy ulicy Bożniczej 16, w dzielnicy Krakowskie Przedmieście.
Synagoga cechu rzeźniczego Zowche Cedek została założona w parterowej przybudówce Wielkiej Synagogi Przedmiejskiej. Podczas II wojny światowej, po wkroczeniu wojsk niemieckich do Lwowa w 1941 roku, synagoga została spalona wraz z Wielką Synagogą Przedmiejską oraz innymi sąsiadującymi cechowymi domami modlitwy 14 sierpnia 1941.
Po zakończeniu wojny nie została odbudowana.

</doc>
<doc id="1012060" url="https://pl.wikipedia.org/wiki?curid=1012060" title="Gülczö">
Gülczö

Gülczö (kirg. "Гүлчө"; ros. "Гульча", "Gulcza") – wieś w Kirgistanie, w obwodzie oszyńskim. Zamieszkuje w niej ok. 22 tys. mieszkańców (2009). Przemysł spożywczy, włókienniczy.

</doc>
<doc id="1012063" url="https://pl.wikipedia.org/wiki?curid=1012063" title="Synagoga Melamdim we Lwowie">
Synagoga Melamdim we Lwowie

Synagoga Melamdim we Lwowie – nieistniejąca synagoga cechowa znajdująca się we Lwowie przy ulicy Bożniczej 16, w dzielnicy Krakowskie Przedmieście.
Synagoga cechu nauczycieli chederów Melamdim została założona w parterowej przybudówce Wielkiej Synagogi Przedmiejskiej. Podczas II wojny światowej, po wkroczeniu wojsk niemieckich do Lwowa w 1941 roku, synagoga została spalona wraz z Wielką Synagogą Przedmiejską oraz innymi sąsiadującymi cechowymi domami modlitwy 14 sierpnia 1941.
Po zakończeniu wojny nie została odbudowana.

</doc>
<doc id="1012064" url="https://pl.wikipedia.org/wiki?curid=1012064" title="Marktrodach">
Marktrodach

Marktrodach – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży nad rzeką Rodach, przy drodze B173, B303 i linii kolejowej Kronach – Nordhalben.
Gmina położona jest 5 km na północny wschód od Kronach, 35 km na południowy zachód od Hof i 35 km na północny zachód od Bayreuth.
Dzielnice.
W skład gminy wchodzą następujące dzielnice: 
Polityka.
Wójtem jest Norbert Gräbner (SPD). Rada gminy składa się z 17 członków:
Współpraca.
Miejscowość partnerska:

</doc>
<doc id="1012065" url="https://pl.wikipedia.org/wiki?curid=1012065" title="Synagoga Hajutim Hdalim we Lwowie">
Synagoga Hajutim Hdalim we Lwowie

Synagoga Hajutim Hdalim we Lwowie – nieistniejąca synagoga cechowa znajdująca się we Lwowie przy ulicy Bożniczej 16 w dzielnicy Krakowskie Przedmieście.
Synagoga cechu krawieckiego Hajutim Hdalim została założona w parterowej przybudówce Wielkiej Synagogi Przedmiejskiej. Podczas II wojny światowej, po wkroczeniu wojsk niemieckich do Lwowa w 1941 roku, synagoga została spalona wraz z Wielką Synagogą Przedmiejską oraz innymi sąsiadującymi cechowymi domami modlitwy 14 sierpnia 1941.
Po zakończeniu wojny nie została odbudowana.

</doc>
<doc id="1012067" url="https://pl.wikipedia.org/wiki?curid=1012067" title="Sławoszewo (Podobowice)">
Sławoszewo (Podobowice)

Sławoszewo – kolonia wsi Podobowice w Polsce, położona w województwie kujawsko-pomorskim, w powiecie żnińskim, w gminie Żnin, przy trasie drogi wojewódzkiej nr 251.
W latach 1975–1998 kolonia administracyjnie należała do województwa bydgoskiego.

</doc>
<doc id="1012068" url="https://pl.wikipedia.org/wiki?curid=1012068" title="Synagoga Cijerim we Lwowie">
Synagoga Cijerim we Lwowie

Synagoga Cijerim we Lwowie – nieistniejąca synagoga cechowa znajdująca się we Lwowie przy ulicy Bożniczej 16 w dzielnicy Krakowskie Przedmieście.
Synagoga cechu malarskiego Cijerim została założona w parterowej przybudówce Wielkiej Synagogi Przedmiejskiej. Po ataku III Rzeszy na ZSRR i wkroczeniu Wehrmachtu do Lwowa 30 czerwca 1941, synagoga została spalona przez Niemców 14 sierpnia 1941 wraz z Wielką Synagogą Przedmiejską, innymi sąsiadującymi cechowymi domami modlitwy i innymi lwowskimi synagogami.
Po zakończeniu wojny nie została odbudowana.

</doc>
<doc id="1012069" url="https://pl.wikipedia.org/wiki?curid=1012069" title="Stary kościół ewangelicki w Grudziądzu">
Stary kościół ewangelicki w Grudziądzu

Stary kościół ewangelicki w Grudziądzu – późnobarokowo-klasycystyczna świątynia na Rynku, zbudowana pod koniec XVIII w., rozebrana w końcu wieku XIX.
Historia.
Wpływy reformacji w Grudziądzu, nasilające się od 1524 roku, doprowadziły do odejścia od katolicyzmu większości mieszkańców i zorganizowania parafii ewangelickiej (luterańskiej) w roku 1563, co zatwierdził przywilej króla Zygmunta Augusta w 1569 roku. Protestanci uzyskali prawo odprawiania nabożeństw w farze, którą wkrótce przejęli do wyłącznego użytkowania, w kościele szpitalnym Św. Ducha i w kaplicy św. Jerzego za murami. Już w 1598 r. musieli zwrócić oba kościoły katolikom. Przez kilka lat nabożeństwa były odprawiane w kaplicy zamkowej, potem w Lwim Spichrzu i znowu w kościele Św. Ducha (w międzyczasie kaplica na przedmieściu uległa zniszczeniu). Od 1624 r. do XVIII w. nabożeństwa odprawiano w sali w ratuszu, który w 1632 r. otrzymał wieżę (ale używanie dzwonów do celów religijnych zostało zakazane przez biskupa chełmińskiego, podobnie samo odprawianie nabożeństw również natrafiało na przeszkody), obok którego mieściła się też szkoła miejska. Podczas Potopu szwedzkiego w latach 1656–1659 ewangelicy ponownie zajęli pozbawiony duchownych kościół farny św. Mikołaja. Po spaleniu ratusza podczas odbijania miasta z rąk Szwedów, gmach został odbudowany i kaplica zyskała bogaty wystrój wewnętrzny, wykonany z fundacji wiernych. 
Pod zaborem pruskim.
Po zajęciu miasta przez Prusy w wyniku I rozbioru Polski w 1772 r., w latach 1783–1784 we wschodniej części Rynku obok ratusza wzniesiono pod nadzorem skarbnika miejskiego Pegelowa kościół ewangelicki, służący parafii miejskiej i - do 1823 r. na potrzeby wojska. Uroczyste poświęcenie miało miejsce 23 stycznia 1785 roku. Do początków XIX w. oprócz głównych niemieckich, odbywały się ponadto nabożeństwa dla polskiej mniejszości wyznawców. 
Już od 1841 prowadzono starania o wybudowanie większego kościoła. Jak bardzo było to uzasadnione, świadczy tragedia, jaka rozegrała się 7 czerwca 1861 r., gdy wskutek przypadkowego wybuchu paniki podczas nabożeństwa życie straciło kilkanaście osób. Dopiero w 1881 r. zakupiono obszerną parcelę poza Starym Miastem, przy obecnej ul. Mickiewicza nad Trynką, co zresztą jeszcze w XVIII w. proponował Fryderyk Wielki, lecz wbrew jego woli wierni wtedy wybrali lokalizację bardziej prestiżową, lecz kłopotliwą. Już w 1889 zbudowano plebanię, a w końcu nowy duży kościół (1896–1898), do dziś istniejący, lecz obecnie służący katolikom. Ostatnie nabożeństwo w kościele na Rynku odprawiono w czerwcu 1898 r., wyposażenie uległo rozproszeniu, a rok później zdecydowano się na rozbiórkę starej świątyni, po której nie pozostał żaden ślad.
Architektura.
Znaczne fundusze na budowę przeznaczył król Fryderyk II i dlatego świątynię nazywano kościołem Fryderykowskim (niem. "Friedrichskirche"). Była to stosunkowo wysoka budowla salowa, kryta trójspadowym dachem, początkowo bez wieży. Skromna trójosiowa fasada z trójkątnym szczytem była zwrócona w stronę południową. Tynkowane elewacje o oszczędnej dekoracji pilastrowej ożywiały wysokie prostokątne okna. Wewnątrz na niedużej powierzchni, w tym na - zapewne dwukondygnacyjnych - emporach stłoczonych było około 600 miejsc siedzących. Rychło po ukończeniu budowy okazało się, że prace zostały wykonane w wadliwy sposób, co wymagało stałych napraw, ale było charakterystyczną cechą fryderycjańskich domów modlitwy masowo wznoszonych w końcu XVIII w. na zajętych terenach. Zresztą, kościół grudziądzki należał wśród nich do korzystnie wyróżniających się szatą zewnętrzną. 
Nieco później dodano niską drewnianą wieżyczkę z zegarem przeniesionym z rozebranego pałacu biskupiego w Starogrodzie Chełmińskim i z 4 dzwonami. W latach 1830–1832 prowadzono zbiórkę pieniędzy na nowe organy, w 1844 r. obraz ołtarzowy namalował nauczyciel rysunku Dreetz, a w 1884 r. umieszczono następny, malowany przez popularnego artystę grudziądzkiego Gustava Breuninga. Przejęty z kaplicy w ratuszu obraz "Sąd Ostateczny" od 1900 r. znajduje się w zbiorach muzeum.

</doc>
<doc id="1012072" url="https://pl.wikipedia.org/wiki?curid=1012072" title="Chodżent">
Chodżent

Chodżent (tadż. , "Chudżand", w latach 1936–1992 Leninabad) – miasto w północnym Tadżykistanie, stolica wilajetu sogdyjskiego (Sughd); nad Syr-darią; 170 tys. mieszkańców (2014). 
Drugie (po Duszanbe) pod względem liczby ludności miasto kraju; przemysł głównie jedwabniczy (jeden z największych w kraju zakładów jedwabniczych), ponadto odzieżowy, obuwniczy, spożywczy, oczyszczalnie bawełny; stary ośrodek artystyczny wyrobów ceramicznych, jubilerskich, rzeźby w drewnie; Chodżencki Uniwersytet Państwowy im. Bobodżana Gafurowa; ogród botaniczny Akademii Nauk Tadżykistanu; muzeum regionalne; średniowieczna twierdza. Początki miasta według niektórych źródeł sięgają czasów Aleksandra Wielkiego (zob. Aleksandria Eschate); w średniowieczu ważny punkt na szlaku handlowym z Chin do Azji Środkowej; 1219–1221 zniszczony przez Czyngis-chana, 1866 zdobyty wraz z chanatem kokandzkim przez Rosję.

</doc>
<doc id="1012073" url="https://pl.wikipedia.org/wiki?curid=1012073" title="Efendi">
Efendi

Efendi – turecki tytuł oznaczający "pana", "władcę". Pierwotnie odnosił się do sułtana, potem do urzędników wysokiego szczebla jak bej lub pasza, następnie do osób posiadających wyuczony zawód i osób piśmiennych. Zniesiony w 1934 roku. Współcześnie używany po nazwisku tytuł grzecznościowy odpowiadający polskiemu „pan”.
"Efendi" jako stopień wojskowy.
Tutuł "effendi" był wykorzystywany jako stopień wojskowy w niemieckich oddziałach kolonialnych Schutztruppe i Polizeitruppe w Niemieckiej Afryce Wschodniej. Stopień ten był używany początkowo przez oficerów z armii sudańskiej i egipskiej, których komisarz Rzeszy na obszar Niemieckiej Afryki Wschodniej Hermann von Wissmann zwerbował do swojego korpusu, jako dowódców oddziałów Askarich. Większość z "effendich" pochodziła z terenów Imperium Osmańskiego, skąd zapożyczono ten tytuł. 

</doc>
<doc id="1012074" url="https://pl.wikipedia.org/wiki?curid=1012074" title="Kapitały obrotowe">
Kapitały obrotowe



</doc>
<doc id="1012075" url="https://pl.wikipedia.org/wiki?curid=1012075" title="Środki obrotowe">
Środki obrotowe



</doc>
<doc id="1012077" url="https://pl.wikipedia.org/wiki?curid=1012077" title="Bochtar">
Bochtar

Bochtar (wcześniej Kurgonteppa) – miasto w Tadżykistanie, nad Wachszem; ośrodek administracyjny wilajetu chatlońskiego; 109, 1 tys. mieszkańców (2018); ośrodek przemysłowy. Czwarte co do wielkości miasto kraju.

</doc>
<doc id="1012081" url="https://pl.wikipedia.org/wiki?curid=1012081" title="Parafia Narodzenia Najświętszej Maryi Panny w Szydłówku">
Parafia Narodzenia Najświętszej Maryi Panny w Szydłówku

Parafia pw. Narodzenia Najświętszej Maryi Panny w Szydłówku – rzymskokatolicka parafia skupiająca poza wsią Szydłówek także Osiedle Wschód będące częścią Szydłowca. Parafia jest częścią dekanatu szydłowieckiego, przynależącego do diecezji radomskiej.
Historia.
Historia parafii pw. Narodzenia Najświętszej Maryi Panny w Szydłówku rozpoczyna się 29 sierpnia 1982 r. przeniesieniem krzyża spod kościoła św. Zygmunta w Szydłowcu i ustawieniem go na placu ofiarowanym przez małżeństwo Adelę i Jacka Jakubowskich w Szydłówku.
Początkowo msze św. odprawiane były pod gołym niebem, przy krzyżu, ale już 3 października 1982 r. została odprawiona pierwsza msza św. w nowo zbudowanej prowizorycznej kaplicy. 12 grudnia kaplica została poświęcona.
7 lipca 1983 r. rozpoczęto budowę Punktu Katechetycznego, a 26 października 1985 r. ks. bp Stanisław Sygnet dokonał jego poświęcenia. 16 maja 1988 r. rozpoczęto budowę kościoła, przerwaną po kilku tygodniach. Budowę wznowiono po rocznej przerwie i zmianie architekta.
1 maja 1994 r. – pierwsza Msza św. i pierwsza komunia św. w nowym, nie dokończonym jeszcze kościele. 6 listopada 1994 r. ks. biskup ordynariusz Edward Materski dokonał poświęcenia kościoła. 20 października 1996 r. – uroczysta konsekracja kościoła pw. Narodzenia NMP w Szydłówku. Jego projektantami byli: inż. Józef Bartos – architekt i inż. Bogdan Ciok – konstruktor.
Od 22 do 27 marca 1998 r. odbywały się pierwsze w parafii misje św. przygotowujące wiernych do Jubileuszu Roku 2000.
29 listopada 1999 r. w uroczystość Chrystusa Króla nowy ordynariusz diecezji radomskiej biskup Jan Chrapek poświęcił dzwonnicę jako wotum parafii Szydłówek na Jubileuszowy Rok 2000. Wieża ma 43 metry wysokości, połączona jest z kościołem arkadą. W zwieńczeniu arkady znajduje się kartusz z napisem A.D. 2000.
11 listopada 2000 r. Szydłówek przeżywa uroczystość Nawiedzenia Figury Świętej Bożej Rodzicielki wędrującej po parafiach Diecezji Radomskiej z okazji Wielkiego Jubileuszu Roku 2000. Świątynia nie pomieściła wszystkich wiernych, którzy przybyli powitać Matkę Bożą.
8 września 2001 r. w uroczystość odpustową Narodzenia NMP ks. biskup Adam Odzimek dokonał wizytacji kanonicznej parafii.
Stan obecny.
Jedyną świątynią parafii jest kościół parafialny Narodzenia NMP w Szydłówku. Parafia korzysta z cmentarza parafii św. Zygmunta.
Grupy parafialne.
LSO, KSM, KŻR.

</doc>
<doc id="1012083" url="https://pl.wikipedia.org/wiki?curid=1012083" title="Dale (Dosłońce)">
Dale (Dosłońce)

Dale – część wsi Dosłońce w Polsce położona w województwie małopolskim, w powiecie miechowskim, w gminie Racławice.
W latach 1975–1998 Dale administracyjnie należały do województwa kieleckiego.
Według rozporządzenia o miejscowościach istnieją też Dale będące częścią Racławic.

</doc>
<doc id="1012084" url="https://pl.wikipedia.org/wiki?curid=1012084" title="Rektor Wyższego Seminarium Duchownego w Koszalinie">
Rektor Wyższego Seminarium Duchownego w Koszalinie



</doc>
<doc id="1012086" url="https://pl.wikipedia.org/wiki?curid=1012086" title="Nordhalben">
Nordhalben

Nordhalben – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży na pograniczu Lasu Turyńskiego i Lasu Frankońskiego, nad zaporą wodną Mauthaus, przy linii kolejowej Kronach – Nordhalben.
Gmina położona jest 20 km na północny wschód od Kronach i 30 km na północny zachód od Hof.
Dzielnice.
W skład gminy wchodzą następujące dzielnice: 
Historia.
Pierwsze wzmianki o Nordhalben datuje się na 1154 jednak pod nazwą "Burg im Nordwald". W 1518 miejscowość otrzymała prawa targowe.

</doc>
<doc id="1012088" url="https://pl.wikipedia.org/wiki?curid=1012088" title="Istarawszan">
Istarawszan

Istarawszan (do 2001 Ura-Tiube) – miasto w Tadżykistanie (wilajet sogdyjski); na północnym przedgórzu Gór Turkiestańskich; 56,3 tys. mieszkańców (2008). Przemysł spożywczy, wełniany, dziewiarski; muzeum; meczet (XVI, XVII wiek, przebudowany na madrasę); meczet mauzoleum (XVI wiek), zespół kultowy z mauzoleum i meczetem (XVIII, XIX wiek). Piąte co do wielkości miasto kraju.

</doc>
<doc id="1012092" url="https://pl.wikipedia.org/wiki?curid=1012092" title="Poznań Open">
Poznań Open

Poznań Open – męski turniej tenisowy rozgrywany w Poznaniu na kortach ziemnych klubu T.S. Olimpia. Impreza zaliczana jest do cyklu ATP Challenger Tour. Dyrektorem turnieju jest Krzysztof Jordan. Pula nagród wynosi 69 280 euro.
Turniej jest kontynuacją rozgrywanego w latach 1992–2000 challengera Polish Open. Od 2004 roku turniej nosił nazwę Porsche Open, a od 2012 Poznań Open.

</doc>
<doc id="1012094" url="https://pl.wikipedia.org/wiki?curid=1012094" title="Sfingomielina">
Sfingomielina

Sfingomielina – organiczny związek chemiczny z grupy lipidów (sfingolipidów), będący tłuszczem złożonym, zbudowanym ze sfingozyny, reszty kwasu tłuszczowego, reszty fosforanowej i choliny. Występuje w dużych ilościach w mózgu i tkance nerwowej.

</doc>
<doc id="1012096" url="https://pl.wikipedia.org/wiki?curid=1012096" title="CCC">
CCC



</doc>
<doc id="1012097" url="https://pl.wikipedia.org/wiki?curid=1012097" title="Steinwiesen">
Steinwiesen

Steinwiesen – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży nad rzeką Rodach, przy drodze B173 i linii kolejowej Nordhalben – Kronach.
Gmina położona jest 12 km na północny wschód od Kronach, 32 km na zachód od Hof i 40 km na północny zachód od Bayreuth.
Dzielnice.
W skład gminy wchodzą następujące dzielnice: 
Polityka.
Wójtem jest Gerhard Wunder (CSU). Rada gminy składa się z 17 członków:

</doc>
<doc id="1012098" url="https://pl.wikipedia.org/wiki?curid=1012098" title="Propagula">
Propagula

Propagula – termin stosowany w dziedzinie botaniki jako synonim pojęcia diaspora. W dziedzinie ekologii odnosi się do rozprzestrzeniania się zwierząt i oznacza minimalną liczbę organizmów danego gatunku, która umożliwia skolonizowanie wyspy. Bywa stosowane zarówno w odniesieniu do zwierząt niewielkich (np. ostryg przenoszonych przez fale morskie) jak dużych, zdolnych do świadomych wyborów tras migracji (np. słoniowate zasiedlające wyspy Morza Śródziemnego).

</doc>
<doc id="1012100" url="https://pl.wikipedia.org/wiki?curid=1012100" title="Propagule">
Propagule



</doc>
<doc id="1012101" url="https://pl.wikipedia.org/wiki?curid=1012101" title="Marcin Starzak">
Marcin Starzak

Marcin Michał Starzak (ur. 20 października 1985 w Krakowie) – polski lekkoatleta, skoczek w dal.
Kariera.
Młodzieżowy rekordzista Polski – 8,21 m (2007) i halowy rekordzista kraju – 8,18 m (2009). 4-krotny mistrz Polski (2006, 2007, 2008 oraz 2010), 6-krotny halowy mistrz kraju (2006, 2007, 2008, 2009, 2010 i 2012). Dwukrotnie drugi (2007 – 7,82 m; 2008 – 8,09 m) i raz trzeci (2006 – 8,09 m) w superlidze pucharu Europy. Podczas halowych mistrzostw Europy (Birmingham 2007) zajął 6. lokatę, a w marcu 2008 na halowych mistrzostw świata w Walencji zajął siódme miejsce z wynikiem 7,74 m (el. 7,92 m). Ma 178 cm wzrostu i waży 66 kg.
Poniżej oczekiwań zaprezentował się podczas igrzysk olimpijskich w Pekinie, uzyskując w eliminacjach skoku w dal 7,62 m.
14 lutego 2009 w Walencji ustanowił halowy rekord Polski wynikiem 8,07 m (wcześniej dwukrotnie wyrównywał stary rekord Grzegorza Cybulskiego). Podczas halowych mistrzostw Europy w Turynie dwa razy poprawił (8,10 m oraz 8,18 m) własny halowy rekord Polski i zdobył brązowy medal. Brązowy medalista uniwersjady (Belgrad 2009) z wynikiem 8,10 m.

</doc>
<doc id="1012104" url="https://pl.wikipedia.org/wiki?curid=1012104" title="Biała (dopływ Orlanki)">
Biała (dopływ Orlanki)

Biała ("Białka") – rzeka, lewy dopływ Orlanki o długości 34,17 km. 
Rzeka wypływa z łąk w okolicy wsi Toporki. Przepływa następnie przez Malinniki, Paszkowszczyznę, Koszki, Podbiele (kolonia wsi Dubiażyn), Kozły, Lewki, Bielsk Podlaski, Białą, a do Orlanki uchodzi w pobliżu wsi Hryniewicze Duże.

</doc>
<doc id="1012105" url="https://pl.wikipedia.org/wiki?curid=1012105" title="Dino Grandi">
Dino Grandi

Dino Grandi (ur. 4 czerwca 1895 w Mordano, zm. 21 maja 1988 w Bolonii) – włoski polityk i dyplomata, hrabia Mordano. Ukończył prawo w Mediolanie. Bliski współpracownik Benita Mussoliniego, minister spraw zagranicznych, a następnie ambasador Włoch w Wielkiej Brytanii.
Od 1919 roku działał w ruchu faszystowskim. Dwa lata później dostał się do parlamentu. Był jedną z głównych postaci w Narodowej Partii Faszystowskiej. W 1925 roku został podsekretarzem stanu w Ministerstwie Spraw Zagranicznych. Między 1929 a 1932 rokiem był ministrem spraw zagranicznych. Następnie do 1939 roku pełnił funkcję ambasadora w Wielkiej Brytanii. W tym czasie coraz krytyczniej oceniał zbliżenie Włoch z III Rzeszą. Od 1939 do 1943 roku był ministrem sprawiedliwości i stał na czele Izby Deputowanych.
Zwłaszcza w czasie drugiej fazy II wojny światowej należał do umiarkowanej frakcji Narodowej Partii Faszystowskiej. Jako przewodniczący Wielkiej Rady Faszystowskiej doprowadził 25 lipca 1943 roku do głosowania, po którym Mussolini stracił władzę i po zdymisjonowaniu z funkcji premiera przez króla Wiktora Emanuela III został aresztowany.
W sierpniu 1943 Grandi wyjechał do neutralnej Hiszpanii rządzonej przez Francisca Franco dla nawiązania kontaktu z aliantami. 8 września 1943 roku rząd marszałka Pietra Badoglio podpisał zawieszenie broni z Wielką Brytanią i Stanami Zjednoczonymi, wycofując Włochy z wojny. Po interwencji militarnej III Rzeszy we Włoszech i przywróceniu przez Niemców do władzy Mussoliniego jako szefa marionetkowej Włoskiej Republiki Socjalnej, Grandi został w styczniu 1944 roku w procesie pokazowym w Weronie, na którym sądzono przeciwników Mussoliniego, skazany zaocznie na śmierć. Z Hiszpanii udał się do Portugalii, gdzie mieszkał w latach 1943-1948. Później wyemigrował do Argentyny, a następnie zamieszkał w São Paulo w Brazylii, wreszcie na początku lat 60. XX wieku powrócił do Włoch, gdzie zmarł.
W 1930 gościł w Polsce, gdzie został odznaczony Orderem Orła Białego.

</doc>
<doc id="1012106" url="https://pl.wikipedia.org/wiki?curid=1012106" title="Karczówek (województwo kujawsko-pomorskie)">
Karczówek (województwo kujawsko-pomorskie)

Karczówek – wieś kujawska w Polsce położona w województwie kujawsko-pomorskim, w powiecie radziejowskim, w gminie Topólka.
W latach 1975–1998 miejscowość administracyjnie należała do województwa włocławskiego.

</doc>
<doc id="1012107" url="https://pl.wikipedia.org/wiki?curid=1012107" title="Karczówek">
Karczówek

2 miejscowości w Polsce:

</doc>
<doc id="1012109" url="https://pl.wikipedia.org/wiki?curid=1012109" title="Pressig">
Pressig

Pressig – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży nad rzeką Haßlach, przy drodze B85 i linii kolejowej Monachium - Lipsk - Berlin. Najwyższym punktem gminy jest Marienroth (616 m n.p.m.).
Gmina położona jest 12 km na północ od Kronach, 40 km na zachód od Hof i 32 km na północ od Saalfeld/Saale.
Dzielnice.
W skład gminy wchodzą następujące dzielnice: 
Polityka.
Wójtem jest Georg Konrad (CSU). Rada gminy składa się z 17 członków:
Współpraca.
Miejscowość partnerska:

</doc>
<doc id="1012110" url="https://pl.wikipedia.org/wiki?curid=1012110" title="Unihok">
Unihok



</doc>
<doc id="1012119" url="https://pl.wikipedia.org/wiki?curid=1012119" title="Doktryna prawna">
Doktryna prawna



</doc>
<doc id="1012120" url="https://pl.wikipedia.org/wiki?curid=1012120" title="Stockheim (powiat Kronach)">
Stockheim (powiat Kronach)

Stockheim – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży nad rzeką Haßlach, przy drodze B85 i linii kolejowej Monachium - Lipsk - Berlin.
Gmina położona jest 8 km na północ od Kronach i 43 km na zachód od Hof.
Dzielnice.
W skład gminy wchodzą następujące dzielnice: 
Polityka.
Wójtem jest Albert Rubel (CSU). Rada gminy składa się z 20 członków:
Współpraca.
Miejscowość partnerska:

</doc>
<doc id="1012121" url="https://pl.wikipedia.org/wiki?curid=1012121" title="Synagoga Krajowa we Wrocławiu">
Synagoga Krajowa we Wrocławiu

Synagoga Krajowa we Wrocławiu (niem. "Landschule in Breslau") – nieistniejąca synagoga terytorialna, która znajdowała się we Wrocławiu.
Historia i architektura.
Pierwszy budynek został wzniesiony przed 1695 rokiem, w podwórzu zajazdu Pokoyhof, pomiędzy ulicami św. Antoniego i Pawła Włodkowica. Od 1741 roku był znany jako Bożnica Krajowa a od 1756 jako synagoga krajowa. Do wybudowania synagogi "Pod Białym Bocianem" w 1829, Synagoga Krajowa pełniła funkcje pierwszej świątyni gminy żydowskiej we Wrocławiu.
Murowany budynek synagogi został zbudowany w technice szachulcowej, na planie prostokąta. Był dwukondygnacyjnym budynkiem pokrytym dachem łamanym, dobudowanym pod kątem prostym do wcześniejszego budynku krytego dachem dwuspadowym widocznym od tylnej strony. Szachulec, widoczny od strony tylnej i bocznej, charakteryzował się gęstą kratownicą ryglową i urozmaiconej wielkości kwater, przy czym w części starszej były one szersze. Partie szczytowe zakończone były belkami przybierając formę krzyża św. Andrzeja; po oby stronach okien znajdowały się natomiast pojedyncze zastrzały. Elewacja frontowa podzielona była na pięć osi, w osi środkowej znajdowało się wejście główne do świątyni przeznaczone dla mężczyzn. Na pierwszym piętrze znajdował się zakryty ganek na który prowadziły schody (jedne w osi środkowej, drugie z prawej strony), przeznaczone dla kobiet. W płaskim dachu, pośrodku znajdowała się lukarna z prostokątnym oknem.
W 1911 roku, po wyremontowaniu pasażu "Pokoyhof", synagogę przeniesiono na ulicę Wałową 19 (obecnie ul. Pawła Włodkowica 17). W 1932 roku synagogę przeniesiono po raz kolejny, tym razem na pl. Muzealny 12. Podczas nocy kryształowej z 9 na 10 listopada 1938 r. hitlerowcy spalili synagogę. Po II wojnie światowej nie została odbudowana.

</doc>
<doc id="1012125" url="https://pl.wikipedia.org/wiki?curid=1012125" title="Synagoga Krajowa we Wrocławiu (pl. Muzealny 12)">
Synagoga Krajowa we Wrocławiu (pl. Muzealny 12)



</doc>
<doc id="1012127" url="https://pl.wikipedia.org/wiki?curid=1012127" title="Republika Alby (1796–1801)">
Republika Alby (1796–1801)

Republika Alby – państwo włoskie utworzone przez Francję 25 kwietnia 1796 ze stolicą w Albie. 19 kwietnia 1801 włączono ją do Francji.

</doc>
<doc id="1012128" url="https://pl.wikipedia.org/wiki?curid=1012128" title="Wilhelmsthal (Bawaria)">
Wilhelmsthal (Bawaria)

Wilhelmsthal – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Leży w Lesie Frankońskim.
Gmina położona jest 9 km na północ od Kronach, 37 km na zachód od Hof i 43 km na północny zachód od Bayreuth.
Dzielnice.
W skład gminy wchodzą następujące dzielnice: 
Polityka.
Wójtem jest Franz Hader. Rada gminy składa się z 17 członków:

</doc>
<doc id="1012129" url="https://pl.wikipedia.org/wiki?curid=1012129" title="Acies triplex">
Acies triplex

Acies triplex (łac. „szyk potrójny”) – szyk wojskowy stosowany przez legiony rzymskie, formowany według schematu "quincunx". Nazwa pochodzi od potrójnego uszeregowania manipułów w legionie. Manipuł składał się ze 120-150 ludzi, 6 szeregów po 20-25 żołnierzy. W szyku "acies triplex" manipuły oddzielone były od siebie przerwą o szerokości czoła manipułu z następnej linii. Miało to na celu zapewnienie dużej manewrowości i łatwości przegrupowywania się przy jednoczesnym zachowaniu możliwości szybkiego tworzenia zwartej linii wojsk.
Pierwsza linia 10 manipułów nazywana była "hastati". Nazwa pochodzi od włóczni (hasta), używanej do walki w zwarciu, zastąpionej później przez krótki miecz ("gladius"). W jej szyku ustawiano żołnierzy młodych (do 24 lat). Dwa pierwsze szeregi ("hastati" i "principes") używały również ciężkich włóczni do rzucania, pilum.
Druga linia, "principes", składała się z żołnierzy w wieku 24–30 lat, bardziej doświadczonych od "hastati", którzy wchodzili do walki razem z pierwszym szykiem. Miał za zadanie pokrywanie odstępów pomiędzy nimi a pierwszą linią "hastati".
Trzecią, rozstrzygającą linię stanowili "triarii", najstarsi żołnierze-weterani. Pokrywali odstęp pomiędzy drugim a trzecim szykiem. Używani byli tylko w ostateczności. Powiedzenie rzymskie: „sprawa doszła do trzeciego szeregu” (łac. "res ad triarios venit") oznaczało, że sytuacja stała się krytyczna. Ich manipuły, w przeciwieństwie do manipułów "hastati" i "principes," liczyły po 60 ludzi. Triarii nie używali pilum, ich ekwipunek stanowiła włócznia, taka sama, jak ta którą wcześniej posługiwali się "hastati", gladius, scutum (tarcza), hełm, nagolenniki i kolczuga.

</doc>
<doc id="1012132" url="https://pl.wikipedia.org/wiki?curid=1012132" title="Bielawy (gmina Szubin)">
Bielawy (gmina Szubin)

Bielawy – przysiółek wsi Zamość w Polsce, położony w województwie kujawsko-pomorskim, w powiecie nakielskim, w gminie Szubin.
Przysiółek wchodzi w skład sołectwa Zamość.
W latach 1975–1998 przysiółek należał administracyjnie do województwa bydgoskiego.

</doc>
<doc id="1012134" url="https://pl.wikipedia.org/wiki?curid=1012134" title="Metro tokijskie">
Metro tokijskie



</doc>
<doc id="1012137" url="https://pl.wikipedia.org/wiki?curid=1012137" title="Synagoga Bialska we Wrocławiu">
Synagoga Bialska we Wrocławiu



</doc>
<doc id="1012139" url="https://pl.wikipedia.org/wiki?curid=1012139" title="Nadkanale">
Nadkanale

Nadkanale – przysiółek wsi Zamość w Polsce, położony w województwie kujawsko-pomorskim, w powiecie nakielskim, w gminie Szubin, nad Kanałem Górnonoteckim. Przysiółek jest sołectwem.
W latach 1975–1998 przysiółek należał administracyjnie do województwa bydgoskiego.

</doc>
<doc id="1012140" url="https://pl.wikipedia.org/wiki?curid=1012140" title="Wspólnota administracyjna Mitwitz">
Wspólnota administracyjna Mitwitz

Wspólnota administracyjna Mitwitz – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Siedziba wspólnoty znajduje się w miejscowości Mitwitz, a przewodniczącym jej jest Hans-Peter Laschka.
Wspólnota administracyjna zrzesza gminę targową "(Markt)" oraz gminę wiejską "(Gemeinde)":

</doc>
<doc id="1012141" url="https://pl.wikipedia.org/wiki?curid=1012141" title="Sarissoforoi">
Sarissoforoi

Sarissoforoi (stgr. σαρισσοφόροι, lp. sarissophoros σαρισσοφόρος), prodromoi (πρόδρομοi) – formacja lekkiej jazdy w wojskach Aleksandra Macedońskiego.
W walce posługiwali się tym samym rodzajem piki co pedzetajrowie, sarisa dla jeźdźców mogła się różnić jedynie długością; prawdopodobnie używano również typowej piki kawaleryjskiej, zwanej ksyston (ξυστόν). Wyposażeni byli ponadto w hełm, lekki napierśnik, skórzane spodnie do jazdy konnej. Podczas kampanii azjatyckiej Aleksander dysponował czterema ich szwadronami ("ilai") liczącymi po 150 konnych.
Ich zasadnicza rola polegała na prowadzeniu działań rozpoznawczych i pościgowych. W zwiadzie poprzedzali front maszerującej armii (stąd inne ich określenie – prodromoi, tzn. poprzedzający). W szyku bojowym zazwyczaj na prawym skrzydle chronili flankę hetajrów, później jednak działali też jako typowa kawaleria bitewna, uczestnicząc wraz z nimi w szarżach na linie przeciwnika
. Po bitwie prowadzili pościg za rozbitymi oddziałami nieprzyjaciela. Funkcja ich się zmieniła po odejściu jazdy tesalskiej w Ekbatanie latem 330 p.n.e. i zastąpieniu jej skuteczniejszymi zwiadowcami perskimi, kiedy sarissoforoi zostali jako kawaleria faktycznie zrównani z hetajrami.
Panuje pogląd, że sarisę najpierw wprowadzono w piechocie, później dostosowując ją dla potrzeb konnicy. Mimo długości nie odznaczała się zbytnim ciężarem, gdyż świadectwa ikonograficzne dowodzą, że jeźdźcy posługiwali się nią za pomocą jednej ręki. Niebezpieczna w szyku zwartym (długość i ostre zakończenie mogło być zagrożeniem dla własnych żołnierzy), była za to w szyku otwartym lub liniowym nader skuteczna w starciu z konnicą nieprzyjaciela wyposażoną w krótsze włócznie i oszczepy. Korygując mylne wyobrażenia, wskazano też, iż praktycznie niemożliwe było (z uwagi na ówczesny brak siodeł i strzemion) używanie sarisy na podobieństwo średniowiecznej kopii albo lancy ułańskiej; służyła ona jedynie do dźgania odgórnie bądź oddolnie.
Ze względu na to, iż zasadniczo była ona włócznią wojsk pieszych, wysunięto przypuszczenie, że sarissoforoi mogli funkcjonować jako rodzaj poruszającej się konno piechoty (podobnie jak nowożytni dragoni), której zadaniem było wiązanie wrogiej kawalerii i osłanianie przed nią własnych oddziałów. Ta prawdopodobnie eksperymentalna formacja ostatni raz wspomniana jest w 329 p.n.e. Oddziały te występowały zasadniczo w kampaniach wojennych Aleksandra Wielkiego, nie będąc wspominane wcześniej ani w późniejszym okresie.

</doc>
<doc id="1012144" url="https://pl.wikipedia.org/wiki?curid=1012144" title="Wspólnota administracyjna Teuschnitz">
Wspólnota administracyjna Teuschnitz

Wspólnota administracyjna Teuschnitz – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Frankonia, w regionie Oberfranken-West, w powiecie Kronach. Siedziba wspólnoty znajduje się w mieście Teuschnitz, a przewodniczącym jej jest Gabriele Weber.
Wspólnota administracyjna zrzesza gminę miejską "(Stadt)" oraz dwie gminy wiejskie "(Gemeinde)":

</doc>
<doc id="1012148" url="https://pl.wikipedia.org/wiki?curid=1012148" title="Trzciniec (powiat nakielski)">
Trzciniec (powiat nakielski)

Trzciniec – przysiółek wsi Zamość w Polsce, położony w województwie kujawsko-pomorskim, w powiecie nakielskim, w gminie Szubin, na zachód od Kanału Noteckiego. Przysiółek wchodzi w skład sołectwa Zamość.
W latach 1975–1998 przysiółek należał administracyjnie do województwa bydgoskiego.

</doc>
<doc id="1012151" url="https://pl.wikipedia.org/wiki?curid=1012151" title="Eugenie Marlitt">
Eugenie Marlitt

Eugenie Marlitt ("znana również jako Eugenia Marlitt", właściwie Eugenie John, ur. 5 grudnia 1825 w Arnstadt, zm. 22 czerwca 1887 tamże) – niemiecka pisarka.
Miała studiować muzykę, ale straciła słuch i zajęła się literaturą. Tworzyła przede wszystkim dla młodych dziewcząt, a do jej najbardziej znanych utworów należą:

</doc>
<doc id="1012152" url="https://pl.wikipedia.org/wiki?curid=1012152" title="Skala MBG">
Skala MBG

Skala MBG – (ang. "Myocardial Blush Grade") została zaproponowana w 1998 przez van't Hof 4-stopniowa skala służąca do oceny przepływu mięśniowego (czyli faktycznej perfuzji mięśnia sercowego). Ocena stopnia faktycznej perfuzji mięśnia serca jest szczególnie istotna u chorych, u których doszło do całkowitego ustania krążenia w tętnicach doprowadzających krew do serca (krążenie nasierdziowe odpowiadające krążeniu w naczyniach wieńcowych), czyli w przypadkach klasyfikacji w skali TIMI 0.
Do oceny krążenia mięśniowego stosowana jest również skala TMPG.

</doc>
<doc id="1012154" url="https://pl.wikipedia.org/wiki?curid=1012154" title="Podlaski (województwo kujawsko-pomorskie)">
Podlaski (województwo kujawsko-pomorskie)

Podlaski – przysiółek wsi Zamość w Polsce, położony w województwie kujawsko-pomorskim, w powiecie nakielskim, w gminie Szubin. Przysiółek wchodzi w skład sołectwa Zamość.
W latach 1975–1998 przysiółek należał administracyjnie do województwa bydgoskiego.

</doc>
<doc id="1012155" url="https://pl.wikipedia.org/wiki?curid=1012155" title="Podlaski">
Podlaski



</doc>
<doc id="1012156" url="https://pl.wikipedia.org/wiki?curid=1012156" title="Wielkie Księstwo Frankfurtu">
Wielkie Księstwo Frankfurtu

Wielkie Księstwo Frankfurtu (niem. "Großherzogtum Frankfurt") – istniejące w latach 1810–1813 państwo satelickie Francji, powstałe z połączenia terytoriów arcybiskupstwa Moguncji (z księstwem Ratyzbony) i wolnego miasta Frankfurtu.
Państwo zostało zlikwidowane w następstwie bitwy pod Lipskiem.

</doc>
<doc id="1012157" url="https://pl.wikipedia.org/wiki?curid=1012157" title="Eugenie John">
Eugenie John



</doc>
<doc id="1012158" url="https://pl.wikipedia.org/wiki?curid=1012158" title="Eugenia Marlitt">
Eugenia Marlitt



</doc>
<doc id="1012159" url="https://pl.wikipedia.org/wiki?curid=1012159" title="Maksymilian Prokopowicz">
Maksymilian Prokopowicz



</doc>
<doc id="1012160" url="https://pl.wikipedia.org/wiki?curid=1012160" title="Kariba">
Kariba



</doc>
<doc id="1012161" url="https://pl.wikipedia.org/wiki?curid=1012161" title="Wyższe Seminarium Duchowne Diecezji Koszalińsko-Kołobrzeskiej w Koszalinie">
Wyższe Seminarium Duchowne Diecezji Koszalińsko-Kołobrzeskiej w Koszalinie

Wyższe Seminarium Duchowne Diecezji Koszalińsko-Kołobrzeskiej w Koszalinie powstało na mocy dekretu biskupa Ignacego Jeża 25 marca 1981. Patronem WSD Koszalin jest św. Jan Kanty.
Seminarium początkowo nie miało swojej siedziby, a pierwsi studenci – diakoni przebywali w Złocieńcu.
Nowy budynek Seminarium w Wilkowie (dzisiaj dzielnica Koszalina) poświęcił Jan Paweł II 1 czerwca 1991. Tego dnia nocował w koszalińskim seminarium.

</doc>
<doc id="1012163" url="https://pl.wikipedia.org/wiki?curid=1012163" title="Hyzop (roślina)">
Hyzop (roślina)

Hyzop ("Hyssopus" L.) – rodzaj roślin należący do rodziny jasnotowatych. Należy do niego w zależności od ujęcia od dwóch, 7 do ok. 10 gatunków. Rośliny te rosną w basenie Morza Śródziemnego oraz w Azji Zachodniej i Środkowej. W Polsce jako antropofit zadomowiony jest tylko hyzop lekarski "H. officinalis", jedyny gatunek rodzimy w Europie. Nazwa rodzaju pochodzi od biblijnego hyzopu, jest jednak wynikiem pomyłki. Właściwy biblijny hyzop to lebiodka syryjska ("Origanum syriacum"). Hyzop lekarski uprawiany jest jako roślina ozdobna i użytkowa. Olejki z niego pozyskiwane mają właściwości antyseptyczne i wykorzystywane są w medycynie, stosowane są także w przemyśle perfumeryjnym. Roślina wykorzystywana bywa do aromatyzowania likierów, np. Chartreuse.
Systematyka.
Rodzaj z rodziny jasnotowatych ("Lamiaceae" Lindl.). W obrębie rodziny zaliczany do podrodziny "Nepetoideae", plemienia "Mentheae" i podplemienia "Menthinae". Badania molekularne wskazują jednak (przy braku wyraźnych synapomorfii w budowie morfologicznej) na przynależność tego rodzaju (i kilku innych tradycyjnie włączanych do "Menthinae") do podplemienia "Nepetinae".
Zastosowanie.
Niektóre gatunki są uprawiane jako rośliny lecznicze lub przyprawy kuchenne.

</doc>
<doc id="1012164" url="https://pl.wikipedia.org/wiki?curid=1012164" title="Kariba (jezioro)">
Kariba (jezioro)

Kariba – zbiornik zaporowy, największe na świecie jezioro antropogeniczne, stworzone przez człowieka. Zlokalizowany na rzece Zambezi mniej więcej w połowie długości między jej źródłem a ujściem. Jezioro leży na granicy pomiędzy Zambią a Zimbabwe. Kariba powstało między 1958 a 1963 w wyniku wybudowania zapory Kariba na jego północno-wschodnim końcu. Woda wypełniła dawny kanion wyrzeźbiony przez rzekę Zambezi i zmusiła do przeniesienia się wielu ludzi z lokalnego ludu Tonga.
Miasto Kariba w Zimbabwe zostało założone dla budowniczych tamy. W wyniku przesiedleń spowodowanych wzrostem poziomu wody powstały także miasta Milbibezi w Zimbabwe oraz Siavonga i Sinazongwe w Zambii.
Charakterystyka.
Jezioro Kariba ma 220 kilometrów długości i 40 kilometrów szerokości. Jego powierzchnia wynosi 5580 km², objętość zaś 185 km³. Średnia głębokość to 29 metrów, maksymalna 97 metrów. Olbrzymia masa wody (około 180 000 000 000 000 kilogramów, [180 miliardów ton]) może być przyczyną sejsmiczności indukowanej w aktywnym sejsmicznie regionie, włączając w to ok. 20 trzęsień ziemi o sile większej niż 5 stopni w skali Richtera.
Na jeziorze położonych jest kilka wysp, np. Chete Island, Sekula i Chikanka.
Rośliny i zwierzęta.
Przed napełnieniem jeziora Kariba spalono rosnącą na dnie przyszłego zbiornika roślinność, tworząc grubą warstwę żyznej ziemi. W rezultacie życie w jeziorze jest bardzo różnorodne. Do akwenu wprowadzono (m.in. z jeziora Tanganika) wiele gatunków ryb, dzięki temu na Karibie rozwinął się przemysł rybacki. Inne zwierzęta żyjące w jeziorze to m.in. krokodyl nilowy i hipopotam.
W jeziorze żyją też ryby cenione przez wędkarzy amatorów, dzięki temu rozwija się miejscowa turystyka. Zarówno Zambia, jak i Zimbabwe starają się obecnie rozwinąć przemysł turystyczny wzdłuż wybrzeży jeziora.
Na brzegach akwenu żyją także bieliki afrykańskie, kormorany i inne wodne ptaki, czasami można tam spotkać także stado słoni.
Jezioro Kariba w kulturze.
Jezioro Kariba i tama Kariba były jednymi z miejsc akcji powieści science fiction L. Rona Hubbarda "Pole bitewne Ziemia", na podstawie której powstał w 2000 film Bitwa o Ziemię. Powieść stała się bestsellerem, choć film jest dosyć słabo oceniany.

</doc>
<doc id="1012165" url="https://pl.wikipedia.org/wiki?curid=1012165" title="Hyssopus officinalis">
Hyssopus officinalis



</doc>
<doc id="1012166" url="https://pl.wikipedia.org/wiki?curid=1012166" title="Jean Webster">
Jean Webster

Jean Webster, właśc. Alice Jane Chandler Webster (ur. 24 lipca 1876 we Fredonii, zm. 11 czerwca 1916 w Nowym Jorku) – amerykańska pisarka, znana przede wszystkim dzięki powieści epistolarnej "Tajemniczy opiekun" oraz jej kontynuacji – "Kochany Wrogu". Jej matka, Annie Moffet Webster, była siostrzenicą Marka Twaina, ojciec zaś, Charles Luther Webster – jego wydawcą.

</doc>
<doc id="1012167" url="https://pl.wikipedia.org/wiki?curid=1012167" title="Hyssopus">
Hyssopus



</doc>
<doc id="1012168" url="https://pl.wikipedia.org/wiki?curid=1012168" title="Skala TMPG">
Skala TMPG

Skala TMPG (ang. – "TIMI Myocardial Perfusion Grade") – 4-stopniowa skala służąca do oceny przepływu mięśniowego (czyli faktycznej perfuzji mięśnia sercowego). Ocena stopnia faktycznej perfuzji mięśnia serca jest szczególnie istotna u chorych, u których doszło do całkowitego ustania krążenia w tętnicach doprowadzających krew do serca (krążenie nasierdziowe odpowiadające krążeniu w naczyniach wieńcowych), czyli w przypadkach klasyfikacji w skali TIMI 0.
Do oceny krążenia mięśniowego stosowana jest również skala MBG.

</doc>
<doc id="1012172" url="https://pl.wikipedia.org/wiki?curid=1012172" title="Szczeciogon">
Szczeciogon



</doc>
<doc id="1012175" url="https://pl.wikipedia.org/wiki?curid=1012175" title="Gertrude Bell">
Gertrude Bell

Gertrude Margaret Lowthian Bell (ur. 14 lipca 1868, zm. 12 lipca 1926) – brytyjska podróżniczka, pisarka, alpinistka, doradczyni polityczna i archeolożka. Jej znajomość Bliskiego Wschodu oraz działalność polityczna podczas i po I wojnie światowej sprawiły, że wraz z Thomasem Edwardem Lawrence’em wywarła ona duży wpływ m.in. na powstanie Iraku.
Życiorys.
Gertrude Bell pochodziła z rodziny brytyjskich przemysłowców. Jej dziadek, Lowthian Bell, był jednym z najlepiej sytuowanych przemysłowców Wielkiej Brytanii. Był założycielem i współwłaścicielem firmy Bell Brothers, a także uznanym naukowcem.
Ojciec Gertrude Bell, Thomas Hugh Bell, ukończywszy studia we Francji i w Niemczech, przejął prowadzenie firmy ojca. W roku 1867 ożenił się z Mary Shield, która umarła tuż po narodzinach drugiego dziecka, Maurice Bell. Gertrude miała wówczas 3 lata. Ojciec ożenił się powtórnie w roku 1876 z Florence Olliffe, pisarką, z którą Gertrude nawiązała serdeczną przyjaźń. W 1884 roku Gertrude rozpoczęła naukę w Queens College w Londynie, a później studia na Uniwersytecie Oksfordzkim, które zakończyła z wyróżnieniem w roku 1888.
Dwory w Bukareszcie i Londynie.
Zimę 1888/1889 Gertrude spędziła w Bukareszcie, gdzie jej wuj, Frank Lascelle, był ambasadorem. Dzięki temu Gertrude uczestniczyła w kolacjach i balach dyplomatycznych. Poznała m.in. Valentine'a Chirola, a nawet została przedstawiona królowi Rumunii, Karolowi I, i jego małżonce. Zanim wróciła do Anglii, odwiedziła jeszcze Konstantynopol.
Po powrocie do Wielkiej Brytanii jej rodzice przedstawili ją już oficjalnie na dworze brytyjskim. Gertrude uczestniczyła w licznych balach, podczas których nie poznała jednak żadnego godnego jej ręki kandydata.
Jesienią 1892 roku Gertrude rozpoczęła naukę perskiego i wiosną, w towarzystwie swej ciotki, Mary Lascelle, pojechała do Teheranu, gdzie jej wuj, Frank, był akredytowany jako ambasador przy dworze szacha Nasera ad-Dina.
Podróż do Teheranu.
Gertrude Bell spędziła w Teheranie sześć miesięcy i, tak jak wcześniej w Bukareszcie, bardzo intensywnie uczestniczyła w życiu społecznym swego wuja. Wśród osób, które stale towarzyszyły Gertrude w Teheranie, był również Henry Cadogan, jeden z pracowników ambasady brytyjskiej. Cadogan i Bell zakochali się w sobie, jednak rodzice Gertrude byli przeciwni ich małżeństwu, gdyż wyszło na jaw, że ojciec Cadogana był bankrutem, a i sam Cadogan miał spore długi. Jednak Gertrude wierzyła, że kariera dyplomatyczna jej wybranka zapewni jej warunki życia o jakich marzył dla niej jej ojciec. Powróciła do Wielkiej Brytanii i czekając tam na Cadogana, napisała książkę "Persian Pictures", w której zebrała wspomnienia i doświadczenia ze swej podróży do Teheranu. Rozpoczęła także pracę nad tłumaczeniem wierszy poety perskiego Hafeza. Po dziewięciu miesiącach pobytu w Wielkiej Brytanii Bell otrzymała telegram informujący ją o śmierci Cadogana, spowodowanej zapaleniem płuc.
Książka "Persian Pictures" została wydana w 1894 roku. Dwa lata później Bell opublikowała także tłumaczenie wierszy Hafeza. W następnych latach odbyła wiele podróży po Europie. W Berlinie została przedstawiona Wilhelmowi II. We Włoszech poznała archeologów Davida Hogartha i Wilhelma Dörpfelda. Znajomość z nimi stała się podstawą jej późniejszej pracy jako archeologa. W roku 1897 wraz ze swym bratem Maurice’em odbyła podróż dookoła świata, zatrzymując się na dłużej w Hongkongu i Tokio. W tym czasie odkryła również swą nową pasję – wspinaczkę górską.
Powrót na Bliski Wschód.
W roku 1899 Gertrude pojechała do Jerozolimy, gdzie odwiedziła Friedricha i Ninę Rosen, których poznała podczas swego pobytu w Teheranie. Spędziła z nimi cztery miesiące, które poświęciła na doskonalenie znajomości języka arabskiego i poznawanie regionu. Podczas tej podróży Gertrude Bell dotarła do miejsc, które nigdy wcześniej nie były odwiedzane przez europejską kobietę.
Charakterystyczna dla wypraw Brytyjki była jej chęć spotkań z szejkami i przywódcami plemion, z którymi – dzięki znajomości języka – mogła porozumiewać się bez tłumacza. Przez większość swej podróży spotykała się z niechęcią ze strony Turków. Wówczas jednak pomagała jej gościnność arabska, a także protekcja ze strony liderów i szejków. Wszystko to sprawiło, iż na Bliskim Wschodzie zyskała miano „córki pustyni”.
Lata 1900-1905.
Latem 1900 roku Gertrude powróciła do Anglii. Przez następne 5 lat Bliski Wschód odwiedziła tylko raz, w roku 1902, spędzając dwa miesiące w Hajfie i Jerozolimie.
W tym okresie Gertude Bell poświęciła się zgłębianiu wiedzy na temat Bliskiego Wschodu, spędzaniu czasu ze swoją rodziną i podróżom w Alpy. W latach 1899–1904 zdobyła kilka szczytów w Alpach Berneńskich w Szwajcarii, w tym La Meije i Mont Blanc, wytyczając nowe szlaki. W 1901 razem z dwoma wytrawnymi niemieckimi wspinaczami Ulrichem i Heinrichem Fuhrerami weszła na szczyt o wysokości 2632 m w Berner Oberland; nazwano go potem Gertrudspitze na jej cześć.  Próba wejścia na Finsteraarhorn w sierpniu 1902 roku jednak nie powiodła się z powodu burzy śnieżnej.  Tej wyprawy cała trójka o mało nie przypłaciła życiem.
W 1902 roku ponownie wyruszyła w podróż dookoła świata, tym razem wraz ze swoim bratem Hugo. Po zwiedzeniu Szanghaju, Seulu i Vancouver oraz odbyciu wspinaczek w Górach Skalistych powróciła do Anglii pod koniec czerwca 1903 roku.
Tam rozpoczęła intensywne badania dziedziny, która interesowała ją już od momentu spotkania z Davidem Hogarthem i Wilhelmem Dörpfeldem, a mianowicie archeologii.
Prace archeologiczne.
W styczniu 1905 roku Gertrude Bell po raz kolejny odwiedziła Bliski Wschód. Jej celem były badania ruin z czasów rzymskich i bizantyjskich oraz napisanie książki na temat kultury ludności tych regionów.
Jej podróż prowadziła od Bejrutu, który znajdował się pod panowaniem tureckim, przez rejon Beni Sakr aż do Druzów, którzy przygotowywali się właśnie do powstania przeciwko Turkom. Jedynie status kobiety europejskiej pozwolił Gertrude na stosunkowo bezpieczne podróżowanie między zwalczającymi się plemionami.
Z Damaszku Gertrude udała się do Azji Mniejszej, gdzie badała i fotografowała przede wszystkim kościoły bizantyjskie i rzymskie. Do Wielkiej Brytanii powróciła wiosną 1905 roku. Wyniki jej badań ukazały się w postaci serii artykułów w czasopiśmie archeologicznym „Revue archéologique”. Natomiast w grudniu 1906 Bell opublikowała swoją książkę zatytułowaną "The Desert and the Sown".
Wiosną 1907 roku znów była w drodze do Azji Mniejszej.
Z Syrii przez Mezopotamię do Turcji.
Zimą 1908 roku Bell dołożyła wszelkich starań, aby przygotować się jak najlepiej do zaplanowanych wypraw. Studiowała mapy i wykonywała pomiary terenu w Royal Geographic Society w Londynie. Celem podróży Bell była penetracja pustyni Mezopotamii. Wyruszyła z Aleppo i przez pustynie Syrii w kierunku Iraku dotarła do Bagdadu, kierując się następnie do Turcji. Na południe od miasta Hīt napotkała kamienne i drewniane ruiny, które nie były wcześniej badane przez archeologów. Zdecydowała poświęcić się badaniom znaleziska. Swoje wspomnienia i wyniki badań archeologicznych opublikowała w książce „Amurath to Amurath”. W 1909 odwiedziła Kasr al-Uchajdir, o którym następnie wydała książkę. W maju 1911 roku spotkała po raz pierwszy Thomasa Edwarda Lawrence’a (1888–1935).
Wyprawa do Ha’il.
W listopadzie 1913 Bell rozpoczęła wyprawę z Damaszku przez Bajir do Ha’il, gdzie znajdowała się główna siedziba Ibn Raschida. Już od samego początku grupę napotkały trudności. Zrabowano im broń, później zostali zatrzymani przez oddziały tureckie. Rząd turecki zaapelował do ambasady brytyjskiej o zakaz kontynuowania wyprawy. Rząd brytyjski poinformował Bell, że nie zostanie udzielona jej pomoc w przypadku jakichkolwiek trudności i jest zdana sama na siebie.
24 lutego 1914 roku przybyła do Ha’il i po krótkim pobycie w mieście wróciła przez Karbalę do Bagdadu, zmieniając w ten sposób swoje plany podróży na zachód, by spotkać się z Ibn Saudem. Pozostała w Bagdadzie aż do kwietnia i stamtąd wyruszyła do Damaszku. Podczas wyprawy spotkała się z szejkiem Anaseh – Fahad Bei ibn Hadhshalem. W maju 1914 roku powróciła do Londynu, gdzie wręczono jej złoty medal National Geographic Society.
Początek I wojny światowej.
W czasie I wojny światowej, kiedy Turcja sprzymierzyła się z Niemcami, stając się automatycznie wrogiem Wielkiej Brytanii, Gertrude Bell służyła jako idealne źródło informacji na temat Arabów i ich terytoriów, aby ustalić taktykę podczas wojny. Poświęciła się również pracy w Organizacji Czerwonego Krzyża we Francji i otrzymała stanowisko dyrektora w biurze w Londynie.
Kair.
W listopadzie 1915 roku przyjaciel Gertrude – David Hogarth – zaproponował jej pracę w Biurze Arabskim w Kairze. Celem oddziału było zdobycie informacji na temat oddziałów tureckich rozmieszczonych w Mezopotamii, w zatoce i na Półwyspie Arabskim.
Interesy brytyjskie w Mezopotamii.
W październiku 1914 roku Brytyjczycy zdobyli prowincję Basra. Do 1918 roku podbili również prowincje Mezopotamii: Mosul i Bagdad. Te sukcesy przekonały Biuro Arabskie (Arab Bureau) w Kairze, aby stworzyć wielkie królestwo arabskie, które rozpościerałoby się od Półwyspu Arabskiego aż po Mezopotamię. Plan zakładał wpływ Brytyjczyków na zarządzanie tym terytorium. Pomysł ten spotkał się z krytyką administracji brytyjskiej w Indiach, która uważała, że jego realizacja nie jest możliwa, ponieważ Arabowie nie są w stanie się zjednoczyć. W odpowiedzi na ten zarzut generał Gilbert F. Clayton (1875–1929) wysłał Gertrude Bell do Indii. Ta, wykorzystując swoje dobre kontakty z Ignatiusem Valentine’em Chirolem (1852–1929), zdołała porozumieć się z gubernatorem generalnym i wicekrólem Indii – Charlesem Hardinge’em. W lutym 1916 Harding wysłał Bell do Al-Basry, gdzie stała się pośrednikiem w kontaktach służb specjalnych w Kairze i Delhi, współpracując z Percym Coksem (1864–1937). Z tytułem sekretarza ds. Bliskiego Wschodu uzyskała wolność podejmowania decyzji. Kiedy w marcu 1917 roku oddziały brytyjskie zdobyły Bagdad, Gertrude Bell przeniosła tam swoje biuro. W październiku 1917 roku uhonorowano ją tytułem „Commander of the British Empire”.
Bagdad.
W roku 1918 Arnold Talbot Wilson (1884–1940) został mianowany komisarzem cywilnym Iraku. Między nim i Gertrude powstał konflikt w sprawie Iraku. Według Bell, rola Brytyjczyków powinna polegać na wsparciu Iraku w kreowaniu niepodległości. Jako że Wilson nie zgadzał się z tą opinią, ograniczył jej kompetencje. We wrześniu 1920 roku A. T. Wilson przestał pełnić funkcję komisarza cywilnego i Bell mogła wrócić na swoje stanowisko.
Jako honorowy dyrektor do spraw starożytności w Iraku założyła Muzeum Irackie w Bagdadzie.
Archiwum.
Po śmierci Gertrude jej przyrodnia siostra Lady Richmond przekazała archiwum zawierające książki i dokumenty Bibliotece Uniwersytetu w Newcastle. W 2017 roku zostało ono wpisane do Rejestru pamięci Świata UNESCO (UNESCO Memory of the World Register).

</doc>
<doc id="1012179" url="https://pl.wikipedia.org/wiki?curid=1012179" title="Kancona">
Kancona



</doc>
<doc id="1012180" url="https://pl.wikipedia.org/wiki?curid=1012180" title="Peer Kluge">
Peer Kluge

Peer Kluge (ur. 22 listopada 1980 we Frankenberg/Sa.) – niemiecki piłkarz grający na pozycji defensywnego pomocnika.
Życiorys.
Kluge rozpoczął piłkarską karierę w klubie Chemnitzer FC. W 1999 roku zadebiutował w 2. Bundeslidze. W barwach Chemnitzer grał tam przez 2 sezony, aż w 2001 roku klub opuścił drugą ligę, ale Kluge był jednym z najlepszych zawodników w drużynie. Po spadku opuścił Chemnitz i przeniósł się do pierwszoligowej Borussii Mönchengladbach. Zadebiutował w niej 24 listopada 2001 w przegranym 1:3 meczu z VfL Wolfsburg. Początkowo w Borussii grał mało, ale już w sezonie 2002/2003 był podstawowym zawodnikiem zespołu. W 2004 roku zajął z nią 11. miejsce, ale w 2006 roku zagrał z zespołem jeszcze lepiej kończąc rozgrywki na 10. pozycji (najwyższej w dotychczasowej karierze Peera). W sezonie 2006/2007 zespół po słabej grzej i ostatnim miejscu został jednak zdegradowany do drugiej ligi i Kluge postanowił odejść z klubu. W Borussii rozegrał 141 ligowych meczów, w których zdobył 9 bramek.
W lipcu 2007 Kluge podpisał 3-letni kontrakt z siódmym zespołem sezonu 2006/2007 i zarazem zdobywcą Pucharu Niemiec, 1. FC Nürnberg. Zadebiutował w nim 18 sierpnia 2007 w wygranym 2:1 wyjazdowym meczu z Hansą Rostock. W 2008 roku spadł z Nürnberg do drugiej ligi, a w 2009 roku powrócił do pierwszej.
W grudniu 2009 roku Kluge trafił do FC Schalke 04. W nim po raz pierwszy wystąpił 17 stycznia 2010 w meczu z Nürnberg (1:0).

</doc>
<doc id="1012181" url="https://pl.wikipedia.org/wiki?curid=1012181" title="ORP Gryf (okręt szkolny 1951)">
ORP Gryf (okręt szkolny 1951)



</doc>
<doc id="1012182" url="https://pl.wikipedia.org/wiki?curid=1012182" title="ORP Gryf (okręt szkolny 1976)">
ORP Gryf (okręt szkolny 1976)



</doc>
<doc id="1012183" url="https://pl.wikipedia.org/wiki?curid=1012183" title="Ludwinowo (powiat suwalski)">
Ludwinowo (powiat suwalski)

Ludwinowo – wieś w Polsce położona w województwie podlaskim, w powiecie suwalskim, w gminie Raczki.
W latach 1975–1998 miejscowość administracyjnie należała do województwa suwalskiego.

</doc>
<doc id="1012185" url="https://pl.wikipedia.org/wiki?curid=1012185" title="Nowy Świat (gmina Szubin)">
Nowy Świat (gmina Szubin)

Nowy Świat – część wsi Kowalewo w Polsce położony w województwie kujawsko-pomorskim, w powiecie nakielskim, w gminie Szubin.
Miejscowość położona jest przy trasie drogi krajowej nr 5, wchodzi w skład sołectwa Kowalewo.
W latach 1975–1998 miejscowość należała administracyjnie do województwa bydgoskiego.

</doc>
<doc id="1012188" url="https://pl.wikipedia.org/wiki?curid=1012188" title="Karajan Audio Module">
Karajan Audio Module

Karajan Audio Module – to urządzenie komputerowe zaprojektowane przez firmę DFI.
Moduł karajana to połączenie zintegrowanej karty dźwiękowej i normalnego modułu audio. Na zwykłej płycie głównej ze zintegrowaną kartą audio, zmienne natężenia prądu obwodów cyfrowych płyty głównej powodują indukowanie się niepożądanych prądów w układach analogowych karty dźwiękowej.
Spowodowane przez zmienne pole elektromagnetyczne interferencje mogą objawiać się na wiele sposobów. Przykładami takich artefaktów (zakłóceń) zwykle są szumy i (lub) charakterystyczne trzaski.
W module karajana w celu zmniejszenia szumów i zakłóceń, moduł audio dostarczany jest na oddzielnej płytce, podłączanej przez specjalny port do obwodów płyty głównej, dzięki czemu na moduł audio działają o wiele mniejsze zakłócenia ("Zwiększenie odległości między dwoma przewodnikami znacznie zmniejsza natężenie pola a więc i zakłócenia").

</doc>
<doc id="1012191" url="https://pl.wikipedia.org/wiki?curid=1012191" title="Nove Kino Praha">
Nove Kino Praha

Nove Kino Praha – pierwsze w Polsce kino cyfrowe, działające do 2019 przy ulicy Jagiellońskiej 26 w Warszawie.
Opis.
W budynku kina, który wzniesiono w 2007 w miejscu zburzonego kina „Praha”, znajdują się trzy sale projekcyjne mieszczące łącznie 555 widzów. Jedna z sal przystosowana jest również do prowadzenia imprez pozakinowych, takich jak konferencje i koncerty.
Charakterystyczną cechą budynku zbudowanego według projektu zespołu projektantów w składzie Krzysztof Tyszkiewicz, Sławomir Stankiewicz, Michał Adamczyk jest ozdobienie jego fasady 12 płaskorzeźbami znanych polskich aktorów. Jest to ewenement, gdyż na zastosowanie płaskorzeźb w takiej skali zdecydowano się w Warszawie po raz pierwszy od kilkudziesięciu lat. Płaskorzeźby mają wymiary 4,5 na 1,5 metra i wagę 5 ton każda. Pomysłodawcą i inicjatorem umieszczenia w elewacji budynku kamiennych portretów polskich aktorów był prezes IF Max-Film Krzysztof Andracki. On też stworzył listę portretowanych osób. Projektantem rzeźb jest Jerzy Dobczański, wykonawcą zaś Piotr Banasik. Wnętrze budynku przyozdabiają czarno-białe zdjęcia polskich aktorów oraz trzy zachowane płaskorzeźby z dawnego budynku.
Kino przy seansach cyfrowych korzystało z projektora Barco DP90 o rozdzielczości 2K (2048 x 1080 pikseli) i z serwera hybrydowego XDC Solo G2.
Kino otwarto 14 czerwca 2007 z udziałem władz samorządowych, aktorów i duchowieństwa.
Nieruchomość Centrum Praha, w obrębie której usytuowane jest Nove Kino Praha, została wzniesiona na cele kinowe. Budynek zaprojektowano tak, aby wpływy z działalności biurowej i komercyjnej wspierały działalność kinową. Od 2009 roku w budynku Centrum Praha (przy kinie) mieści się jednak Urząd Marszałkowski. Nieruchomość Centrum Praha jest zarządzana przez spółkę Centrum Praha Sp. z o.o. Spółka ta pierwotnie powołana była do budowy kompleksu kinowo-biurowego (Novego Kina Praha). Z końcem 2011 r. 100% udziałów w Centrum Praha Sp. z o.o. przejął Sejmik Województwa Mazowieckiego, a w marcu 2012 podjęto decyzję o zamknięciu tego ostatniego na Pradze-Północ kina. W marcu 2012 Powstał Społeczny Komitet Obrony Kina Praha. Seria społecznych protestów wstrzymała decyzję o zamknięciu kina. 27 marca 2012 roku w Sekretariacie Marszałka Struzika złożono petycję społeczną popartą 1500 podpisami mieszkańców Warszawy i Województwa Mazowieckiego, która to petycja miała na celu cofnięcie decyzji o zamknięciu kina. Do petycji załączono również 21 pytań dotyczących wątpliwości obywateli co do właściwego zarządzania powierzoną Sejmikowi społeczną własnością jaką jest Nove Kino Praha. Związek Stowarzyszeń Praskich i Społeczny Komitet Obrony Kina Praha zebrał liczne głosy zaniepokojenia mieszkańców Warszawy i Województwa Mazowieckiego. Zaniepokojenie to związane jest z niezrozumiałymi z punktu widzenia dobra publicznego decyzjami Sejmiku Mazowieckiego w zakresie promowania kultury i zarządzania publicznymi pieniędzmi. Od 2012 kinem zarządzała spółka Meteora Films
31 marca 2019 kino zakończyło działalność ze względu na kłopoty finansowe zarządcy. Jego miejsce zajął Mazowiecki Teatr Muzyczny im. Jana Kiepury.

</doc>
<doc id="1012193" url="https://pl.wikipedia.org/wiki?curid=1012193" title="America Quito">
America Quito



</doc>
<doc id="1012196" url="https://pl.wikipedia.org/wiki?curid=1012196" title="Władysław Krzysztof Grabiński">
Władysław Krzysztof Grabiński

Władysław Krzysztof Grabiński herbu Pomian ps. „Pilawa” (ur. 24 lutego 1925 w Walewicach, zm. 2 września 1944 w Warszawie) – ziemianin, starszy ułan podchorąży, uczestnik powstania warszawskiego.
Syn Stanisława Bohdana Grabińskiego i Jadwigi Marii Potockiej z Rymanowa Zdroju.
Podczas okupacji hitlerowskiej żołnierz Armii Krajowej. Uczestniczył w nauce na tajnych kompletach; w 1943 roku zdał tajnie maturę.
W powstaniu warszawskim walczył na Mokotowie jako żołnierz 1110 plutonu dywizjonu „Jeleń”. Zginął 2 września na Sadybie ratując rannego kolegę. Miał 19 lat.
Pośmiertnie został dwukrotnie odznaczony Krzyżem Walecznych. Pochowany na cmentarzu w Wilanowie w zbiorowej mogile z pomylonym imieniem (Włodzimierz) na tablicy nagrobnej.

</doc>
<doc id="1012198" url="https://pl.wikipedia.org/wiki?curid=1012198" title="Mona Sahlin">
Mona Sahlin

Mona Ingeborg Sahlin z domu Andersson (ur. 9 marca 1957 w Sollefteå) – szwedzka polityk, deputowana do Riksdagu, w latach 1990–1991 i 1998–2006 minister, wicepremier w latach 1994–1995, od 2007 do 2011 przewodnicząca Szwedzkiej Socjaldemokratycznej Partii Robotniczej.
Życiorys.
Mona Sahlin urodziła się w 1957 w Sollefteå w regionie Västernorrland. Jej rodzina po kilkakrotnych przeprowadzkach w połowie lat 60. zamieszkała na stałe w miejscowości Järla w regionie sztokholmskim. W 1964 założyła Barbieklubben, szwedzki klub lalki Barbie. W 1977 ukończyła szkołę średnią Södra Latin w Sztokholmie, nie kontynuowała nauki. W 1973 wstąpiła do Ligi Młodych Szwedzkiej Socjaldemokracji, w której oficjalnie pozostawała do 1984. W tym czasie zaangażowała się w ruch popierający działania Wietkongu w trakcie wojny w Wietnamie. W latach 1976–1977 była wiceprzewodniczącą jednej z organizacji studenckich. W latach 1978–1980 pracowała w instytucji Brevskolan, następnie do 1982 w organizacji związkowej SEKO.
W wyniku wyborów w 1982 po raz pierwszy została wybrana do Riksdagu z ramienia Szwedzkiej Socjaldemokratycznej Partii Robotniczej, będąc najmłodszą posłanką w tamtym czasie. Z powodzeniem ubiegała się o reelekcję w wyborach w 1985, 1988, 1991 i 1994. Od 1983 do 1990 była rządowym przedstawicielem w szwedzkiej konfederacji sportu Riksidrottsförbundet.
W 1990 została ministrem pracy w rządzie Ingvara Carlssona, pełniła tę funkcję do 1991. Gdy w tym samym roku socjaldemokraci utracili władzę, Mona Sahlin została przewodniczącą parlamentarnej komisji ds. rynku pracy. Od 1992 do 1994 zajmowała stanowisko sekretarza generalnego SAP. Po zwycięstwie wyborczym socjaldemokratów w 1994 powołano ją na wicepremiera i ministra ds. równouprawnienia w kolejnym gabinecie premiera Ingvara Carlssona. Gdy w 1995 urzędujący premier ogłosił zakończenie swojej aktywności politycznej, była wymieniana jako główna kandydatka do objęcia kierownictwa partii.
Kariera polityczna Mony Sahlin została jednak przerwana w październiku 1995 w związku z wybuchem tzw. afery Toblerone, dotyczącej wydawania przez nią publicznych środków na cele prywatne. Gazeta „Expressen” opublikowała wówczas artykuł, w którym ujawniła, że polityk wydała około 50 tys. koron szwedzkich ze służbowej karty kredytowej na prywatne zakupy. Mona Sahlin tłumaczyła się podobieństwem tej karty do prywatnej, wyjaśniała, że zakupiła tylko czekoladę Toblerone, pampersy i papierosy. Ujawniono w tym samym czasie także, że w 1990 zatrudniała opiekunkę do dziecka bez opłacenia podatku, w 1993 nie opłaciła abonamentu telewizyjnego (co stanowiło w Szwecji przestępstwo), a także zalegała z zapłatą należnych opłat parkingowych oraz opłat za opiekę nad dziećmi. 16 października 1995 polityk ogłosiła, że wycofuje się z życia politycznego. W listopadzie tegoż roku zrezygnowała ze stanowiska w rządzie i ubiegania się o przewodnictwo partii, a w kwietniu 1996 złożyła mandat deputowanej do parlamentu. W rezultacie nowym liderem SAP i kolejnym premierem Szwecji został w marcu 1996 Göran Persson.
W latach 1995–1998 prowadziła własną działalność gospodarczą. W 1998 została dyrektorem centrum edukacyjnego Bommersvik, placówki należącej do socjaldemokratycznej młodzieżówki. Do aktywności politycznej powróciła w 1998, została wówczas mianowana przez premiera Görana Perssona ministrem przemysłu, zatrudnienia, integracji, spraw metropolitalnych i telekomunikacji. W 2002 objęła stanowisko ministra ds. demokracji, integracji, praw człowieka, sportu, spraw metropolitarnych i równouprawnienia w resorcie sprawiedliwości. W latach 2004–2006 była ministrem zrównoważonego rozwoju, energii, mieszkalnictwa. W 2002, 2006 i 2010 ponownie uzyskiwała mandat deputowanej do Riksdagu.
Po porażce Szwedzkiej Socjaldemokratycznej Partii Robotniczej w wyborach parlamentarnych we wrześniu 2006, Göran Persson ogłosił swoją rezygnację ze stanowiska przewodniczącego partii. W szeregach SAP pojawiło się przekonanie, że kolejnym liderem powinna być kobieta. Po wycofaniu się z ubiegania się o nominację przez Margot Wallström, Carin Jämtin i Ulricę Messing faworytką do objęcia urzędu została Mona Sahlin. 18 stycznia 2007 została oficjalnie zgłoszona przez komitet wyborczy partii na tę funkcję. 17 marca 2007 została jednogłośnie wybrana na nowego lidera socjaldemokratów na nadzwyczajnym kongresie partii w Sztokholmie. Poprowadziła SAP do wyborów w 2010, ugrupowanie poniosło kolejną porażkę, uzyskując najsłabszy wynik wyborczy w historii. 25 marca 2011 zrezygnowała z kierowania partią, a 31 marca tegoż roku odeszła z parlamentu.
W 2012 bez powodzenia ubiegała się o funkcję dyrektora generalnego Międzynarodowej Organizacji Pracy. W lipcu 2014 powołana na krajowego koordynatora do spraw przeciwdziałania ekstremizmowi. Pełniła tę funkcję do maja 2016, kiedy to odeszła ze stanowiska po ujawnieniu nieprawidłowości w wystawieniu zaświadczenia jednemu z pracowników.
Życie prywatne.
Mona Sahlin w 1976, w czasie obozu młodzieżowego w Kramfors, poznała Chilijczyka Davida Peñę, z którym ma córkę Ann-Sofie. W 1982 wyszła za mąż za Bo Sahlina, z którym miała troje dzieci: córkę Jenny oraz synów Gustava i Johana, który zmarł w wieku dziesięciu miesięcy z powodu niewydolności serca.

</doc>
<doc id="1012200" url="https://pl.wikipedia.org/wiki?curid=1012200" title="All the Stories">
All the Stories

All the Stories – digipack Anity Lipnickiej i Johna Portera zawierający poprzednie płyty duetu: "Nieprzyzwoite piosenki", "Inside Story", "Other Stories" oraz DVD. Digipack został wydany przez EMI Music Polska w 2006 roku.
Lista utworów.
CD 1
CD 2
CD 3
DVD

</doc>
<doc id="1012211" url="https://pl.wikipedia.org/wiki?curid=1012211" title="Władysław Grabiński">
Władysław Grabiński



</doc>
<doc id="1012212" url="https://pl.wikipedia.org/wiki?curid=1012212" title="Bill Clothier">
Bill Clothier



</doc>
<doc id="1012214" url="https://pl.wikipedia.org/wiki?curid=1012214" title="Parafia św. Bonifacego w Rybnie">
Parafia św. Bonifacego w Rybnie

Parafia św. Bonifacego – jedyna katolicka parafia w Rybnie w powiecie mrągowskim.
Kościół.
Kościół został konsekrowany w 1855 roku. Jest budowlą z kamienia polnego, ściany szczytowe zbudowane są z cegły. Wystrój wnętrza jest skromny. Do kościoła uczęszczają Rybnianie i Kozłowianie. Kościół jest zabytkiem.

</doc>
<doc id="1012224" url="https://pl.wikipedia.org/wiki?curid=1012224" title="Emu (album)">
Emu (album)

Emu – trzeci album studyjny Varius Manx, pierwszy nagrany wraz z Anitą Lipnicką. Kaseta została wydana w kwietniu 1994 roku, zaś płytę wydano w czerwcu 1994 przez Zic Zac.
Płyta zawiera kompozycje Roberta Jansona (z wyjątkiem utworów "This Kind of Days" i "Emu"). Teksty napisała Anita Lipnicka oraz Robert Amirian ("Vale of Tears" i "Promises").
Jako single wybrano utwory: "Zanim zrozumiesz" (Grand Prix na festiwalu w Sopocie), "Tokyo" i "Piosenka księżycowa".
Zespół otrzymał za album dwa Fryderyki w kategorii Piosenka Roku oraz Najlepszy Teledysk (obie nagrody za "Zanim zrozumiesz"). Anita Lipnicka była nominowana w kategorii Najlepsza wokalistka, zaś album w kategorii Najlepszy album rock/pop.
Album uzyskał status czterokrotnie platynowej płyty.

</doc>
<doc id="1012236" url="https://pl.wikipedia.org/wiki?curid=1012236" title="Silas">
Silas



</doc>
<doc id="1012237" url="https://pl.wikipedia.org/wiki?curid=1012237" title="Kaśjapa Matanga">
Kaśjapa Matanga

Kaśjapa Matanga (I wiek) (skt Kāśyapa Mātaga; chiń. 摄摩腾, "She Moteng") (bd) – indyjski mnich-misjonarz buddyjski.
Był prawdopodobnie pierwszym buddyjskim misjonarzem, który dotarł do Chin. Jego towarzyszem był Dharmaratna. Obaj przybyli do Luoyangu w erze Yingping (58–76 rok n.e.), przynosząc ze sobą sutry i posągi Buddy.
Obaj także założyli prawdopodobnie pierwszy klasztor buddyjski w Chinach – Baima (Białego Konia). W klasztorze tym dokonywali przekładów sutr i utworzyli z nich nową sutrę, tzw. "Sizhi’erzhang jing" – "Sutrę w 42 częściach".

</doc>
<doc id="1012239" url="https://pl.wikipedia.org/wiki?curid=1012239" title="William Dennison">
William Dennison

William Dennison Jr. (ur. 23 listopada 1815, zm. 15 czerwca 1882) – amerykański polityk. Związany był najpierw z Amerykańską Partią Wigów, a następnie z Partią Republikańską. W latach 1860–1862 był gubernatorem stanu Ohio W roku 1864 podczas wojny secesyjnej, zarządzał urzędem pocztowym w gabinecie prezydenta Abrahama Lincolna. Ustąpił rok po wojnie.

</doc>
<doc id="1012240" url="https://pl.wikipedia.org/wiki?curid=1012240" title="Kennin-ji">
Kennin-ji

 – uważana za najstarszą świątynię zen w Kioto, w Japonii, główny obiekt sakralny szkoły rinzai.
Historia klasztoru.
Jego założycielem i pierwszym opatem był Myōan Eisai, a fundatorem siogun Minamoto no Yori'ie. Świątynia została zbudowana w 1202 roku w Kioto według chińskiego wzoru wzdłuż osi północ-południe. Warunkiem postawionym Eisaiowi była jego zgoda na postawienie na terenie świątyni pawilonów, w których będą się odbywać praktyki szkół shingon (Shingon-in) i tendai (Tendai-in). Mimo różnych nacisków ze strony starszych szkół buddyzmu japońskiego z góry Hiei (shingon, tendai, kegon), aby zabronić Eisaiowi nauczania, cieszył się on poparciem siogunatu i na tyle wzmocnił swoją pozycję, że Kennin-ji została uznana za oficjalną świątynię. Podstawą praktyki był zen w tradycji rinzai. Jednak dopiero chiński mistrz Lanxi Daolong (1213-1278) uczynił z tego klasztoru miejsce praktyki wyłącznie zenu w stylu rinzai. Kennin-ji została autoryzowana jako filia świątyni Enryaku.
Drugim opatem klasztoru został Ryōnen Myōzen. Od 1217 do 1223 roku jego uczniem w Kennin-ji był Eihei Dōgen, co opisał w swojej pracy "Shōbōgenzō" w rozdziale "Bendōwa". W tym czasie klasztor ten nie cieszył się żadnym prestiżem jako klasztor zen i oficjalnie należał do szkoły tendai.
Dziesiątym opatem klasztoru został Enni Ben’en, który starał się ożywić w nim praktykę po śmierci Myōzena. Enni odbudował także i znacznie powiększył budynek mnichów po pożarze. Po nim opatem klasztoru został chiński mistrz chan Lanxi Daolong. W ciągu trzech lat prowadzenia klasztoru (1259-1261) Lanxi doprowadził do wyrugowania z niego wszelkich obcych zenowi praktyk i zamienił Kennin-ji w czysty klasztor zen. Odtąd mnisi żyli w strachu przed atakami ze strony mnichów z innych szkół
W klasztorze tym praktykował zen Musō Soseki pod kierunkiem ucznia Lanxi Daolonga – Muina Embana (1230-1307).
Również i na początku XIV wieku klasztor był prowadzony przez chińskiego mistrza Dongminga Huiri (1272-1340), który – chociaż należał do szkoły caodong (jap. "sōtō") w linii od mistrza Hongzhi Zhengque (1091-1157) – ze względu na jego artystyczne zainteresowania bardziej pasował do linii nauczania mistrzów szkoły linji (jap. "rinzai") takich jak np. Yishan Yining. Później klasztor był prowadzony przez mistrza Qingzhuo Zhengchenga (1274-1339).
W 1306 roku opatem klasztoru został Yakuō Tokken (1245-1320), uczeń Lanxi Daolonga.
W połowie XIV wieku praktykowało w tym klasztorze pod kierunkiem opata Ryūzana Tokkena (1284-1358) dwoje słynnych później i zaprzyjaźnionych ze sobą przedstawicieli ruchu "gozan": Gidō Shūshin (późniejszy opat m.in. Kennin-ji) i Zekkai Chūshin (1336-1405).
W wieku 13 lat do Kennin-ji trafił Ikkyū Sōjun (1394-1481) i zaczął studiować u mnicha-poety Botetsu należącego do ruchu "gozan". Tu rozwinął swój poetycki talent, jednak po czterech latach odszedł z tego klasztoru zniesmaczony światowymi ambicjami mnichów.
Świątynia Kennin jest jednym z pięciu najważniejszych obiektów sakralnych buddyzmu zen w Kioto, zwanych łącznie: "Kyōto-gozan". "Gozan" oznacza dosł. "pięć gór" (świątynie budowano przeważnie w trudno dostępnych partiach gór). Kennin-ji zawsze znajdował się na liście pięciu głównych klasztorów. Na liście sioguna Yoshimitsu (1358-1408) zajmował trzecią pozycję w Kioto za Tenryū-ji i Shōkoku-ji.
Na terenie klasztoru znajduje się wiele świątyń i ogrodów. Jednym z ogrodów jest "kare-sansui" – ogród z piasku i skał.
W 2002 roku klasztor obchodził 800-lecie powstania.

</doc>
<doc id="1012244" url="https://pl.wikipedia.org/wiki?curid=1012244" title="Jarosław Furgała">
Jarosław Furgała

Jarosław Furgała (ur. 1 lipca 1919 w Lubaczowie, zm. 19 stycznia 2020) – polski rzeźbiarz ludowy.
Życiorys.
W 1938 ukończył Szkołę Hotelarsko-Okrętową w Warszawie, następnie praktykował jako steward w Bristolu i Grand Hotelu. W 1939 rozpoczął naukę muzyki w warszawskiej szkole muzycznej. Po wybuchu wojny i wkroczeniu wojsk radzieckich na terytorium Polski, został wcielony do Armii Czerwonej. Najpierw trafił nad granicę z Mandżurią, następnie na front niemiecki w rejonie Leningradu. W 1942 został ranny i dostał się do niewoli niemieckiej. W obozach jenieckich przebywał do 1945.
Po wyzwoleniu, ze względu na grasujące w jego rodzinnych stronach oddziały UPA, postanowił osiedlić się na Ziemiach Odzyskanych. Mieszkał na Dolnym Śląsku, pracował jako traktorzysta, magazynier, księgowy, instruktor, opiekun świetlicy i referent działu socjalnego. Od 1975 na rencie. Mieszkał w Brzegu w województwie opolskim.
Twórczość.
Pracą twórczą Jarosław Furgała zajmował się od 1966. Główną jego domeną było rzeźbiarstwo, ale był także autorem prac malarskich. Rzeźbił przede wszystkim w drewnie, choć miał na swoim koncie również prace w kamieniu.
W twórczości Furgały prym wiodła tematyka sakralna; sam artysta uważał rzeźbienie za formę modlitwy. Wśród jego prac można znaleźć tradycyjne motywy sztuki ludowej, jak Pietà, Matka Boża i świątki. Z innych dzieł artysty wymienić można: popiersie Marii Konopnickiej, cykl o kobiecie w pięciu alegoriach i serię prac przedstawiających dzieci wiejskie. Oprócz małych form rzeźbiarskich wykonał m.in. ponadmetrową rzeźbę księcia Henryka II Pobożnego, prawie 3-metrowy pomnik Mikołaja Kopernika, znajdujący się koło ratusza w Getyndze, oraz 3-metrowy monument ludowego poety Jana Pocka w piaskowcu. Prace Furgały znajdują się w muzeach polskich i zagranicznych, jak też w prywatnych zbiorach kolekcjonerskich.
Furgała miał dwukrotnie okazję spotkać się z Janem Pawłem II: w 1997 r. w Ludźmierzu, gdzie podarował mu figurkę "Chrystusa Frasobliwego" oraz w 2002 w Watykanie, gdzie wręczył papieżowi "Anioła Betlejemskiego".
Artysta był bohaterem filmu dokumentalnego w reżyserii Andrzeja Różyckiego pt. "Jarosława Furgały modlitwa w drewnie" (1986).

</doc>
<doc id="1012245" url="https://pl.wikipedia.org/wiki?curid=1012245" title="Armia Północnej Wirginii">
Armia Północnej Wirginii

Armia Północnej Wirginii (ang. "Army of Northern Virginia") – główna siła militarna Skonfederowanych Stanów Ameryki na wschodnim froncie wojny secesyjnej. Najczęściej walczyła przeciwko unijnej Armii Potomaku.
Dowódcy.
Dowódcami Armii Północnej Wirginii byli:

</doc>
<doc id="1012250" url="https://pl.wikipedia.org/wiki?curid=1012250" title="Renata Sonnenfeld-Tomporek">
Renata Sonnenfeld-Tomporek

Renata Sonnenfeld-Tomporek (ur. 20 października 1926 w Leningradzie, zm. 11 czerwca 2012 w Warszawie) – polska prawniczka, profesor prawa międzynarodowego.
Życiorys.
Pochodziła ze znanej warszawskiej rodziny. Jej dziadek Adolf Gustaw Sonnenfeld był dziewiętnastowiecznym kompozytorem i dyrygentem.
Wychowała się w Niemczech, gdzie w Poczdamie w 1945 ukończyła szkołę średnią. Od 1946 mieszkała w Polsce. W 1951 została absolwentką Wydziału Prawa Uniwersytetu Wrocławskiego. W 1958 obroniła pracę doktorską "Struktura Rady Bezpieczeństwa ONZ" napisaną pod opieką prof. Stanisława Huberta. Stopień doktor habilitowanej uzyskała w 1973 na podstawie dorobku naukowego oraz rozprawy pt. "Ograniczenia kompetencji państw członkowskich EWG". Atmosfera Marca 68 stanęła na przeszkodzie uzyskaniu przez nią habilitacji w 1968 roku. Również na drodze do tytułu profesora mnożono przed nią przeszkody. Tytuł profesor nadzwyczajnej otrzymała w 1985, a zwyczajnej w 1990.
Pracowała naukowo w Polskim Instytucie Spraw Międzynarodowych (do 1992). Od 1983 wykładała na Uniwersytecie Łódzkim), gdzie od 1985 do 1997 pracowała na pełnym etacie. Kierowała tam Katedrą Prawa Międzynarodowego. Od 1998 do 2003 wykładała prawo międzynarodowe i prawo Unii Europejskiej na Wydziale Dziennikarstwa i Nauk Politycznych Uniwersytetu Warszawskiego, a następnie w Wyższej Szkole Zarządzania i Prawa im. Heleny Chodkowskiej.
Pod jej kierunkiem w 1998 stopień naukowy doktora uzyskał Jacek Skrzydło.

</doc>
<doc id="1012253" url="https://pl.wikipedia.org/wiki?curid=1012253" title="Namir Nur Eldin">
Namir Nur Eldin

Namir Nur-Eldin (ur. 1985 ? – zm. 12 lipca 2007) - iracki fotoreporter, pracownik Agencji Informacyjnej Reuters. Autor wstrząsających zdjęć z konfliktu w Iraku przedstawiających między innymi wybuch samochodu pułapki. Zginął wraz ze swoim kierowcą Saidem Szmagiem podczas operacji marines w bagdadzkiej dzielnicy szyitów, Amin. Według informacji podawanych przez miejscowe źródła, Eldin i Szmag zginęli w wyniku wybuchu rakiety wystrzelonej ze śmigłowca sił amerykańskich.

</doc>
<doc id="1012254" url="https://pl.wikipedia.org/wiki?curid=1012254" title="Nous">
Nous

Nous (gr. "νοῦς") – słowo pochodzące z greki, w dosłownym znaczeniu "duch", "rozsądek", "intelekt", "rozum", w znaczeniu przenośnym:
U Arystotelesa nous rozdzielony jest na część aktywną i część pasywną, aspekt przyczynowości i aspekt wiedzy.
Heraklit najwcześniej myślał o rozumie: „Człowiek posiada subtelniejszy organ poznawczy”
W starożytnej Grecji nous tworzył triadę wraz z thymos i psyche.

</doc>
<doc id="1012256" url="https://pl.wikipedia.org/wiki?curid=1012256" title="Pustki Działyńskie">
Pustki Działyńskie

Pustki Działyńskie – kolonia w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno.
W latach 1975–1998 miejscowość administracyjnie należała do województwa włocławskiego.
Zobacz też: Pustki

</doc>
<doc id="1012257" url="https://pl.wikipedia.org/wiki?curid=1012257" title="Rembiesznica">
Rembiesznica

Rembiesznica – kolonia w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno.
W latach 1975–1998 miejscowość administracyjnie należała do województwa włocławskiego.

</doc>
<doc id="1012258" url="https://pl.wikipedia.org/wiki?curid=1012258" title="Laskowiec (województwo kujawsko-pomorskie)">
Laskowiec (województwo kujawsko-pomorskie)

Laskowiec – część wsi Sitno w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno.
W latach 1975–1998 miejscowość administracyjnie należała do województwa włocławskiego.
Zobacz też: Laskowiec

</doc>
<doc id="1012260" url="https://pl.wikipedia.org/wiki?curid=1012260" title="Imbirkowo">
Imbirkowo

Imbirkowo – kolonia w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno.
W latach 1975–1998 miejscowość administracyjnie należała do województwa włocławskiego.

</doc>
<doc id="1012262" url="https://pl.wikipedia.org/wiki?curid=1012262" title="Ján Markoš">
Ján Markoš

Ján Markoš (ur. 2 lipca 1985 w Bańskiej Bystrzycy) – słowacki szachista, arcymistrz od 2007 roku.
Kariera szachowa.
W roku 1997 zdobył w Żylinie tytuł mistrza Słowacji juniorów do lat 12. Rok później zadebiutował w finale indywidualnych mistrzostw kraju. W 1999 zdobył kolejne złote medale w kategorii juniorów do lat 14 i 16. W 2000 zdobył w Chalkidiki tytuł mistrza Europy juniorów do lat 16, triumfował w mistrzostwach Słowacji juniorów do lat 16 oraz osiągnął duży sukces, zwyciężając w rozegranych w Zwoleniu otwartych indywidualnych mistrzostwach kraju. Rok później zdobył w Bratysławie tytuł mistrza kraju w kategorii do lat 20. W 2006 podzielił I miejsce (wraz z Tomasem Petrikiem) w mistrzostwach Słowacji rozegranych w Bańskiej Szczawnicy, ale z powodu gorszej wartościowości otrzymał medal srebrny. W 2007 r. ponownie zdobył srebrny medal w indywidualnych mistrzostwach kraju. W 2008 r. podzielił I m. w międzynarodowych mistrzostwach Szkocji, rozegranych w Glasgow.
Pięciokrotnie (w latach 2000–2010) reprezentował barwy narodowe na szachowych olimpiadach, jak również (w 2001) w drużynowych mistrzostwach Europy.
Najwyższy ranking w dotychczasowej karierze osiągnął 1 września 2011 r., z wynikiem 2596 zajmował wówczas 1. miejsce wśród słowackich szachistów.

</doc>
<doc id="1012263" url="https://pl.wikipedia.org/wiki?curid=1012263" title="Jan Markos">
Jan Markos



</doc>
<doc id="1012264" url="https://pl.wikipedia.org/wiki?curid=1012264" title="Kazimierzewo (powiat golubsko-dobrzyński)">
Kazimierzewo (powiat golubsko-dobrzyński)

Kazimierzewo – wieś w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno.
W latach 1975–1998 miejscowość administracyjnie należała do województwa włocławskiego.

</doc>
<doc id="1012265" url="https://pl.wikipedia.org/wiki?curid=1012265" title="Zhaozhou">
Zhaozhou



</doc>
<doc id="1012266" url="https://pl.wikipedia.org/wiki?curid=1012266" title="John Szarkowski">
John Szarkowski

John Szarkowski (ur. 18 grudnia 1925. zm. 7 lipca 2007) – amerykański fotograf, historyk i krytyk fotografii, dyrektor departamentu fotografii nowojorskiego Museum of Modern Art. Znany był przede wszystkim jako odkrywca talentów takich fotografów jak Lee Friedlander, William Eggleston czy Jacques'a Henri Lartigue.
W 1967 zorganizował wystawę pod tytułem New Documents, prezentująca prace Diane Arbus, Williama Egglestona, Lee Friedlandera i Gary’ego Winogranda. Była ona przełomową; wynikiem wystawy było powstanie w amerykańskiej fotografii dokumentalnej, nowego kierunku pokazującego surowość świata (por. realizm). W 1976 zorganizował indywidualną wystawę kolorowych prac Williama Egglestona.
Z inicjatywy warszawskiej Akademii Sztuk Pięknych w marcu 2007 roku odbył się w Polsce wykład Sandry Phillips pod tytułem „John Szarkowski i fotografia amerykańska”.

</doc>
<doc id="1012267" url="https://pl.wikipedia.org/wiki?curid=1012267" title="Rochal">
Rochal

Rochal – przymłyńska osada w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno.
W latach 1975–1998 miejscowość administracyjnie należała do województwa włocławskiego.

</doc>
<doc id="1012269" url="https://pl.wikipedia.org/wiki?curid=1012269" title="Parafia św. Maksymiliana Marii Kolbego w Słupsku">
Parafia św. Maksymiliana Marii Kolbego w Słupsku

Parafia pw. św. Maksymiliana Kolbego w Słupsku – rzymskokatolicka parafia należąca do dekanatu Słupsk Zachód, diecezji koszalińsko-kołobrzeskiej, metropolii szczecińsko-kamieńskiej. Została utworzona przez biskupa Ignacego Jeża 16 kwietnia 1977. Jest to największa parafia na terenie diecezji koszalińsko-kołobrzeskiej. Położona jest w dzielnicy Zatorze i części Osiedla Niepodległości.
Miejsca święte.
Kościół parafialny.
Kościół pw. św. Maksymiliana Kolbego w Słupsku
12 grudnia 2007 biskup Edward Dajczak dokonał poświęcenia kościoła parafialnego w trzydziestym roku istnienia parafii.

</doc>
<doc id="1012271" url="https://pl.wikipedia.org/wiki?curid=1012271" title="Pęcherek">
Pęcherek

Pęcherek – nieoficjalna kolonia wsi Wojnowo w Polsce położona w województwie kujawsko-pomorskim, w powiecie golubsko-dobrzyńskim, w gminie Zbójno.
Nazwa nie występuje w TERYT jako miejscowość ani jako część miejscowości, ale występuje w geoportal.
W latach 1975–1998 miejscowość administracyjnie należała do województwa włocławskiego.

</doc>
<doc id="1012272" url="https://pl.wikipedia.org/wiki?curid=1012272" title="Rycheza z Northeimu">
Rycheza z Northeimu

Rycheza von Northeim (ur. ok. 1087–1089, zm. 10 czerwca 1141 r.) – cesarzowa Świętego Cesarstwa Rzymskiego.
Rycheza była córką hrabiego Northeimu Henryka Grubego (zm. 1101 r.) i Gertrudy, pochodzącej z saskiej rodziny Brunonów.
Rycheza ok. 1100 r. poślubiła księcia saskiego Lotara III, późniejszego cesarza. Jej jedyna córka Gertruda (1115–1143) poślubiła księcia bawarskiego Henryka Pysznego (zm. 1138) i wniosła mu w posagu dobra Northeim. W walce o księstwo saskie popierała swojego wnuka Henryka Lwa przeciw Albrechtowi Niedźwiedziowi.
Rycheza została pochowana obok męża w kościele benedyktyńskim w Königslutter am Elm.

</doc>
<doc id="1012277" url="https://pl.wikipedia.org/wiki?curid=1012277" title="Andrzej Kluczek">
Andrzej Kluczek

Andrzej Edward Kluczek (ur. 13 października 1936 w Warszawie, zm. 11 lipca 2007 tamże) – polski żeglarz, wieloletni członek kadry narodowej.
Był synem Mariana i Heleny z domu Chrząszcz. Reprezentował Polskę w klasie Latający Holender jako załogant Tomasza Holca i Andrzeja Iwińskiego. Był rezerwowym zawodnikiem na Letnich Igrzyskach Olimpijskich w Monachium w 1972. Startował w barwach MKS SWOS nr 2 Warszawa.
Był z wykształcenia technikiem samochodowym, w 1955 ukończył Technikum Budowy Samochodów w Warszawie.
Został pochowany na cmentarzu Bródnowskim (kwatera 61B-5-17). 

</doc>
<doc id="1012282" url="https://pl.wikipedia.org/wiki?curid=1012282" title="Bahri">
Bahri



</doc>
<doc id="1012284" url="https://pl.wikipedia.org/wiki?curid=1012284" title="Grzegorz Cybulski">
Grzegorz Cybulski

Grzegorz Cybulski (ur. 23 listopada 1951 w Nowej Soli) – polski lekkoatleta, skoczek w dal, nauczyciel wf, trener.
Zawodnik klubów: MKS Astra Nowa Sól, Lumel Zielona Góra, Śląsk Wrocław, Zagłębie Lubin i Lubtour Zielona Góra. Absolwent poznańskiej AWF (1976).
Osiągnięcia.
Uznawany za jednego z najlepszych skoczków świata lat 70. XX wieku, ale w jego dorobku zabrakło medali w najbardziej prestiżowych zawodach. Olimpijczyk z Monachium (1972) i Montrealu (1976). Czterokrotny mistrz kraju na otwartym stadionie i czterokrotny halowy mistrz kraju.
W finale Pucharu Europy (1975) w Nicei zajął 1. miejsce (8,15 m), a w Turynie (1979) był drugi (8,03 m). Na mistrzostwach Europy w Pradze (1978) zajął 4. miejsce (7,96 m), a podczas halowych mistrzostw Europy w Rotterdamie (1973) zdobył brązowy medal (7,81 m). Złoty medalista Uniwersjady w Rzymie (1975 r. – 8,27 m).
W corocznym rankingu "Track &amp; Field News" zajmował w skoku w dal następujące miejsca: 1974 – 5., 1975 – 1., 1976 – 9., 1978 – 7. W Plebiscycie Przeglądu Sportowego na 10 Najlepszych Sportowców Polski zajął w 1975 r. siódmą pozycję.
Rekordy życiowe.
3-krotny rekordzista kraju na stadionie. Wynik 8,27 m uzyskany w Warszawie 20 czerwca 1975 (był to wówczas 3. wynik na świecie) przetrwał 26 lat (poprawił go Grzegorz Marciniszyn w roku 2001), a rekord z hali (8,01 m - 1977) przetrwał 32 lata (w 2009 był trzykrotnie poprawiany przez Marcina Starzaka – 8,07 m; 8,10 m i 8,18 m).

</doc>
<doc id="1012287" url="https://pl.wikipedia.org/wiki?curid=1012287" title="Frankowo (województwo kujawsko-pomorskie)">
Frankowo (województwo kujawsko-pomorskie)

Frankowo – nieoficjalna kolonia wsi Zbójenko w Polsce w województwie kujawsko-pomorskim, w powiecie golubsko-dobrzyńskim, w gminie Zbójno.
Miejscowość leży na Pojezierzu Dobrzyńskim.
W latach 1975–1998 miejscowość administracyjnie należała do województwa włocławskiego.
Zobacz też: Frankowo

</doc>
<doc id="1012289" url="https://pl.wikipedia.org/wiki?curid=1012289" title="Czesław Nanke">
Czesław Nanke

Czesław Nanke (ur. 13 września 1883 w Krośnie, zm. 26 czerwca 1950 w Krakowie) – polski historyk.
Życiorys.
Czesław Nanke urodził się w Krośnie, które w tym czasie należało do Austro-Węgier. Pochodził z rodziny o inteligenckim rodowodzie. Jego rodzicami byli Feliks Nanke doktor praw Uniwersytetu Jagiellońskiego (UJ), adwokat krajowy i Maria z domu Jüttner. Czesław został wcześnie osierocony. Ojciec zmarł w 1893 roku, a matka w 1897 roku. Czesław znalazł się pod opieką znacznie starszego przyrodniego brata Władysława Abrahama. W 1902 ukończył VIII klasę i zdał egzamin dojrzałości w C. K. Gimnazjum Arcyksiężniczki Elżbiety w Samborze.
W 1902 roku rozpoczął studia prawnicze na Wydziale Prawa i Umiejętności Politycznych Uniwersytetu Lwowskiego. Dzięki wstawiennictwu profesora Władysława Abrahama, w 1903 roku otrzymał stypendium przyznane mu przez Zakład Narodowy im. Ossolińskich. Dało mu ono solidne podstawy finansowe na cały okres studiów, ale zmusiło do zmiany kierunku studiów na historię i geografię. Uczestnictwo w seminarium historii nowożytnej skłoniło go do podjęcia pracy nad rozprawą doktorską przygotowywaną w latach 1905–1906 pod kierunkiem u profesora Bronisława Dembińskiego. W 1907 obronił pracę doktorską dotyczącą stosunku szlachty wołyńskiej do Konstytucji 3 maja i wkrótce złożył egzamin na nauczyciela szkół średnich. Otrzymał posadę nauczyciela historii w I Gimnazjum w Tarnowie. Obowiązek zajęcia się młodszym rodzeństwem skłonił go do powrotu do Sambora i zatrudnienia się w tamtejszym gimnazjum. 
Czesław Nanke ożenił się z Antoniną z domu Kubisztal. Mieli dwoje dzieci: syna Adama i córke Feliksę.
W 1910 roku, dzięki poparciu Władysława Abrahama został włączony do Ekspedycji Rzymskiej Akademii Umiejętności w Krakowie, której celem było wydanie "Monumenta Poloniae Vaticana". Lata 1910–1912 spędził w Rzymie, biorąc udział w badaniu akt nuncjatury Alberta Bolognettiego za czasów panowania króla Stefana Batorego. Od 1913 do 1939 był nauczycielem historii w elitarnym VIII Państwowym Gimnazjum im. Króla Kazimierza Wielkiego we Lwowie. 
W tym czasie Czesław Nanke zajmował się przekładem wybitnego dzieła Niccola Machiavellego "„Książę”", które wyszło nakładem Książnicy Polskiej Towarzystwa Nauczycieli Szkół Wyższych w Warszawie i Lwowie w 1920 roku. 
Czesław Nanke był autorem podręczników szkolnych. W 1923 roku Książnica-Atlas we Lwowie wydała jego podręcznik dla klas wyższych szkół średnich "Historia średniowieczna", a następnie w latach 1924–1926 opublikowała jego dwutomową "Historię nowożytną". Do nich Nanke przygotował wypisy, które były często wykorzystywane w nauczaniu historii w szkołach średnich. 
Nanke był współautorem "Szkolnego atlasu historycznego" (współautor: Władysław Semkowicz) oraz "Małego atlasu historycznego" (współautorzy: Ludwik Piotrowicz i Władysław Semkowicz).
W ramach Ekspedycji Rzymskiej był Nanke w Rzymie jeszcze dwukrotnie w latach 1921 i 1930. Po pobycie w Rzymie w 1921 roku Nanke zreferował w Towarzystwie Naukowym we Lwowie wyniki badań archiwów rzymskich. Te i wcześniejsze wyniki zostały opublikowane w 1921 roku w serii Archiwum Towarzystwa Naukowego we Lwowie pod tytułem "Z dziejów polityki Kuryi Rzymskiej wobec Polski, 1587–1589". Praca ta została przedłożona przez Nankego w 1922 roku jako rozprawa habilitacyjna na Wydziale Humanistycznym Uniwersytetu Jana Kazimierza (UJK) we Lwowie, jednak habilitanta nie dopuszczono do dalszych stadiów przewodu, gdyż jeden z członków komisji powołanej w sprawie postępowania habilitacyjnego, profesor Adam Szelągowski, zażądał wydania akt nuncjatury Bolognettiego. Nanke odmówił, bo właśnie przygotowywał je do wydania w tomie V zbioru "Monumenta Poloniae Vaticana". Dopiero w listopadzie 1925 roku Rada Wydziału Humanistycznego UJK przyjęła kolokwium habilitacyjne Nankego. Po zatwierdzeniu uchwały Rady Wydziału przez władze ministerialne, w 1926 roku Nanke otrzymał posadę nauczyciela akademickiego na Wydziale Humanistycznym UJK. Prowadził wykłady historii nowożytnej Polski i historii powszechnej od wojny siedmioletniej. 
W 1926 roku Nanke wszedł w skład Komisji Nauczania Historii, powołanej przez Stałą Delegację Zjazdów Historycznych we Lwowie i związanej z Polskim Towarzystwem Historycznym. Jej zadaniem było ożywienie refleksji dydaktycznej i reforma procesu nauczania historii w Polsce. Był ponadto członkiem stałej komisji historycznej Polskiej Akademii Umiejętności.
Od 1930 roku Nanke prowadził również wykłady z historii dyplomacji na studium dyplomatycznym otwartym na Wydziale Prawa UJK. W 1936 roku uruchomił seminarium z historii dyplomacji i praktyki dyplomatycznej. W 1938 roku został profesorem tytularnym UJK..
Po wybuchu II wojny światowej i wkroczeniu wojsk sowieckich do Lwowa Czesław Nanke pozostał we Lwowie i zaangażował się w tajne nauczanie. Udzielał lekcji historii na tajnych kompletach. Po ataku III Rzeszy na ZSRR w 1941 roku i zajęciu Lwowa przez wojska niemieckie Nanke znalazł pracę w Zarządzie Domów Mieszkalnych. Prowadził wykłady z historii dyplomacji na Podziemnym Uniwersytecie Jana Kazimierza w ramach reaktywowanego studium dyplomatycznego. Po ponownym wkroczeniu Armii Czerwonej do Lwowa w lipcu 1944 roku Nanke w obawie przed aresztowaniem schronił się na wsi pod Tarnowem. W 1945 roku przeniósł się do Tarnowa, gdzie znalazł zatrudnienie w Liceum Handlowym jako nauczyciel historii. Lekcje prowadził także w Liceum Ogrodniczym w Gumniskach.
W 1947 roku Nanke został zatrudniony na etacie docenta na Wydziale Historycznym Uniwersytetu Jagiellońskiego, jednak starania o przeniesienie tytularnej profesury do Krakowa zostały zablokowane przez władze komunistyczne. Wykładał również w Szkole Nauk Politycznych, reaktywowanej przez profesora Ludwika Ehrlicha. Czesław Nanke napisał jeden z czterech skryptów wydanych w serii "„Biblioteka Szkoły Nauk Politycznych”", zatytułowany "Historia dyplomacji. Cz. 1: Rozwój form dyplomatycznych".
Czesław Nanke zmarł w wyniku zawału serca 26 czerwca 1950 roku. Został pochowany na Cmentarzu Rakowickim w Krakowie (kwatera III). 

</doc>
<doc id="1012290" url="https://pl.wikipedia.org/wiki?curid=1012290" title="Dulsk-Frankowo">
Dulsk-Frankowo

Dulsk-Frankowo (dawniej: "Frankowo Dulskie") – kolonia w Polsce położony w województwie kujawsko-pomorskim, w powiecie golubsko-dobrzyńskim, w gminie Radomin.
W latach 1975–1998 miejscowość położona była w województwie toruńskim.
Zobacz też: Dulsk

</doc>
<doc id="1012293" url="https://pl.wikipedia.org/wiki?curid=1012293" title="Synagoga Litewska we Wrocławiu">
Synagoga Litewska we Wrocławiu

Synagoga Litewska we Wrocławiu, zwana także Sklowera – nieistniejąca synagoga terytorialna, która znajdowała się we Wrocławiu, przy ulicy Złote Koło 2.
Synagoga została założona w 1772 roku. Podczas nocy kryształowej z 9 na 10 listopada 1938 roku, bojówki hitlerowskie spaliły synagogę. Po zakończeniu II wojny światowej nie została odbudowana.

</doc>
<doc id="1012296" url="https://pl.wikipedia.org/wiki?curid=1012296" title="Synagoga Kaliska we Wrocławiu">
Synagoga Kaliska we Wrocławiu

Synagoga Kaliska we Wrocławiu – nieistniejąca synagoga terytorialna, która znajdowała się we Wrocławiu, w pobliżu placu Bohaterów Getta.
Synagoga została założona przed 1695 rokiem. W XVIII wieku została zlikwidowana.

</doc>
<doc id="1012299" url="https://pl.wikipedia.org/wiki?curid=1012299" title="Kiełbzak">
Kiełbzak

Kiełbzak – część wsi Rudusk w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno.
Miejscowość stanowi integralną część sołectwa Rudusk.
Zachowane pozostałości dawnego młyna.
W latach 1975–1998 miejscowość administracyjnie należała do województwa włocławskiego.

</doc>
<doc id="1012300" url="https://pl.wikipedia.org/wiki?curid=1012300" title="Podział administracyjny Sudanu">
Podział administracyjny Sudanu

Sudan jest podzielony na 18 prowincji ("wilajetów") i 86 dystryktów.

</doc>
<doc id="1012302" url="https://pl.wikipedia.org/wiki?curid=1012302" title="Synagoga w Opawie">
Synagoga w Opawie

Synagoga w Opawie () – nieistniejąca synagoga w Opawie w Czechach przy ulicy Na Rybníčku nr 4.
Synagoga została zbudowana w latach 1895–1896, według projektu ołomunieckiego architekta Jakoba Gartnera. Inwestycję realizował budowniczy Josef Hruschka. Synagoga została zbudowana w stylu mauretańskim i była
bliźniaczym budynkiem synagogi ołomunieckiej.
Podczas nocy kryształowej z 9 na 10 listopada 1938 roku, bojówki hitlerowskie spaliły synagogę. Po zakończeniu II wojny światowej nie została odbudowana.

</doc>
<doc id="1012306" url="https://pl.wikipedia.org/wiki?curid=1012306" title="Kodnitz">
Kodnitz



</doc>
<doc id="1012307" url="https://pl.wikipedia.org/wiki?curid=1012307" title="Koednitz">
Koednitz



</doc>
<doc id="1012308" url="https://pl.wikipedia.org/wiki?curid=1012308" title="Przystań (województwo kujawsko-pomorskie)">
Przystań (województwo kujawsko-pomorskie)

Przystań – osada w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno, nad południowowschodnim brzegiem jeziora Działyńskiego. Miejscowość wchodzi w skład sołectwa Działyń.
W latach 1975–1998 miejscowość administracyjnie należała do województwa włocławskiego.
Zobacz też: Przystań

</doc>
<doc id="1012309" url="https://pl.wikipedia.org/wiki?curid=1012309" title="Kups">
Kups



</doc>
<doc id="1012310" url="https://pl.wikipedia.org/wiki?curid=1012310" title="Kueps">
Kueps



</doc>
<doc id="1012311" url="https://pl.wikipedia.org/wiki?curid=1012311" title="Wielkie Księstwo Bergu">
Wielkie Księstwo Bergu

Wielkie Księstwo Bergu (niem. "Großherzogtum Berg"), także Wielkie Księstwo Kleve i Bergu – dawne państwo niemieckie leżące na terytorium dzisiejszej Nadrenii Północnej-Westfalii, powstałe z podniesienia Księstwa Bergu do rangi wielkiego księstwa. Znajdowało się w przybliżeniu między rzekami Ren, Ruhrą i Sieg. Kraj Związku Reńskiego.
Historia.
W 1803 roku Berg przeszedł w ręce młodszej linii Wittelsbachów tracąc swój dotychczasowy związek z Bawarią. W ramach reorganizacji terenów niemieckich w 1806 roku Berg stał się wielkim księstwem, którego władcą został szwagier Napoleona Bonaparte, Wielki Admirał i marszałek cesarstwa Joachim Murat.
Gdy w roku 1808 Murat został królem Neapolu, nowym wielkim księciem Bergu został bratanek Napoleona Napoleon Ludwik Bonaparte, który jednocześnie był królem Holandii. Odtąd terytorium księstwa administrowane było przez francuskich urzędników. Krótka historia wielkiego księstwa zakończyła się wraz z klęską Napoleona i na mocy pokoju w 1815 roku księstwo dostało się pod władzę Prus, wchodząc w skład nowej prowincji pruskiej – Jülich-Kleve-Berg, od 1822 roku zwanej Nadrenią.

</doc>
<doc id="1012312" url="https://pl.wikipedia.org/wiki?curid=1012312" title="Weissenbrunn">
Weissenbrunn



</doc>
<doc id="1012315" url="https://pl.wikipedia.org/wiki?curid=1012315" title="Nowy Działyń">
Nowy Działyń

Nowy Działyń – kolonia w Polsce położona na Pojezierzu Dobrzyńskim, w województwie kujawsko-pomorskim, w powiecie golubsko-dobrzyńskim, w gminie Zbójno. Miejscowość wchodzi w skład sołectwa Działyń.
W latach 1975–1998 miejscowość administracyjnie należała do województwa włocławskiego.
Zobacz też: Działyń

</doc>
<doc id="1012316" url="https://pl.wikipedia.org/wiki?curid=1012316" title="Królestwo Westfalii">
Królestwo Westfalii

Królestwo Westfalii – państwo niemieckie ze stolicą w Kassel, należące do Związku Reńskiego. Zostało utworzone przez Napoleona Bonaparte w 1807 roku po pokoju w Tylży, a w jego skład weszły terytoria utracone przez Prusy oraz ich niemieckich sojuszników. Królem Westfalii był najmłodszy brat Napoleona, Hieronim Bonaparte. Królestwo przestało istnieć w 1813 roku, gdy zajęły je wojska VI koalicji antyfrancuskiej. Po likwidacji napoleońskiej Westfalii przywrócono poprzedni podział terytorialny.
Wbrew nazwie państwa tylko niewielka, zachodnia część jego terytorium leżała na terenach historycznej Westfalii, która w większości znajdowała się w granicach Wielkiego Księstwa Bergu.
Utworzenie.
Nowe państwo powstało w efekcie wojny między napoleońską Francją a należącymi do IV koalicji antyfrancuskiej Prusami. W kończącym konflikt traktacie w Tylży (9 lipca 1807 roku) pokonany król Prus był zmuszony zrzec się terytoriów na zachód od Łaby. Zlikwidowano również księstwa Hesji-Kassel oraz Brunszwiku, których władcy stanęli w czasie wojny po stronie Prus. Z tych księstw, terenów utraconych przez Prusy i Hanower oraz z ziem niektórych mniejszych państw niemieckich Napoleon utworzył 18 sierpnia 1807 roku Królestwo Westfalii. Miało ono być państwem satelickim Francji, rządzonym przez najmłodszego brata cesarza – Hieronima. Nowe królestwo miało powierzchnię ok. 45 000 km² i około 2 milionów mieszkańców. Jego stolicą zostało Kassel.
Ustrój.
W listopadzie 1807 roku Napoleon nadał Westfalii konstytucję, która była pierwszym dokumentem tego typu w historii Niemiec. Stworzyli ją na polecenie cesarza francuscy prawnicy, a w trakcie jej redagowania nie uwzględniono poprawek wniesionych przez delegację westfalską.
Ustawa zasadnicza wprowadzała ustrój oparty na silnej władzy wykonawczej, reprezentowanej przez króla. Pewną rolę odgrywał także parlament, jednak to władca decydował o jego zwołaniu oraz zakończeniu obrad. Co więcej, deputowanych wybierali elektorzy wyznaczeni przez króla. Konstytucja dawała też monarsze szerokie uprawnienia w zakresie nominowania urzędników lokalnych i kontroli nad władzą sądowniczą, która jednak formalnie była niezależna. 
W praktyce parlament Westfalii przestał funkcjonować, kiedy w czasie sesji w 1810 roku deputowani zażądali daleko idących zmian w przedstawionych przez rząd projektach nowych podatków. Hieronim nie mógł zmusić ich do głosowania zgodnie ze swoją wolą, ale od tego czasu zaprzestał zwoływania parlamentu i rządził dekretami.
W sferze społecznej konstytucja gwarantowała równość wobec prawa i wolność wyznania, znosiła poddaństwo i przywileje stanowe. Likwidowała cechy, zezwalała na swobodne zajmowanie się handlem i wprowadzała emancypację Żydów. Ustanawiała także publiczny charakter procesu i sąd przysięgłych w sprawach kryminalnych. Na jej mocy prawem cywilnym w Westfalii stał się Kodeks Napoleona. Aby dostosować bardziej szczegółowe przepisy do nowej ustawy zasadniczej, w 1808 roku wprowadzono również oparte o francuskie wzorce kodeksy prawa handlowego i karnego. Także podział administracyjny był wzorowany na francuskim - państwo podzielono na departamenty.
Gospodarka.
Sytuacja gospodarcza królestwa Westfalii była trudna przez cały okres jego istnienia. Dość dobrze funkcjonowało rolnictwo, jednak handel nie mógł się rozwijać z powodu ograniczeń narzuconych w ramach blokady kontynentalnej oraz z racji licznych ceł wewnętrznych. Państwo ponosiło duże koszty wojskowe związane z wystawieniem armii, zaopatrzeniem twierdz i utrzymaniem oddziałów francuskich. Ponadto Napoleon zajął część państwowych dóbr ziemskich na terenie Westfalii, co zmniejszyło dochody skarbu. W tych okolicznościach dług publiczny wzrósł w latach 1808-1813 z 47 do 220 milionów franków. Aby sprostać wymaganiom narzucanym przez cesarza, władze królestwa nakładały na ludność wysokie podatki, również pośrednie. Sprzedawały także państwową ziemię, a w czasie wojny 1813 roku uciekały się do konfiskat i wymuszania pożyczek od obywateli.
Armia.
Utrzymanie wojska wymagało nie tylko dużych nakładów finansowych, ale także rekrutów. W całym czasie istnienia królestwa Westfalii pobór objął na jego terenach około 70 tysięcy ludzi, a około 30 tysięcy zaciągnęło się z własnej woli. Tak więc w armii służyło w czasie wojen napoleońskich około 4,5-5% ludności państwa, co było olbrzymim odsetkiem. Wojsko było dla wielu mieszkańców Westfalii szansą na zrobienie kariery. Choć większość oficerów wywodziła się ze szlachty, nie istniały żadne społeczne bariery awansu. Oficerami zostawali również ludzie niższego stanu, a także Żydzi, jako że konstytucja gwarantowała równe prawa niezależnie od pochodzenia i wyznania.
Westfalia w napoleońskiej Europie.
Francuzi stanowili około 25% wyższych rangą urzędników i oficerów królestwa. Również w rządzie Westfalii część ministrów była Francuzami. Choć królem był brat Napoleona, jego posunięcia były ściśle obserwowane przez cesarskiego przedstawiciela w Kassel, który - jak skarżył się bratu Hieronim - opłacał nawet szpiegów na dworze. 
Pozycja satelickiego państwa Francji wiązała się z licznymi zobowiązaniami, przede wszystkim finansowymi i wojskowymi. Rząd musiał utrzymywać armię liczącą 25 tysięcy żołnierzy i pokrywać koszty utrzymania oddziałów francuskich stacjonujących na westfalskim terytorium. Królestwo było też zmuszone uczestniczyć w wojnach prowadzonych przez Napoleona. W 1808 roku jego władze wysłały 9,5 tysiąca żołnierzy do Hiszpanii. W ciągu pierwszego roku około 5 tysięcy z nich zginęło w walkach lub zmarło z powodu szerzących się w armii chorób. Większość pozostałych wycofano, a na Półwyspie Iberyjskim pozostały jedynie niewielkie siły westfalskie.
W 1809 roku wybuchła wojna między Francją a Austrią. Armia austriacka najechała Niemcy, a habsburska propaganda wzywała do powstania przeciwko Napoleonowi. Hasła te nie trafiły na zbyt podatny grunt, jednak Westfalia była dwukrotnie atakowana przez oddziały niemieckich sprzymierzeńców Austrii. W obu przypadkach najeźdźcy nie uzyskali poparcia ludności, na które liczyli, i musieli się wycofać. Nie powiodła się także inspirowana przez Prusy rebelia, zorganizowana przez barona von Dörnberga, który podburzył kilka tysięcy chłopów i próbował zbuntować armię królestwa. Żadna jednostka nie przeszła jednak na jego stronę, a zgromadzonych przez niego buntowników rozproszono w pierwszym starciu.
W 1810 roku Napoleon przyłączył do Westfalii księstwo Hanoweru. Oznaczało to zwiększenie powierzchni państwa do ok. 77 tysięcy km², a ludności do niemal 3 milionów mieszkańców. Aneksja stała się jednak przyczyną konfliktu między cesarzem a Hieronimem. Napoleon żądał sporządzenia dokładnej umowy, która określałaby zobowiązania finansowe Westfalii wobec Francji w związku z powiększeniem terytorium królestwa; nie godził się na przekazanie bratu pełni władzy w Hanowerze bez spełnienia tego warunku. Ponieważ negocjacje nad warunkami takiej umowy utknęły w martwym punkcie, w Hanowerze funkcjonowała faktyczna dwuwładza francusko-westfalska, a między urzędnikami i wojskowymi obu stron dochodziło do bójek i pojedynków. Sytuację tę zakończyła decyzja Napoleona z grudnia 1810 r. o podziale Hanoweru - bogatszą część północno-wschodnią anektował do Francji, a Westfalia zachowała biedniejszą i mniej ludną część południowo-zachodnią. W trakcie sporu o Hanower cesarz domagał się również od Hieronima bardziej zdecydowanej walki z przemytem brytyjskich towarów, zabronionych dekretem o blokadzie kontynentalnej. Choć najmłodszy Bonaparte już wcześniej dokładał starań, aby ukrócić ten proceder, Napoleon uważał jego działania za nieskuteczne i w 1810 roku nakazał rozmieszczenie w Westfalii francuskich celników.
W czasie wojny 1812 roku królestwo Westfalii wysłało w głąb Rosji 22 tysiące żołnierzy. Jedynie 1,5 tysiąca z nich wróciło razem z resztkami Wielkiej Armii, pozostali zginęli lub dostali się do niewoli. Klęska Napoleona oznaczała przeniesienie wojny na tereny Niemiec, co w 1813 roku spowodowało upadek państwa westfalskiego.
Upadek.
Między kwietniem a październikiem 1813 roku tereny królestwa były kilkakrotnie atakowane przez wojska rosyjskie. Jeden z rosyjskich dowódców proponował Hieronimowi przejście na stronę koalicji antyfrancuskiej w zamian za zachowanie tronu Westfalii, jednak król odrzucił tę ofertę. Ostatecznie los państwa rozstrzygnął się po bitwie pod Lipskiem (16-19 października). Napoleon podjął wówczas decyzję o wycofaniu całej armii na zachodni brzeg Renu, co oznaczało oddanie przeciwnikom wszystkich ziem niemieckich. 26 października król Hieronim opuścił Kassel i skierował się ku granicy. W następnych dniach Westfalia została opanowana przez siły koalicji. Jej tereny zostały przywrócone Prusom oraz restytuowanym państwom niemieckim (Hesja-Kassel, Brunszwik, Hanower). Skutkiem tych zmian było wycofanie większości reform wprowadzonych w królestwie w czasach napoleońskich.

</doc>
<doc id="1012317" url="https://pl.wikipedia.org/wiki?curid=1012317" title="Canal+ Film HD">
Canal+ Film HD



</doc>
<doc id="1012318" url="https://pl.wikipedia.org/wiki?curid=1012318" title="Tettau">
Tettau



</doc>
<doc id="1012321" url="https://pl.wikipedia.org/wiki?curid=1012321" title="Richard Mastracchio">
Richard Mastracchio

Richard Alan Mastracchio (ur. 11 lutego 1960 w Waterbury, stan Connecticut, USA) – amerykański fizyk, inżynier, astronauta.
Loty kosmiczne.
8 września 2000 Richard Mastracchio wystartował w kosmos na pokładzie promu Atlantis do misji STS-106. Podczas lotu pełnił funkcję specjalisty misji (MS-2). Razem z nim w kosmos polecieli: Terrence W. Wilcutt (dowódca), Scott D. Altman (pilot), Edward T. Lu (MS-1), Daniel C. Burbank (MS-3), Jurij I. Malenczenko (MS-4), Boris W. Morukow (MS-5). Podstawowym zadaniem jakie miała wykonać załoga podczas lotu było przygotowanie Międzynarodowej Stacji Kosmicznej do przyjęcia pierwszej stałej załogi. Dwa dni później prom połączył się z ISS. 11 września podczas spaceru w kosmosie astronauci Lu i Malenczenko m.in. rozwinęli pomiędzy modułami Zwiezda i Zarja zestawy kabli energetycznych. Załoga rozładowała również wyposażenie dostarczone przy pomocy statku towarowego Progress M1-3. W module Zwiezda zainstalowano oraz uruchomiono także łazienkę i toaletę. 18 września 2000 Atlantis odłączył się od Międzynarodowej Stacji Kosmicznej i po dwóch dniach samodzielnego lotu, 20 września pomyślnie wylądował na bieżni KSC.

</doc>
<doc id="1012322" url="https://pl.wikipedia.org/wiki?curid=1012322" title="Mercedes-Benz W203">
Mercedes-Benz W203



</doc>
<doc id="1012323" url="https://pl.wikipedia.org/wiki?curid=1012323" title="Stasin (Kosinowo)">
Stasin (Kosinowo)

Stasin – część wsi Kosinowo w Polsce, położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 Stasin administracyjnie należał do województwa włocławskiego.

</doc>
<doc id="1012324" url="https://pl.wikipedia.org/wiki?curid=1012324" title="Wistka Szlachecka">
Wistka Szlachecka

Wistka Szlachecka – wieś w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.
Wcześniejsza nazwa Wisłka Minor funkcjonowała jeszcze na początku XVII w.

</doc>
<doc id="1012328" url="https://pl.wikipedia.org/wiki?curid=1012328" title="Jazy (województwo kujawsko-pomorskie)">
Jazy (województwo kujawsko-pomorskie)

Jazy – kolonia w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.
Zobacz też: Jazy

</doc>
<doc id="1012329" url="https://pl.wikipedia.org/wiki?curid=1012329" title="Aberdeen Football Club">
Aberdeen Football Club



</doc>
<doc id="1012330" url="https://pl.wikipedia.org/wiki?curid=1012330" title="Zuzałka">
Zuzałka

Zuzałka – wieś w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.

</doc>
<doc id="1012331" url="https://pl.wikipedia.org/wiki?curid=1012331" title="82 mm działo bezodrzutowe B-10">
82 mm działo bezodrzutowe B-10

B-10 – radzieckie działo bezodrzutowe.
Działo B-10 zostało skonstruowane w latach 50. i miało zastąpić starsze SPG-82. Miało gładkościenną lufę zamocowaną na lekkim trójnogu. Do trójnogu mogły być zamocowane małe koła, ułatwiające przetaczanie działa na niewielkie odległości (na większe odległości działo było po rozłożeniu przenoszone lub przewożone). Lufa zakończona była zamkiem z pojedynczą dyszą, zapewniającą bezodrzutowość broni. Z lewej strony lufy zamocowany był celownik optyczny PBO-2, służący do strzelania na wprost i ogniem pośrednim.
Z armaty B-10 można było wystrzeliwać stabilizowane brzechwowo pociski kumulacyjne i odłamkowe. Przeznaczone było do zwalczania celów opancerzonych, umocnień, siły żywej.
Działo B-10 było używane przez większość armii krajów Układu Warszawskiego, w tym przez Wojsko Polskie. Poza ZSRR produkowane w ChRL jako "Type 65". Od lat 60. było wypierane przez działo SPG-9.

</doc>
<doc id="1012334" url="https://pl.wikipedia.org/wiki?curid=1012334" title="Radyszyn">
Radyszyn

Radyszyn – osada w Polsce położona w województwie kujawsko-pomorskim, w powiecie włocławskim, w gminie Włocławek, nad jeziorem Radyszyn.
W latach 1975–1998 miejscowość administracyjnie należała do województwa włocławskiego.
Zobacz też: jezioro Radyszyn.

</doc>
<doc id="1012338" url="https://pl.wikipedia.org/wiki?curid=1012338" title="Anchiceratops">
Anchiceratops

Anchiceratops ("Anchiceratops") – rogaty, czworonożny dinozaur z rodziny ceratopsów (Ceratopsidae). Spokrewniony z triceratopsem.
Nazwa rodzajowa "Anchiceratops" oznacza prawie rogatą twarz.
Opis.
Anchiceratops posiadał dwa rogi nad oczami i jeden mniejszy róg na nosie. 
W kryzie znajdowały się dwa otwory (prawdopodobnie okryte skórą), które zmniejszały jej ciężar. Tak jak inne ceratopsy miał bezzębny pysk, podobny do papuziego dzioba.
Wielkość.
Anchiceratops miał ok. 6 m długości. "Anchiceratops longirostris" ważył ok. 1200 kg; czaszka "Anchiceratops ornatus" należy do większego zwierzęcia, porównywalnego z pentaceratopsem, który osiągał do ok. 2500 kg masy ciała.
Występowanie.
Anchiceratops występował w okresie późnej kredy -(ok. 78-74 mln lat temu) - na terenach Ameryki Północnej. Jego szczątki znaleziono w Kanadzie na obszarze prowincji Alberta.
Historia odkryć.
Pierwsze szczątki anchiceratopsa zostały odnalezione przez Barnuma Browna w 1912 i nazwane przez niego w 1914.

</doc>
<doc id="1012340" url="https://pl.wikipedia.org/wiki?curid=1012340" title="Puchar Europy Mistrzów Klubowych (1980/1981)">
Puchar Europy Mistrzów Klubowych (1980/1981)

XXVI Puchar Europy Mistrzów Klubowych 1980/1981

</doc>
<doc id="1012341" url="https://pl.wikipedia.org/wiki?curid=1012341" title="Waldemar Przysiuda">
Waldemar Przysiuda

Waldemar Przysiuda (ur. 1 lutego 1973 w Środzie Wielkopolskiej) – polski piłkarz, trener piłkarski.
Wychowanek Victorii Września. Będąc piłkarzem pierwszoligowych zespołów, rozegrał w nich 47 spotkań.
Kariera trenerska.
Od maja 2009 do listopada 2011 pierwszy trener Victorii Września. Z początkiem 2012 roku został trenerem SKP Słupca, którą prowadził do czerwca 2012, po czym przeszedł do poznańskiej Warty, której barwy reprezentował, w okresie swej kariery piłkarskiej. W Warcie Poznań został asystentem trenera. W styczniu 2013 roku został jej tymczasowym trenerem. Po kilku dniach rozwiązał obowiązujący kontrakt i wrócił do SKP Słupca

</doc>
<doc id="1012342" url="https://pl.wikipedia.org/wiki?curid=1012342" title="Kłosówka miękka">
Kłosówka miękka

Kłosówka miękka ("Holcus mollis" L.) – gatunek byliny należący do rodziny wiechlinowatych. W Polsce roślina dość pospolita na całym obszarze.
Biologia i ekologia.
Występuje w miejscach ciepłych, suchych i ubogich, przeważnie kwaśnych (preferuje gleby o pH 5,3-6,4). Preferuje miejsca cieniste. Pojawia się licznie na piaszczystych odłogach i w murawach napiaskowych, trochę rzadziej w okrajkach, na wrzosowiskach i porębach. Roślina wrażliwa na udeptywanie.
Zastosowanie.
Roślina pozbawiona właściwości pastewnych. Za sprawą silnych rozłogów może być stosowana do umacniania gruntów.
Zmienność.
W Polsce występują następujące odmiany:
Znane są mieszańce z kłosówką wełnistą.

</doc>
<doc id="1012343" url="https://pl.wikipedia.org/wiki?curid=1012343" title="Mercedes-Benz W209">
Mercedes-Benz W209



</doc>
<doc id="1012344" url="https://pl.wikipedia.org/wiki?curid=1012344" title="Smolarka">
Smolarka

Smolarka – część wsi Warząchewka Królewska w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 Smolarka administracyjnie należała do województwa włocławskiego.

</doc>
<doc id="1012345" url="https://pl.wikipedia.org/wiki?curid=1012345" title="Płaszczyzna (Warząchewka Królewska)">
Płaszczyzna (Warząchewka Królewska)

Płaszczyzna – część wsi Warząchewka Królewska w Polsce, położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 Płaszczyzna administracyjnie należała do województwa włocławskiego.

</doc>
<doc id="1012346" url="https://pl.wikipedia.org/wiki?curid=1012346" title="Anna Włodarczyk (lekkoatletka)">
Anna Włodarczyk (lekkoatletka)

Anna Bożena Włodarczyk (ur. 24 marca 1951 w Zielonej Górze) – polska lekkoatletka, specjalistka skoku w dal.
Kariera.
Na przełomie lat 70. i 80. należała do najlepszych zawodniczek świata. Zajęła czwarte miejsce w Igrzyskach Olimpijskich w Moskwie (1980) z wynikiem 6.95. Halowa mistrzyni Europy z Sindelfingen (1980) – 6.74. Druga zawodniczka PE (1981 – 6.66), trzecia – PŚ (1981 – 6.59). 3-krotna MP, 5-krotna mistrzyni Polski w hali, wielokrotna rekordzistka Polski, do dziś jest rekordzistką kraju w hali (6.74).
W corocznym rankingu amerykańskiego magazynu "Track &amp; Field News" zajmowała w skoku w dal 4. miejsce w 1980, 9. w 1981, 10. w 1982 i 10. w 1984.
Anna Włodarczyk pozostaje nadal czynną lekkoatletką. Startuje w wielu konkurencjach w zawodach weteranów, osiągając duże sukcesy. Zdobyła w międzynarodowych mistrzostwach weterańskich 17 medali, w tym aż 13 złotych. Jest rekordzistką świata weteranów w trójskoku kat. W50 (11.37 w 2001).

</doc>
<doc id="1012347" url="https://pl.wikipedia.org/wiki?curid=1012347" title="Republika Connaught">
Republika Connaught

Republika Connaught (oficjalnie Republika Irlandii) – efemeryczne państwo irlandzkie zależne od Francji, istniejące w 1798.
W czerwcu 1798 w Irlandii wybuchło antyangielskie powstanie. Na wieść o tym Dyrektoriat wysłał liczącą 1000 żołnierzy ekspedycję wojskową na czele której stał Theobald Wolfe Tone. 22 sierpnia ekspedycja francuska wylądowała w Connacht, gdzie połączyła się z liczącym 5000 żołnierzy oddziałem powstańczym. 27 sierpnia połączone siły francusko-irlandzkie rozgromiły Brytyjczyków pod Castlebar. W ten sposób zajęto północną część prowincji Connacht i proklamowano powstanie Republiki Connaught. Jej prezydentem został irlandzki przywódca John Moore. 8 września doszło do bitwy pod Ballinamuck, w której wojska francusko-irlandzkie zostały rozgromione. Oznaczało to jednocześnie upadek republiki.

</doc>
<doc id="1012348" url="https://pl.wikipedia.org/wiki?curid=1012348" title="Łuba Druga">
Łuba Druga

Łuba Druga – osada w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.

</doc>
<doc id="1012349" url="https://pl.wikipedia.org/wiki?curid=1012349" title="Statolit">
Statolit



</doc>
<doc id="1012350" url="https://pl.wikipedia.org/wiki?curid=1012350" title="Widoń">
Widoń

Widoń – osada w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.

</doc>
<doc id="1012351" url="https://pl.wikipedia.org/wiki?curid=1012351" title="Humlin">
Humlin

Humlin – część wsi Kruszyn w Polsce położona w województwie kujawsko-pomorskim, w powiecie włocławskim, w gminie Włocławek.
Wieś duchowna, własność kapituły gnieźnieńskiej, położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 Humlin administracyjnie należał do województwa włocławskiego.

</doc>
<doc id="1012352" url="https://pl.wikipedia.org/wiki?curid=1012352" title="Republika Ankony">
Republika Ankony

Republika Ankony – jedno z efemerycznych państewek w Italii, utworzone przez rewolucyjną Francję pod koniec XVIII wieku.
Utworzono ją 17 listopada 1797 roku. 7 marca 1798 została włączona do Republiki Rzymskiej.

</doc>
<doc id="1012354" url="https://pl.wikipedia.org/wiki?curid=1012354" title="Łączki (Adaminowo)">
Łączki (Adaminowo)

Łączki – część wsi Adaminowo w Polsce, położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 Łączki administracyjnie należały do województwa włocławskiego.

</doc>
<doc id="1012356" url="https://pl.wikipedia.org/wiki?curid=1012356" title="Ruda (powiat włocławski)">
Ruda (powiat włocławski)

Ruda – osada leśna w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.
Zobacz też: Ruda

</doc>
<doc id="1012360" url="https://pl.wikipedia.org/wiki?curid=1012360" title="Domaszowice (stacja kolejowa)">
Domaszowice (stacja kolejowa)

Domaszowice – stacja kolejowa w Domaszowicach, w województwie opolskim, w powiecie namysłowskim, w gminie Domaszowice, w Polsce.
W roku 2017 stacja obsługiwała 100–149 pasażerów na dobę.

</doc>
<doc id="1012366" url="https://pl.wikipedia.org/wiki?curid=1012366" title="Generatory synchroniczne">
Generatory synchroniczne



</doc>
<doc id="1012367" url="https://pl.wikipedia.org/wiki?curid=1012367" title="Xaçmaz">
Xaçmaz

Xaçmaz – miasto w Azerbejdżanie w rejonie Xaçmaz.
Miasto jest popularnym ośrodkiem turystycznym, z racji swojego położenia nad Morzem Kaspijskim.

</doc>
<doc id="1012369" url="https://pl.wikipedia.org/wiki?curid=1012369" title="Przyruda">
Przyruda

Przyruda – osada w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.

</doc>
<doc id="1012371" url="https://pl.wikipedia.org/wiki?curid=1012371" title="Klein Vrystaat">
Klein Vrystaat

Klein Vrystaat – republika burska istniejąca w latach 1876-1891.
Utworzono ją w 1876 roku na ziemiach odkupionych przez burskich osadników od króla Suazi. W 1886 uchwalono konstytucję. W 1891 Klein Vrystaat włączono do Transwalu.

</doc>
<doc id="1012372" url="https://pl.wikipedia.org/wiki?curid=1012372" title="Smolarskie">
Smolarskie

Smolarskie – osada leśna w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego.

</doc>
<doc id="1012373" url="https://pl.wikipedia.org/wiki?curid=1012373" title="Międzynarodowy Turniej Młodych Fizyków">
Międzynarodowy Turniej Młodych Fizyków

Międzynarodowy Turniej Młodych Fizyków () – jedna z konkurencji międzynarodowych z fizyki, łącząca w sobie elementy pracy naukowej i zespołowej.
Konkurs został zapoczątkowany przez Evgenya Yunosova w 1979 roku. Od tamtego czasu w zawodach wzięło udział 40 krajów i bezpośrednio około 2500 uczniów szkół ponadgimnazjalnych. Zawody międzynarodowe trwają tydzień i są poprzedzane przez wydarzenia krajowe. Dokładna liczba osób, które rozwiązują zadania turniejowe i styka się z turniejem nie jest znana.
Cechami szczególnymi IYPT jest otwartość zadań, długi czas przeznaczony na ich rozwiązanie i brak ograniczeń. Zagadnienia są publikowane na rok przed właściwym konkursem, są otwarte i często nie można udzielić na nie jednoznacznej odpowiedzi. Uczniowie zorganizowani w drużyny opracowując zadania mogą korzystać z dostępnych źródeł oraz konsultować się z pracownikami naukowymi.
Polska uczestniczy w IYPT, zwanym także mistrzostwami świata w fizyce, od 1989 roku.
Zadania konkursowe.
Co roku Międzynarodowy Komitet Organizacyjny (International Organizing Committee, IOC) wybiera 17 problemów badawczych z fizyki, z którymi uczniowie będą się zmagać przez najbliższy rok. Dotyczą one różnych dziedzin fizyki, najczęściej spotyka się zadania związane z hydrodynamiką, termodynamiką, elektromagnetyzmem, mechaniką klasyczną lub optyką. Zadania często dotyczą nowo odkrytych zjawisk lub są związane z obecnymi badaniami w fizyce. Wszystkie problemy na turnieju są otwarte i nie posiadają jednego konkretnego rozwiązania. Aby rozwiązać zadanie, należy samodzielnie przeprowadzić badania. Większość jest możliwa do przeprowadzenia w szkolnej pracowni fizycznej, jednak niemalże co roku w zestawie zadań znajduje się takie, w którym potrzebne jest zastosowanie zaawansowanego sprzętu lub zorganizowanie wyprawy do miejsca, gdzie badane zjawisko występuje. W przygotowywaniu rozwiązań kluczowa jest praca zespołowa, wspólne starania członków zespołu oraz ich opiekuna. Ponieważ wykonanie zadań jest czasochłonne, publikowane są one rok przed terminem konkursu.
Organizacja konkursu w Polsce.
Każdy z krajów biorących udział w zawodach IYPT ma za zadanie wyłonić drużynę go reprezentującą. Sposób wyboru drużyny zależy od kraju. W Polsce reprezentację wybiera się w trakcie zawodów eliminacji krajowych organizowanych przez Instytut Fizyki Polskiej Akademii Nauk w Warszawie przy współpracy z Polskim Towarzystwem Fizycznym. Składają się one z Etapu korespondencyjnego, Półfinałów i Finału. Opis każdego z tych etapów znajduje się poniżej.
Etap korespondencyjny.
Jest to pierwszy etap eliminacji krajowych Turnieju Młodych Fizyków. W jego trakcie drużyny przygotowują opracowania 10 wybranych przez siebie problemów w formie pisemnej. Każde opracowanie powinno mieścić się na nie więcej niż 6 stronach A4 i mieć formę zbliżoną do publikacji naukowej. Drużyny swoje prace przesyłają do Sekretarza Turnieju Młodych Fizyków na adres Instytutu Fizyki PAN w Warszawie. Drużyna sama deklaruje w którym okręgu będzie brać udział w zawodach półfinałowych. Prace oceniane są przez recenzentów w skali od 1 do 10 punktów. Do zawodów półfinałowych klasyfikowane jest 4–6 drużyn, które uzyskały największą sumaryczną liczbę punktów.
Półfinały.
Przedmiotem zawodów półfinałowych jest wszystkie 17 problemów bieżącego turnieju. Zawody półfinałowe odbywają się w trzech okręgach (Warszawskim, Katowickim i od 2015 roku we Wrocławskim). Drużyny przystępują do bezpośredniej rywalizacji. Opracowania są prezentowane w postaci 10-minutowych prezentacji multimedialnych po polsku. Drużyny na przemian przyjmując rolę Referenta, Oponenta, Recenzenta lub Obserwatora. Wystąpienia drużyn są oceniane przez jury w skali od 1 do 10 punktów. Zazwyczaj odbywają się dwie potyczki, tak aby każda drużyna mogła przyjąć każdą z ról dwa razy. Po dwie drużyny z każdego okręgu, które uzyskają największą liczbę punktów, są kwalifikowane do zawodów finałowych.
Finały ogólnopolskie.
Zawody finałowe przebiegają podobnie, jak zawody półfinałowe a rozgrywane są w Instytucie Fizyki PAN w Warszawie. Ich przedmiotem jest 10 zadań wybranych na podstawie preferencji zakwalifikowanych w półfinałach drużyn. Rozgrywki odbywają się w języku angielskim. Drużyna, która wygra zawody, reprezentuje Polskę podczas zawodów międzynarodowych.
Przebieg konkursu.
Każdy etap konkursu składa się z pojedynczych potyczek. W każdej potyczce biorą udział 3 drużyny, każda z nich wyłania osobę, która będzie ją reprezentowała. W każdej potyczce są trzy role:
Innymi słowy jedna z drużyn przedstawia rozwiązanie jednego z zadań, druga zadaje pytania mające na celu zweryfikowanie poprawności tego rozwiązania oraz stopień zrozumienia problemu, trzecia zaś podsumowuje referenta i oponenta. Na koniec potyczki sędziowie oceniają wszystkie trzy wystąpienia w skali od 1 do 10 – z ocen tych wyciągana jest średnia, która jest wynikiem danej drużyny. Wybór referowanego zadania należy do Oponenta – drużyna referująca może albo zaakceptować wyzwanie, albo je odrzucić. Odrzucenie zadania więcej niż trzy razy w ciągu całego etapu Turnieju obniża liczbę punktów przyznaną drużynie Referenta.
Zawody międzynarodowe.
Każdego dnia turnieju odbywa się kilka walk, w których biorą udział po 3-4 drużyny. W sumie każda drużyna bierze udział w 5 walkach (dawniej, gdy mniej krajów brało udział w turnieju, walk tych było mniej), w których może zdobyć w sumie 300 punktów. Ostatniego dnia trzy drużyny z najwyższą liczbą punktów biorą udział w walce finałowej.
Ścisły Finał.
Trzy drużyny z najwyższym wynikiem po pięciu rudach eliminacji walczą w ścisłym finale. Finał jest przeprowadzany podobnie jak normalna potyczka z dwiema różnicami:
Najlepsza drużyna zawodów finałowych wygrywa turniej. Pozostali uczestnicy ścisłego finału otrzymują złoty medal (do 2009 roku był to srebrny medal). Drużyny, które uplasowały się w górnej połowie stawki otrzymują medale brązowe i srebrne. Ilość medali jest określona przez organizatorów bieżącego turnieju (Local Organizing Committee – LOC). Często liczba srebrnych i brązowych medali jest równa.
Udział Polski w Turnieju Młodych Fizyków.
Drużyny z Polski biorą udział w Turnieju od roku 1989. W ostatnich latach Polskę reprezentowały drużyny: Grupa Twórcza Quark, XIV LO im. Stanisława Staszica z Warszawy oraz Klub Naukowy Fenix. Poniżej jest przedstawiona szczegółowa tabela. (Dane z lat 1989–2000 pochodzą z archiwum IYPT, dane z okresu 2001–2016 są zweryfikowane przez archiwum IYPT i TMFwarszawa)
W roku 2020 turniej miał się odbyć w Rumunii, jednak ze względu na panującą pandemię COVID-19 zawody międzynarodowe zostały odwołane. Finały eliminacji polskich nie zostały rozegrane, zawody polskie zakończył się na półfinałach, tym samym nie została wyłoniona reprezentacja Polski. Wyniki pracy uczestników polskich zawodów TMF zostały przedstawione podczas Konferencji Turnieju Młodych Fizyków 2020.

</doc>
<doc id="1012375" url="https://pl.wikipedia.org/wiki?curid=1012375" title="Puchar Narodów Oceanii 2008">
Puchar Narodów Oceanii 2008



</doc>
<doc id="1012376" url="https://pl.wikipedia.org/wiki?curid=1012376" title="Port lotniczy Saloniki-Macedonia">
Port lotniczy Saloniki-Macedonia

Port lotniczy Saloniki-Macedonia (gr.: "Κρατικός Αερολιμένας Θεσσαλονίκης «Μακεδονία»", ang.: "Thessaloniki International Airport „Macedonia”", kod IATA: SKG, kod ICAO: LGTS) – międzynarodowy port lotniczy położony 10 km na południe od centrum Salonik, w północnej Grecji.
Jest jednym z największych portów lotniczych w tym kraju. W 2005 obsłużył 3,6 mln pasażerów.
Nazwę „Macedonia” nadano w 1992.

</doc>
<doc id="1012377" url="https://pl.wikipedia.org/wiki?curid=1012377" title="Ağcabədi">
Ağcabədi

Ağcabədi – miasto w Azerbejdżanie, w rejonie Ağcabədi.
Liczba mieszkańców w 2006 wynosiła ok. 35,4 tys.

</doc>
<doc id="1012381" url="https://pl.wikipedia.org/wiki?curid=1012381" title="Synagoga Głogowska we Wrocławiu (ul. Szajnochy 7)">
Synagoga Głogowska we Wrocławiu (ul. Szajnochy 7)

Synagoga Głogowska we Wrocławiu – nieistniejąca synagoga terytorialna, która znajdowała się we Wrocławiu, na dziedzińcu zespołu domów "Mühlhof" przy ulicy Karola Szajnochy 7-8.
Synagoga została założona 8 czerwca 1789 roku. Uczęszczały do niej głównie osoby pochodzące z regionu głogowskiego. Przez pewien czas nosiła tytuł "drugiej synagogi gminy". Na początku XIX wieku została przeniesiona do nowej siedziby, mieszczącej się przy ulicy Krupniczej 6.

</doc>
<doc id="1012383" url="https://pl.wikipedia.org/wiki?curid=1012383" title="Synagoga Głogowska we Wrocławiu (ul. Krupnicza 6)">
Synagoga Głogowska we Wrocławiu (ul. Krupnicza 6)

Synagoga Głogowska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Krupniczej 6.
Synagoga została założona na początku XIX wieku. Została przeniesiona ze starej siedziby mieszczącej się przy ulicy Szajnochy 7-8. Uczęszczały do niej głównie osoby pochodzące z regionu głogowskiego. W 1908 roku synagoga została przeniesiona do nowej siedziby, mieszczącej się przy ulicy Świebodzkiej 6.

</doc>
<doc id="1012384" url="https://pl.wikipedia.org/wiki?curid=1012384" title="Synagoga Głogowska we Wrocławiu (ul. Świebodzka 6)">
Synagoga Głogowska we Wrocławiu (ul. Świebodzka 6)

Synagoga Głogowska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Świebodzkiej 6.
Synagoga została założona w 1908 roku. Została przeniesiona ze starej siedziby mieszczącej się przy ulicy Krupniczej 6. Uczęszczały do niej głównie osoby pochodzące z regionu głogowskiego. W 1912 roku synagoga została przeniesiona do nowej siedziby, mieszczącej się przy ulicy Piłsudskiego 38.

</doc>
<doc id="1012385" url="https://pl.wikipedia.org/wiki?curid=1012385" title="Volkswagen Apollo">
Volkswagen Apollo

Volkswagen Apollo – samochód osobowy produkowany w Brazylii w latach 1990-1992 przez spółkę Autolatina stworzoną przez VW i Forda.
Mianowany następcą Forda Verona, dwudrzwiowy sedan był modyfikacją europejskiego Forda Escorta trzeciej generacji wykonaną przez Volkswagena.
Samochód oferowany był z silnikami o pojemności 1.8 L i mocy 91 KM i 99 KM. Mocniejsza jednostka napędzana być mogła dowolną proporcją benzyny i alkoholu.

</doc>
<doc id="1012387" url="https://pl.wikipedia.org/wiki?curid=1012387" title="Synagoga Głogowska we Wrocławiu (ul. Piłsudskiego 38)">
Synagoga Głogowska we Wrocławiu (ul. Piłsudskiego 38)

Synagoga Głogowska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Józefa Piłsudskiego 38.
Synagoga została założona w 1912 roku. Została przeniesiona ze starej siedziby mieszczącej się przy ulicy Świebodzkiej 6. Uczęszczały do niej głównie osoby pochodzące z regionu głogowskiego. Podczas nocy kryształowej z 9 na 10 listopada 1938 roku, bojówki hitlerowskie spaliły synagogę. Po zakończeniu II wojny światowej nie została odbudowana.

</doc>
<doc id="1012388" url="https://pl.wikipedia.org/wiki?curid=1012388" title="Andreas Wolf">
Andreas Wolf

Andreas Wolf (ur. 12 czerwca 1982 w Leninabadzie, ZSRR) – piłkarz niemiecki grający na pozycji środkowego obrońcy.
Kariera klubowa.
Andreas urodził się w Tadżyckiej SRR, a w 1990 rodzina Wolfów wróciła do Niemiec. Piłkarską karierę młody Wolf rozpoczął w klubach z rejonu miasta Ansbach: SV Pfeil Burk, ESV Ansbach-Eyb i SpVgg Ansbach. W 1996 roku trafił do młodzieżowego zespołu 1. FC Nürnberg, a w 2001 roku został włączony do kadry pierwszego zespołu. 23 marca 2002 zadebiutował w Bundeslidze w przegranym 0:2 spotkaniu z Herthą BSC. Do końca sezonu zagrał jeszcze trzykrotnie, a klub z Norymbergi utrzymał się w lidze. W sezonie 2002/2003 Wolf grał już więcej, ale nadal był głównie rezerwowym, a jego klub spadł z ligi. Sezon 2003/2004 Andreas spędził grając w 2. Bundeslidze, ale już po roku Nürnberg znów grało w pierwszej lidze. Po powrocie do ekstraklasy Wolf przez dwa sezony był rezerwowym, ale w sezonie 2006/2007 stworzył duet środkowych obrońców z na przemian z Brazylijczykiem Gláuberem lub Australijczykiem Michaelem Beauchampem. FCN w lidze straciło najmniej goli – 32, dzięki dobrej grze obrońców i zajęło w niej wysokie 6. miejsce. Zdobył także Puchar Niemiec.
Kariera reprezentacyjna.
Wolf w swojej karierze występował w młodzieżowych reprezentacjach Niemiec we wszystkich kategoriach od U-17 aż po U-21.

</doc>
<doc id="1012390" url="https://pl.wikipedia.org/wiki?curid=1012390" title="Synagoga Głogowska we Wrocławiu">
Synagoga Głogowska we Wrocławiu



</doc>
<doc id="1012391" url="https://pl.wikipedia.org/wiki?curid=1012391" title="PGK Centrum II">
PGK Centrum II

PGK Centrum II – wysokościowiec w Poznaniu o wysokości 52,2 metrów. Znajduje się na Marcelinie na terenie osiedla samorządowego Ławica przy ulicy Marcelińskiej.
Został wybudowany w latach 2002-2003. Został zaprojektowany przez firmę CDF Architekci, a inwestorem jest PGK CENTRUM Sp. z o.o.
Koszt inwestycji (nie wliczając prac wykończeniowych) wyniósł około 40 mln zł. Wieżowiec Centrum II ma 12 pięter nadziemnych z przeznaczeniem na biura i 3 kondygnacje podziemne, na których znajdują się miejsca parkingowe. Również przed wejściem do wieżowca jest parking, łącznie jest 420 miejsc parkingowych. Jego powierzchnia wynosi 14300 m².

</doc>
<doc id="1012392" url="https://pl.wikipedia.org/wiki?curid=1012392" title="Synagoga Nowogłogowska we Wrocławiu">
Synagoga Nowogłogowska we Wrocławiu

Synagoga Nowogłogowska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Szajnochy 7-8.
Synagoga została założona na początku XIX wieku. Uczęszczały do niej głównie osoby pochodzące z regionu głogowskiego. W 1886 roku została zlikwidowana.

</doc>
<doc id="1012393" url="https://pl.wikipedia.org/wiki?curid=1012393" title="The Sims Zwierzaki">
The Sims Zwierzaki



</doc>
<doc id="1012394" url="https://pl.wikipedia.org/wiki?curid=1012394" title="Magazynek rurowy">
Magazynek rurowy

Magazynek rurowy (lufowy) - magazynek broni palnej, w którym naboje są ułożone i przemieszczają się równolegle wzdłuż osi broni. Najczęściej magazynki tego typu umieszczane są pod lufą karabinu (stąd popularne określenie "magazynek lufowy").
Najważniejszą zaletą magazynków rurowych, była ich zazwyczaj duża pojemność (od 5 do nawet 17 naboi). Obarczone były jednak poważnymi wadami: ze względu na możliwość ładowania magazynka wyłącznie pojedynczymi nabojami, czynność ta była bardzo czasochłonna. Oprócz tego, stopniowe opróżnianie magazynka w czasie prowadzenia ognia, ciągle zmieniało wyważenie broni (wędrujący środek ciężkości) co utrudniało strzelcowi celowanie.
Magazynki rurowe cieszyły się szczególną popularnością w II połowie XIX w. gdy stosowano je do zasilania karabinów powtarzalnych (np. Winchester Model 1866 czy Mauser M1871/84). Jednak już pod koniec XIX w. zostały zmarginalizowane przez magazynki pudełkowe, które umożliwiały stosowanie systemów szybkiego ładowania (ładownik, łódka nabojowa) oraz nie zmieniały wyważenia broni. Obecnie magazynki rurowe najczęściej stosowane są w strzelbach typu "pump-action".

</doc>
<doc id="1012395" url="https://pl.wikipedia.org/wiki?curid=1012395" title="107 mm działo bezodrzutowe B-11">
107 mm działo bezodrzutowe B-11

B-11 – radzieckie działo bezodrzutowe.
Działo B-11 zostało skonstruowane w latach 50. Miało gładkościenną lufę zamocowaną na trójnogu. Do trójnogu były zamocowane koła. Lufa zakończona była zamkiem z dwiema dyszami zapewniającą bezodrzutowość broni. Z lewej strony lufy zamocowany był celownik optyczny PBO-4 służący do strzelania na wprost i ogniem pośrednim i zapasowy celownik mechaniczny. Na mniejsze odległości działo może być przetaczane przez obsługę lub przenoszone po rozłożeniu na trzy zespoły (lufa, trójnóg i koła), na większe holowana za samochodem ciężarowym (np. ZiŁ-151) lub terenowym (np. GAZ-69)
Z armaty B-11 można było wystrzeliwać stabilizowane brzechwowo pociski kumulacyjne i odłamkowe. Przeznaczone było do zwalczania celów opancerzonych, umocnień i siły żywej.
Działo B-11 było używane przez armie krajów Układu Warszawskiego, w tym przez Wojsko Polskie, Wietnamu Północnego, Vietcong, a także państwa Bliskiego Wschodu. Działo było produkowane w Chinach. Od lat 70. wycofywane z uzbrojenia.
Użytkownicy.
Obecni użytkownicy
Byli użytkownicy

</doc>
<doc id="1012398" url="https://pl.wikipedia.org/wiki?curid=1012398" title="Adam Air">
Adam Air

Adam Air – nieistniejące indonezyjskie linie lotnicze z siedzibą w Dżakarcie. Obsługiwały około 20 połączeń krajowych oraz do Singapuru i Malezji. Głównym hubem był Port lotniczy Dżakarta-Soekarno-Hatta. Zamknięte w 2008 roku po ujawnieniu licznych nieprawidłowości związanych między innymi z przygotowaniem technicznym maszyn a także niewłaściwym szkoleniem obsługi samolotów, w tym pilotów. 1 stycznia 2007 roku miała miejsce katastrofa samolotu Adam Air 574 należącego do tych właśnie linii lotniczych. Jej przyczyną były głównie wymienione wyżej uchybienia w szkoleniu załogi, a także przygotowaniu technicznym maszyn latających dla linii lotniczych Adam Air.

</doc>
<doc id="1012399" url="https://pl.wikipedia.org/wiki?curid=1012399" title="Limerick United Football Club">
Limerick United Football Club



</doc>
<doc id="1012400" url="https://pl.wikipedia.org/wiki?curid=1012400" title="Limerick United">
Limerick United



</doc>
<doc id="1012402" url="https://pl.wikipedia.org/wiki?curid=1012402" title="Red Tower">
Red Tower

Red Tower (dawniej Bre Tower) – biurowiec w Łodzi, znajdujący się przy ulicy Piotrkowskiej 148/150. Budynek ma 80 m wysokości. Całkowita powierzchnia budynku wynosi ok. 15 000 m², natomiast kubatura ok. 61 000 m³. Biurowiec posiada standard klasy B.
Konstrukcja.
Wieżowiec powstał w 1978 r. Liczy 22 kondygnacje naziemne oraz 2 podziemne. Posiada konstrukcję żelbetowo-monolityczną w części podziemnej oraz monolityczno-prefabrykowaną na pozostałych kondygnacjach. Centralnym punktem konstrukcji jest żelbetowy trzon komunikacyjny z czterema szybami windowymi i dwiema klatkami schodowymi.
Renowacja.
Pierwsze prace remontowe w biurowcu zaczęły się już w 2004 roku, jednak na dobre ruszyły dopiero dwa lata później. Podczas remontu trwającego od maja 2006 roku do czerwca 2008 roku biurowiec przeszedł gruntowną modernizację z zewnątrz i wewnątrz budynku, zyskując przede wszystkim nową elewację, nocną iluminację oraz nową nazwę nawiązującą do jego czerwonego koloru. W tym czasie przebudowano układ klatek schodowych i wind, które są teraz cztery, zdjęto elementy azbestowe, zmodernizowano wszystkie instalacje oraz zamontowano system ostrzegania przed zagrożeniami. Budynek został również w pełni przystosowany do obowiązujących przepisów przeciwpożarowych. Remont wieżowca początkowo miał zakończyć się już jesienią 2007 roku. Jednak na początku 2007 roku doszło do zmiany właściciela budynku, co było jednym z powodów przedłużenia się remontu. Biurowiec został zakupiony za 43 mln zł. przez fundusz Arka BZ WBK od ówczesnego właściciela, którym był Corniche Real Venture, spółka celowa należąca do znanego inwestora giełdowego Romana Krzysztofa Karkosika. Oficjalne otwarcie nastąpiło 30 września 2008 roku.
Będący najwyższym biurowym obiektem w Łodzi, biurowiec RED TOWER przy ul. Piotrkowskiej 148 został nagrodzony I nagrodą w Ogólnopolskim Konkursie Modernizacja Roku 2008 w kategorii obiekt użyteczności publicznej. Do XVI edycji Konkursu, objętego patronatem Ministerstwa Infrastruktury, Ministerstwa Edukacji Narodowej oraz Generalnego Konserwatora Zabytków, zgłoszono 703 obiekty z całej Polski.
Projekt elewacji budynku opracował zespół architektów z biura AGG - Architekci Grupa Grabowski Spółka z o.o.
Projekt robót budowlanych związanych z dostosowaniem do wymogów przeciwpożarowych i remontu instalacji wewnętrznych opracowała Pracownia Architektoniczna Tomasza Wąsa.
Najemcy.
Najemcami budynku są obecnie: Philips, Accenture Services oraz kilkanaście mniejszych firm.
Biurowiec jest własnością spółki Warimpex.

</doc>
<doc id="1012403" url="https://pl.wikipedia.org/wiki?curid=1012403" title="Limerick United F.C.">
Limerick United F.C.



</doc>
<doc id="1012406" url="https://pl.wikipedia.org/wiki?curid=1012406" title="Lion Air">
Lion Air

Lion Air – indonezyjskie tanie linie lotnicze z siedzibą w Dżakarcie. Obsługują połączenia krajowe oraz do Arabii Saudyjskiej, Chin, Malezji i Singapuru. Głównym hubem jest port lotniczy Dżakarta-Soekarno-Hatta. Linie te objęte są „czarną listą” lotniczą Unii Europejskiej i dostały zakaz wykonywania lotów do krajów Wspólnoty, który został następnie częściowo zniesiony.
Agencja ratingowa Skytrax przyznała Lion Air 3 gwiazdki.
Historia.
Linia została założona w październiku 1999 roku i zaczęła obsługiwać połączenia 30 czerwca 2000 roku przy użyciu samolotów Boeing 737-200 między Dżakartą a Pontianakiem. W liniach były eksploatowane samoloty: 
Wypadki.
13 kwietnia 2013 Boeing 737 linii lotniczych Lion Air wypadł z pasa na lotnisko w Bali. Maszyna zatrzymała się na płytkiej wodzie, wszyscy przeżyli katastrofę Boeinga.
29 października 2018 roku Boeing 737 MAX linii Lion Air wpadł do morza 13 minut po starcie z lotniska w Dżakarcie. Na pokładzie było 189 osób, nikt nie przeżył.
Flota Lion Air.
Wszystkie samoloty Lion Air:
Zamówienia:

</doc>
<doc id="1012408" url="https://pl.wikipedia.org/wiki?curid=1012408" title="IYPT">
IYPT



</doc>
<doc id="1012414" url="https://pl.wikipedia.org/wiki?curid=1012414" title="Republika rzymska (XVIII wiek)">
Republika rzymska (XVIII wiek)



</doc>
<doc id="1012416" url="https://pl.wikipedia.org/wiki?curid=1012416" title="Synagoga Lwowska we Wrocławiu">
Synagoga Lwowska we Wrocławiu



</doc>
<doc id="1012417" url="https://pl.wikipedia.org/wiki?curid=1012417" title="Synagoga Leszczyńska we Wrocławiu">
Synagoga Leszczyńska we Wrocławiu



</doc>
<doc id="1012418" url="https://pl.wikipedia.org/wiki?curid=1012418" title="Republika rzymska (XIX wiek)">
Republika rzymska (XIX wiek)



</doc>
<doc id="1012419" url="https://pl.wikipedia.org/wiki?curid=1012419" title="Synagoga Wołyńsko-Krotoszyńska we Wrocławiu">
Synagoga Wołyńsko-Krotoszyńska we Wrocławiu



</doc>
<doc id="1012422" url="https://pl.wikipedia.org/wiki?curid=1012422" title="Sennar">
Sennar



</doc>
<doc id="1012423" url="https://pl.wikipedia.org/wiki?curid=1012423" title="Volkswagen SP">
Volkswagen SP

Volkswagen SP – samochody typu coupé produkowane głównie na rynek brazylijski przez firmę Volkswagen do Brasil w latach 70. XX wieku. Nazwa "SP" może oznaczać São Paulo, gdzie samochód ten był produkowany, lub "Special Project".
Ze względu na niską moc silnika skrót pojazdu rozwijano jako „"Sem Potencia”" (port. brak mocy).
SP1/SP2.
"Volkswagen SP2" to samochód marki Volkswagen produkowany w latach 1972-1976 głównie na rynek brazylijski.
W 1969 roku rozpoczęto w Brazylii prace nad stworzeniem sportowego samochodu do produkcji na rodzimy rynek. Projektem kierował M. Schiemann. Prototyp nazwany "projekt-X" został po raz pierwszy pokazany na niemieckich targach przemysłowych w 1971 roku. Rok później pierwszy egzemplarz SP2 wyjechał na ulice.
"Volkswagen SP" został zbudowany na bazie Volkswagena 411/412. Powstały dwie wersje silnikowe: SP1 z silnikiem o pojemności 1.6 dm³ oraz 1.7 dm³. Ten drugi osiągał moc maksymalną 75 KM. Samochód ten stał się obiektem znacznego zainteresowania z racji konstrukcji, wnętrza, wysokiej jakości wykończenia. Jego największą wadą jednak były zbyt słabe silniki; wersja SP1 szybko przestała być wytwarzana.
Wyprodukowano łącznie 10 205 egzemplarzy tego modelu, z czego do Europy wyeksportowano ich 670. 
SP3.
W związku z niewielkim powodzeniem Volkswagena SP2 z racji jego zbyt słabych osiągów, postanowiono stworzyć model SP3. Posiadać on miał chłodzony cieczą silnik pochodzący z VW Passata o pojemności 1.8 dm³. Wnętrze zaprojektowała firma Porsche.
Skrzynia biegów, zawieszenie i hamulce pochodziły z modelu SP2, jednak były przystosowane do wyższej mocy silnika. Prototyp osiągał prędkość 180 km/h. Niestety, mimo początkowego zainteresowania, uznano produkcję SP3 za nieopłacalną, wobec czego projekt zarzucono.
Dane techniczne.
Volkswagen SP2

</doc>
<doc id="1012424" url="https://pl.wikipedia.org/wiki?curid=1012424" title="Sannar">
Sannar



</doc>
<doc id="1012425" url="https://pl.wikipedia.org/wiki?curid=1012425" title="Bre Tower">
Bre Tower



</doc>
<doc id="1012428" url="https://pl.wikipedia.org/wiki?curid=1012428" title="Maria Kusion-Bibro">
Maria Kusion-Bibro

 
Maria Bronisława Anna Kusion-Bibro-Pokorny (ur. 18 lipca 1936 w Jurkowie, zm. 9 stycznia 1996 w Tarnowie) – polska lekkoatletka z czasów Wunderteamu.
Kariera.
Zawodniczka (sprint i skok w dal) Metalu Tarnów, Stali Poznań, Stali Kraków, AZS Kraków i Cracovii. Olimpijka z Melbourne (1956) i z Rzymu (1960). 10-krotna mistrzyni kraju na 100 m, w dal (4 razy), sztafecie 4 x 100 m i 5-boju. 16-krotna rekordzistka Polski, gł. w sztafecie (do 45.8 w 1960), ale także w 3 i 5-boju oraz w skoku w dal - 6.38 (1961). Brązowa medalistka mistrzostw Europy Sztokholm 1958 w sztafecie 4 x 100 m (46.0). Dwukrotna medalistka Uniwersjad – w Budapeszcie (1954) była 2. w skoku w dal (6.00, za E. Duńską) i 3. w sztafecie 4 x 100 m (47.4). 
Rekordy życiowe: 100 m - 11.7 (1956), 200 m - 24.4 (1955), 80 m pł - 11.4 (1958), wzwyż - 1.55 (1960), w dal - 6.38 (1961), 5-bój - 4477 (1958).
W rankingu "Track &amp; Field News" sklasyfikowana w skoku w dal na 8. miejscu w 1959 i 7. w 1961. 
Pochowana na Starym Cmentarzu w Tarnowie.

</doc>
<doc id="1012432" url="https://pl.wikipedia.org/wiki?curid=1012432" title="Maria Kusion">
Maria Kusion



</doc>
<doc id="1012433" url="https://pl.wikipedia.org/wiki?curid=1012433" title="Maria Bibro">
Maria Bibro



</doc>
<doc id="1012437" url="https://pl.wikipedia.org/wiki?curid=1012437" title="British Antarctic Territory">
British Antarctic Territory



</doc>
<doc id="1012439" url="https://pl.wikipedia.org/wiki?curid=1012439" title="1C Company">
1C Company



</doc>
<doc id="1012444" url="https://pl.wikipedia.org/wiki?curid=1012444" title="Sexy">
Sexy

Sexy – drugi album meksykańskiej aktorki Aracely Arámbula, wydany w 2005.

</doc>
<doc id="1012445" url="https://pl.wikipedia.org/wiki?curid=1012445" title="Erik Robert Lindahl">
Erik Robert Lindahl

Erik Robert Lindahl (ur. 21 listopada 1891 w Sztokholmie, zm. 6 stycznia 1960 w Uppsali) – szwedzki ekonomista, jeden z pierwszych członków tzw. szkoły szwedzkiej w ekonomii, która wykształciła się w latach 20. i 30. XX w. z makroekonomicznej teorii K. Wicksella.
Lindahl był pracownikiem uniwersytetów w Lund, Göteborgu i Uppsali (1942–1960). Najistotniejszą publikację w języku angielskim stanowi "Studies in the Theory of Money and Capital" (1939). Natomiast jednym z ważniejszych osiągnięć – stworzenie sekwencji analiz ekonomicznych, które wpłynęły na koncepcję oszczędności i inwestycji G. Myrdala.
Lindahl interesował się systemami rachunkowości gospodarczej, które mogłyby być uniwersalne, dokonywał również analiz statystycznych dochodów i cen.

</doc>
<doc id="1012449" url="https://pl.wikipedia.org/wiki?curid=1012449" title="Wojewódzki Komitet Zasiedleńczy">
Wojewódzki Komitet Zasiedleńczy

Wojewódzki Komitet Zasiedleńczy - polska instytucja państwowa, zajmująca się zasiedlaniem terenów województwa rzeszowskiego, opustoszałych po akcji wysiedlenia ludności ukraińskiej do ZSRR w latach 1944-1946, oraz po Akcji Wisła.
Komitet utworzono 12 czerwca 1947, we współpracy z wojskiem rozpoczął on akcję zasiedlania opustoszałych terenów. W skład komitetu wchodzili przedstawiciele administracji państwowej, wojska, oraz Państwowego Urzędu Repatriacyjnego. Komitet posiadał swoich przedstawicieli we wszystkich powiatach województwa rzeszowskiego.
Dla ochrony procesu osadniczego utworzono 3 garnizony KBW w sile batalionu w Baligrodzie, Birczy i Lubaczowie, jak również gęstą sieć posterunków MO oraz ORMO.
Nie udało się jednak zrealizować planów zasiedlenia zgodnie z oczekiwaniami: brakowało chętnych, gospodarstwa były zaniedbane, wsie popalone. Osadnicy nie potrafili również egzystować na terenie górskim, o zupełnie innym typie gospodarki rolnej.
Władza patrzyła jednak optymistycznie w przyszłość. Nie udało się jej jednak osiągnąć założonych planów, i nie zdołano zasiedlić wielu wsi, które zniknęły z powierzchni ziemi.

</doc>
<doc id="1012450" url="https://pl.wikipedia.org/wiki?curid=1012450" title="Sada (miasto)">
Sada (miasto)

 
Sada (, "Şa´dah") – miasto w północno-zachodnim Jemenie, w górach Dżabal as-Sirat, na wysokości około 1900 m n.p.m., ośrodek administracyjny muhafazy Sada. Według spisu ludności w 2004 roku liczyło 51 870 mieszkańców.

</doc>
<doc id="1012452" url="https://pl.wikipedia.org/wiki?curid=1012452" title="Handsome Furs">
Handsome Furs

Handsome Furs – kanadyjski zespół indierockowy założony zimą 2005 roku przez członka Wolf Parade – Dana Bocknera i jego narzeczoną Alexei Perry. W 2009 roku zespół dał cztery koncerty w Polsce - w Krakowie, we Wrocławiu w Warszawie oraz na Off Festivalu w Mysłowicach. 
W 2012 roku zespół został rozwiązany.

</doc>
<doc id="1012456" url="https://pl.wikipedia.org/wiki?curid=1012456" title="Synagoga Bialska we Wrocławiu (ul. Szajnochy 7)">
Synagoga Bialska we Wrocławiu (ul. Szajnochy 7)

Synagoga Bialska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Szajnochy 7-8.
Synagoga została założona przed 1731 rokiem. W 1832 roku synagoga została przeniesiona do nowej siedziby, mieszczącej się przy placu Bohaterów Getta 3.

</doc>
<doc id="1012459" url="https://pl.wikipedia.org/wiki?curid=1012459" title="Synagoga Bialska we Wrocławiu (pl. Bohaterów Getta 3)">
Synagoga Bialska we Wrocławiu (pl. Bohaterów Getta 3)

Synagoga Bialska we Wrocławiu – nieistniejąca synagoga terytorialna, która znajdowała się we Wrocławiu, przy placu Bohaterów Getta 3.
Synagoga została założona w 1832 roku. Została przeniesiona ze starej siedziby mieszczącej się przy ulicy Szajnochy 7-8. W 1892 roku została zamknięta. Budynek został zniszczony w 1945 roku. Dziś w tym miejscu znajduje się pomnik bohaterów warszawskiego getta.

</doc>
<doc id="1012460" url="https://pl.wikipedia.org/wiki?curid=1012460" title="Itumbiara">
Itumbiara

Itumbiara – miasto w środkowej Brazylii, w stanie Goiás, nad rzeką Paranaiba, na południe od miasta Goiânia. Około 80 tys. mieszkańców.
W mieście rozwinął się przemysł spożywczy.

</doc>
<doc id="1012462" url="https://pl.wikipedia.org/wiki?curid=1012462" title="Limerick City">
Limerick City



</doc>
<doc id="1012466" url="https://pl.wikipedia.org/wiki?curid=1012466" title="Synagoga Lwowska we Wrocławiu (ul. Karola 30)">
Synagoga Lwowska we Wrocławiu (ul. Karola 30)

Synagoga Lwowska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Karola 30.
Synagoga została założona pod koniec XVII wieku. Uczęszczały do niej głównie osoby pochodzące z regionu lwowskiego. W 1906 roku synagoga została zlikwidowana.

</doc>
<doc id="1012469" url="https://pl.wikipedia.org/wiki?curid=1012469" title="Plague Park">
Plague Park

Plague Park to pierwszy album Handsome Furs.

</doc>
<doc id="1012470" url="https://pl.wikipedia.org/wiki?curid=1012470" title="Synagoga Lwowska we Wrocławiu (ul. Krupnicza 5)">
Synagoga Lwowska we Wrocławiu (ul. Krupnicza 5)

Synagoga Lwowska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Krupniczej 5.
Synagoga została założona w 1908 roku. Uczęszczały do niej głównie osoby pochodzące z regionu lwowskiego. W 1912 roku synagoga została przeniesiona do nowej siedziby, mieszczącej się przy ulicy św. Antoniego 5.

</doc>
<doc id="1012472" url="https://pl.wikipedia.org/wiki?curid=1012472" title="Colin McRae Rally 2">
Colin McRae Rally 2



</doc>
<doc id="1012473" url="https://pl.wikipedia.org/wiki?curid=1012473" title="Synagoga Lwowska we Wrocławiu (ul. św. Antoniego 5)">
Synagoga Lwowska we Wrocławiu (ul. św. Antoniego 5)

Synagoga Lwowska we Wrocławiu – nieistniejąca synagoga terytorialna, która znajdowała się we Wrocławiu, przy ulicy św. Antoniego 5.
Synagoga została założona w 1912 roku. Została przeniesiona ze starej siedziby mieszczącej się przy ulicy Krupniczej 5. Uczęszczały do niej głównie osoby pochodzące z regionu lwowskiego. W 1920 roku synagoga została zlikwidowana.

</doc>
<doc id="1012475" url="https://pl.wikipedia.org/wiki?curid=1012475" title="Akademicki Chór „Dramma per Musica” Uniwersytetu Opolskiego">
Akademicki Chór „Dramma per Musica” Uniwersytetu Opolskiego

Akademicki Chór „Dramma per Musica” Uniwersytetu Opolskiego – chór Uniwersytetu Opolskiego prowadzony przez Elżbietę Trylnik. 
Historia.
Chór został założony w 1980 roku przez Elżbietę Trylnik, która jest także dyrygentem oraz dyrektorem artystycznym zespołu. Początkowo chór istniał jako Żeński Chór Akademicki Dramma Per Musica. W 1994 zespół przekształcił się w chór mieszany. 
W swojej historii wziął udział między innymi w:
Linki zewnętrzne.
Strona internetowa chóru

</doc>
<doc id="1012478" url="https://pl.wikipedia.org/wiki?curid=1012478" title="Synagoga Leszczyńska we Wrocławiu (ul. Szajnochy 7)">
Synagoga Leszczyńska we Wrocławiu (ul. Szajnochy 7)

Synagoga Leszczyńska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Szajnochy 7-8.
Synagoga została założona w 1685 roku. Uczęszczały do niej głównie osoby pochodzące z regionu leszczyńskiego. W 1749 roku synagoga została przeniesiona do nowej siedziby, mieszczącej się przy ulicy Karola 30.
W 1817 roku synagogę z powrotem przeniesiono do starej siedziby. Jednak już w połowie XIX wieku przeniesiona została do nowej siedziby, mieszczącej się przy ulicy Ruskiej 20.

</doc>
<doc id="1012481" url="https://pl.wikipedia.org/wiki?curid=1012481" title="Synagoga Leszczyńska we Wrocławiu (ul. Karola 30)">
Synagoga Leszczyńska we Wrocławiu (ul. Karola 30)

Synagoga Leszczyńska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Karola 30.
Synagoga została założona w 1749 roku. Została przeniesiona ze starej siedziby mieszczącej się przy ulicy Szajnochy 7-8. Uczęszczały do niej głównie osoby pochodzące z regionu leszczyńskiego.
W 1817 roku synagoga została z powrotem przeniesiona do dawnej siedziby, mieszczącej się przy ulicy Szajnochy 7-8.

</doc>
<doc id="1012489" url="https://pl.wikipedia.org/wiki?curid=1012489" title="Synagoga Leszczyńska we Wrocławiu (ul. Ruska 20)">
Synagoga Leszczyńska we Wrocławiu (ul. Ruska 20)

Synagoga Leszczyńska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Ruskiej 20.
Synagoga została założona w połowie XIX wieku. Została przeniesiona ze starej siedziby mieszczącej się przy ulicy Szajnochy 7-8. Uczęszczały do niej głównie osoby pochodzące z regionu leszczyńskiego. W 1874 roku synagoga połączyła się z synagogą Tempel.

</doc>
<doc id="1012492" url="https://pl.wikipedia.org/wiki?curid=1012492" title="Nawis inflacyjny">
Nawis inflacyjny

Nawis inflacyjny – wartość popytu odłożonego w skali całego społeczeństwa wskutek niedostatecznej podaży w stosunku do wartości podaży dóbr i usług rynkowych. Wartość takiego odłożonego popytu odpowiada wartości zasobów pieniężnych nagromadzonych w rękach ludności (tzw. oszczędności przymusowe). Na wielkość aktualnego nawisu inflacyjnego wpływa skumulowana wartość luki inflacyjnej z poprzednich okresów oraz aktualne oczekiwania inflacyjne ludności lub przewidywany zakres niedoborów rynkowych.

</doc>
<doc id="1012493" url="https://pl.wikipedia.org/wiki?curid=1012493" title="Synagoga Wołyńsko-Krotoszyńska we Wrocławiu (ul. Karola)">
Synagoga Wołyńsko-Krotoszyńska we Wrocławiu (ul. Karola)

Synagoga Wołyńsko-Krotoszyńska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Karola.
Synagoga została założona w 1690 roku w jednym z pomieszczeń Szkoły Szermierniczej. Uczęszczały do niej głównie osoby pochodzące z regionu wołyńskiego i krotoszyńskiego. W XIX wieku synagoga została przeniesiona do nowej siedziby, mieszczącej się przy ulicy Karola 27.

</doc>
<doc id="1012498" url="https://pl.wikipedia.org/wiki?curid=1012498" title="Bara">
Bara



</doc>
<doc id="1012499" url="https://pl.wikipedia.org/wiki?curid=1012499" title="Veľký Meder">
Veľký Meder

Veľký Meder (węg. Nagymegyer, 1948–1990 "Čalovo") – miasto w południowo-zachodniej Słowacji, w kraju trnawskim, w powiecie Dunajská Streda.
Położenie.
Miasto leży w południowej części Wyspy Żytniej, 8 km na północ od koryta Dunaju i granicy słowacko-węgierskiej. Położone jest ok. 20 km na południowy wschód od Dunajskéj Stredy, 32 km na zachód od Komárna i 25 km na północny wschód od węgierskiego Győr. Przez Veľký Meder biegnie linia kolejowa Bratysława - Komárno.
Historia.
Na terenie miasta znaleziono dowody osadnictwa neolitycznego, zaliczanego do tzw. słowackiej kultury ceramiki linearnej, następnie osadnictwa ze starszej epoki brązu i wreszcie ślady osady germańskiej z czasów rzymskich. Zapewne już w czasach panowania księcia Gejzy I w latach 70. XI w. w miejscu czasowych obozowisk wędrownych plemion powstała stała osada, której mieszkańcami byli członkowie zbrojnego pocztu władcy.
Pierwsza pisemna wzmianka o miejscowości pochodzi z roku 1268. W dokumencie Beli IV, zwanym "Wielką Kartą" (węg. "Nagy diploma"), pojawia się ona pod nazwą "Villa Meger", co świadczy o tym, że w tym czasie była to już znacząca osada. Jako jej właściciel jest w dokumencie wymieniony "comes Parabuch", który część swoich włości przekazał synowi imieniem "Izsop" - stąd nazwa wsi "Ižop", która obecnie jest dzielnicą miasta.
W latach I wojny światowej w mieście funkcjonował obóz jeniecki, w którym przetrzymywano żołnierzy serbskich. Kilka tysięcy z nich zmarło tu na skutek epidemii tyfusu. W latach międzywojennych Veľký Meder był miejscem szeregu demonstracji i strajków źle opłacanych robotników rolnych. Po II wojnie światowej miasto, leżące w najbardziej żyznym regionie Wyspy Żytniej, stało się znaczącym ośrodkiem przetwórstwa spożywczego, w tym mleczarstwa. W latach 60. i 70. rozwinął się również przemysł elektromaszynowy i elektroniczny (m.in. zakłady "Elektrosvit" oraz "Tesla").
Demografia.
W 2001 roku 84,6% ludności stanowili Węgrzy (do 2015 roku najliczniejsza społeczność miejska Węgrów na Słowacji), 13,5% Słowacy, Romowie i Czesi 0,7%.
Kąpielisko termalne.
W parku leśnym na obrzeżach miasta, przy drodze do Číčova, znajduje się kąpielisko geotermalne otwarte w 1974 r., noszące imię Macieja Korwina. Na obszarze 14,7 ha znajduje się 5 basenów (w tym jeden basen kryty, całoroczny oraz basen olimpijski długości 50 m) o zróżnicowanych temperaturach wody, duża zjeżdżalnia (tobogan), plaże, boiska sportowe itp. wraz z niezbędną infrastrukturą (szatnie, gastronomia). Dziennie może z nich korzystać ok. 5,5 tysiąca gości. Wody, pobierane z dwóch różnych odwiertów na głębokości 1500 m, mają temperatury odpowiednio 56,5 i 76,5 °C i są bogate m.in. w związki wapnia, potasu, sodu, magnezu i żelaza.

</doc>
<doc id="1012501" url="https://pl.wikipedia.org/wiki?curid=1012501" title="Stanisław Riess de Riesenhorst">
Stanisław Riess de Riesenhorst

Stanisław Riess de Riesenhorst ps. „Ryś”, „Budowniczy” (ur. 17 września 1887 w Bochni, zm. 1 sierpnia 1944 w Warszawie) – podpułkownik kawalerii Wojska Polskiego.
Życiorys.
Był synem Aloisa, oficera cesarskiej i królewskiej armii, i Anny z Pytlewiczów (1855–1945). Jego braćmi byli: Henryk, inżynier drogownictwa, i Witold, slawista. Porucznik adiutant sztabowy 6 pułku ułanów Witold Riess de Riesenhorst (ur. 18 lipca 1893 roku) poległ śmiercią bohaterską 29 marca 1920 roku w czasie walk nad rzeką Słucz. Pełnił wówczas służbę na stanowisku szefa sztabu IV Brygady Jazdy. 9 listopada 1920 roku został pośmiertnie awansowany na rotmistrza. 25 listopada 1920 roku został zatwierdzony w stopniu rotmistrza z dniem 1 kwietnia 1920 roku, w kawalerii, w grupie oficerów byłej armii austro-węgierskiej.
Stanisław tak jak ojciec pełnił zawodową służbę w cesarskiej i królewskiej armii. Po upadku monarchii Austro-Węgierskiej przyjęty został do Wojska Polskiego i przydzielony do 8 pułku ułanów Księcia Józefa Poniatowskiego w Krakowie. Trzykrotnie dowodził tym pułkiem (1921, 1921–1922 i 1923). 3 maja 1922 roku został zweryfikowany w stopniu podpułkownika ze starszeństwem z dniem 1 czerwca 1919 roku i 71. lokatą w korpusie oficerów jazdy (od 1924 roku – korpus oficerów kawalerii. Następnie dowodził 23 pułkiem Ułanów Grodzieńskich w Wilnie. W czerwcu 1923 roku został przydzielony do Rezerwy Oficerów Sztabowych Dowództwa Okręgu Korpusu Nr V w Krakowie. Z dniem 31 stycznia 1924 roku został przeniesiony w stan spoczynku „z powodu trwałej niezdolności do służby wojskowej stwierdzonej na podstawie superrewizji”. Mieszkał w Tarnowie przy ul. Żabińskiej 7. Dwukrotnie odznaczony Krzyżem Walecznych. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I z przeznaczeniem do dyspozycji dowódcy Okręgu Korpusu Nr I w Warszawie.
Po wybuchu II wojny światowej zaczął działać w konspiracji. Podczas okupacji niemieckiej pełnił funkcję oficera Oddziału II Komendy Głównej Armii Krajowej i oficera sztabu w Komendzie Okręgu Warszawa Armii Krajowej. 1 sierpnia 1944, z chwilą wybuchu powstania warszawskiego, wyznaczony został przez płk. dypl. Antoniego Chruściela ps. „Monter”, na stanowisko komendanta placu Okręgu Warszawa AK. Poległ tego samego dnia w rejonie ulicy Świętokrzyskiej i Zielnej, gdy szedł objąć powierzone mu stanowisko służbowe. Został pochowany na Cmentarzu Wilanowskim.

</doc>
<doc id="1012502" url="https://pl.wikipedia.org/wiki?curid=1012502" title="Dureń">
Dureń

Dureń – gra karciana dla dwóch do sześciu osób, pochodząca z Rosji. W durnia można grać jako indywidualny zawodnik, można również formować zespoły (dwu- lub trzyosobowe).
W grze w durnia nie wyłania się zwycięzcy, ale przegranego, który otrzymuje miano tytułowego "durnia". Zadaniem graczy jest pozbycie się swoich kart, więc przegrywa ta osoba lub zespół, który posiada karty, kiedy nie ma ich już rywal. 
Do gry w durnia wykorzystuje się trzydzieści sześć kart, wszystkie kolory. Starszeństwo kart jest standardowe: od asa (najsilniejsza karta) do szóstki.
Przebieg gry.
Pierwsze rozdanie wykonuje dowolnie ustalona przez uczestników gry osoba (kolejne rozdania inicjuje już przegrany). Osoba rozdająca karty przydziela każdemu zawodnikowi po sześć zakrytych kart (zgodnie z ruchem wskazówek zegara, każdemu po jednej). Na środek stołu trafia następnie jedna, odkryta karta, a jej kolor określa atut. Pozostałe, zakryte karty, trafiają na górę karty atutowej w ten sposób, by kolor i wartość tej karty była dla wszystkich widoczna. 
Na właściwą grę w durnia składają się serie ataków"." Gracz przeprowadzający atak może działać wspólnie z innymi graczami, gracz broniący się zawsze działa w pojedynkę. Atak inicjuje się poprzez zagranie karty na stół przed obrońcę. Ten z kolei, żeby się obronić, zobowiązany jest pobić tę kartę oraz wszystkie inne wykorzystane w ataku. Kartę nieatutową można pobić wyższą kartą tego samego koloru albo jakimkolwiek atutem. Kartę z atutem można pobić natomiast jedynie wyższym atutem. Warto zwrócić uwagę, że atut zawsze bije kartę nieatutową. Jest tak również w przypadku, gdy obrońca posiada karty w kolorze karty atakującej. Dokładanie do koloru nie jest w takiej sytuacji obowiązkowe. W sytuacji, gdy obrońca nie jest w stanie (nie chce) pobić karty, która go atakuje, zobowiązany jest ją zabrać. Jeżeli zaś atak zostaje odparty, atakujący ma możliwość przeprowadzenia kolejnego ataku. Ostateczne odparcie ataku następuje w momencie, gdy żaden z atakujących nie ma już kart do atakowania (lub nie chce już z nich skorzystać) lub atak został odparty w przypadku sześciu kolejnych kart lub też obrońca, który ma mniej niż sześć kart, nie ma już kart na ręce, ponieważ wszystkie zostały wykorzystane do obrony. W przypadku zakończenia (odparcia) ataku, karty, które do tego ataku wykorzystane nie biorą już udziału w grze – zostają odłożone na bok. Wówczas następuje też zamiana ról – dotychczasowy obrońca jest atakującym, a gracz siedzący na lewo od niego broni się.

</doc>
<doc id="1012503" url="https://pl.wikipedia.org/wiki?curid=1012503" title="SEAT 133">
SEAT 133

SEAT 133 – mały samochód osobowy firmy SEAT produkowany w latach 1974–1979, a w latach 1977–1982 także pod nazwą Fiat 133. Model powstał na podwoziu modelu 850, z którym dzielił także silnik, natomiast nadwozie zaprojektowano wzorując się na modelach Fiat 126 i Fiat 127. Model 133 jako jedyne auto zaprojektowane poza firmą Fiat był sprzedawane pod marką Fiat (na niektórych rynkach).
Opis modelu SEAT 133.
Fiat/SEAT 133 był kompilacją stylistyczną modeli 126, 127 i 128. Technologia wytłaczania blach (kształtki, wytłoczki, przetłoczenia itd) była wspólna z modelem 127. 133 powstał jako odpowiedź na model 126. Hiszpanie bowiem odrzucili propozycję licencyjnej produkcji tego modelu. 126 nie spełniało ówczesnych wymogów hiszpańskich kierowców. SEAT wciąż produkował model 600 oraz 850. W salonach można było kupić importowane Fiaty 500 jednak nie sprzedawały się tam dość dobrze. Decyzja ta wynikła również z tego, że SEAT nigdy nie produkował modelu 500. 126 jakkolwiek nieco większe w istocie było Fiatem 500 w nieco innej "skórce". Projekt modelu 126 jednak bardzo podobał się inżynierom SEAT-a. Podobał się również potencjalnym nabywcom. Zapadła zatem decyzja o stworzeniu własnego konceptu o stylistyce 126 jednak sporo większego (wymiary prawie jak 127). Gotowa była płyta podłogowa Fiat/SEAT 850. Sporo nowocześniejsza i lepsza od platformy 500/126 choć podobna konstrukcyjnie. Zaprojektowano zatem nowe nadwozie. Inżynierom Fiata tak się spodobał ten model, że sprzedawano to auto pod marką Fiat np. w Niemczech i Belgii. Jako Fiat 133 był też produkowany w Argentynie do 1985 roku. Tam też powstała usportowiona wersja IAVA. Miała silnik o pojemności 903 cm³ i mocy maksymalnej 50 KM, czterobiegową skrzynię biegów oraz obniżone zawieszenie i tarczowe hamulce przednie z modelu Fiat 850 Spider. Prędkość maksymalna wynosiła około 133 km/h. Fiat/SEAT 133 produkowany był również w egipskich zakładach El Nasr do 1994 roku.
Opis modelu Fiat 133.
Fiat 133 był małym samochodem FIAT-a, skonstruowanym przez hiszpańską firmę SEAT i produkowany przede wszystkim jako SEAT 133 na rynek hiszpański w latach 1974–1980. Jako że w tym okresie firma SEAT należała do koncernu Fiata, na niektórych rynkach oferowano go pod marką Fiat.
Nadwozie z tyłu i z przodu z wyglądu przypominało model 126 a z profilu 127. Konstrukcyjnie bazował na modelu Fiat 850. Czterocylindrowy silnik, umieszczony z tyłu pochodził z modelu 850 Sport Coupe. Miał on pojemność 903 cm³ i rozwijał moc 34, 37 lub 40 KM.
Produkcji zaprzestano po wprowadzeniu na rynek taniego, małego i uniwersalnego modelu Panda, produkowanego również w Hiszpanii jako SEAT Marbella.

</doc>
<doc id="1012506" url="https://pl.wikipedia.org/wiki?curid=1012506" title="Rabdodony">
Rabdodony

Rabdodony – grupa ornitopodów żyjących w późnej kredzie na terenach dzisiejszej Europy i być może Australii.

</doc>
<doc id="1012507" url="https://pl.wikipedia.org/wiki?curid=1012507" title="VIM">
VIM



</doc>
<doc id="1012509" url="https://pl.wikipedia.org/wiki?curid=1012509" title="Synagoga Wołyńsko-Krotoszyńska we Wrocławiu (ul. Karola 27)">
Synagoga Wołyńsko-Krotoszyńska we Wrocławiu (ul. Karola 27)

Synagoga Wołyńsko-Krotoszyńska we Wrocławiu – nieistniejąca synagoga terytorialna, która znajdowała się we Wrocławiu, przy ulicy Karola 27.
Synagoga została założona w XIX wieku. Została przeniesiona ze starej siedziby mieszczącej się w Szkole Szermierniczej. Uczęszczały do niej głównie osoby pochodzące z regionu wołyńskiego i krotoszyńskiego. W 1903 roku synagoga została zamknięta.

</doc>
<doc id="1012510" url="https://pl.wikipedia.org/wiki?curid=1012510" title="Gláuber (ur. 1983)">
Gláuber (ur. 1983)

Gláuber, właśc. Gláuber Leandro Honorato Berti (ur. 5 sierpnia 1983 w São José do Rio Preto) piłkarz brazylijski grający na pozycji środkowego obrońcy. Posiada także obywatelstwo włoskie.
Kariera klubowa.
Gláuber rozpoczął piłkarską karierę w Clube Atlético Mineiro pochodzącego z miasta Belo Horizonte. Grał w drużynach młodzieżowych, a następnie widniał w kadrze pierwszej drużyny, ale nie zdołał zadebiutować w lidze brazylijskiej i w 2003 roku oddano go do SE Palmeiras. W barwach tego klubu zadebiutował w Serie B 16 sierpnia w zremisowanym 1:1 spotkaniu z Ceará Sporting Club. Na koniec sezonu wywalczył z Palmeiras awans do Serie A i w 2004 roku zajął z zespołem z São Paulo 4. miejsce w lidze. W 2005 roku zadebiutował w rozgrywkach Copa Libertadores i dopiero w tamtym roku coraz częściej grał w pierwszym składzie Palmeiras.
W grudniu 2005 Gláuber został wypożyczony do niemieckiego klubu, 1. FC Nürnberg. 12 lutego 2006 zadebiutował w Bundeslidze w przegranym 1:2 wyjazdowym spotkaniu z Bayernem Monachium. Do końca sezonu wystąpił w 12 meczach drużyny (8. miejsce w lidze) i zrobił na tyle dobre wrażenie na menedżerze Martinie Baderze, że klub z Norymbergi wykupił go z Palmeiras za 500 tysięcy euro. W sezonie 2006/2007 Gláuber partnerował w obronie Andreasowi Wolfowi, ale w listopadzie doznał kontuzji, która wyeliminowała go z gry na 5 miesięcy. Po powrocie zajął z FCN 6. miejsce w lidze oraz wywalczył Puchar Niemiec. Po sezonie przedłużył kontrakt z zespołem do 2011 roku.
1 września 2008 roku przeszedł jednak do angielskiego Manchesteru City. W zespole tym był jednak rezerwowym, zadebiutował 24 maja 2009 roku w meczu z Boltonem Wanderers. W lipcu opuścił klub po tym jak jego kontrakt wygasł. Kilka miesięcy później powrócił do Brazylii, gdzie został zawodnikiem AD São Caetano. Po pół roku ponownie zawitał w Europie. Został zawodnikiem rumuńskiego klubu Rapid Bukareszt. W 2013 roku przeszedł do Colorado Rapids.
Kariera reprezentacyjna.
Gláuber występował w młodzieżowej reprezentacji Brazylii U-20. Natomiast 27 kwietnia 2004 zaliczył swój pierwszy mecz w pierwszej reprezentacji kraju, a Brazylia pokonała 3:0 Gwatemalę. Był to jego, jak do tej pory, jedyny mecz w kadrze narodowej.

</doc>
<doc id="1012512" url="https://pl.wikipedia.org/wiki?curid=1012512" title="Leandro Honorato Gláuber Berti">
Leandro Honorato Gláuber Berti



</doc>
<doc id="1012514" url="https://pl.wikipedia.org/wiki?curid=1012514" title="Glauber">
Glauber



</doc>
<doc id="1012515" url="https://pl.wikipedia.org/wiki?curid=1012515" title="Xu Jinglei">
Xu Jinglei

Xu Jinglei (chiń. 徐静蕾) albo Jane X (ur. 16 kwietnia 1974 w Pekinie) – chińska aktorka, piosenkarka i reżyser filmowy.
Życiorys.
Wczesne życie.
Xu urodziła się 16 kwietnia 1974 roku w stolicy Chin – Pekinie. Studiowała w Beijing Film Academy. Swoją karierę aktorki rozpoczęła w 1996 roku. W 2002 roku nakręciła swój pierwszy film "My Father and I". Jej film "A Letter from an Unknown Woman" otrzymał nagrodę w kategorii „Best Director” (Najlepsza reżyseria) na San Sebastian International Film Festival w 2004 roku.

</doc>
<doc id="1012518" url="https://pl.wikipedia.org/wiki?curid=1012518" title="Wełyka Nowosiłka">
Wełyka Nowosiłka

Wełyka Nowosiłka (ukr. Велика Новосілка) - osiedle typu miejskiego w obwodzie donieckim Ukrainy, administracyjne centrum rejonu wełykonowosiłkowskiego.
Miejscowość założona w 1780 przez greckich przesiedleńców z Krymu. Do 1946 miejscowość nosiła nazwę "Wełykyj Janisol".

</doc>
<doc id="1012520" url="https://pl.wikipedia.org/wiki?curid=1012520" title="Dorota Łempicka">
Dorota Łempicka

Dorota Łempicka ps. „"Dorota”" (ur. 3 lutego 1926, zm. 1/2 sierpnia 1944 w Warszawie) – uczestniczka powstania warszawskiego, łączniczka, sanitariuszka w II plutonie „Alek” 2. kompanii „Rudy” batalionu „Zośka” Armii Krajowej.
Życiorys.
Jej pradziadek Piotr Michałowski był malarzem, zaś ojciec – Dominik Łempicki, poległ w obronie Warszawy w 1939. Matka Janina Czaplicka zmarła w 1944 r.
Podczas okupacji hitlerowskiej działała w konspiracji. 1. dnia powstania warszawskiego została ciężko ranna na Woli. Zmarła z odniesionych ran w drodze do szpitala im. Karola i Marii mieszczącego się przy ul. Leszno 136. Miała 18 lat. Pochowana wraz z sanitariuszkami: Anną Wajcowicz i Anną Kołdoń na Powązkach Wojskowych w kwaterach żołnierzy i sanitariuszek batalionu „Zośka” (kwatera A20-3-21).
Została odznaczona Krzyżem Walecznych. Pośmiertnie mianowana podharcmistrzynią.
W książce „Pamiętniki żołnierzy baonu »Zośka«” można znaleźć wzmiankę we wspomnieniu Stanisławy Kwaskowskiej (Pani Stasi), że Dorota przeczuwała swoją śmierć. Była przekonana, że zginie nie tylko pierwszego dnia, ale i podczas pierwszej akcji powstańczej.

</doc>
<doc id="1012523" url="https://pl.wikipedia.org/wiki?curid=1012523" title="Stara Synagoga w Nysie">
Stara Synagoga w Nysie

Stara Synagoga w Nysie – nieistniejąca, pierwsza synagoga, która znajdowała się w Nysie, przy obecnej ulicy Tkackiej.
Synagoga została zbudowana w latach 30. XIX wieku. Nie wiadomo czy była drewniana czy murowana. W 1892 roku na jej miejscu wzniesiono nową synagogę.

</doc>
<doc id="1012524" url="https://pl.wikipedia.org/wiki?curid=1012524" title="Jolanta Bartczak">
Jolanta Bartczak

Jolanta Bartczak, primo voto Małolepszy, secundo voto Skrzyszowska (ur. 20 marca 1964 w Ozorkowie) – polska lekkoatletka, specjalizująca się w skoku w dal. Mistrzyni i reprezentantka Polski, olimpijka z Seulu (1988), brązowa medalistka halowych mistrzostw Europy (1988).
Życiorys.
Jest córką Jana i Czesławy, z d. Walickiej. Ukończyła Szkołę Podstawową nr 1 w Ozorkowie, XXVI Liceum Ogólnokształcące w Łodzi (1984) Wyższą Szkołę Edukacji w Sporcie w Warszawie i studia podyplomowe na Akademii Pedagogiki Specjalnej im. Marii Grzegorzewskiej w Warszawie. Pracuje jako nauczycielka wychowania fizycznego.
Kariera sportowa.
Lekką atletykę zaczęła uprawiać w szkole podstawowej, gdzie jej pierwszym trenerem był Henryk Domolążek. Następnie została zawodniczką ŁKS Łódź, gdzie prowadzili ją Miron Brylski oraz Edward Hatala (1980–1983). Od 1983 do 1991 reprezentowała barwy Startu Łódź, gdzie jej trenerem był Zdzisław Lipiński. Pod koniec lat 90. wznowiła karierę, startując w barwach AZS-AWF Warszawa (1998) i Warszawianki TOP 2000 (1999).
Jej największym sukcesem w karierze międzynarodowej był brązowy medal halowych mistrzostw Europy w 1988, wynikiem 6,62. W halowych mistrzostwach Europy w 1990 zajęła 7. miejsce, z wynikiem 6,45. Reprezentowała Polskę na letnich Igrzyskach Olimpijskich w Seulu (1988), gdzie odpadła w eliminacjach, z wynikiem 6,30 oraz na zawodach Finału A Pucharu Europy w 1987, gdzie zajęła 5. miejsce, z wynikiem 6,47 (z wiatrem). W latach 1986–1989 wystąpiła w 4 meczach międzypaństwowych. 
Na mistrzostwach Polski seniorów na otwartym stadionie zdobyła siedem medali: złoty w sztafecie 4 x 100 metrów w 1986, srebrne w skoku w dal w 1986, 1989 i 1991, srebrny w trójskoku w 1991 i brązowe w sztafecie 4 x 100 metrów w 1985 i w skoku w dal w 1987. W halowych mistrzostwach Polskie seniorek zdobyła cztery medale: złote w skoku w dal w 1988 i 1990, srebrny w biegu na 60 metrów w 1990 i brązowy w skoku w dal w 1998. Jej pierwszy i ostatni finał halowych mistrzostw Polski seniorów dzieliło 17 lat. W 1982 zajęła 4. miejsce, w 1999 – 5. miejsce.
Życie prywatne.
Z zawartego w 1994 małżeństwa z Jarosławem Skrzyszowskim (medalisty lekkoatletycznych mistrzostw Polski w 1985) ma dwie córki, Agatę (ur. 1995) i Pię (ur. 2001), również lekkoatletkę.

</doc>
<doc id="1012525" url="https://pl.wikipedia.org/wiki?curid=1012525" title="Wołnowacha">
Wołnowacha

Wołnowacha () – miasto na Ukrainie w obwodzie donieckim, administracyjne centrum rejonu wołnowaskiego. „Miasto-bohater Ukrainy” (2022).
Wołnowacha znajduje się na południu obwodu donieckiego, jest węzłem kolejowym na liniach Mariupol–Donieck i Mariupol–Zaporoże. Przez miasto przebiega droga krajowa N20 (Słowiańsk–Mariupol).
Historia.
Miejscowość powstała w 1881 roku jako węzłowa stacja kolejowa na linii z Juzowki do Mariupola.
W 1938 r. Wołnowacha otrzymała prawa miejskie.
Po II wojnie światowej miasto stało się znaczącym ośrodkiem przemysłu spożywczego i budowlanego.
Wojna na wschodzie Ukrainy.
W nocy z 21 na 22 maja 2014 r. doszło do starć bojowników marionetkowej Donieckiej Republiki Ludowej z wojskiem ukraińskim w pobliżu miasta Wołnowacha. Odpowiedzialność za atak na ukraińskie wojsko przyjął podpułkownik GRU Igor Biezler.
7 lipca 2014 roku, po dwóch miesiącach znajdowania się pod kontrolą prorosyjskich terrorystów z DRL, nad administracją miejską ponownie zawisła ukraińska flaga.
W pobliżu Wołnowachy, na drodze N20, w miejscowości Buhas, 13 stycznia 2015 r., w ostrzale autobusu przez prorosyjskich separatystów zginęło 12 cywilów. Rada Bezpieczeństwa ONZ zażądała niezależnego śledztwa w sprawie tego zamachu terrorystycznego.
Inwazja rosyjska.
Podczas inwazja Rosji na Ukrainę w 2022 miasto znalazło się na linii frontu w pierwszym tygodniu walk, podczas którego zostało znacznie zniszczone.
27 lutego Rosjanie zajęli Wołnowachę, ale wkrótce zostali wyparci z miasta przez wojska ukraińskie. Przez dwa dni armia rosyjska nacierała na miasto, ostrzeliwując je rakietami i artylerią konwencjonalną, w wyniku czego zginęło co najmniej 20 cywilów, a budynki mieszkalne zostały uszkodzone.
Od 11 marca 2022 r. miasto jest okupowane przez wojska rosyjskie. W wyniku działań wojennych zabudowania zostały prawie doszczętnie zniszczone, a okoliczni mieszkańcy zostali ewakuowani.
Od marca 2022 Wołnowacha nosi tytuł Miasta-bohatera Ukrainy.

</doc>
<doc id="1012527" url="https://pl.wikipedia.org/wiki?curid=1012527" title="Organizacja Rybołówstwa Północno-Zachodniego Atlantyku">
Organizacja Rybołówstwa Północno-Zachodniego Atlantyku

Organizacja Rybołówstwa Północno-Zachodniego Atlantyku NAFO ("Northwest Atlantic Fisheries Organization") – międzynarodowa organizacja rządowa monitorująca zasoby i zarządzająca połowami w wodach północno-zachodniego Atlantyku. 
Założona została w 1979 roku jako następczyni Międzynarodowej Komisji Rybołówstwa Północno-Zachodniego Atlantyku ICNAF ("International Commission of the Northwest Atlantic Fisheries"). W swojej konwencji "Covention on Future Multilateral Cooperation in the Northwest Atlantic Fisheries" organizacja określiła jako swoje zadania: optymalne wykorzystanie, racjonalne zarządzanie i ochrona zasobów rybnych przez międzynarodowe konsultacje i współpracę w wyżej określonych wodach.
Współpraca międzynarodowa.
Flotom rybackim, np. państw Unii Europejskiej, NAFO zezwala na połowy określonych kwot połowowych w ramach TACs. UE i NAFO wspólnie kontrolują przestrzeganie tych limitów.

</doc>
<doc id="1012532" url="https://pl.wikipedia.org/wiki?curid=1012532" title="Biomasa SSB">
Biomasa SSB

Biomasa SSB (ang. "Spawning Stock Biomass", biomasa stada tarłowego) – zdolna do rozrodczości masa stada danego gatunku ryby, czyli ta część populacji, która jest dojrzała płciowo. Jej wielkość decyduje o wielkości pierwszego rocznika stada w następnym roku. Biomasa SSB jest jednym z podstawowych wskaźników dla określania stanu populacji ryb łownych i służy opracowywaniu planów zarządzania połowami tych ryb, np. w ramach Wspólnej Polityki Rybołówstwa Unii Europejskiej. 
Instytuty naukowe prowadzące monitoring biomasy stad ryb, szacują także krytyczną masę dla bezpieczeństwa biologicznego tych stad. Jeśli biomasa SSB danego stada osiągnie wielkość poniżej krytycznej masy, stado uważa się za przełowione i zagrożone wyginięciem.

</doc>
<doc id="1012534" url="https://pl.wikipedia.org/wiki?curid=1012534" title="Betty Applewhite">
Betty Applewhite

Betty Applewhite – postać fikcyjna, bohaterka serialu "Gotowe na wszystko". Grała ją Alfre Woodard.
Przeszłość.
Betty urodziła się w latach 60. XX wieku. Wyszła za mąż za Virgila Applewhite. W 1987 roku urodził się Matthew a rok później Caleb Applewhite. Mieszkali w Chicago. Zarabiała na życie będąc pianistką koncertową. Była bardzo uzdolniona zarówno w repertuarze dramatycznym, jak i tym lżejszym. Z niewiadomych powodów rozwiodła się z Virgilem.
W międzyczasie jej starszy syn Matthew dorósł i znalazł sobie dziewczynę, Melanie Foster. Ich związek był burzliwy. Rozstawali się i wracali do siebie. W 2005 roku Matthew zdecydował, że zerwie z nią ostatecznie. Jego młodszy i upośledzony brat wszystko słyszał. Spotkał się pierwszy na umówionym miejscu z Melanie, ale wrócił od niej z zakrwawioną koszulą. Betty sądziła, że jej dziecko zabiło kogoś. Tymczasem to Matthew był mordercą dziewczyny i choć zrobił to przypadkowo, nie sprostował wersji w jaką uwierzyła jego matka.
Historia.
Sezon 1.
Betty Applewhite wprowadziła się pod osłoną nocy do domu przy 4351 Wisteria Lane, wraz z synem Matthew.
Kupiła go przez telefon. Dlatego też nazajutrz Edie Britt, agentka nieruchomości która sprzedała po raz pierwszy w ten sposób dom, przyszła do Betty by ją poznać. Chciała oprowadzić gospodynię po budynku i pokazać jej gdzie mogą być usterki. Betty nie zgodziła się a Edie odeszła, zostawiając swoją wizytówkę.
Sezon 2.
Betty nie wpuściła do domu Edie, która po fakcie, chciała jej pokazać wszystkie mankamenty domu, które ukrywa się przed zakupem. Na prośbę Bree Van De Kamp zagrała też na pogrzebie jej męża, Rexa. Wieczorem podała posiłek synowi w jego celi. Jej karą było to, że musiała słuchać pobrzękiwań łańcuchów, co bardzo irytowało Matthew.
Betty okłamała Susan Mayer, gdy ta zwróciła jej uwagę na dziwne dźwięki dochodzące z jej domu. Zrzuciła winę na Matthew, ale ten przeszedł za jej plecami. Zdobyła od lekarza (Loren Lester) nitrazepan by uspokoić Caleba.
Caleb zdążył się wyrwać z celi, ale razem z Matthew ogłuszyła go. Odmówiła początkowo Susan lekcji na fortepianie. Przyjęła ją, gdyż miała świadomość, że ludzie będą o nich plotkować jeśli będzie nieuprzejma. Matthew zamontował tymczasem nowy zamek.
Betty widziała u Edie, że złapali niewinnego człowieka w sprawie śmierci Melanie Foster. Wysłała anonimowy list by oszczędzić mu więzienia, mimo ostrego sprzeciwu Matthew, który widział w tym zakończenie ich kłopotów. Wiedział, że Caleb otrzyma krzesło elektryczne jeśli ich znajdą.
Caleb nie chciał rozmawiać o tym co się stało i podczas szarpania łańcuchów, zauważył, że poluzowały się ze ściany. Uciekł im a Betty i Matthew widzieli jedynie pusta celę. Szukali go po uliczce, ale bezskutecznie.
Betty Applewhite była bardzo uzdolniona. Powtarzano jej to od dziecka. Nauczycielka muzyki wychwalała jej zręczność. Profesor w college’u zachwycał się wyczuciem rytmu. Dyrygent rozpływał się nad jej talentem dramatycznym. Betty przestała być jednak pianistką. Teraz miała swoją tajemnicę i była zdecydowana strzec jej za wszelką cenę. Zorganizowała u siebie spotkanie sąsiadów, którzy mieli zadecydować o tym jak podnieść bezpieczeństwo na ulicy. Gdy Karen McCluskey wnioskowała za wynajęciem profesjonalnej ochrony, zagrała fragment „piątej symfonii” Beethovena i utwór Chopina „Walc Des-dur” zwany też „minutowym”, by odwrócić ich uwagę. Jej największym talentem było genialne wyczucie czasu.
Caleba złapano i Betty dyskretnie – za pomocą palca – kazała mu milczeć. Caleb został sprowadzony do domu, a po wizycie Curtisa Monroe gospodynie zaczęły być bardzo podejrzliwe. Betty zaczęła się ich bać. Podeszła do Bree i powiedziała, że jej wróci do Chicago, do chorej matki. Betty wieczorem podwiozła Bree do odmu a gdy ta wyrzuciła jej, że trzymaja tajemnicę i co o niej wiedzą jak dotychczas, kazała Edie przyspieszyć procedurę sprzedaży domu.
Kobieta była wściekła, gdy Matthew wykleił gazetami okna pokoju na piętrze domu i kazał przenieść się tam Calebowi. Nakrzyczał na nią i postawił na swoim. Spoliczkowała go jednak na oczach Bree i Danielle Van De Kamp, gdy jej matka przyprowadziła go do niej z wyjaśnieniem. Bree, na rozpaczliwą i pełną łez prośbę córki, chciała przekonać sąsiadkę żeby nie rozdzielano zakochanych. Applewhite powiedziała jasno, że jeśli będą wzajemnie pilnować dzieci to nic się nie stanie. Bree poszła do domu a wieczorem przyszła do Bree, gdyż dowiedziała się poprzez Danielle i od Matthew, że Andrew Van De Kamp przyczynił się do potrącenia matki Carlosa Solis. Bree skłamała przyjaciółkom, że Betty świetnie gra w pokera i dlatego ją zaprosiła.
Bree odwiedziła jednak Caleba, a Betty przyszła do sąsiadki wściekła. Usłyszała, że ta już wie o morderstwie Melanie. Nie płakała przy tym, jak lekarze powiedzieli jej, że Caleb był upośledzony. Czuła się wybrana a Caleb był miły i dobry. Przykuła go łańcuchem do ściany przez Melanie Foster, byłą dziewczynę Matthew. Betty powiedziała o wersji wydarzeń jaką przedstawił Caleb, że zabił Melanie. Kobieta odpowiadała za Caleba, dlatego też uważała tę zbrodnię za swoją.
Matthew przyszedł do matki, która grała na fortepianie i spytał się, czy może pożyczyć 50 dolarów. Miały one być na urodziny Danielle. Po kłótni o brata i jego zejściu z piętra, wręczyła mu 20 dolarów. Wieczorem Caleb odwiedził Danielle w jej pokoju. Chciał jej wręczyć prezent, ale go odrzuciła przez co chłopak wyszedł od niej zdenerwowany.
Betty sprzedała dom i kazała się pakować Matthew. Danielle została zaatakowana przez Caleba a Bree zdołała go powstrzymać z rewolwerem. Przyszła do domu Betty i zażądała od sąsiadki fachowej opieki nad mężczyzną bo powiadomi policję. Betty zobowiązała się, że coś wymyśli. Nazajutrz Matthew sprawdził szpitale psychiatryczne a Betty zdecydowała się „uśpić go” za pomocą luminalu, ku jego przerażeniu.
Betty dodała środek do lodów i zabrała Caleba na piknik. Tam powiedział matce, przez zupełny przypadek, że to był tylko narzędziem brata w „napaści” na Danielle. Betty zwabiła Matthew do celi Caleba i sama zamknęła go tam, gdy jego brat czekał w aucie.
Matthew przyznał się matce do tego co zrobił co rozjuszyło Betty. Dopiero Danielle ogłuszyła ją i uwolniła swego chłopaka. Razem uciekli a Matthew zabrał rewolwer.
Rok po opuszczeniu Chicago, Betty Applewhite próbowała zniknąć pod osłoną ciemności, ale została aresztowana wraz z Calebem. Na komisariacie, Caleb przyznał się do zabójstwa. Funkcjonariusz (James Shanklin) pokazał jej list który napisała, ale kobieta nie przyznała się do nadania korespondencji z Fairview. Na zdjęciu z miejsca zamordowania Melanie rozpoznała kurtkę Matthew i ostrzegła Bree, że Matthew zabił Melanie i muszą odnaleźć swoje dzieci.
Uciekinierzy z głodu i braku gotówki odwiedzili dom Bree. Matthew udał się do swojego byłego domu po młot by dostać się do pancernego sejfu Bree. Tam spotkał matkę, której przyznał się do wszystkiego i rzucił w twarz fakt, że bardziej kochała Caleba niż jego. Opuścił dom z uczuciem, że może kiedyś jej wybaczy. Betty zadzwoniła na policję a później widziała, gdy zwłoki wywieziono z wnętrza budynku. Betty odetchnęła z ulgą a nazajutrz rano, wraz z Calebem, wyprowadziła się i odjechała ciężarówką z uliczki.
Powiązane z postacią.
Caleb Applewhite.
Caleb Applewhite (Page Kennedy, potem NaShawn Kearse) to młodszy i upośledzony syn Betty. Chciał być chłopakiem Melanie Foster i został posądzony przez matkę o jej morderstwo Betty zamknęła go w kajdany i zabrała ze sobą na 4351 Wisteria Lane w Fairview. Tam miał pokutować za zbrodnię brata w specjalnej celi z pancernymi drzwiami na zasuwy.
Caleb próbował się uwolnić i nawet udało mu się uciec ze swojego więzienia. Wtargnął do domu Gabrielle Solis po jedzenie, przez co spadła ze schodów i straciła swą ciążę. Caleba schwytano i zabrano do szpitala psychiatrycznego gdzie nic nie mówił, zgodnie z rozkazem matki. Betty wydostała swego syna stamtąd. Po niespodziewanej wizycie Curtisa Monroe, Caleb został umieszczony przez brata w domu, w pokoju na piętrze, gdzie okna zakleił gazetami. Podglądając Danielle, przy czym Betty ostrzegła go by tego nie robił, zauważyła go Bree. Wykorzystując nieobecność jego rodziny, porozmawiała z nim a ten pokazał jej swą celę i wspomniał o Melanie. Dopiero „napaść” na Danielle, zaplanowana przez dziewczynę i Matthew, spowodowała, że Bree zażądała od Betty fachowej opieki nad Calebem. Zagroziła skontaktowaniem się z policją jeśli by tego nie zrobiła do jutra. Betty zdecydowała się „uśpić” syna za pomocą luminalu niż oddać. Zabrała swego niedorozwiniętego syna na piknik i Caleb dociekał czy jest na niego zły z powodu Danielle, ale Betty zaprzeczyła. Gdy wyjawił, że to jego brat namówił go na udanie się do młodej Van De Kamp i podarowanie jej wielkiego pocałunku, złapała go za rękę i kazała mówić dalej. Betty przyjechała do domu i podstępem zamknęła Matthew w dawnej celi Caleba, podczas gdy on sam siedział w samochodzie przed domem. Pomimo to, policja aresztowała ich, a po wyjaśnieniach i śmierci Matthew, ona i Caleb wyjechali z Fairview.
Curtis Monroe.
Curtis Monroe (Michael Ironside) to były i nieżyjący prywatny detektyw wynajęty przez rodziców zmarłej Melanie Foster. Kilka lat wcześniej stracił licencję i pochodził z Chicago.
Przyjechał do Fairview po Caleba którego zdjęcie, po aresztowaniu, pojawiło się w krajowej prasie z prośbą o zidentyfikowanie mężczyzny. Próbował go porwać ze szpitala psychiatrycznego, ale ubiegła go jego rodzina. Wyśledził ich na 4351 Wisteria Lane, gdzie czekał aż Betty i Matthew opuszczą dom. Curtis włamał się do domu i skuł Caleba, po czym rozejrzał się przez okno czy nikt nie obserwuje budynku. Gdy miał o niego zejść, wpadł w – spróchniały przez korniki – stopień schodów do piwnicy. Zaczął krwawić, a po chwili zmarł. Na telefon komórkowy Curtisa zadzwonił jeden z rodziców Melanie Foster. Wieczorem Betty i Matthew umieścili zwłoki mężczyzny w bagażniku jego samochodu. Matthew upuścił do środka kluczyki od pojazdu, więc nie mogli go wywieźć. Bagażnik otworzył się, gdy uderzyło w niego auto Susan Mayer. Krzyk Alberty Fromme skupił uwagę sąsiadów na jego zawartości.
Matthew Applewhite.
Matthew Applewhite (Mehcad Brooks) to starszy syn Betty Applewhite. Zabił swą wieloletnią dziewczynę Melanie Foster. Zrzucił winę na młodszego brata Caleba, który przybiegł do domu w zakrwawionej koszuli od próby ocucenia Melanie, gdyż po uderzeniu od Caleba straciła tylko przytomność. Betty zabrała synów ze sobą na 4351 Wisteria Lane w Fairview. Tam Caleb miał pokutować za – jak to sama określiła – „jej morderstwo” w specjalnej celi z pancernymi drzwiami na zasuwy.
Matthew wraz z matką znaleźli lokum przez telefon w Fairview, gdzie poznali Edie Britt.
Matthew pomagał matce w opiece nad bratem. Był jego strażnikiem i silną ręką Betty w postępowaniu wobec brata. Upominał też, by nie była opryskliwa dla sąsiadów, gdyż wezmą ich na języki. W Chicago pochwycono człowieka odpowiedzialnego za morderstwo Melanie. Matthew uznał, że są bezpieczni. Pomimo to, Betty napisała list drukowanymi literami i w rękawiczkach by nie zostawić odcisków palców. Gdy poszła do Caleba, Matthew znalazł list. Pokłócił się z matką o to, że niszczy ich szansę na spokój. Betty nie mogła dopuścić do tego by skazano niewinnego. Napisała anonimowy list drukowanymi literami i wysłała go, mimo ostrej kłótni z synem, że niszczy to ich szansę na spokój. Uświadomił jej, że gdy znajdą Caleba to bez względu na jego niedorozwój, otrzyma krzesło elektryczne. W końcu Caleb uwolnił się z celi a podczas poszukiwań, Matthew zainteresował się Danielle Van De Kamp. W związku z włamaniem Caleba do Gabrielle, Matthew i Betty zorganizowali u siebie zebranie mieszkańców Wisteria Lane by mieć rękę na pulsie. Po niespodziewanej wizycie Curtisa Monroe ukryli jego ciało w jego aucie, zatrzaskując też tam klucze. Zaproponował sprzedaż domu a Betty zgodziła się wymyślić do tego jakąś kłamliwą, ale wiarygodną historię by sąsiedzi nie nabrali podejrzeń. Matthew zakleił gazetami okna pokoju na piętrze. Następnie umieścił tam brata. Pokłócił się o to z matką, ale kobieta uległa jego argumentacji. Bree nakryła go schowanego pod łóżkiem Danielle. Betty była wściekła i oznajmiła jej, że się wyprowadzą. Wieczorem Danielle wyjawiła chłopakowi, że jej brat potrącił matkę sąsiada. W końcu miał dość opieki nad bratem i kazał matce odesłać go do odpowiedniego przytułku. W końcu obmyślili prowokację: ściągnęli Caleba do sypialni Danielle i sprowokowali go do ataku na nią, dając mylne informacje. To spowodowało interwencję Bree i wymuszenie na Betty by rozwiązała problem. Matthew sprawdził szpitale psychiatryczne, ale był przerażony decyzją matki o zabiciu brata poprzez luminal. Betty dowiedziała się jednak co zrobił jej starszy syn i wróciła do domu, gdzie podstępem zamknęła go w celi brata. Tymczasem Danielle uciekła z domu, uwolniła Matthew i pomogła mu ogłuszyć Betty. Młodzi uciekli razem uciekli z Wisteria Lane a Matthew zabrał rewolwer matki. Betty została aresztowana, ale pokazano jej zdjęcie Melanie przykrytej kurtką, w której rozpoznała, że należała do Matthew. Applewhite zadzwoniła także do Bree. Tymczasem Matthew i Danielle włamali się do domu Van De Kamp po pieniądze a Matthew poszedł po łom do sejfu. Betty zmierzyła się z nim i zadzwoniła po policję, gdy usłyszała przyznanie się do winy. Zrzucił całą winę na brata, ponieważ Betty kocha go bardziej. Betty zadzwoniła po policję, która postrzeliła chłopaka w serce, gdy sam celował rewolwerem w czoło Bree, która blokowała im drogę ucieczki. Matthew zmarł na miejscu.
Melanie Foster.
Melanie Foster (Joy Bisco) to była dziewczyna Matthew, urodzona w 1988 roku.
Matthew chciał z nią ostatecznie zerwać. Poprosiła go o spotkanie wieczorem w tartaku. Caleb podsłuchał ich rozmowę i przyszedł wcześniej od brata z bukietem róż. Zaproponował jej chodzenie i wyznał, że ją kocha. Próbował ją pocałować, ale Melanie uderzyła go kijem. Caleb złapał go i uderzył nim Melanie, że straciła przytomność oraz zaczęła krwawić. Mężczyzna próbował ją ocucić, ale pobrudził dłonie krwią i wytarł je w koszulę. Następnie pobiegł do domu. Betty zauważyła ślady krwi na białej koszuli. Krótko potem sam Matthew przyszedł do tartaku i podszedł do Melanie, która się ocknęła. Próbowała jednak przekuć to zdarzenie w powód by zostali razem. Matthew nadal stał przy swojej decyzji. Dlatego Melanie zagroziła, że zgłosi Caleba na policję. Oboje zaczęli się kłócić i ten wziął kij od siekiery, po czym zakatował Melanie. Tym razem padła martwa. Położył na jej ciele swą kurtkę po czym uciekł.

</doc>
<doc id="1012535" url="https://pl.wikipedia.org/wiki?curid=1012535" title="Meir Ezofowicz (film 1911)">
Meir Ezofowicz (film 1911)

Meir Ezofowicz – polski niemy film fabularny z 1911 roku, oparty na powieści Elizy Orzeszkowej pod tym samym tytułem. Do dziś zachowały się jedynie fragmenty filmu, znajdujące się obecnie w archiwum Filmoteki Narodowej.
Fabuła.
Tytułowy Meir Ezofowicz pochodzi z postępowej rodziny żydowskiej. Młody mężczyzna kieruje się zasadą miłości bliźniego, walczy z zacofaniem i niesprawiedliwością. Popada przy tym w konflikt ze starszyzną miasteczka kierowaną przez rabina. Meir zakochuje się w Gołdzie, młodej karaimce. Ich miłość kończy się tragicznie – Gołda zostaje porwana i utopiona w rzece przez fanatyczny tłum.
Okoliczności produkcji.
Jesienią 1911 roku w prasie pojawiły się doniesienia, że Towarzystwo Udziałowe Sfinks zamierza zrealizować trzy adaptacje filmowe polskiej literatury: "Pana Tadeusza" według poematu Mickiewicza, "Meira Ezofowicza" według powieści Orzeszkowej oraz "Pracownice Igły" według dramatu Zygmunta Przybylskiego. Ostatecznie udało się wyprodukować jedynie drugi z wymienionych filmów, a jego premiera odbyła się 22 września 1911 roku. Z zachowanych fragmentów filmu można wywnioskować, że zdjęcia zrealizowano w plenerach udających Grodno, najprawdopodobniej na Dynasach. Według oficjalnych materiałów promujących film reżyserem był dziennikarz Józef Ostoja-Sulnicki, ale na podstawie wypowiedzi świadków epoki można domniemywać, że reżyserować mógł sam producent Aleksander Hertz.
Zdaniem historyczki kina Małgorzaty Hendrykowskiej Hertz zrezygnował z ekranizowania Mickiewicza, ponieważ znał widowiskową wartość tematu żydowskiego, niezbyt często wykorzystywanego w polskiej kulturze. Co więcej, rynkiem zbytu dla filmu miała być w zamierzeniu Rosja, o czym świadczy współprodukowanie filmu przez rosyjską firmę Globus. Fakt ten sprawiał, że polski temat narodowy był w tym przypadku mniej atrakcyjny. Towarzystwo Sfinks dysponowało również gotowymi ujęciami przedstawiającymi Grodno, ponieważ jego operatorzy nakręcili w 1910 roku reportaż z pogrzebu Orzeszkowej – był to dodatkowy powód skłaniający Hertza do zekranizowania właśnie "Meira Ezofowicza". Innym ważnym czynnikiem mogło być oswojenie odbiorców z popularnym typem wizualizacji powieściowych bohaterów, widocznym w ilustracjach Michała Elwiro Andriollego.
Obsada.
Obsada filmu podana za Stanisławem Janickim:

</doc>
<doc id="1012536" url="https://pl.wikipedia.org/wiki?curid=1012536" title="Nikolśke">
Nikolśke

Nikolśke (ukr. Нікольське) – osiedle typu miejskiego w obwodzie donieckim na Ukrainie, administracyjne centrum rejonu nikolskiego.
Miasto leży na południu obwodu, 25 km od Mariupola. W 2001 roku liczyło 8819 mieszkańców.

</doc>
<doc id="1012537" url="https://pl.wikipedia.org/wiki?curid=1012537" title="Odznaka Za wysługę lat">
Odznaka Za wysługę lat

Odznaka „Za wysługę lat” – odznaczenie nadawane przez prezydium zarządu gminnego Związku Ochotniczych Straży Pożarnych RP osobom wykazującym się działalnością w OSP przez co najmniej pięć lat. Odznaka uzupełniana jest w cyklu pięcioletnim oznaczeniem liczby lat działalności w OSP.
Odznaka jest jednostopniowa (z wymienną środkową tarczą przedstawiającą liczbę wysłużonych lat).
Zasady nadawania.
Odznakę „Za wysługę lat” Prezydium Zarządu Gminnego ZOSP RP nadaje:
Osoba wyróżniona otrzymuje odznakę i legitymację, potwierdzającą jej nadanie.
Opis odznaki.
Odznaka „Za wysługę lat” jest wymienną, okrągłą tarczą o średnicy 24 mm, wykonaną z metalu koloru złotego, nakładaną na złotą podkładkę. U góry podkładki widnieje hełm strażacki a dołu nasada prądownicy. Tarcza umieszczona jest na tle dwóch skrzyżowanych toporków. Na otoku podkładki wieniec z liści laurowych szerokości 5 mm zwężający się do góry. Tarcza składa się z białego otoku o szerokości 4 mm z napisem złoconym: ZW. OCHOTN. STRAŻY POŻ. RP * ZA WYSŁUGĘ LAT *, oraz czerwonego środka z odchodzącymi odśrodkowo promieniami. Na tle promieni złocona liczba : V, X, XV, XX, XXV, XXX, XXXV, 40,45, 50, 55, 60, 65 i 70. 
Odznaka nie posiada baretki oraz miniaturki.
Sposób noszenia odznaki.
Odznakę nosi się na klapie prawej, górnej kieszeni kurtki na wysokości guzika, na środku lewej połowy klapy,

</doc>
<doc id="1012543" url="https://pl.wikipedia.org/wiki?curid=1012543" title="Jasynuwata">
Jasynuwata

Jasynuwata () – miasto w rejonie donieckim, obwodzie donieckim Ukrainy.
Historia.
Miejscowość powstała w 1872 jako osada przy stacji kolejowej, w 1938 została miastem. Jasynuwata była areną walk w czasie wojny o Donbas. Od 2014 znajduje się pod kontrolą Donieckiej Republiki Ludowej.
Urodzeni w mieście.
W Jasynuwatej urodzili się oraz Iryna Dowhań, ukraińska wolontariuszka, torturowana przez prorosyjskich separatystów w sierpniu 2014 roku. Zdjęcie przedstawiające Dowhań przywiązaną do słupa w centrum Doniecka i bitą przez obcą kobietę stało się jednym z symboli tortur, jakich dopuszczali się separatyści wobec ludności ukraińskiej zamieszkującej Donbas. 

</doc>
<doc id="1012544" url="https://pl.wikipedia.org/wiki?curid=1012544" title="Władysław Ignacy Zamoyski">
Władysław Ignacy Zamoyski

Władysław Ignacy Zamoyski herbu Jelita ps. "Cyk" (ur. 20 lipca 1914 w Racewie, zm. 2 sierpnia 1944 w Warszawie) – hrabia, podporucznik, powstaniec warszawski.
Syn Władysława Zdzisława Zamoyskiego i Marii Mężyńskiej, wnuk Stefana Zamoyskiego. 20 sierpnia 1936 poślubił Marię Agnes MacLeod, z którą miał córkę Annę Elżbietę Zamoyską.
Podczas powstania warszawskiego był dowódcą plutonu osłonowego walczącego w Śródmieściu. Zginął 2 sierpnia w walkach powstańczych przy ul. Marszałkowskiej 129. Został odznaczony Orderem Virtuti Militari. 
Pochowany na cmentarzu Powązkowskim (kwatera 108-6-25).

</doc>
<doc id="1012546" url="https://pl.wikipedia.org/wiki?curid=1012546" title="Za wysługę lat">
Za wysługę lat



</doc>
<doc id="1012547" url="https://pl.wikipedia.org/wiki?curid=1012547" title="Seat 133">
Seat 133



</doc>
<doc id="1012548" url="https://pl.wikipedia.org/wiki?curid=1012548" title="120 mm działo bezodrzutowe L1 BAT">
120 mm działo bezodrzutowe L1 BAT

L1 BAT – brytyjskie działo bezodrzutowe kalibru 120 mm. Działa tego typu były umieszczone na szczeblu batalionu i miały pełnić rolę broni przeciwpancernej. Działo L1 zostało skonstruowane pod koniec 40. XX wieku. Następcą L1 było działo L4 Mobat.

</doc>
<doc id="1012551" url="https://pl.wikipedia.org/wiki?curid=1012551" title="GTA III">
GTA III



</doc>
<doc id="1012553" url="https://pl.wikipedia.org/wiki?curid=1012553" title="Harri Mannila">
Harri Mannila



</doc>
<doc id="1012555" url="https://pl.wikipedia.org/wiki?curid=1012555" title="Supjan Abdułłajew">
Supjan Abdułłajew

Supjan Minkaiłowicz Abdułłajew (ur. 8 listopada 1956 roku w Kazachstanie, zm. 28 marca 2011 w Lesie Sunżeńskim) – czeczeński polityk i partyzant, bliski współpracownik prezydenta Czeczenii Asłana Maschadowa, wiceminister bezpieczeństwa, a następnie minister finansów w jego rządzie. Po wybuchu II wojny czeczeńskiej stał się głównym ideologiem wahhabizmu na terenie północnego Kaukazu.
Współpracował z samozwańczym prezydentem Czeczeńskiej Republiki Iczekrii - Doku Umarowem, którego był zastępcą w strukturach partyzanckich. Był mianowany wiceprezydentem Czeczenii i nominowany na to stanowisko 19 marca 2007 roku przez Umarowa po tym, jak zginął pełniący wcześniej tę funkcję Szamil Basajew. Abdułłajew był dowódcą brygady Dżundullah (ar. 'Armia Boga') i członkiem dowództwa powietrznego oraz czeczeńskiego ruchu oporu. Brał udział w ataku na Dagestan, odpowiada za koordynację działań wojennych z mudżahedinami dowodzonymi przez emira mudżahedinów Muhannada. Przez Rosjan uznawany za terrorystę.
Poległ w akcji sił specjalnych Federalnej Służby Bezpieczeństwa, Ministerstwa Spraw Wewnętrznych i Ministerstwa Obrony wspieranych przez lotnictwo skierowanej przeciwko partyzantom Doku Umarowa w Lesie Sunżeńskim na pograniczu Inguszetii, Czeczenii i Osetii Północnej. W akcji zginęło łącznie 17 partyzantów.

</doc>
<doc id="1012558" url="https://pl.wikipedia.org/wiki?curid=1012558" title="Kamptozaury">
Kamptozaury

Kamptozaury (Camptosauridae) - rodzina dinozaurów z infrarzędu ornitopody.
Pożywienie.
Typowe rośliny późnej jury.
Występowanie.
Zamieszkiwały tereny dzisiejszej Europy i Ameryki Północnej w okresie późnej Jurze i wczesnej kredzie.
Opis.
Dwu- lub czworonożne.

</doc>
<doc id="1012559" url="https://pl.wikipedia.org/wiki?curid=1012559" title="Sfinks (wytwórnia filmowa)">
Sfinks (wytwórnia filmowa)

Sfinks (Warszawskie Towarzystwo Udziałowe Sfinks) – polska wytwórnia filmowa założona przez Aleksandra Hertza. W latach 1911–1936 wyprodukowano w niej kilkadziesiąt filmów.
W 1909 roku Aleksander Hertz wraz z Alfredem Silberlastem (Alfred Niemirski), Józefem Koernerem i Markiem Zukerem założył Warszawskie Towarzystwo Udziałowe Sfinks. Było ono przedstawicielstwem francuskiej wytwórni filmowej "Société Pathé Frères". W tym samym roku otworzył w Warszawie kino pod nazwą „Sfinks” przy ulicy Marszałkowskiej 116. W listopadzie 1909 roku Jan Skarbek-Malczewski sfilmował dla „Sfinksa” w Warszawie lot aeroplanu.
W roku 1911 Aleksander Hertz uruchomił wytwórnię filmową pod tą samą nazwą. Pierwszym filmem fabularnym zrealizowanym przez wytwórnię Hertza był „"Meir Ezofowicz"” według powieści Elizy Orzeszkowej.
W 1915 roku Sfinks połączył się z inną dużą wytwórnią, Kosmofilmem Henryka Finkelsteina i Samuela Ginzburga.
Wkroczenie Niemców do Warszawy w połowie 1915 roku, odcięło wytwórnię od rynku rosyjskiego. Dostosowując się do sytuacji Sfinks zaczął produkować filmy wspierające niemiecką propagandę antyrosyjską, co pozwoliło jej później wkroczyć na rynek niemiecki, rozpowszechniając tam swoje filmy jako Sphinx AG i zawierając kolejny korzystny układ handlowy : z wytwórnią UFA.
Sfinks był jedyną polską wytwórnią, która przetrwała pierwszą wojnę światową, aż do wybuchu drugiej.
Po śmierci Aleksandra Hertza w roku 1928 zmarłego przedwcześnie na gruźlicę w wieku 49 lat, kierownictwo wytwórni objęli Henryk Finkelstein i brat Aleksandra, Michał Hertz.
W roku 1914 w filmie "Niewolnica zmysłów" zadebiutowała 18-letnia Apolonia Chałupiec, która zasłynęła później pod pseudonimem Poli Negri.

</doc>
<doc id="1012560" url="https://pl.wikipedia.org/wiki?curid=1012560" title="Justyna Kulczycka">
Justyna Kulczycka

Justyna Kulczycka (ur. 12 stycznia 1949 w Warszawie) – polska aktorka filmowa, telewizyjna oraz teatralna. W 1975 ukończyła studia na Wydziale Aktorskim PWSFTviT w Łodzi.
Po ukończeniu szkoły średniej Justyna Kulczycka przez rok pracowała jako urzędniczka w PKO. Następnie podjęła studia polonistyczne na Uniwersytecie Warszawskim. Od 1983 jest aktorką Teatru Nowego w Warszawie.
Występuje w powieści radiowej "W Jezioranach".

</doc>
<doc id="1012568" url="https://pl.wikipedia.org/wiki?curid=1012568" title="Centralny Instytut Dramatyczny">
Centralny Instytut Dramatyczny

Centralny Instytut Dramatyczny (chiń. 中央戏剧学院) jest chińską szkołą filmową i teatralną.
Sławni absolwenci.
Li Baotian, Chen Daoming, Jiang Wen, Hu Jun, Li Yapeng, Xia Yu, Liu Ye
Lu Liping, Gong Li, Xu Fan, Tao Hong, Zhang Ziyi, Mei Ting, Qin Hailu, Yuan Quan, Chen Hao, Zhang Jingchu
Zhang Yang, Zhang Yibai, Meng Jinghui
Huo Xin

</doc>
<doc id="1012569" url="https://pl.wikipedia.org/wiki?curid=1012569" title="Kazimierz Kropidłowski">
Kazimierz Kropidłowski

Kazimierz Kropidłowski (ur. 16 sierpnia 1931 w Starogardzie Gdańskim, zm. 20 grudnia 1998 tamże) – polski lekkoatleta z czasów Wunderteamu, skoczek w dal.
Kariera sportowa.
Zawodnik SKS Starogard Gdański, Spójni Gdańsk, OWKS Zawisza Bydgoszcz, Spójni – Sparty Gdańsk, LKS Sopot, SLA Spójni Gdańsk i Startu Starogard. Olimpijczyk z Melbourne (1956 – 6. miejsce z wynikiem 7.30) i Rzymu (1960).
Największy sukces odniósł podczas mistrzostw Europy w Sztokholmie (1958) zdobywając srebrny medal (7.67). 2-krotny mistrz kraju na stadionie (1957, 1959) i dwukrotny w hali (1954, 1956) oraz 2-krotny rekordzista Polski w skoku w dal (do 7.82 z 1959, wyniku, który był także jego rekordem życiowym). Był dwukrotnie notowany w rankingu światowym "Track &amp; Field News": 1958 – 5., 1959 – 7. Dwadzieścia trzy razy bronił barw narodowych w meczach międzypaństwowych. Po zakończeniu kariery sportowej prowadził w Starogardzie zakład krawiecki.
Na początku lat 80. XX w. uczył WF w Szkole Podstawowej nr 17 w Warszawie przy ul. Zwycięzców.

</doc>
<doc id="1012570" url="https://pl.wikipedia.org/wiki?curid=1012570" title="Waldemar Szarek">
Waldemar Szarek

Waldemar Szarek (ur. 14 maja 1953 w Warszawie) – polski reżyser, scenarzysta i operator filmowy. W roku 1978 ukończył studia na Wydziale Operatorskim PWSFTviT w Łodzi.
Wybrana filmografia.
Scenariusz:
Reżyser:

</doc>
<doc id="1012575" url="https://pl.wikipedia.org/wiki?curid=1012575" title="Karol Filip Orleański">
Karol Filip Orleański

Charles-Philippe Marie Louis d’Orléans, wnuk Francji ("Petit-Fils de France", ur. 3 marca 1973 w Paryżu), książę Andegawenii, najstarszy syn Michała Orleańskiego, hrabiego d’Évreux, i Beatrice de Pasquier de Franclieu, córki Bruno de Pasquier de Franclieu, hrabiego de Pasquier de Franclieu. Jest wnukiem Henryka Orleańskiego, hrabiego Paryża, uznawanego przez stronnictwo orleańskie za króla Francji i Nawarry Henryka VI. Karolowi Filipowi przysługuje więc tytuł „wnuka Francji” i predykat „Jego Królewskiej Wysokości”.
Naukę odebrał w liceum francuskim w Madrycie. Następnie studiował na École Interarmées du Renseignement et des Etudes Linguistics w Strasburgu. Uzyskał stopień magistra informatyki. Był członkiem misji ONZ w Rwandzie w 1994 r., Bośni i Hercegowinie, Macedonii, Kosowie, Timorze Wschodnim i w Abidżanie w Wybrzeżu Kości Słoniowej.
8 grudnia 2004 r. otrzymał tytuł księcia Andegawenii od swojego stryja, Henryka, pretendenta Henryka VII, głowy Królewskiego Domu Francji. Nadanie tego tytułu wzbudziło pewne kontrowersje, gdyż używa go również Ludwik Alfons Burbon, legitymistyczny pretendent do tronu Francji jako Ludwik XX. Aby uniknąć kłopotów, Henryk VII poprosił kuzyna Ludwika XX, króla Hiszpanii Jana Karola o potwierdzenie tytułu dla Karola Filipa, co król Hiszpanii uczynił, mimo protestów legitymistów.
Wojskowy i Szpitalny Zakon św. Łazarza z Jerozolimy.
W 2004 r. książę Karol Filip został wybrany wielkim mistrzem odłamu Zakonu Rycerzy św. Łazarza określanego mianem Obediencji Orleańskiej. W tym okresie Zakon, który powstał w czasach wypraw krzyżowych i od XIII w. (czasów króla Filipa III Śmiałego) do XVIII w. znajdował się pod protekcją królów Francji, miał dwie historyczne obediencje - Maltańską i Paryską. Kiedy w 2004 r. doszło do połączenia tych dwóch struktur część członków dawnej Obediencji Paryskiej nie uznała tego porozumienia i powołała swoją strukturę zakonną pod protektoratem tytularnego Henryka VII Orleańskiego. Nominacja księcia Andegawenii wzbudziła wiele kontrowersji w podzielonym zakonie. Ostatecznie książę nie został uznany przez połączone obediencje historyczne i Obediencja Orleańska stworzyła w świecie równoległą strukturę Zakonu Rycerzy św. Łazarza.
Karol Filip ufundował Fundację św. Łazarza finansowaną przez World Society, która zajmuje się problemem zapotrzebowania na wodę w przyszłości. W 2006 r. książę wystąpił w telewizyjnym programie TF1 "Je suis une célébrité, sortez-moi de là". 9 listopada 2006 r. Karol Filip i trzy inne osoby zostali tymczasowo zatrzymani przez policję pod zarzutem "oszczerstwa, fałszerstwa dokumentu i podania fałszywej tożsamości". Zatrzymani zostali jednak uwolnieni już następnego dnia i jeszcze tego samego wieczoru książę wybrał się na galę Suwerennego Rycerskiego Zakonu Szpitalników św. Jana z Jerozolimy z Rodos i z Malty razem z księciem de Braganca. Jednakże w 2010 roku został za to przewinienie skazany na dwa miesiące więzienia z zawieszeniem.
Rodzina.
We wrześniu 2007 Karol Filip zaręczył się z Dianą Marianą Vitórią Álvares Pereira de Melo (ur. 1978), księżną Cadaval, najstarszą córką Jaime’ego III Álvares Pereira de Melo, księcia Cadaval i jego drugiej żony - Claudine Marguerite Marianne Tritz. Ich ślub odbył się 21 czerwca 2008, w katedrze w Évora. Pannę młodą do ołtarza poprowadził jej ojciec chrzestny - książę de Braganca. Ceremonii przewodniczył emerytowany arcybiskup Evora - Jorge Quintal Maurílio de Gouveia. Świadkami na ślubie byli m.in. Jan Orleański, książę Vendôme (kuzyn pana młodego), Franciszek Orleański (młodszy brat pana młodego), Isabel, księżna Bragança, oraz Aleksandra de Cadaval (młodsza siostra panny młodej). Para ma córkę:
Księżniczka Izabela została nazwana na cześć swojej prababki - Izabeli Orleańskiej-Bragança, księżniczki brazylijskiej i hrabiny Paryża.

</doc>
<doc id="1012582" url="https://pl.wikipedia.org/wiki?curid=1012582" title="An-Nabatijja">
An-Nabatijja

An-Nabatijja (arab. "النبطية") – miasto w Libanie; stolica Muhafazy An-Nabatijja; 102 tys. mieszkańców (2006). Przemysł spożywczy, włókienniczy.

</doc>
<doc id="1012583" url="https://pl.wikipedia.org/wiki?curid=1012583" title="Libor Sionko">
Libor Sionko

Libor Sionko (ur. 1 lutego 1977 w Ostrawie) – piłkarz czeski grający na pozycji prawego pomocnika.
Kariera klubowa.
Sionko pochodzi z Ostrawy i jest wychowankiem tamtejszego klubu Baník Ostrawa. W sezonie 1993/1994 zadebiutował w jego barwach w pierwszej lidze czeskiej, ale oprócz debiutu nie zagrał ani razu do końca sezonu. Latem 1994 przeszedł do zespołu Železárny Třinec i przez dwa lata grał w drugiej lidze. Latem 1996 przeszedł do trzecioligowego VTJ Znojmo, ale po roku gry w tym klubie powrócił do Baníka. W sezonie 1997/1998 był już podstawowym zawodnikiem klubu i zajął z nim 4. miejsce w lidze, a rok później -5. W 1999 roku po Sionko zgłosiła się Sparta Praga. W 2000 roku Libor sięgnął po swój pierwszy tytuł mistrza kraju, a sukces ten powtórzył także w 2001 i 2003 roku, a w 2004 sięgnął po Puchar Czech. Ze Spartą występował także w rozgrywkach Ligi Mistrzów w sezonach 2001/2002 i 2003/2004.
Zimą 2004 Sionko przeszedł do austriackiego Grazer AK. W zespole tym wystąpił jednak tylko w 6 meczach, ale przyczynił się do wywalczenia pierwszego w historii mistrzostwa Austrii i czwartego Pucharu Austrii. Po sezonie odszedł jednak z klubu i podpisał dwuletni kontrakt z Austrią Wiedeń. W Austrii był jednym z czołowych zawodników, tworząc linię pomocy m.in. ze swoim rodakiem Štěpánem Vachouškiem. W sezonie 2004/2005 wystąpił z nią w Pucharze UEFA i zajął 3. miejsce w lidze, a w kolejnym (2005/2006) po raz drugi w karierze został mistrzem Austrii, a do tego sukcesu dołożył także krajowy puchar.
16 maja 2006 Sionko na zasadzie wolnego transferu przeszedł do Rangers F.C., z którymi podpisał 3-letni kontrakt. Razem z nim z Austrii trafili także Filip Šebo i Saša Papac. 30 lipca 2006 Libor zadebiutował w Scottish Premier League i w meczu z Motherwell FC (2:1) zdobył gola. Z powodu kontuzji opuścił jednak sporą liczbę meczów w lidze i wystąpił w niej zaledwie 18-krotnie. Zdobył 3 gole, a Rangers zostali wicemistrzami Szkocji.
Latem 2007 Sionko przeszedł do duńskiego FC København. Sumy transferu nie ujawniono, a zawodnik podpisał dwuletni kontrakt odrzucając wcześniej oferty z Paris Saint-Germain i AS Saint-Etienne. W 2010 roku trafił do Sparty Praga. W 2012 roku zakończył karierę.
Kariera reprezentacyjna.
W reprezentacji Czech Sionko zadebiutował 28 kwietnia 1999 roku w przegranym 1:2 towarzyskim meczu z Polską. Wcześniej był reprezentantem kraju w kategorii U-21, a w 2000 roku wystąpił z drużyną olimpijską na Igrzyskach Olimpijskich w Sydney, jednak Czesi zajęli na nich ostatnie miejsce w grupie.
W 2006 roku selekcjoner reprezentacji Karel Brückner powołał 23-osobową kadrę na Mistrzostwa Świata w Niemczech, jednak nie było w niej Sionko. Kontuzji doznał jednak Vladimír Šmicer i Libor zastąpił go w drużynie. Na turnieju w Niemczech wystąpił tylko w jednym spotkaniu, przegranym 0:2 z Ghaną.
Został powołany do kadry na Euro 2008.

</doc>
<doc id="1012594" url="https://pl.wikipedia.org/wiki?curid=1012594" title="Sławomir Willenberg">
Sławomir Willenberg

Sławomir Jan Willenberg (ur. 2 stycznia 1945 w Krośnicach) – polski polityk, lekarz chirurg, radny wojewódzki, senator IV kadencji.
Życiorys.
Absolwent Wydziału Lekarskiego Akademii Medycznej w Warszawie. Uzyskał specjalizacje I i II stopnia z zakresu chirurgii ogólnej. Pracował w różnych jednostkach służby zdrowia. Do 2006 był dyrektorem szpitala w Działdowie, od tego czasu zatrudniony w tej jednostce w charakterze asystenta oddziału chirurgicznego.
W latach 80. był działaczem „Solidarności”, przewodniczącym struktur w Działdowie. W stanie wojennym został internowany na okres około pięciu miesięcy.
Od 1997 do 2001 pełnił funkcję senatora IV kadencji z ramienia AWS z województwa ciechanowskiego, a w latach 1998–2002 także radnego sejmiku warmińsko-mazurskiego. W 2001 bezskutecznie ubiegał się o ponowny wybór do Senatu z własnego komitetu. W 2006 został ponownie wybrany na radnego wojewódzkiego. W 2010 nie uzyskał reelekcji, a w 2014 bez powodzenia kandydował do rady powiatu działdowskiego.
Był związany z Ruchem Społecznym i Partią Centrum (z jej ramienia ponownie kandydował w 2005 do Senatu). W 2006 wstąpił do Platformy Obywatelskiej. W 2007 i w 2015 był kandydatem do Sejmu z listy tej partii.
Odznaczony Złotym Krzyżem Zasługi (2004).

</doc>
<doc id="1012596" url="https://pl.wikipedia.org/wiki?curid=1012596" title="Glebowy bank nasion">
Glebowy bank nasion

Glebowy bank nasion – nagromadzone w glebie nasiona (diaspory) zdolne do kiełkowania w optymalnych warunkach dla danego gatunku. Między pulą nasion stanowiących glebowy bank nasion a liczbą pojawiających się siewek istnieje bariera zwana "sitem środowiskowym". Wielkość banku nasion zależy m.in. od długości okresu spoczynkowego nasion i ich żywotności. Nasiona różnych gatunków różnią się okresem zachowywania zdolności kiełkowania, u wielu sięga on kilkudziesięciu lat.
Rodzaje banku nasion (Thompson, Grime 1979).
Typ I. Krótkotrwały bank nasion obecny tylko w okresie lata. Tworzą go gatunki, których nasiona kiełkują jesienią.
Typ II. Krótkotrwały bank nasion obecny tylko w zimie. Tworzą go gatunki, których nasiona kiełkują wiosną.
Typ III. Trwały bank nasion, w którym większość nasion kiełkuje wkrótce po wysianiu, zwykle późnym latem (reszta nasion pozostaje w glebie).
Typ IV. Trwały bank nasion, tworzony przez gatunki, których tylko nieliczne nasiona kiełkują zaraz po wysianiu, a większość nasion pozostaje w glebie.

</doc>
<doc id="1012598" url="https://pl.wikipedia.org/wiki?curid=1012598" title="Jan Oko">
Jan Oko

Jan Oko (ur. 16 grudnia 1875 w Zameczku, zm. 8 września 1946 w Zakopanem) – polski filolog klasyczny, latynista, profesor zwyczajny Uniwersytetu Stefana Batorego w Wilnie i Uniwersytetu Łódzkiego, współtwórca wileńskiej szkoły filologicznej, założyciel filologii klasycznej w Uniwersytecie Łódzkim.
Rodzina.
Jan Oko urodził się w ubogiej, wielodzietnej rodzinie Walentego, kowala, i Katarzyny z domu Fischer (bądź Fiszer). Ożenił się w 1903 roku z Janiną Rusiecką. Mieli czworo dzieci: Mieczysława (zm. 1918); Jana Kazimierza (zm. 1974), doktora medycyny, majora Wojsk Lotniczych w Anglii, ordynatora szpitala w Kanadzie, potem w Zakopanem; Marię zamężną Trzebińską, magistra farmacji; Stanisława, doktora medycyny, adiunkta Wojskowej Akademii Medycznej.
Edukacja.
W 1898 roku ukończył z odznaczeniem C. K. V Gimnazjum we Lwowie. Po ukończeniu gimnazjum rozpoczął studia na Wydziale Filologicznym Uniwersytetu Lwowskiego, gdzie studiował filologię klasyczną pod kierunkiem Bronisława Kruczkiewicza, Ludwika Ćwiklińskiego i Stanisława Witkowskiego oraz filologię polską.
Praca zawodowa.
Równolegle ze studiami pracował od roku szkolnego 1901/1902 jako zastępca nauczyciela w III Gimnazjum lwowskim. W 1903 roku objął stanowisko nauczyciela w C. K. Gimnazjum w Stryju. Od 1906/1907 pracował w C. K. VI Gimnazjum we Lwowie. Po I wojnie światowej 12 lutego 1918 został dyrektorem VI Gimnazjum i funkcję tę pełnił do 1920, utrzymując w trudnych warunkach dawny wysoki poziom szkoły.
1 lutego 1920 Jan Oko został powołany na stanowisko zastępcy profesora na Uniwersytecie Wileńskim, a 1 lipca został mianowany profesorem nadzwyczajnym, 12 października 1925 zwyczajnym (bez habilitacji). Stworzył na tej uczelni seminarium filologii klasycznej i kierował nim bez przerwy do końca 1939 roku. W latach 1926-1929 oraz od roku 1936 aż do grudnia 1939, kiedy to Uniwersytet został przejęty przez władze litewskie, był dziekanem Wydziału Humanistycznego. W roku 1925/1926 jako delegat Uniwersytetu Wileńskiego brał też udział w pracach komisji ministerialnej, której celem było opracowanie przepisów wprowadzonych wówczas studiów magisterskich.
W roku akademickim 1945/1946 wykładał (o poezji rzymskiej, głównie Horacego) na nowo założonym Uniwersytecie w Łodzi. Mówił po łacinie.
Został pochowany na Nowym Cmentarzu w Zakopanem (kw. K2-A-33).
Dorobek naukowy.
W 1904 roku opublikował pierwszą rozprawkę "O powstaniu i znaczeniu formuły Patres Conscripti" (w "Sprawozdaniu Dyrekcji Gimnazjum w Stryju"), która stała się podstawą późniejszej dysertacji "De patribus conscriptis", na podstawie której uzyskał w roku 1909 stopień doktora filozofii na Uniwersytecie Lwowskim (promotorem był B. Kruczkiewicz). Lata 1910-1911 przebywał jako stypendysta w Grecji i Rzymie, czego owocem było opublikowanie w 1911 roku artykułów: "De senatoribus pedariis" (w "Sprawozdaniu Dyrekcji Gimnazjum VI we Lwowie") oraz "Teatr Dionyzosa w Atenach" (w "Słowie Polskim"). Później opracowywał do użytku szkolnego wydania trzech tragedii Sofoklesa: "Edyp w Kolonie" (Lwów 1912), "Antygona" (Lwów 1913) i "Król Edyp" (Lwów 1916). Jako pracownik Uniwersytetu Wileńskiego opublikował 36 prac naukowych w języku polskim, łacińskim i francuskim. Dotyczyły one przede wszystkim trzech dziedzin: literatury rzymskiej, archeologii i humanizmu polskiego. Z pierwszej grupy wymienić należy: wysoko ocienianą przez europejskich filologów klasycznych "Catulliana et Horatiana" (w "Pracach Towarzystwa Przyjaciół Nauki w Wilnie" T. 1: 1924 z. 2), "L'ode de Catulle sur le passereau" ("Eos" 1928), "Epitaphia Ciceronis duodecim sapientum" ("Eos" 1932/3), "De M.T. Varronis quattuor vocabulorum explanandorum gradibus" ("Eos" 1937). Spośród studiów archeologicznych na uwagę zasługują wyniki bezpośrednich badań w Rzymie: "Forum Romanum w świetle najnowszych badań" ("Przegląd Współczesny" 1926), "Mownica rzymska" (Wilno 1926), "Do źródeł grobu Romulusa" (Lwów 1927). Największa natomiast praca – dwutomowa monografia o topografii starożytnego Rzymu – pozostała w rękopisie i znajduje się w Archiwum PAN.
Najbardziej jednak cenne w dorobku naukowym Jana Oko są prace oparte na materiałach rękopiśmiennych i starodrukach uzyskanych drogą długotrwałych i szeroko prowadzonych poszukiwań w bibliotekach i archiwach wileńskich. Dotyczą one zarówno autorów starożytnych, jak m.in. "De Ovidii Sapphus epistulae ad Phaonem fragmento Vilnensi" ("Eos" 1929), Stare wydanie Wergiliusza w Bibliotece U.S.B. ("Księga Wergiliuszowa", Wilno 1930), "De Vergilii Bucolicorum codice Vilnensi" ("Eos" 1930/1), "De Ibidis Ovidianae codice Vilnensi" ("Munera Philologica Ludovico Ćwikliński", P. 1936), jak też pisarzy polsko-łacińskich, w szczególności Sarbiewskiego, któremu poświęcił szkic "Maciej Kazimierz Sarbiewski, poeta uwieńczony" (Wilno 1929). Najwięcej wszakże uwagi i serca włożył Jan Oko w badania nad postacią i działalnością naukową i dydaktyczną swego sprzed 100 lat z okładem poprzednika na katedrze uniwersyteckiej, Godfryda Ernesta Grodka, pragnął bowiem wskrzesić na Uniwersytecie Wileńskim tradycję tego uczonego i przypomnieć metodę jego wykładów i seminarium, poświęcając temu szereg prac: "Seminarium filologiczne G.E. Grodka" (Wilno 1933), "Studia G.E. Grodka nad filologią w Polsce" (Wilno 1935), "Horacjusz w wykładach G.E. Grodka" ("Commentationes Horatianae" Kraków 1935 II) i inne. Oddany życiu naukowemu, był członkiem Komisji Filologicznej PAU i Towarzystwa Przyjaciół Nauk w Wilnie oraz prezesem Wileńskiego Koła Polskiego Towarzystwa Filologicznego.
Uczniowie.
Badaniom nad działalnością dydaktyczno-naukową Uniwersytetu Wileńskiego w 1. połowie XIX w. chciał Jan Oko nadać szerszy rozmach i zakres, wciągając do tej pracy swych uczniów. Rezultatem tego było wydanie pod jego redakcją i z jego wstępem zbiorowego studium "Z dziejów filologii klasycznej w Wilnie" (Wilno 1935-1937). Już z tego względu można mówić o szkole Jana Oko, ale wyrażała się ona jeszcze bardziej w jego działalności dydaktycznej, która przy współdziałaniu prof. Stefana Srebrnego stworzyła istotnie wileńską szkołę filologiczną, gdyż wywarła duży wpływ na metodę i zakres badań oraz na pracę dydaktyczną takich nauczycieli uniwersyteckich, jak: Zofia Abramowiczówna, Barbara Krysiniel-Józefowiczowa, Leokadia Małunowiczówna, Stefan Oświecimski, Józef Rybicki, Jan Safarewicz, Antoni Szantyr.

</doc>
<doc id="1012599" url="https://pl.wikipedia.org/wiki?curid=1012599" title="Samtredia">
Samtredia

 
Samtredia () – miasto w zachodniej Gruzji, w regionie Imeretia. W mieście znajduje się fabryka czekolady, zakład przetwórstwa herbaty, zakład przetwórstwa drewna. 
Samtredia to ważny węzeł kolejowy, przez miasto przebiegają linie kolejowe łączące Kutaisi z Zugdidi oraz Kutaisi z Batumi-Machindżauri.

</doc>
<doc id="1012605" url="https://pl.wikipedia.org/wiki?curid=1012605" title="Dorota Czudowska">
Dorota Czudowska

Dorota Czudowska (ur. 2 lutego 1953 w Żarach) – polska lekarka, onkolog, polityk, senator IV, VIII, IX i X kadencji.
Życiorys.
Absolwentka liceum ogólnokształcącego w Żarach, pracowała później w lokalnych zespołach opieki zdrowotnej. Od 1974 do 1981 studiowała w Akademii Medycznej w Białymstoku. Następnie zatrudniona jako lekarz w legnickich jednostkach służby zdrowia. Uzyskała specjalizacje I i II stopnia z zakresu chorób wewnętrznych, później specjalizowała się również z onkologii klinicznej i chemioterapii. W 1992 zorganizowała w Legnicy specjalizujący się w organizacji masowych badań mammograficznych Ośrodek Diagnostyki Onkologicznej Społecznej Fundacji „Solidarność”, którego nieprzerwanie pozostaje dyrektorem. Działa w organizacjach i uczestniczy konferencjach międzynarodowych zajmujących się walką z rakiem piersi. W 1994 zainicjowała w Polsce działalność The European Breast Cancer Coalition (Europa Donna), europejskiej organizacji działającej na rzecz walki z rakiem piersi. W 1999 została prezesem Polskiego Forum Europa Donna. Należy m.in. do Polskiego Towarzystwa Onkologicznego oraz stowarzyszeń katolickich.
Pełniła funkcję senatora IV kadencji z ramienia Akcji Wyborczej Solidarność z województwa legnickiego (1997–2001). W 2004 kandydowała do Parlamentu Europejskiego z listy Inicjatywy dla Polski. W 2006 została radną sejmiku dolnośląskiego z listy Prawa i Sprawiedliwości. W 2010 uzyskała reelekcję.
W wyborach parlamentarnych w 2011 była kandydatką do Senatu z ramienia Prawa i Sprawiedliwości, uzyskała mandat senatorski, otrzymując 45 167 głosów. W 2015 i 2019 z powodzeniem ubiegała się o reelekcję (dostała odpowiednio 68 477 głosów oraz 86 312 głosów).

</doc>
<doc id="1012609" url="https://pl.wikipedia.org/wiki?curid=1012609" title="Petar Jelić">
Petar Jelić

Petar Jelić (ur. 18 października 1986 w Modričy) – bośniacki piłkarz grający na pozycji napastnika.
Kariera klubowa.
Jelić jest wychowankiem klubu FK Modriča Maxima, wywodzącego się z jego rodzinnego miasta. W jego barwach zadebiutował w sezonie 2004/2005 w pierwszej lidze Bośni i Hercegowiny. Jako 18-latek spisał się całkiem udanie, szybko trafił do pierwszego składu i zdobył 7 goli w lidze. Natomiast w sezonie 2005/2006 zagrał jeszcze lepiej, strzelił 19 goli i z Modričą zajął wysokie 4. miejsce w lidze.
Latem 2006 Jelić przeszedł do niemieckiego 1. FC Nürnberg, ale od razu został wypożyczony do drugoligowego Carl Zeiss Jena. Tam wystąpił w zaledwie jednym spotkaniu, przegranym 1:2 z 1. FC Köln i zimą wrócił do Norymbergi, ale nie zaliczył do tej pory debiutu w pierwszej lidze niemieckiej.
Kariera reprezentacyjna.
W 2004 roku Jelić zadebiutował w młodzieżowej reprezentacji Bośni i Hercegowiny U-21. Z czasem stał się jej kapitanem oraz czołowym zawodnikiem. W pierwszej reprezentacji swój pierwszy mecz zaliczył 26 maja 2005, a Bośnia i Hercegowina uległa 0:2 Korei Południowej.

</doc>
<doc id="1012617" url="https://pl.wikipedia.org/wiki?curid=1012617" title="Nyala">
Nyala



</doc>
<doc id="1012619" url="https://pl.wikipedia.org/wiki?curid=1012619" title="Martwe miasta">
Martwe miasta

Martwe miasta, Wymarłe Miasta także Zapomniane Miasta (arab. المدن الميتة, "Al-Mudun al-Majjita"; المدن المنسية, "Al-Mudun al-Mansijja") – porzucone osady w północno-zachodniej części Syrii pomiędzy Aleppo i Idlibem; świadectwo osadnictwa wiejskiego w późnym okresie starożytnym i w czasach bizantyjskich.
Miejscowości zostały założone ok. I wieku i opuszczone z niewiadomych przyczyn w okresie od VIII do X wieku. Do dnia dzisiejszego bardzo dobrze zachowały się pozostałości zabudowań mieszkalnych i użyteczności publicznej, np. świątyń, kościołów czy term. Główne „Martwe Miasta” to Qal’at Sim’an z pozostałościami słupa Szymona Słupnika (386–429), Serdżilla z bardzo dobrze zachowaną architekturą osady z V-VI wieku i Al-Bara z dwoma grobowcami–piramidami z VI wieku.
W 2011 roku obszar obejmujący ok. 40 miejscowości w ośmiu zgrupowaniach został wpisany na listę dziedzictwa kulturowego UNESCO. Wobec toczącej się wojny domowej w Syrii, w 2013 roku UNESCO uznało wszystkie syryjskie obiekty dziedzictwa kulturowego ludzkości za zagrożone.
Geografia.
Osady położone są w północno-zachodniej części Syrii, niedaleko od granicy z Turcją, w górzystym regionie Masywu Wapiennego pomiędzy dolinami rzek Nahr Afrin i Orontes na zachodzie a Płaskowyżem Aleppo i Płaskowyżem Idlib na wschodzie. Masyw ma ok. 100 km długości, jego szerokość nie przekracza 20 km a wysokość waha się od 400 do 1000 m n.p.m. Na północy znajduje się wzniesienie Dżabal Seman, w części środkowej i na południu: Dżabal Halaka, Dżabal Barisza, Dżabal Al-Al'a, Dżabal Doueili, Dżabal Wastani i Dżabal az-Zawijja. Wzniesienia te wyznaczają granice pomiędzy poszczególnymi grupami osad.
W regionie panuje klimat śródziemnomorski, a na wzniesieniach zimą występują opady deszczu. W porównaniu z okolicznymi bardzo żyznymi płaskowyżami, scrubowo–stepowy masyw nie był obszarem atrakcyjnym pod względem upraw rolniczych i służył jako pastwiska.
Historia.
Imponujące ruiny są pozostałością po osadach, które czerpały duże zyski z międzynarodowego handlu oliwą pod koniec starożytności. Większość osad pochodzi z I-VII wieku. Prosperujące osady rozwijały się wzdłuż głównych szlaków handlowych w Cesarstwie Bizantyjskim. Lata świetności przypadają na V-VI wiek, kiedy to w regionie żyło 300 tys. ludzi w ok. 700 osadach. Od połowy VI wieku region dotknęła seria niekorzystnych wydarzeń – najazdy Sasanidów, epidemie dżumy, susze i głód.
Miasta zostały opuszczone z niewiadomych przyczyn w okresie od VIII do X wieku. Gdy Arabowie podbili te obszary Cesarstwa Rzymskiego w VII wieku, centrum polityczne regionu przeniosło się z Antiochii do Damaszku, zaś główne szlaki handlowe przesunęły się na południe i być może w wyniku tego osady te straciły główne źródło dochodów. Z tego powodu mieszkańcy mogli opuścić osady i przenieść się do innych ośrodków rozwijających się pod rządami muzułmanów. Inne teorie opuszczenia osad mówią o ucieczce przed trzęsieniami ziemi lub wyludnieniu wskutek pandemii, które rozpoczęła dżuma Justyniana (541-542), a powracających kilkunastokrotnie do połowy VIII w. Być może legendy o potępieniu tych osad powstrzymywały ludzi przez ponownym zasiedleniem.
Osady zostały „odkryte” w 1860 roku przez francuskiego dyplomatę i archeologa Charles’a Jeana Melchiora de Vogüé (1829-1916). W latach 1899–1900 ruiny badał amerykańskiego archeolog z Uniwersytetu Princeton Howarda Crosby’ego Butlera (1872–1922). W 1933 roku ruinami zajmował się rosyjski architekt George Tchalenko, który wysunął tezę o handlu oliwą jako głównym źródle dochodu mieszkańców osad. W latach 70. XX wieku francuscy historycy Georges Tate (1943–2009) i Jean-Pierre Sodini z Francuskiego Instytutu Archeologii w Damaszku przeprowadzili dogłębne prace badawcze. Według Tate’a i Sodiniego gospodarka osad opierała się również na wypasie zwierząt i uprawie roli – nie tylko na produkcji oliwy.
Większość z „Martwych Miast” jest dobrze zachowanych i turyści mogą dość swobodnie je zwiedzać, pomimo że w kilku trwają wykopaliska archeologiczne i prace restauratorskie; jednak niektóre „Martwe Miasta” są trudno dostępne bez przewodnika.
Nazwa „Martwe Miasta”.
Nazwa „Martwe Miasta”, wprowadzona w 1933 roku przez Matterna (fr. „villes mortes”) , jest myląca, ponieważ pozostałości wskazują na wiejski charakter osad, z kilkoma cechami miejskimi. W sumie na terenie masywu naliczono według jednych źródeł 700 lub 780 a według innych 820 osad.
„Martwe Miasta” wpisane na listę UNESCO znajdują się w ośmiu parkach archeologicznych w okolicach Dżabal Seman i Dżabal Halaka na północy, Dżabal Barisza i Dżabal Al-Al'a w części środkowej oraz Dżabal az-Zawijja na południu, które obejmują m.in.:
Architektura.
Większość osad składa się z 20–60 kamiennych budynków postawionych bez uprzednich formalnych planów – nie ma tu wytyczonych parceli czy ulic. Budynki zostały wzniesione z lokalnego kamienia bez użycia zaprawy.
Osad nie otaczają mury obronne, lecz poszczególne budynki otoczone były wysokimi murami. Większość zabudowań to dwupiętrowe domy mieszkalne – na piętrze mieszkali ludzie a na parterze zwierzęta. Wiele domów miało portyki i werandy, ciągnące się wzdłuż ulicy, służące jako stajnie lub sklepy. Poza wypasem zwierząt, mieszkańcy zajmowali się produkcją oliwy z oliwek – w 45 osadach naliczono 245 pras oliwnych.
W niektórych osadach znajdują się również budynki użyteczności publicznej – termy, składy, świątynie i kościoły, klasztory czy domy spotkań – androny. Ruiny term stoją w sześciu osadach – najbardziej okazałe kompleksy są w Serdżilli, Al-Barze i Babisce. Termy te nie służyły Rzymianom lecz całej populacji lokalnej, były formą przejściową pomiędzy rzymskimi termami a muzułmańskim hammamem.
Podczas gdy w kilku osadach zachowały się ruiny świątyń rzymskich, m.in. Zeusa, w „Martwych Miastach” naliczono pozostałości 1500 kościołów chrześcijańskich, z których część była kościołami przyklasztornymi.
Al-Bara.
Al-Bara (arab. بارة) jest największym z „Martwych Miast”. W starożytności Al-Bara nosiło nazwę Kapropera. Okres świetności osady leżącej przy szlaku handlowym z Antiochii do Apamei przypada na IV-VII wiek, kiedy to stało się centrum handlu winem i oliwą. Znajdują się tu m.in. ruiny pięciu kościołów, sześciu klasztorów oraz wielu dużych gospodarstw z prasami oliwnymi, stajniami i oborami. Ponadto stoją tu pozostałości dwóch grobowców w formie piramid ozdobionych pilastrami korynckimi i zdobieniami z liści akantu. W latach 1089–1123 mieszkali tu krzyżowcy a osada została ostatecznie opuszczona po trzęsieniu ziemi w 1157 roku.
Serdżilla.
Serdżilla (arab. سيرجيلة), ok. 60 km od Aleppo, jest najlepiej zachowaną osadą z „Martwych Miast”. Pośrodku osady znajduje się plac a przy nim bardzo dobrze zachowane pozostałości wczesnobizantyjskiej łaźni (473), dwupiętrowego andronu, gdzie spotykali się mężczyźni i trójnawowego kościoła datowanego na 372 rok. Ponadto są tu bardzo dobrze zachowane domy mieszkalne, z których największe mieściły 16 pokoi, grobowce a nawet komunalna cysterna na wodę.
Qal’at Sim’an.
Qal’at Sim’an (arab. قلعة سمعان) to pozostałości kompleksu wzniesionego z inicjatywy cesarza Zenona Izauryjczyka w latach 470–480 w miejscu ascezy Szymona Słupnika (386–429). Do dnia dzisiejszego zachowały się pozostałości słupa oraz wybudowanego nad nim kościoła na planie krzyża – słup znajduje się pośrodku, na ośmiokątnym placu (prawdopodobnie oryginalnie zadaszonym kopułą), wokół którego zachowały się ruiny czterech naw. Z powierzchnią ponad 5 tys. m2 kościół był jedną z największych świątyń w historii i mógł pomieścić 10 tys. wiernych. Kompleks był prężnym centrum pielgrzymkowym, przy czym pielgrzymi zatrzymywali się w nieopodal położonym miasteczku Dair Seman, ówczesnym Telanissos.
Ruwaiha i Dżarada.
Ruwaiha (arab. رويحة) znajduje się 25 km od Al-Bara, na obrzeżach współczesnej osady. Ostały się tu ruiny kamiennej bazyliki z charakterystycznym kamiennym łukiem nad nawą główną. Przy kościele znajduje się nakryty kopułą grobowiec niejakiego Bissosa, syna Pardosa.
W Dżaradzie (arab. جاراده), oddalonej od Ruwaihy o 2 km, znajduje się zachowana w całości sześciopiętrowa wieża o niewiadomym przeznaczeniu.

</doc>
<doc id="1012620" url="https://pl.wikipedia.org/wiki?curid=1012620" title="Deal (New Jersey)">
Deal (New Jersey)

Deal – miasto w Stanach Zjednoczonych, w stanie New Jersey. Według danych z 2000 roku miasto miało 1070 mieszkańców.

</doc>
<doc id="1012621" url="https://pl.wikipedia.org/wiki?curid=1012621" title="Operacja cenowo-dochodowa">
Operacja cenowo-dochodowa

Operacja cenowo-dochodowa – propagandowe określenie z okresu Polskiej Rzeczypospolitej Ludowej, dotyczące jednorazowych, drastycznych podwyżek ustalanych przez państwo cen szerokiego zakresu towarów i usług. Podwyżki te połączone były zwykle z systemem częściowych rekompensat dochodów ludności. Celem operacji była redukcja nawisu inflacyjnego i w efekcie przywrócenie bieżącej równowagi rynkowej. Operacje cenowo-dochodowe w PRL zazwyczaj prowadziły do wybuchu niepokojów społecznych i w konsekwencji wystąpienia efektu odwrotnego, tj. pogłębienia nierównowagi (np. wskutek zamrożenia cen i równoczesnych podwyżek płac).
Największe operacje cenowo-dochodowe w PRL:

</doc>
<doc id="1012623" url="https://pl.wikipedia.org/wiki?curid=1012623" title="Des Browne">
Des Browne

Desmond Henry Brown, baron Browne of Ladyton (znany jako Des Browne, od 2010 również jako lord Browne; ur. 22 marca 1952 w Kilwinning w hrabstwie North Ayrshire) – brytyjski polityk szkockiego pochodzenia, członek Partii Pracy, były minister obrony Wielkiej Brytanii, dożywotni członek Izby Lordów.
Życiorys.
Wczesne lata życia spędził w Stevenston. Wykształcenie odebrał w katolickiej St Michael's Academy w Kilwinning. Następnie ukończył prawo na uniwersytecie w Glasgow i w 1974 r. podjął pracę w kancelariach prawnych. Specjalizował się w prawie rodzinnym i opiekuńczym. W 1976 r. został asystentem solicitora w Ross, Harper and Murphy. W 1980 r. został pełnoprawnym solicitorem, a w 1985 r. partnerem w McCluskey Browne. W latach 1988–1992 był członkiem Szkockiego Towarzystwa Prawniczego. W 1993 r. został członkiem Stowarzyszenia Adwokatów.
W 1992 r. bez powodzenia kandydował do Izby Gmin w okręgu Argyll and Bute, gdzie zajął czwarte miejsce, ale zdołał dostać się do parlamentu za drugim podejściem, w 1997 r. z okręgu Kilmarnock and Loudoun. Wygrał bezpieczną przewagą 7256 głosów. Swoją pierwszą mowę na forum Izby Gmin wygłosił 20 czerwca 1997 r.
Początkowo pracował w komisji ds. Irlandii Północnej i jednocześnie był parlamentarnym prywatnym sekretarzem ministra ds. Szkocji Donalda Dewara. W roku 2000 został parlamentarnym prywatnym sekretarzem ministra stanu w ministerstwie ds. Irlandii Północnej. Po wyborach w 2001 r. został parlamentarnym podsekretarzem stanu w tym resorcie, a w 2003 r. ministrem stanu w ministerstwie pracy i emerytur. Rok później otrzymał analogiczne stanowisko w ministerstwie spraw wewnętrznych, gdzie zajmował się kwestią polityki imigracyjnej.
Po wyborach 2005 r. został członkiem gabinetu Tony’ego Blaira jako naczelny sekretarz skarbu. Został również powołany do Tajnej Rady. 5 maja 2006 r. został ministrem obrony. Był jednym z zaledwie dwóch członków ostatniego gabinetu Blaira, których nowy premier Gordon Brown zachował na dotychczasowym stanowisku. Dodatkowo Browne został ministrem odpowiedzialnym za swoją rodzinną Szkocję. Oba te stanowiska utracił w przebudowie gabinetu w październiku 2008 r..
W 2009 Browne zrezygnował z ubiegania się o kolejną reelekcję do Izby Gmin i nie startował w wyborach w 2010 roku. Wkrótce później znalazł się wśród polityków Partii Pracy, których (zgodnie z tradycyjnym przywilejem przysługującym ustępującym premierom Wielkiej Brytanii) Gordon Brown wskazał do kreacji lordowskiej.
Des Browne jest żonaty z Maurą Taylor. Ślub odbył się w 1983 r. Para ma razem dwóch synów.

</doc>
<doc id="1012625" url="https://pl.wikipedia.org/wiki?curid=1012625" title="Lech Feszler">
Lech Feszler

Lech Zbigniew Feszler (ur. 5 września 1946 w Bielsku Podlaskim) – polski polityk, urzędnik i samorządowiec, senator IV kadencji.
Życiorys.
Po maturze od 1964 studiował na Wydziale Filologiczno-Historycznym Wyższej Szkoły Pedagogicznej w Opolu. Przerwał studia z przyczyn rodzinnych, po czym pracował w prezydium Powiatowej Rady Narodowej oraz Terenowym Zespole Usług Projektowych w Bielsku Podlaskim. W 1970 został absolwentem technikum budowlanego, a pięć lat później uzyskał uprawnienia zawodowe. Był następnie zatrudniony w Wojewódzkim Zarządzie Inwestycji Rolniczych w Łomży. W 1997 skończył studia z zakresu administracji w Centrum Studiów Samorządu Terytorialnego i Rozwoju Lokalnego na Uniwersytecie Warszawskim.
W latach 80. był działaczem „Solidarność”, jednym z liderów związku w województwie łomżyńskim. W stanie wojennym został internowany na okres około trzech miesięcy. Po zwolnieniu kontynuował działalność opozycyjną, m.in. w zakresie drukowania i kolportażu ulotek, rozprowadzania książek z drugiego obiegu”, organizowania spotkań i wyjazdów na Msze św. w intencji Ojczyzny. Przewiózł też w latach 80. razem z żoną ukryty przed bezpieką sztandar oddziału „Solidarności” w Zambrowie do kościoła Św. Stanisława Kostki w Warszawie. Był inwigilowany przez służby specjalne PRL, a w 1987 z przyczyn politycznych został zwolniony z pracy. Zatrudniony następnie w Zespole Usług Projektowych w Zambrowie, gdzie w 1988 reaktywował jawną komisję zakładową „Solidarności”.
W 1989 został przewodniczącym Komitetu Obywatelskiego w Zambrowie, a następnie pracownikiem biura poselskiego OKP w Łomży. Od 1990 do 1998 pełnił funkcję burmistrza Zambrowa. Był senatorem IV kadencji z ramienia Akcji Wyborczej Solidarność (1997–2001), a w latach 1998–2002 radnym powiatu zambrowskiego. W 2001 przeszedł do Platformy Obywatelskiej, stając się pierwszym pełnomocnikiem tego ugrupowania w województwie podlaskim.
W 2003 zatrudniony w Najwyższej Izbie Kontroli, w związku z czym wycofał się z bieżącej polityki.
W 2016 prezydent Andrzej Duda odznaczył go Krzyżem Wolności i Solidarności.

</doc>
<doc id="1012626" url="https://pl.wikipedia.org/wiki?curid=1012626" title="Mulmejn">
Mulmejn

Mulmejn ( //; mon. တ်မလီု //; ; hist. "Moulmein") – miasto w południowej Mjanmie, leżące przy ujściu rzeki Saluin do Morza Andamańskiego. Stolica stanu Mon oraz dystryktu Mulmejn. 
Znajdują się tu łuszczarnie ryżu, tartaki, port handlowy (wywóz drewna tekowego, kauczuku, ryżu) i rybacki. Mieszkańcy zajmują się ponadto produkcją sieci rybackich i rzemiosłem (wyroby z kości słoniowej). Funkcjonuje tu również port lotniczy Mulmejn.

</doc>
<doc id="1012627" url="https://pl.wikipedia.org/wiki?curid=1012627" title="Bazylika Katedralna Opieki Najświętszej Maryi Panny w Radomiu">
Bazylika Katedralna Opieki Najświętszej Maryi Panny w Radomiu



</doc>
<doc id="1012628" url="https://pl.wikipedia.org/wiki?curid=1012628" title="Park Narodowy Chobe">
Park Narodowy Chobe

Park Narodowy Chobe (ang. "Chobe National Park") – najstarszy park narodowy Botswany.
Trzeci co do wielkości park tego kraju, po Parku Narodowym Central Kalahari i po Parku Narodowym Gemsbok. Jest to jedno z największych skupisk dzikich zwierząt na kontynencie afrykańskim i jeden z największych rezerwatów przyrody na świecie. Park zajmuje powierzchnię 10 566 km², utworzono go w 1967 roku.
Obejmuje obszar równiny w środkowej części Kotliny Kalahari, pomiędzy dolinami rzek Chobe, Ngwezumba i Savute. 
Flora.
Obszar parku porastają suche lasy podrównikowe, kolczaste zarośla, sawanny, rozległe bagna, a w dolinie rzeki Chobe lasy galeriowe.
Fauna.
Spośród ssaków na terenie parku występują m.in.: hipopotam, słoń afrykański (jedna z największych populacji na świecie), zebry, żyrafy, nosorożec biały, bawół afrykański, sitatunga oraz 17 innych gatunków antylop a z drapieżników m.in.: lew, leopard, gepard oraz hieny. Na terenie parku występuje ponad 400 gatunków ptaków np. długoszpon afrykański, trzewikodziób, drop olbrzymi, żołna, czaple, zimorodek, bociany, gęsi, kaczki, ibisy, warzęchy, kormorany oraz wężówka afrykańska.

</doc>
<doc id="1012631" url="https://pl.wikipedia.org/wiki?curid=1012631" title="Iván Pedroso">
Iván Pedroso

Iván Lázaro Pedroso Soler (ur. 17 grudnia 1972 w Hawanie) – kubański lekkoatleta, skoczek w dal, mistrz olimpijski, 4-krotny mistrz świata.
Obok Carla Lewisa najskuteczniejszy skoczek w dal w historii i jeden z najbardziej utytułowanych lekkoatletów świata.
W 1990, w wieku 17 lat po raz pierwszy skoczył w dal powyżej 8 metrów. W pierwszej połowie lat 90. rywalizował z takimi zawodnikami, jak Carl Lewis i Mike Powell. Po zakończeniu przez nich kariery wygrywał wszystkie wielkie imprezy między 1997 a 2001. Czterokrotnie zdobywał mistrzostwo świata na otwartym stadionie, a pięć razy w hali. Trzykrotnie zwyciężał w igrzyskach panamerykańskich.
Nieco gorzej wiodło mu się na igrzyskach olimpijskich. Na igrzyskach w 1992 w Barcelonie zajął 4. miejsce. W Atlancie (1996) miał kontuzję i zajął 12. miejsce. Za to na igrzyskach olimpijskich w 2000 w Sydney zdobył złoty medal. Na swych ostatnich igrzyskach w 2004 w Atenach zajął 7. miejsce.
Wielokrotny rekordzista i siedmiokrotny mistrz kraju.
W 1995 we włoskim Sestriere oddał skok na odległość 8,96 m, czyli lepszy niż rekord świata Mike'a Powella (8,95 m). Wynik ten nie został jednak uznany za oficjalny z powodu nieprawidłowości przy pomiarze siły wiatru (zmierzono wiatr + 1,2 m/s przy dopuszczalnym wietrze maksymalnie 2,0 m/s).

</doc>
<doc id="1012632" url="https://pl.wikipedia.org/wiki?curid=1012632" title="Twierdzenie o ilości krawędzi (graf hamiltonowski)">
Twierdzenie o ilości krawędzi (graf hamiltonowski)



</doc>
<doc id="1012633" url="https://pl.wikipedia.org/wiki?curid=1012633" title="Ivan Pedroso">
Ivan Pedroso



</doc>
<doc id="1012634" url="https://pl.wikipedia.org/wiki?curid=1012634" title="Frankfurter Fußball-Club Viktoria 91">
Frankfurter Fußball-Club Viktoria 91



</doc>
<doc id="1012635" url="https://pl.wikipedia.org/wiki?curid=1012635" title="Vorwärts Frankfurt">
Vorwärts Frankfurt



</doc>
<doc id="1012637" url="https://pl.wikipedia.org/wiki?curid=1012637" title="Jean Bart (pancernik)">
Jean Bart (pancernik)



</doc>
<doc id="1012638" url="https://pl.wikipedia.org/wiki?curid=1012638" title="Stanisław Marczuk">
Stanisław Marczuk

Stanisław Marian Marczuk (ur. 20 listopada 1935 w Doktorcach) – polski polityk, działacz związkowy, uczestnik opozycji demokratycznej w okresie PRL, senator IV kadencji.
Życiorys.
Ukończył w 1978 studia na Wydziale Technologii Budowy Maszyn Politechniki Białostockiej. Od 1955 do 1981 pracował w Fabryce Przyrządów i Uchwytów (późniejsza Fabryka Przyrządów i Uchwytów „Bison-Bial”) w Białymstoku. W 1980 wstąpił do „Solidarności”, był m.in. sekretarzem Komitetu Założycielskiego związku, członkiem Komisji Krajowej, przewodniczącym regionalnego MKS. W stanie wojennym pozostawał w ukryciu, ujawnił się w marcu 1983. W związku z represjami do 1989 pozostawał osobą bezrobotną. Na początku lat 90. stał na czele zarządu regionu związku, w 1992 przeszedł na emeryturę.
Od 1994 do 1998 pełnił funkcję radnego Białegostoku. Był także senatorem IV kadencji z ramienia Akcji Wyborczej Solidarność, w 2001 bezskutecznie ubiegał się o reelekcję z ramienia Bloku Senat 2001. W przedterminowych wyborach parlamentarnych w 2007 bez powodzenia kandydował do Sejmu z listy Platformy Obywatelskiej.
Odznaczenia.
Zarządzeniem prezydenta RP na uchodźstwie Ryszarda Kaczorowskiego z 11 listopada 1990 został odznaczony Krzyżem Kawalerskim Orderu Odrodzenia Polski. 28 sierpnia 2006 został odznaczony przez prezydenta RP Lecha Kaczyńskiego Krzyżem Komandorskim Orderu Odrodzenia Polski. W 2015 otrzymał Krzyż Wolności i Solidarności.

</doc>
<doc id="1012639" url="https://pl.wikipedia.org/wiki?curid=1012639" title="Midian (album Cradle of Flith)">
Midian (album Cradle of Flith)

Midian – czwarty studyjny album brytyjskiej grupy Cradle of Filth. Wydany w 2000 roku album koncepcyjny nawiązuje do biblijnego Midianu - kraju zbłąkanych dusz.
Nagrania uzyskały 35. miejsce na liście OLiS.
Lista utworów.
Lista utworów jest oparta na materiale źródłowym.
Twórcy.
Lista twórców jest oparta na materiale źródłowym.

</doc>
<doc id="1012640" url="https://pl.wikipedia.org/wiki?curid=1012640" title="Qaraçuxur">
Qaraçuxur

Qaraçuxur - osiedle typu miejskiego w Azerbejdżanie; należące do miasta wydzielonego Baku, stanowiące jego przedmieście; 74 tys. mieszkańców (2006). Ośrodek przemysłowy.

</doc>
<doc id="1012641" url="https://pl.wikipedia.org/wiki?curid=1012641" title="Sobat">
Sobat



</doc>
<doc id="1012642" url="https://pl.wikipedia.org/wiki?curid=1012642" title="Kuopion Palloseura">
Kuopion Palloseura

Kuopion Palloseura – fiński klub piłkarski z siedzibą w mieście Kuopio, rozgrywający mecze na stadionie Magnum Areena.
Historia.
KuPS założony został w 1923 roku. Jest jednym z najsilniejszych klubów w dziejach fińskiego futbolu – zajmuje 4 miejsce w tabeli wszech czasów pierwszej ligi Finlandii (zwanej od 1991 roku Veikkausliiga).
KuPS rozegrał w pierwszej lidze 50 sezonów, zdobywając sześciokrotnie mistrzostwo Finlandii i dwunastokrotnie wicemistrzostwo. Ponadto klub czterokrotnie zdobywał Puchar Finlandii oraz ma na koncie liczne sukcesy w rozgrywkach młodzieżowych.
W roku 2006 klub zajął 13 miejsce w pierwszej lidze i spadł do drugiej ligi (Ykkönen).
Nieobecność w pierwszej lidze trwała tylko jeden sezon, bo w 2007 roku klub wywalczył mistrzostwo drugiej ligi i jednocześnie awans do Veikkausliigi.

</doc>
<doc id="1012644" url="https://pl.wikipedia.org/wiki?curid=1012644" title="Phytonemus pallidus">
Phytonemus pallidus



</doc>
<doc id="1012647" url="https://pl.wikipedia.org/wiki?curid=1012647" title="Ziemia obiecana (film 1927)">
Ziemia obiecana (film 1927)

Ziemia obiecana – polski film fabularny z 1927 roku, będący adaptacją powieści Władysława Reymonta. Akcja filmu (wbrew oryginałowi literackiemu) rozgrywa się w latach dwudziestych XX w. Zmieniono zakończenie filmu – szczęśliwa miłość Karola Borowieckiego i Anki Kurowskiej.
W filmie wystąpiła Jadwiga Smosarska, największa gwiazda polskiego kina w okresie dwudziestolecia międzywojennego.
W 2015 został sprowadzony z USA zachowany kilkunastominutowy fragment filmu.

</doc>
<doc id="1012648" url="https://pl.wikipedia.org/wiki?curid=1012648" title="Antipolo">
Antipolo

Antipolo – miasto 1. klasy położone w prowincji Rizal na Filipinach. Od niedawna oficjalnie stolica prowincji, choć obecnie status ten posiada jeszcze także miasto Pasig w zespole miejskim Manili, będące poprzednią stolicą Rizal. Według spisu ludności z roku 2002, Antipolo liczy 470 866 mieszkańców, mieszkających w 97 415 gospodarstwach domowych. Całkowita powierzchnia miasta wynosi 306,1 km2. 
Położenie.
Miasto położone jest w centralnej części prowincji Rizal, około 26 km na wschód od stolicy kraju, Manili. Od północy graniczy z gminami San Mateo i Rodriguez, od wschodu z gminą General Nakar położoną w sąsiedniej prowincji Quezon, od południowego wschodu z gminą Tanay, od wschodu z gminami Angono, Taytay i Teresa, a od zachodu z gminą Cainta i miastem Marikina.
Historia.
Nazwa miasta pochodzi od gatunku chlebowca "Autocarpus incisa", lokalnie znanego jako "Tipolo", które można często spotkać na tych terenach. 
Okres hiszpański.
W 1578 roku na tereny dzisiejszego Antipolo przybyli franciszkańscy Zakon Braci Mniejszych, budując kościół w Boso-Boso. W 1591 roku zastąpieni zostali przez jezuitów, którzy na terenie wsi zorganizowali parafię katolicką oraz zbudowali kapliczkę w Sitio Sta. Cruz. Do roku 1601 w Antipolo mieszkało ok. 3000 chrześcijan. W tym samym czasie zmniejszyła się także populacja lokalnych Negrytów, którzy przenieśli się w góry.
25 marca 1626 gubernator Juan Niño de Tabora przywiózł z meksykańskiego Acapulco obraz Maryi Dziewicy. Przed śmiercią zapisał go w spadku jezuitom dla kościoła w Antipolo. Tradycja głosi, że umieszczono go w kaplicy w Sito Sta. Cruz, a za każdym razem, gdy go gubiono, odnajdywał się na drzewie "Tipolo". Z tego powodu w roku 1632 miano zdecydować się na wybudowanie w tamtym miejscu nowego kościoła. 
Barangaje.
Antipolo podzielone jest na 16 barangajów: 

</doc>
<doc id="1012658" url="https://pl.wikipedia.org/wiki?curid=1012658" title="Death Cult Armageddon">
Death Cult Armageddon

Death Cult Armageddon – wydany w 2003 roku, szósty album studyjny norweskiego zespołu black metalowego Dimmu Borgir. W tekstach piosenek przeważa tematyka apokaliptyczna. Album odniósł ogromny sukces, w samych Stanach Zjednoczonych sprzedano ponad 100.000 egzemplarzy (informacja za Nuclear Blast). 
Do piosenki "Progenies of the Great Apocalypse" nakręcono teledysk. Utwór ten, wraz z piosenką "Vredesbyrd", były jedynymi singlami z tej płyty. Część tej płyty została nagrana we współpracy z "Praska Orkiestra Filharmoniczna". Abbath z Immortal użyczył głosu w utworach "Progenies of the Great Apocalypse" i "Heavenly Perverse". Piosenki "Progenies of the Great Apocalypse" i "Eradication Instincts Defined" zostały użyte w tle trailera filmu "Hellboy".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1012660" url="https://pl.wikipedia.org/wiki?curid=1012660" title="Republika Świętego Marka">
Republika Świętego Marka

Republika Świętego Marka – państwo istniejące w Italii w okresie Wiosny Ludów.
17 marca 1848 roku należące do Austrii Królestwo Lombardzko-Weneckie ogarnęło antyaustriackie powstanie. W ciągu kilku dni powstańcy opanowali główne ośrodki w kraju. 22 marca w Wenecji jeden z przywódców powstania, Daniele Manin, ogłosił powstanie Republiki Świętego Marka. Początkowo Manin niechętny był współdziałaniu z wojskami sardyńskimi. Dopiero silna kontrofensywa austriacka pod dowództwem Josepha Radetzky'ego w lipcu 1848 spowodowała sojusz wenecko-sardyński.
Zbrojne wystąpienie przeciw republice Państwa Kościelnego i Królestwa Obojga Sycylii spowodowało upadek Wenecji po długotrwałym oblężeniu 26 sierpnia 1849.

</doc>
<doc id="1012663" url="https://pl.wikipedia.org/wiki?curid=1012663" title="Eslamszahr">
Eslamszahr

Eslamszahr (per. اسلامشهر, dawniej Bahramabad) – miasto w Iranie; w aglomeracji Teheranu. 357 171 mieszkańców w 91 293 rodzinach (stan na rok 2006). Przemysł spożywczy, włókienniczy, znany z wyrobów rękodzieła.
Miasto leży na Saveh Road z Teheranu do Sawe.

</doc>
<doc id="1012665" url="https://pl.wikipedia.org/wiki?curid=1012665" title="120 mm działo bezodrzutowe L4 Mobat">
120 mm działo bezodrzutowe L4 Mobat

L4 Mobat - brytyjskie działo bezodrzutowe.
Pod koniec lat 40. do uzbrojenia armii brytyjskiej wprowadzono działo L1 BAT. Jego następca było działo L4 Mobat. Przy tym samym kalibrze było ono o 235 kg lżejsze. Redukcję masy osiągnięto między innymi poprzez eliminację ogona działa z zamocowaną do niego tarczą pancerną (zaczep do holowania zamocowano do końca lufy). Działo wyposażono w celownik optyczny i km Bren, który miał służyć do wstrzeliwania się w cel. Karabin maszynowy był zamocowany po lewej stronie lufy. Działo L4 miało lufę bruzdowaną i zamek klinowy o pionowym ruchu klina. Do klina zamka przymocowana była pojedyncza dysza.
W latach 70. L4 Mobat został zastąpiony przez jeszcze lżejsze działo L6 Wombat.

</doc>
<doc id="1012666" url="https://pl.wikipedia.org/wiki?curid=1012666" title="The Alchemist">
The Alchemist

The Alchemist, właściwie Alan Daniel Mamam (ur. 25 października 1977) – amerykański producent muzyczny, raper i DJ. Najbardziej kojarzony z grupami Dilated Peoples i Mobb Deep.
Życiorys.
Urodził się w żydowskiej rodzinie mieszkającej na przedmieściach Los Angeles. We wczesnych latach 90. razem ze Scottem Caanem utworzył grupę The Whooliganz. Kiedy występowali na jednej z imprez, B-Real z Cypress Hill zainteresował się nimi. Zaprosił ich do swojej ekipy The Soul Assassins, zrzeszającej młodych artystów z okolic. Wtedy Alchemist zainteresował się robieniem bitów. Dzięki pomocy DJ Muggsa opanował sztukę obchodzenia się z samplerem i mikserem. Wyprodukował parę utworów dla Cypress Hill oraz dla Dilated Peoples.
W 1999 roku DJ Muggs zapoznał Ala z nowojorską grupą Mobb Deep. Prodigy’emu i Havokowi bardzo się spodobała praca Alchemista i natychmiast nawiązali współpracę, która zaowocowała utworami na każdej następnej płycie Mobb. Wtedy uzyskał sławę, dzięki której nagrywał z czołowymi artystami głównego nurtu, takimi jak: Nas, Jadakiss, Fat Joe, Ghostface Killah i Snoop Dogg. Jednak nie zapomniał o swoich przyjaciołach z podziemia, dalej nagrywając z Dilated Peoples, Cypress Hill, Everlastem (House Of Pain), Likwit Crew i Crazy Town. W 2004 roku wydał swoją pierwszą producencką płytę pt. „1st Infantry”. W 2007 roku był naczelnym producentem pierwszej solowej płyty Evidence'a z Dilated Peoples.
W 2005 roku Alchemist był oficjalnym didżejem trasy koncertowej Eminema Anger Management 3 Tour.

</doc>
<doc id="1012668" url="https://pl.wikipedia.org/wiki?curid=1012668" title="Jean Mathieu Philibert Sérurier">
Jean Mathieu Philibert Sérurier

Jean Mathieu Philibert Sérurier (ur. 8 grudnia 1742, zm. 21 grudnia 1819) – 
marszałek armii francuskiej, hrabia Sérurier.
Urodził się w Laon, departamencie Aisne w ubogiej rodzinie szlacheckiej. Służbę wojskową rozpoczął w wieku lat 13, dochodząc wcześnie do stopnia porucznika milicji Laon.
Brał udział w kampaniach wojny siedmioletniej m.in. w Hanowerze 
(1759), Portugalii (1762),a także brał udział w tłumieniu powstania Pasquale Paoli'ego na Korsyce w 1771 roku.
Jednak awanse go omijały i po 34 latach służby doszedł jedynie do stopnia majora.
Po wybuchu rewolucji francuskiej pozostał w armii.
W 1792 roku został oskarżony o sprzyjanie Burbonom i w efekcie szybkiego procesu został zdegradowany i aresztowany.
Jednak już w tym samym roku na wniosek Barrasa został zrehabilitowany i przywrócono mu stopień majora, i 25 VI 1792 został mianowany generałem brygady w Armii Italii i wreszcie dowódcą dywizji.
W 1795 roku walczył pod rozkazami Kellermanna oraz w latach następnych pod rozkazami Napoleona Bonaparte w bitwach pod 
Mondovi, Vico, Castiglione oraz oblężeniu Mantui, której poddanie się 2 II 1797 roku przyjął.
Po zawarciu pokoju w Campo Formio został wyznaczony do ewakuacji dobytku z Wenecji włącznie z dziełami sztuki, a następnie zajął samozwańczą Republikę Lukki.
Pozostał w Armii Italii, gdzie w wyniku ofensywy armii rosyjskiej pod dowództwem Suworowa w 1799 roku dostał się do niewoli, skąd został wypuszczony na słowo.
W zamachu 18 brumaire’a brał czynny udział dowodząc oddziałem osłaniającym Saint-Cloud od strony Paryża.
19 maja 1804 roku został awansowany przez Napoleona na stopień marszałka Francji.
Pełnił też rolę gubernatora Pałacu Inwalidów.
30 marca 1814 roku, tuż przed wkroczeniem wojsk sprzymierzonych do Paryża, nakazał 
spalenie wszystkich tj. 1417 sztandarów oddziałów nieprzyjacielskich, jakie zdobyli Francuzi od czasów wojen Ludwika XIV.
W dniu następnym przeszedł na stronę Burbonów.
Podczas 100 dni Napoleona pozostał wierny Napoleonowi, a po powrocie Burbonów 
został pozbawiony godności gubernatora. Zmarł w Paryżu, pochowany na cmentarzu cmentarzu Père-Lachaise skąd w 1847 roku przeniesiono jego prochy do Pałacu Inwalidów.
Był dowódcą odważnym, jednak nie potrafił utrzymać w ryzach dowodzonych przez siebie oddziałów.
W Laon znajduje się jego pomnik.

</doc>
<doc id="1012670" url="https://pl.wikipedia.org/wiki?curid=1012670" title="Steve Sidwell">
Steve Sidwell



</doc>
<doc id="1012671" url="https://pl.wikipedia.org/wiki?curid=1012671" title="Lenny Bruce">
Lenny Bruce

Lenny Bruce (ur. jako Leonard Alfred Schneider 13 października 1925 na Long Island, zm. 3 sierpnia 1966 w Los Angeles) – amerykański kontrowersyjny komik estradowy. W 1964 roku został skazany za obsceniczność, a w 2003 pośmiertnie ułaskawiony. Utorował drogę przyszłym komikom kontrkultury w Stanach Zjednoczonych, a proces w którym został uznany za winnego jest postrzegany jako punkt zwrotny w kwestii wolności słowa w tym kraju. W 2017 roku magazyn Rolling Stone uplasował go na trzecim miejscu listy 50 najlepszych komików typu stand-up w historii, za Richardem Pryorem i George’em Carlinem.
Życiorys.
Jego matka była aktorką teatralną. Rodzice rozwiedli się, gdy miał pięć lat i po chaotycznym dzieciństwie zaciągnął się do marynarki (1942-45). Podczas II wojny światowej służył na krążowniku USS Brooklyn walcząc m.in. we Włoszech. Chcąc wydostać się z marynarki po zakończeniu wojny, zaczął udawać kobietę, przebierając się i grając transwestytę. W efekcie został wydalony z United States Navy. Po powrocie z Europy do kraju rozpoczął występy na Brooklynie pod nowym nazwiskiem. Początkowo zabawnie naśladował aktorów typu Bogarta. Szybko trafił do radia. W roku 1951 został aresztowany w Miami za udawanie księdza, jednak nie udowodniono mu przestępstwa.
W latach 50. występował w klubie „hungry i”, w filmach, w telewizji. Wydał też kilka albumów ze specjalnie przygotowanym nieznanym materiałem. Poruszał przede wszystkim takie tematy jak: jazz, moralność, polityka, patriotyzm, religia, prawo, sprawy rasowe, aborcja, narkotyki, Ku Klux Klan, żydowskość. Słynny stał się jego występ w Carnegie Hall 3 lutego 1961 roku, w trakcie poważnej zamieci.
Jednak wkrótce, 4 października 1961 roku, został aresztowany za obsceniczność w San Francisco. Chodziło o niecenzuralne wyrazy i żarty o podłożu seksualnym. Ława przysięgłych uniewinniła go, ale odtąd policja miała na niego oko i często aresztowano go za obsceniczność oraz dwukrotnie za posiadanie narkotyków. Kumulacja stresu związanego z ciągłą nagonką ze strony policji i prokuratury doprowadziła do wyniszczenia fizycznego, psychicznego i finansowego Lenny’ego. W 1962 roku sąd rejonowy w San Francisco ogłosił go bankrutem.
W ostatnich latach jego życia znacznie ograniczył się krąg nocnych klubów, gdzie zapraszano go na występy, z obawy przed procesami, które dotykały także właścicieli lokali. Prokuratura i arcybiskup Nowego Jorku postanowili doprowadzić do jego skazania. Policjanci w cywilu aresztowali go w kwietniu 1964 roku po występie w klubie nocnym Cafe au Go Go w Greenwich Village, a w listopadzie po głośnym procesie, mimo protestów m.in. Reinholda Niebuhra, Woody’ego Allena, Boba Dylana, Jamesa Baldwina, Saula Bellowa, Josepha Hellera, Lillian Hellman, Normana Mailera, Arthura Millera, Susan Sontag i Allena Ginsberga, skazano Bruce’a na 4 miesiące pobytu w więzieniu, gdzie jednak nigdy nie trafił z powodu apelacji, przed rozpatrzeniem której zmarł. Przyczyną śmierci było ostre zatrucie morfiną w wyniku przypadkowego przedawkowania. Znaleziono go martwego i nagiego na podłodze w łazience z igłą w ramieniu. Na wystającej z maszyny do pisania kartce widniało niedokończone zdanie: „spisek ingerujący w czwartą poprawkę konst...”.
Współpracował z Frankiem Zappą i Hugh Hefnerem. Na prośbę tego drugiego pisał w latach 1964-65 na łamach "Playboya" serię o swojej karierze. Niedługo później została ona wydana w formie powieści pod nazwą "How to Talk Dirty and Influence People" przez Playboy Publishing.
O jego życiu opowiada film biograficzny "Lenny" Boba Fosse’a z 1974 roku. W rolę Lenny’ego wcielił się Dustin Hoffman.

</doc>
<doc id="1012676" url="https://pl.wikipedia.org/wiki?curid=1012676" title="Imagina von Isenburg-Limburg">
Imagina von Isenburg-Limburg

Imagina von Isenburg-Limburg (zm. 29 września 1313) – królowa niemiecka.
Imagina była córką Gerlacha I von Isenburg I Imaginy von Blieskastel. Imagina von Isenburg-Limburg poślubiła w 1271 r. Adolfa z Nassau, który w latach 1292–1298 był królem niemieckim.
Z małżeństwa Imaginy i Adolfa z Nassau pochodziło ośmioro dzieci:

</doc>
<doc id="1012679" url="https://pl.wikipedia.org/wiki?curid=1012679" title="John McCusker">
John McCusker

John McCusker (ur. 15 maja 1973) – szkocki muzyk folkowy grający na skrzypcach, tin whistle, fortepianie i cytrze. Nagrywał między innymi z Markiem Knopflerem (album "Kill to Get Crimson").

</doc>
<doc id="1012680" url="https://pl.wikipedia.org/wiki?curid=1012680" title="Ad-Duajm">
Ad-Duajm



</doc>
<doc id="1012683" url="https://pl.wikipedia.org/wiki?curid=1012683" title="Kawanishi (miasto)">
Kawanishi (miasto)

 – miasto w Japonii; w prefekturze Hyōgo. Przemysł spożywczy, włókienniczy.

</doc>
<doc id="1012685" url="https://pl.wikipedia.org/wiki?curid=1012685" title="Kwadrat Sator-Rotas">
Kwadrat Sator-Rotas

Kwadrat Sator-Rotas – jeden z najbardziej popularnych kwadratów magicznych, wspominany u Pliniusza Starszego w „Historii naturalnej”. Zawiera wpisane słowa: "Sator arepo tenet opera rotas."
Znaczenie.
Bez względu na kierunek czytania zawsze otrzymujemy te same zdania, które po łacinie brzmią: „Siewca przy swym wozie kieruje pracami” albo „Siewca Arepo z trudem wstrzymuje koła”. Można też czytać kolejne wiersze tekstu na przemian od prawej do lewej, i od lewej do prawej (lub odwrotnie) metodą „bustrofedon”. Choć wyglądająca na przypadkową, dla wielu ludzi kwadrat ten miał znaczenie magiczne.
Na podstawie odnalezionych, wczesnych wzorów wydaje się, że kwadrat Sator-Rotas, powinien być czytany od góry do dołu i od lewej do prawej: „ROTAS OPERA TENET AREPO SATOR”.
Niektórzy twierdzą, że ma on zawierać zakodowaną symbolikę chrześcijańską. Z liter kwadratu można bowiem ułożyć wyrazy "pater noster", czyli pierwsze słowa chrześcijańskiej modlitwy "Ojcze nasz". Po utworzeniu tych dwóch wyrazów zostają jeszcze litery A i O, co interpretowano jako greckie alfa i omega – początek i koniec.
Kwadrat ma także znaczenie symboliczne w niektórych odłamach wolnomularstwa (zwłaszcza w rytach mistycznych, wywodzących tradycję masonerii od zakonu templariuszy – np. ryt angielski).
Historia kwadratu.
Według niektórych hipotez, kwadrat ten ma źródła kabalistyczne, a w oryginalnej wersji litery pisane były alfabetem hebrajskim. Przez Żydów używany był jako talizman.
Inne hipotezy mówią, że kwadrat wywodzi się z kultu Mitry, a do Rzymu trafił razem z powracającymi legionami rzymskimi, nie wiadomo jednak jakie miał znaczenie dla wyznawców Mitry. Jeden z takich kwadratów odnaleziono w zasypanych wulkanicznym pyłem Pompejach.

</doc>
<doc id="1012686" url="https://pl.wikipedia.org/wiki?curid=1012686" title="Anti-Grain Geometry">
Anti-Grain Geometry

Anti-Grain Geometry (AGG) jest silnikiem renderującym grafikę 2D dla systemów Unixopodobnych z X11, Microsoft Windows, OS X, AmigaOS, BeOS i systemie operacyjnym Haiku, który używa AGG w swoim systemie wyświetlania okien. 
Do wersji 2.4 był udostępniony na licencji BSD. Od wersji 2.5 jest udostępniony na licencji GNU General Public License 2 lub wyższej, jednak wersja 2.4 jest cały czas dostępna. 
Jest jednym z silników wykorzystywanych przez Gnash.

</doc>
<doc id="1012689" url="https://pl.wikipedia.org/wiki?curid=1012689" title="Steve Sidwell (muzyk)">
Steve Sidwell (muzyk)

Steve Sidwell - angielski muzyk, kompozytor i dyrygent. Współpracował w takimi artystami jak Mark Knopfler, Pet Shop Boys, Robbie Williams czy Seal.

</doc>
<doc id="1012691" url="https://pl.wikipedia.org/wiki?curid=1012691" title="Rychlebský hrad">
Rychlebský hrad



</doc>
<doc id="1012692" url="https://pl.wikipedia.org/wiki?curid=1012692" title="Kolanko">
Kolanko

Kolanko – zgrubienie pędu (źdźbła) roślin z rodziny wiechlinowatych (traw). Występuje w podstawie międzywęźla, tuż nad węzłem i z niego właśnie wyrasta liść, a dokładniej nasadowa jego część, czyli pochwa liściowa. 
Kolanko tworzone jest przez komórki miękiszowe cechujące się dużym turgorem oraz żywą tkankę mechaniczną – kolenchymę. Pełni funkcję ochronną dla merystemu interkalarnego i strefy wzrostu elongacyjnego – najbardziej delikatnych miejsc źdźbła. Poza tym kolanko umożliwia pokładającym się źdźbłom dźwignięcie się i wzrost ku górze. W razie potrzeby, komórki znajdujące się w kolanku od strony podłoża wydłużają się i wyginają łodygę ku górze.

</doc>
<doc id="1012693" url="https://pl.wikipedia.org/wiki?curid=1012693" title="Pat Garrett">
Pat Garrett

Pat Garrett (właśc. Patrick „Pat” Floyd Garrett, ur. 5 czerwca 1850, zm. 29 lutego 1908) – amerykański stróż prawa, barman i agent celny z Dzikiego Zachodu, znany głównie jako zabójca Billy’ego Kida.
Urodził się w stanie Alabama i wychował na plantacji, od 1869 roku pracował w Teksasie jako kowboj i łowca bizonów. W 1879 osiadł w Nowym Meksyku, gdzie otworzył własny saloon i dwukrotnie ożenił się. W 1880 został mianowany szeryfem okręgu Lincoln, a kilka miesięcy później, 14 lipca 1881 roku, zastrzelił (prawdopodobnie bez ostrzeżenia) głośnego zabójcę, rewolwerowca Billy’ego Kida. Plotki głosiły, że Garrett strzelił do Kida spod łóżka, nie jest to jednak pewne. Mieszkańcy okręgu w większości nie darzyli szeryfa sympatią, ze względu na kontakty ze znienawidzonym Chisumem.
Nie osiągnąwszy innych znaczących sukcesów jako szeryf, został ranczerem, podyktował autobiografię, a po przegraniu wyborów do senatu stanowego Nowego Meksyku wyjechał do Teksasu, gdzie m.in. pomógł założyć policyjny oddział Texas Rangers. Jako dość znana postać, pracował tam też jako szeryf (mianowany i z wyboru), a od końca 1901 jako agent celny w El Paso. Nie wybrany na kolejną kadencję ze względu na obracanie się w podejrzanym towarzystwie, pięć lat później osiadł na farmie w Nowym Meksyku, gdzie popadł w długi, uzależnił się od hazardu i alkoholu, i stracił resztki wcześniejszej popularności. Zginął w 1908 roku, zastrzelony w sąsiedzkim sporze, którego szczegóły do dziś budzą wątpliwości.
Pochowano go w Las Cruces obok zmarłej osiem lat wcześniej córki Idy, a w miejscu śmierci Garretta jego syn Jarvis postawił pod koniec lat 30. XX w. pomnik. Autentyczne i fikcyjne wydarzenia z życia Pata Garretta były później wielokrotnie ukazywane w książkach, serialach telewizyjnych i filmach fabularnych (np. w westernie "Pat Garrett i Billy Kid" w reżyserii Sama Peckinpaha z 1973 r.).

</doc>
<doc id="1012696" url="https://pl.wikipedia.org/wiki?curid=1012696" title="Jan II d’Alençon">
Jan II d’Alençon

Jan II d’Alençon (ur. 2 marca 1409 w Argentan, zm. 8 września 1476 w Paryżu) – książę d’Alençon, hrabia Perche, syn księcia Jana I d’Alençon i Marii Bretońskiej. 
Brał udział w wojnie stuletniej i był bardzo ceniony przez dowódców francuskich. W 1424 jako młody człowiek brał udział w bitwie pod Verneuil, po której dostał się do niewoli angielskiej. Wypuszczono go dopiero w 1429 po zapłaceniu sporego okupu. Tuż przed bitwą pod Verneuil, Jan ożenił się w Blois z Joanną de Valois (1409-1432), córką Karola, księcia Orleanu, i Izabeli de Valois. Joanna zmarła w 1432. Krótko po wypuszczeniu z niewoli Jan poznał Joannę d’Arc i eskortował ją z Chinon do Blois, a następnie walczył u jej boku w bitwie pod Beaugency, pod Orleanem, pod Patay i pod Castillon. Należał do gorących zwolenników odsieczy orleańskiej. We wrześniu 1429 opuścił Joannę d’Arc, ponieważ wolał walczyć blisko swoich ziem w Normandii.
Jan był niezadowolny z postanowień traktatu z Arras. Popadł w konflikt z królem Karolem VII i wziął udział w rewolcie w latach 1439–1440 - co król mu wybaczył. W 1449 wziął udział w inwazji na Normandię, ale od 1440 nieroztropnie zaczął korespondować z Anglikami. W 1456 został aresztowany przez Jean de Dunois i uwięziony w Aigues-Mortes. W 1458 został skazany na śmierć, ale wyroku nie wykonano i przeniesiono go do Loches. Po wstąpieniu na tron Ludwika XI w 1461 Jan został uwolniony pod określonymi warunkami, odmówił spełnienia obietnic i uwięziono go ponownie. 18 lipca 1474 został osądzony przez parlament paryski i ponownie skazany na śmierć, a jego księstwo skonfiskowano. Prawdopodobnie wyroku znowu nie wykonano i Jan zmarł w więzieniu w Luwrze, w 1476 – być może jednak wyrok wykonano.
Potomstwo.
30 kwietnia 1437 w Chateau L'Isle-Jourdain, ożenił Marią d'Armagnac z Akwitanii (ok. 1420–1473), córką Jana IV d'Armagnac. Miał z nią następujące potomstwo: 
Posiadał wiele kochanek, z którymi doczekał się dzieci:

</doc>
<doc id="1012697" url="https://pl.wikipedia.org/wiki?curid=1012697" title="Okręty podwodne typu Sturgeon">
Okręty podwodne typu Sturgeon

Okręty podwodne typu Sturgeon – amerykańskie wielozadaniowe okręty podwodne, stanowiące konstrukcyjne rozwinięcie jednostek typu "Thresher/Permit". Podstawową widoczną różnicą było podwyższenie kiosku oraz możliwość prowadzenia operacji podlodowych. Te wielozadaniowe, lecz budowane w pierwszym rzędzie z myślą o prowadzeniu walki podwodnej z radzieckimi okrętami podwodnymi jednostki, zasilane były siłownią nuklearną z reaktorem S5W - podobną do siłowni wcześniejszych typów. Z powodu większych rozmiarów tych okrętów, przy zachowaniu siłowni o tej samej mocy, okręty typu "Sturgeon" były nieco wolniejsze od swoich poprzedników, jednak ich szybkość została konstrukcyjnie poświęcona na rzecz uzyskania większych możliwości bojowych. Znalazło to wyraz w lepszym wyciszeniu okrętów, większych zdolnościach obserwacji oraz silniejszym uzbrojeniu, a także w uzyskaniu możliwości prowadzenia działań operacyjnych w rejonach arktycznych. Okręty tego typu zostały wyposażone w przeciwpodwodne pociski balistyczne SUBROC z głowicą jądrową, pociski przeciwokrętowe Harpoon oraz pociski manewrujące Tomahawk w wersjach o różnym zastosowaniu. Ich uzbrojenie uzupełniały torpedy Mk. 48, a późnej Mk. 48 ADCAP.
37 okrętów tego typu tworzyło najdłuższą po jednostkach typu "Los Angeles" serię amerykańskich okrętów podwodnych z napędem jądrowym. Począwszy od 1967 roku, jednostki te prowadziły zimnowojenną działalność operacyjną aż do roku 2004, kiedy ostatnie okręty "Sturgeon" zostały wykreślone z rejestru US Navy.
Geneza.
10 kwietnia 1963 roku zatonął okręt wiodący typu "Thresher" - USS "Thresher" (SSN-593). Utrata tego okrętu miała dalekosiężne konsekwencje dla marynarki wojennej Stanów Zjednoczonych. Z wejściem do użytku stali HY-80 wydawało się, że US Navy znalazła się na szybkiej ścieżce prowadzącej do stopniowego zwiększania możliwej głębokości operacyjnej okrętów. Katastrofa zachwiała podstawami tego optymizmu, powodując że marynarka amerykańska na dziesięciolecia zrezygnowała ze zwiększania głębokości operacyjnej swoich okrętów, przyjmując zachowawczą politykę w tym zakresie. W czasie, gdy kolejne typy radzieckich okrętów podwodnych biły rekordy głębokości zanurzenia, US Navy zachowawczo wprowadzała do służby nowe typy okrętów z głębokością testową niższą niż pozwalała na to charakterystyka wytrzymałościowa stali HY-80. O ile zanurzenie testowe jednostek "Thresher" wynosiło 400 metrów, o tyle aż do wprowadzenia do służby okrętów typu "Seawolf" głębokość zanurzenia testowego wszystkich następnych typów okrętów – zarówno wielozadaniowych, jak i strategicznych – w zasadzie nie przekraczała 300 metrów, i to mimo że wyprodukowany z tej samej stali HY-80 okręt badawczy z napędem jądrowym Naval Research Vessel (NR-1) zdolny był do bezpiecznego zanurzenia na głębokość aż 915 metrów. Sytuacja ta zmieniła się dopiero w 1997 roku, wraz z wprowadzeniem do służby zbudowanego z wytrzymalszej stali HY-100 USS "Seawolf" (SSN-21). Mimo głębokości testowej wynoszącej oficjalnie 243,84 metrów, rzeczywista maksymalna głębokość operacyjna wynosi w przypadku okrętów tego typu aż 610 metrów. Przez dziesięciolecia, podczas gdy okręty radzieckie udowadniały, że potrafią zanurzać się na nieosiągalne dla okrętów US Navy głębokości, marynarka amerykańska wychodziła z założenia, że bezpieczeństwo załóg jest sprawa priorytetową, a za pomocą torped (początkowo Mk. 45 Astor z głowicą nuklearną, a następnie Mk. 48 z głowicą konwencjonalną) jest w stanie zniszczyć sowieckie okręty bez względu na głębokość, na jaką realnie będą w stanie się zanurzyć.
Spowodowany katastrofą "Threshera" konserwatyzm US Navy w konstruowaniu i budowie okrętów uwidocznił się również w przedłużeniu stosowania stali HY-80. Stal ta, po raz pierwszy zastosowana na okrętach typu "Skipjack" w 1959 roku, używana była w okrętach "Polaris" i aż po czasy okrętów typu "Los Angeles". Skutkowało to nie tylko niezwiększaniem głębokości operacyjnej, ale wręcz jej zmniejszeniem dla 62 jednostek "Los Angeles". Konsekwencja, z jaką US Navy pozostawała przy tej stali zamiast wytrzymalszej HY-100, podyktowana była problemami z obróbką tej ostatniej, a także kwestiami masy okrętów. W oczywisty sposób wpływało to nie tylko na dopuszczalną głębokość operacyjną, lecz także na wytrzymałość kadłubów, zmniejszenie liczby narażonych na działanie ciśnienia sekcji okrętów, zmniejszenie rezerwy wyporu hydrostatycznego i marginesu dopuszczalnych przyszłych modernizacji. Zachowawczość amerykańskiej marynarki uwidoczniła się także w rezygnacji przez admirała Rickovera z rewolucyjnej konstrukcji okrętu myśliwskiego opracowywanej w programie CONFORM. Z drugiej strony ostrożność US Navy prowadziła do konstrukcji reaktorów znacznie bezpieczniejszych niż radzieckie, ostrzejszych procedur bezpieczeństwa i lepszego wyszkolenia załóg.
Bezpośrednim efektem katastrofy "Threshera" było podjęcie zakrojonego na szeroką skalę programu poprawy bezpieczeństwa okrętów podwodnych. Jak bowiem wynikało z przeprowadzonych po wypadku analiz, konstrukcja jednostek typu "Thresher" nie była wadliwa, wymagała jednak pewnych zmian w celu wykluczenia podobnych przypadków w przyszłości. Uruchomiony w tym celu specjalny program SUBSAFE ("bezpieczny okręt podwodny") opóźnił dostawy nowych myśliwskich okrętów podwodnych o wiele lat, jednakże umożliwił wprowadzenie do okrętów wielu istotnych zmian poprawiających bezpieczeństwo pływania, w tym używania jednostek w sytuacjach awaryjnych.
W momencie katastrofy "Threshera", trwał już program daleko idącej modyfikacji projektu jednostek typu "Thresher", zmierzającej do pozbawienia konstrukcji pewnych słabości. Formalna decyzja o podjęciu prac podjęta została w grudniu 1961 roku, jednakże zastosowane m.in. na "Thresherze" efekty tych modyfikacji nie polepszyły zasadniczo okrętu - projektanci bowiem, zbyt wiele poświęcili dla ograniczenia oporów wody, kosztem utrudnień w innych sferach. Zmiany te nie zostały w dużej mierze zaakceptowane, z czasem jednak program ten doprowadził do powstania zmodyfikowanej konstrukcji okrętów typu "Thresher", dłuższych od oryginalnych jednostek o 10 stóp (3,1 m), wyporności większej o 510 ton, kilka też węzłów wolniejszej. Zmiany te były na tyle istotnie, w październiku 1962 roku, wprowadzająca je konstrukcja została uznana za zupełnie nowy typ okrętu - "Sturgeon".
Konstrukcja.
W projekcie nowego typu okrętów zaimplementowano komplet rozwiązań powstałych w programie SUBSAFE. Należały do nich:
Nowy typ otrzymał kadłub lekki o długości 89 metrów (zamiast 84,9 metrów w projekcie "Thresher") oraz znacząco większy kiosk. Obie zmiany powodowały większy opór przy opływie wody, były jednak konieczne z uwagi na wady rozwiązań w tym zakresie zastosowanych w oryginalnym projekcie "Thersher". Dla przykładu, jednostki oryginalnego projektu miały jedynie jeden peryskop, na dodatek nieszczęśliwie umiejscowiony za urządzeniem spełniającym rolę chrap. Także mała wysokość kiosku powodowała, iż kadłub okrętu znajdującego się na głębokości peryskopowej był zbyt blisko powierzchni wody, a utrzymanie głębokości było trudne.
Jedną z kwestii, na którą położono największy nacisk w pracach nad nowym okrętem, był zapoczątkowane przy opracowywaniu jednostek "Thresher" działania na rzecz możliwie największego wyciszenia okrętów. Konstruktorzy amerykańskiej marynarki sądzili że zrozumieli już źródła hałasu na okręcie. Oczekiwano iz "Sturgeon" będzie cichszy niż "Thresher", tymczasem pierwszy okręt zbudowany w stoczni Mare Island USS "Gurnard" (SSN-662) był zaskakująco głośny. Nie stwierdzono żadnej konkretnej wady projektowej, zamiast tego stosunkowa hałaśliwość okrętu związana była z dużą liczbą drobnych niedociągnięć w wyposażeniu dostarczanym przez przedsiębiorstwa kooperujące w produkcji, niedostatecznie sprawdzonym przez stocznię. Wyciszenie jest bowiem wypadkową niezwykle starannego projektu i bardzo ścisłej - a przy tym drogiej - kontroli jakości u dostawców i na poziomie stoczni.
Konstrukcja jednostek Sturgeon ewoluowała w trakcie produkcji kolejnych jednostek. Okręty ujęte w budżetach na lata 1963-63 (Mod. 1, 2 i 3) używały turbin de Lavala produkcji General Electric i Westinghouse, okręty których budowa została zatwierdzona od roku 1964 (Mod. 4) używały turbiny de Lavala ze zintegrowanym kondensatorem, jednostki roku budżetowego 1965 (Mod. 5) otrzymały nowy sonar AN/BQS-13, który zastąpił sonar ze sferyczną anteną AN/BQS-6, oraz sonar pod lodowy i detekcji min AN/BQS-14. Jednostki których budowę Kongres zatwierdził w roku 1966 (Mod. 6, 7 i 8) otrzymały nowy system klimatyzacji oraz nowe turbiny General Electric z kondensatorami de Lavala. W celu sprawdzenia funkcjonowania nowych aranżacji siłowni, zbudowano odpowiednią makietę. Wszystkie te okręty wyposażone zostały w istniejące już wcześniej urządzenia obserwacyjne - niektóre z nich używały anten wywodzących się jeszcze z czasów wojny koreańskiej. Program zmierzający do opracowania nowego zintegrowanego wyposażenia obserwacyjnego rozpoczęto dopiero w 1965 roku, w marcu 1966 roku natomiast Biuro Szefa Operacji Morskich zleciło studia nad określeniem przestrzeni i ciężaru niezbędnego do pomieszczenia nowego systemu obserwacji akustycznej ("Acoustic Intelligence Gathering Systems" - AIGS) Tuba II/III, zawierającego m.in. holowana antenę sonaru.
Budowa okrętu wiodącego typu "Sturgeon" - USS "Sturgeon" (SSN-637) rozpoczęła się 10 sierpnia 1963 w stoczni Electric Boat. Jednostkę wodowano 26 lutego 1966, wszedł do służby 3 marca 1967. W latach 1967–1975 do służby wprowadzono 37 okrętów, które były budowane w 6 różnych stoczniach. Koszt budowy jednego okrętu wynosił około 80 mln dolarów. Okręty zaczęto wycofywać ze służby w 1991, a proces ten zakończył się w 2004.

</doc>
<doc id="1012699" url="https://pl.wikipedia.org/wiki?curid=1012699" title="Jørn Stubberud">
Jørn Stubberud

Jørn Stubberud ps. Necrobutcher (ur. 13 kwietnia 1968) – norweski basista, współzałożyciel blackmetalowego zespołu Mayhem.
Założył Mayhem wraz z perkusistą Kjetilem Manheimem i Øysteinem Aarsethem (Euronymous). Odszedł z tego zespołu w 1991 po samobójczej śmierci wokalisty Pera Yngvego Ohlina (Dead). Wrócił do Mayhem w 1994, gdy grupa reaktywowała się po śmierci Euronymousa, gra w niej do dzisiaj. Udzielał się także w innych zespołach, takich jak: L.E.G.O., Kvikksølvguttene, Bloodthorn i Checker Patrol.

</doc>
<doc id="1012700" url="https://pl.wikipedia.org/wiki?curid=1012700" title="Kamforowiec">
Kamforowiec



</doc>
<doc id="1012702" url="https://pl.wikipedia.org/wiki?curid=1012702" title="Droga krajowa B168 (Niemcy)">
Droga krajowa B168 (Niemcy)

Droga krajowa nr 168 () – niemiecka droga krajowa w Brandenburgii. Droga ta biegnie od Eberswalde przez Fürstenwalde/Spree aż do Chociebuża. Drogą B168 nie biegnie żadna trasa europejska.

</doc>
<doc id="1012704" url="https://pl.wikipedia.org/wiki?curid=1012704" title="Kanea">
Kanea



</doc>
<doc id="1012705" url="https://pl.wikipedia.org/wiki?curid=1012705" title="Kanggje">
Kanggje



</doc>
<doc id="1012710" url="https://pl.wikipedia.org/wiki?curid=1012710" title="120 mm działo bezodrzutowe L6 Wombat">
120 mm działo bezodrzutowe L6 Wombat

L6 Wombat - brytyjskie działo bezodrzutowe. L6 i ppk Vickers Vigilant były batalionowymi broniami przeciwpancernymi armii brytyjskiej. Działa L6 zastąpiły w latach 70. wcześniejsze L1 BAT i L4 Mobat. Z uzbrojenia zostały wycofane w latach 80. po wprowadzeniu do uzbrojenia ppk Euromissile Milan
Działo L6 było bronią gwintowaną, odtylcową. Działo było wyposażone w celownik optyczny i karabin M8 kalibru 12,7 mm zainstalowany nad lufa służący do wstępnego wstrzelania się w cel. Podstawa dwukołowa umożliwiała przetaczanie lub holowanie działa L6 na niewielkie odległości, na większych dystansach działo było przewożone samochodem terenowym. L6 była także instalowana na transporterach opancerzonych FV432.
Podstawowym typem pocisku wystrzeliwanego z działa L6 był HESH, do zwalczania piechoty stosowano kartacze.

</doc>
<doc id="1012715" url="https://pl.wikipedia.org/wiki?curid=1012715" title="Kanczendzanga">
Kanczendzanga



</doc>
<doc id="1012716" url="https://pl.wikipedia.org/wiki?curid=1012716" title="Kas">
Kas



</doc>
<doc id="1012718" url="https://pl.wikipedia.org/wiki?curid=1012718" title="Jan Kristiansen">
Jan Kristiansen

Jan Kristiansen (ur. 4 sierpnia 1981 w Varde) – duński piłkarz grający na pozycji lewego obrońcy lub pomocnika.
Kariera klubowa.
Kristiansen jest wychowankiem klubu Esbjerg fB. W sezonie 1999/2000 zadebiutował w jego barwach w duńskiej ekstraklasie. Zespół jednak spadł z ligi i w drugiej lidze Jan grał przez rok. W sezonie 2001/2002 Esbjerg grał już z powrotem w pierwszej lidze. W sezonie 2002/2003 Kristiansen popisał się wysoką skutecznością i zdobywając 18 goli został wraz z Sørenem Frederiksenem współkrólem strzelców ligi. Za rok 2002 otrzymał nagrodę dla Najlepszego Piłkarza Danii U-21. W 2004 roku natomiast zajął ze swoim klubem najwyższe miejsce w karierze – 4.
W styczniu 2006 roku Jan przeszedł do niemieckiego 1. FC Nürnberg. W Bundeslidze zadebiutował 5 lutego w zremisowanym 1:1 meczu z Hannoverem. Do końca sezonu wystąpił w 8 meczach ligowych i zajął z Nürnberg 8. miejsce w lidze. W sezonie 2006/2007 był rezerwowym i rozegrał 20 spotkań. Z FCN zakończył sezon na 6. pozycji i wywalczył Puchar Niemiec (w finałowym spotkaniu, wygranym 3:2 z VfB Stuttgart zdobył zwycięskiego gola dla swojego klubu).
16 lipca 2008 roku Kristiansen powrócił do kraju i podpisał 5-letni kontrakt z Brøndby IF. W latach 2013–2015 grał w FC Vestsjælland, a w sezonie 2015/2016 – w FC Roskilde.
Kariera reprezentacyjna.
W 2000 roku Kristiansen zadebiutował w młodzieżowej reprezentacji Danii U-19. Następnie występował w kadrze U-20 i U-21, łącznie rozgrywając dla wszystkich trzech drużyn 24 mecze i zdobywając 3 gole. 12 lutego 2003 Jan zadebiutował w pierwszej reprezentacji w wygranym 4:1 towarzyskim spotkaniu z Egiptem.

</doc>
<doc id="1012719" url="https://pl.wikipedia.org/wiki?curid=1012719" title="Borsuczyny (Pieniny)">
Borsuczyny (Pieniny)

Borsuczyny – szczyt w Małych Pieninach o wysokości 939 m. Jest to niewiele wznoszący się ponad grzbiet Małych Pienin, ale stromy i skalisty szczyt porośnięty lasem świerkowym. W kierunku od Borsuczyn do Wysokiej znajduje się przełęcz Stachurówki (905 m), za nią krótka grań i druga przełęcz Kapralowa Wysoka (935 m). Przez szczyty te i przełęcze przebiega granica słowacko-polska. Po południowej, słowackiej stronie zbocza grzbietu są porośnięte lasem i należą do PIENAP, po polskiej, północnej stronie lesiste są tylko w wierzchołkowych partiach. Poniżej znajduje się duża Połonina Kiczera – pozostałości dawnych pół uprawnych Łemków ze wsi Jaworki. Szlak turystyczny prowadzi przez szczyt Borsuczyn, jednak po północnej stronie istnieje wydeptana przez turystów ścieżka-skrót, umożliwiająca obejście szczytu bez konieczności wspinania się na niego. Podejście na szczyt i zejście z niego są strome i skaliste.
Z chronionych mchów w 2016 r. znaleziono tu miecherę Bessera ("Neckera besseri").

</doc>
<doc id="1012721" url="https://pl.wikipedia.org/wiki?curid=1012721" title="Synagoga w Elblągu">
Synagoga w Elblągu

Synagoga w Elblągu – nieistniejąca synagoga znajdująca się w Elblągu przy ulicy Sturmstrasse 9 (Chmurna).
Historia.
Wcześniejsza sala modlitwy znajdowała się przy Alter Markt (Stary Rynek), jednak parę lat później zdecydowano się na budowę synagogi przy Sturmstrasse. 
Synagoga z 160 miejscami została zbudowana wraz z mykwą w 1824 roku, 20 września została poświęcona przez rabina z Królewca – Wolffa Laseruna. 
Podczas nocy kryształowej z 9 na 10 listopada 1938 roku bojówki hitlerowskie pod nadzorem straży pożarnej i w obecności nadburmistrza Elbląga spaliły synagogę. Po zakończeniu II wojny światowej nie została odbudowana.

</doc>
<doc id="1012723" url="https://pl.wikipedia.org/wiki?curid=1012723" title="Komisja Dobrego Porządku">
Komisja Dobrego Porządku



</doc>
<doc id="1012729" url="https://pl.wikipedia.org/wiki?curid=1012729" title="Biała Skała">
Biała Skała



</doc>
<doc id="1012730" url="https://pl.wikipedia.org/wiki?curid=1012730" title="Pitseng">
Pitseng

Pitseng – małe miasto (duża wieś) w Lesotho w dystrykcie Leribe. Znajdują się tu 2 szkoły – podstawowa i średnia – współpracujące ze szkołami z Kanady. Siedziba fundacji Help Lesotho. Około 15 000 mieszkańców z sąsiednim Pontmain.

</doc>
<doc id="1012732" url="https://pl.wikipedia.org/wiki?curid=1012732" title="Synagoga Philipa Lazarusa Hirschela we Wrocławiu">
Synagoga Philipa Lazarusa Hirschela we Wrocławiu

Synagoga Philipa Lazarusa Hirschela we Wrocławiu – nieistniejąca prywatna synagoga, która znajdowała się we Wrocławiu, przy ulicy św. Antoniego 30.
Synagoga została założona w XVII wieku, z inicjatywy i funduszy Philipa Lazarusa Hirschela. Pod koniec XVIII wieku została zlikwidowana.

</doc>
<doc id="1012733" url="https://pl.wikipedia.org/wiki?curid=1012733" title="Synagoga Hertiga Ben Mosesa we Wrocławiu">
Synagoga Hertiga Ben Mosesa we Wrocławiu

Synagoga Hertiga Ben Mosesa we Wrocławiu – nieistniejąca prywatna synagoga, która znajdowała się we Wrocławiu, przy ulicy św. Antoniego.
Synagoga została założona w XVII wieku, z inicjatywy i funduszy Hertiga Ben Mosesa. W XVIII wieku została zlikwidowana.

</doc>
<doc id="1012735" url="https://pl.wikipedia.org/wiki?curid=1012735" title="Ar-Rahad">
Ar-Rahad



</doc>
<doc id="1012736" url="https://pl.wikipedia.org/wiki?curid=1012736" title="Synagoga Michaela Simona Maya we Wrocławiu">
Synagoga Michaela Simona Maya we Wrocławiu

Synagoga Michaela Simona Maya we Wrocławiu – nieistniejąca prywatna synagoga, która znajdowała się we Wrocławiu, przy ulicy Karola 21.
Synagoga została założona w latach 30. XIX wieku, z inicjatywy i funduszy Michaela Simona Maya. W 1868 roku została zlikwidowana.

</doc>
<doc id="1012737" url="https://pl.wikipedia.org/wiki?curid=1012737" title="Rahad">
Rahad



</doc>
<doc id="1012739" url="https://pl.wikipedia.org/wiki?curid=1012739" title="Droga krajowa B97 (Niemcy)">
Droga krajowa B97 (Niemcy)

Droga krajowa nr 97 () – niemiecka droga krajowa w Saksonii i Brandenburgii. Zaczyna się ona w Dreźnie na placu Alberta "(Albertplatz)" i kończy się koło Guben w Klein Gastrose na nowo wybudowanym przejściu granicznym pomiędzy Niemcami a Polską (Gubinek).

</doc>
<doc id="1012742" url="https://pl.wikipedia.org/wiki?curid=1012742" title="I KS Ślęza Wrocław">
I KS Ślęza Wrocław

1 KS Ślęza Wrocław – wrocławski klub sportowy, powstały w pięć tygodni po kapitulacji Twierdzy Wrocław. Założony 16 czerwca 1945 roku przez siedemnastu działaczy sportowych, jak i samych sportowców stał się sztandarowym klubem odradzającego się miasta.
Aktualnie w klubie istnieją sekcje: żeńskiej sekcji koszykarskiej oraz piłkarska. Wcześniej klub reprezentowali pływacy, lekkoatleci, piłkarze wodni, piłkarze ręczni, bokserzy, tenisiści stołowi i ziemni, koszykarze, kajakarze, kolarze, hokeiści i łyżwiarze.
Od lipca 2006 do końca stycznia 2009 roku klub istniał pod nazwą I Towarzystwo Sportowe Intakus-Ślęza Wrocław. Pod koniec stycznia 2009 klub połączył się z Gawinem Królewska Wola i powrócił do nazwy Ślęza Wrocław. Po spadku z II ligi klubowi groziła upadłość. Ślęza nie dostała licencji na występy w III lidze, i tylko dzięki determinacji działaczy pod wodzą dyrektora sekcji Pawła Pałysa udało jej się wystartować w lidze IV, w której spędziła dwa sezony by wiosną 2012 roku awansować do III ligi. Latem 2011 roku doszło do ponownego połączenia sekcji piłkarskiej i koszykarskiej.
Piłkarze w sezonie 2012/2013 zajęli 2. miejsce, tym samym przegrywając awans do II ligi z UKP Zielona Góra.
W sezonie 2013/2014 zajęli pierwsze miejsce w rozgrywkach III ligi dolnośląsko-lubuskiej, do II ligi jednak nie awansowali gdyż przegrali w barażach.
W roku 2013 rozpoczęły się prace nad reaktywacją sekcji bokserskiej w Ślęzie Wrocław.
Koszykarki po dwóch sezonach w I lidze (2012/2013, 2013/2014) wywalczyły awans do Tauron Basket Ligi Kobiet, w której wystąpią w sezonie 2014/2015.
Początki.
Klub powstał 16 czerwca 1945 r. kilka tygodni po tym, gdy widmo wojny oddaliło się od Wrocławia. Trudno dziś dokładnie odtworzyć fakty w jaki sposób ówczesny naczelnik Wydziału Wojskowego Zarządu Miejskiego major Jan Gorgos zwerbował 16 działaczy. W każdym razie doprowadził do historycznego zebrania i wtedy to ukonstytuował się zarząd pierwszego na Ziemiach Zachodnich klubu sportowego. Otrzymał on nazwę prostą, ale wielce wymowną: „1-szy KLUB SPORTOWY” (w skrócie 1 KS). Pierwszym prezesem 1 KS-u został wiceprezydent Wrocławia Tadeusz Jan Drobut. Funkcje wiceprezesa objął Juliusz Erdt, sekretarką została Helena Bandrowska-Willowa, a skarbnikiem Adam Launer. Kierownikami poszczególnych wybrano: Aleksandra Marczyńskiego – lekkoatletyka, Józef Wymysło – piłka nożna, Zdzisław Gergowicz – gry sportowe, Włodzimierz Olejniszyn i Jerzego Derubskiego – tenis ziemny, Jan Skraba i Henryka Terlikowskiego – kolarstwo (ten ostatni zgodził się również kierować sekcją hokejową), Műnzera – tenis stołowy, Józefa Ziębe i Jana Kulca – boks oraz Maziarza – pływanie.
Od samego początku 1 KS związany był ze środowiskiem pracowników gospodarki komunalnej stając się sztandarowym klubem odradzającego się miasta. Od zarania powstania klubu opiekunami były Zarząd Główny i Okręgowy Związek Zawodowy Pracowników Gospodarki Komunalnej oraz Miejskie Przedsiębiorstwo Komunikacyjne. Stała opieka władz politycznych, związkowych i administracyjnych przyczyniła się do umocnienia roli 1 KS Ślęza. Miejskie Przedsiębiorstwo Komunikacyjne pomagało Ślęzie najbardziej. Klub miał różnych patronów, ale to właśnie załoga MPK wielokrotnie dawał dowody swojego przywiązania. Przez wiele lat – a od 1958 do bodaj 1970 roku – ster klubu spoczywał w rękach pracowników MPK. W tamtym okresie prezesami Ślęzy byli Bogusław Jankowski, Kuźbik i Bogusław Głoba. Oczkiem w ich głowie byli zawsze piłkarze i nie ma co się dziwić – wtedy bowiem wielu zawodników wywodziło się spośród załogi MPK. Pod koniec lat 70. w wyniku zmian struktury organizacyjnej załoga MPK sprawowała patronat nad – jedynie albo aż – całą sekcją piłki nożnej.
Klub we wczesnych latach nie miał jeszcze swego stałego miejsca. Zebrania zarządu odbywały się w szkole przy ul. Poniatowskiego 27, czasem zbierano się w stołówce przy ul. Kasprowicza, w mieszkaniu Jana Kulca przy piekarni – ul. Mikołaja 21, lub też w hotelu Polonia przy ul. Świerczewskiego [obecnie ul. Piłsudskiego]. Na jednym z zebrań młody artysta plastyk Andrzej Wilk zaprezentował zebranym projekt herbu klubowego. Spodobał się on wtedy wszystkim natychmiast. Zresztą, trzeba dodać, że agendy 1 KS-u rozsiane były po całym mieście. Najszybciej zorganizowano sekcje: piłkarską i pływacką. Pływacy już 22 czerwca 1945 roku wystartowali w zaimprowizowanych zawodach z okazji „Dnia Morza”. Piłkarze rozegrali pierwszy mecz w sierpniu. Głównymi ośrodkami życia sportowego w ówczesnym Wrocławiu były: stadion AZS na Zaciszu i obiekt lekkoatletyczny na Stadionie Olimpijskim.
Sekcja piłkarska.
11 sezonów w 2 lidze:
Lata 40. XX wieku.
Pierwszą większą imprezą w wyzwolonym Wrocławiu w 1945 r. był mecz piłkarski. Co do tego zgodni są kronikarze i działacze. I właśnie w pierwszym szeregu stanęli piłkarze 1 KS Ślęza. W skład pierwszego zespołu klubowego wchodzili: Początek, Wisznia, Baranowski, Cybulski, Leopold Kosturkiewicz, Mieczysław Fige, Pudło, Góra, Skatulski, Obydziński, Rzeczkowski. W 1946 roku drużyna pozyskała dwóch znakomitych piłkarzy w osobach Żabickiego i Borka, a następnie najlepszego strzelca w historii klubu Edwarda Laseckiego, choć ilość jego goli nie jest znana. Po fuzji z WUZ, 1 KS zmienił nazwę na Ogniwo, a do zespołu przybył Antoni Arbach – legenda Ślęzy, pingpongista. Ponadto drużynę zasilili Mirosław Mucha, Kania, Gajewski i Adam Zwoliński. U schyłku lat 40. Ślęza liczyła się w Polsce. Wygrana z ZZK Poznań (tak przez rok nazywał się Lech Poznań), w barwach którego grali legendarni Edmund Białas i Teodor Anioła, zacięte pojedynki z chorzowskim Ruchem występującym na czele z Gerardem Cieślikiem i Henrykiem Alszerem, Polonią Warszawa z Henrykiem Boruczem i Marianem Łączem, czy Polonią Bytom z Michałem Matyasem, były wielkim wydarzeniami we wrocławskim sporcie.
"W pigułce"
Lata 50. XX wieku.
W 1951 r. wybuchł talent jednego z najlepszych bramkarzy dolnośląskich lat pięćdziesiątych Mieczysława Jednoroga, a do drużyny doszli reprezentant Polski Muskała i w 1954 r. Marceli Strzykalski. W 1953 roku Ogniwo zdołało, jako trzeci wrocławski klub, awansować do II ligi. Występowali w nim wtedy: Mieczysław Jednoróg, Siech, Mirosław Mucha, Antoni Arbach, Dragon, Kwiatkowski, Kurach, Kozłowicki, Sokołowski, Edward Lasecki, Borek i Małek. Radość trwała jednak krótko i po jednym sezonie Ogniwo znowu musiało grać w lidze okręgowej. Ale trzeba przyznać, że stawka była wtedy mocna – Górnik Zabrze, Stal Sosnowiec, Górnik Bytom, Budowlani Opole, Kolejarz Warszawa i Włókniarz Kraków.
Wrocławianie wystąpili w tym czasie jednak w Pucharze Polski, gdzie w 1/32 ulegli na własnym boisku potentatowi, warszawskiej Legii 1:2 po dogrywce. Bramkę na wagę zwycięstwa Legionistów zdobył uderzeniem z trzydziestu metrów Ernest Pohl.
Później w swojej historii zespół 1 KS jeszcze kilkakrotnie szturmował bramy II ligi. Był nawet bliski końcowego sukcesu, ale
w ostatniej chwili jakaś niespodziewana porażka zaprzepaszczała pracę całego roku. Tak było w 1958 roku, kiedy to zespół szkolony przez Czechosłowaka Karola Finka dał się ubiec poznańskiej Olimpii i Flocie Gdynia. Drużyna 1 KS znana była z uzyskiwania dobrych wyników w meczach towarzyskich, a w mistrzowskich brakowało jej konsolidacji. Przykładem może być właśnie rok 1958, kiedy to po niepowodzeniach w rozgrywkach o wejście do II ligi, piłkarze 1 KS stoczyli pojedynek ze słynną Duklą Praga, występującą na czele z reprezentantami swego kraju Josefem Masopustem, Vacenovskym i Urbanem, przegrywając zaledwie 1:2. Oprócz seniorów- swoje pięć minut mieli także i juniorzy, którzy w 1957 doszli do półfinału Mistrzostw Polski. Jeden z zawodników tej świetnej drużyny Ryszard Matyszczak awansował do kadry juniorów reprezentacji Polski – zagrał 10 spotkań i strzelił jedną bramkę 16 kwietnia 1956 w turnieju młodzieżowym FIFA w Hiszpanii przeciwko RFN. W 1959 r. trenerem zostaje Władysław Borek, który jako zawodnik, był jednym z najlepszych strzelców w historii dolnośląskiego futbolu. Młodzież dzięki temu jeszcze bardziej zyskała, bowiem pod jego ręką zajmują 3. miejsce na turnieju w Dreźnie, wygrywając z Emporem Rostock 1:0, Ulm 1945 3:2 oraz SEV Westfaller 2:0. A następnie zostają Mistrzami Dolnego Śląska, co pozwoliło im grać o Mistrzostwo Polski. Na szczeblu ogólnopolskim znowu idzie im dobrze, ale jak dwa lata wcześniej również marzenia skończyły się na półfinale, gdzie zatrzymała ich Arka Gdynia. Seniorom nie wiedzie się jednak tak dobrze, jak młodszym kolegom i w lidze okręgowej zajmują 10 pozycję.
"W pigułce"
Lata 60. XX wieku.
Były to lata chude dla zespołu przy ul. Wróblewskiego 9. Brak większych sukcesów, ciągła zmiana trenerów i dryfowanie między ligą okręgową i A – klasą, a pod koniec lat 60. ligą międzywojewódzką. Jedynymi sukcesami były: trzecie miejsce w nowej III lidze i awans trzech juniorów do młodzieżowej reprezentacji Polski – Władysław Knapik, Tadeusz Wanat i Andrzej Ziemięcki, z czego dwóch pierwszych wystąpiło na turnieju UEFA w RFN.
"W pigułce"
Lata 70. XX wieku.
"W pigułce"
Lata 80. XX wieku.
"W pigułce"
Lata 90. XX wieku.
"W pigułce"
Lata 10. XXI wieku.
Jesienią sezonu 2008/09 mający problemy finansowe II-ligowy Gawin Królewska Wola zdecydował się ogłosić upadłość. Ambitni działacze Ślęzy zdecydowali się jednak porozmawiać z prezesem klubu Andrzejem Gawinem, dzięki czemu wiosną 2009 doszło do fuzji obu klubów i I TS Intakus-Ślęza, zmieniając nazwę na I TS Ślęza Wrocław (jest to niemal powrót do pierworodnej nazwy, bo niegdyś klub nosił nazwę 1 KS Ślęza Wrocław), rozpoczął grę w II lidze. Przejęcie przez Ślęzą zdobytych jesienią przez Gawin punktów pozwoliło jej bezpiecznie dokończyć sezon, kończąc rozgrywki na 3. miejscu. Miejsce te zagwarantowało wrocławianom grę w barażach o I ligę. Dwumecz z GKP Gorzów Wielkopolski jednak przegrali po porażkach 0:5 i 0:1.
1 KS Ślęza słynął z dobrego szkolenia młodych piłkarzy. Czołowym trenerem grup trampkarzy przez wiele lat był Zbigniew Sulikowski. Prowadzona przez niego drużyna w latach 1988 i 1991 zdobywała mistrzostwo województwa wrocławskiego. W 2010 roku drużyna trampkarzy z rocznika 96 zdobyła trzecie miejsce na turnieju piłkarskim ZINA Dobiegniew Cup 2010.
W sezonie 2011/2012 1 KS Ślęza na kolejkę przed końcem rozgrywek zapewnił sobie awans (z IV ligi) do III ligi rozgrywanych na szczeblu dolnośląsko – lubuskim.
Sezon 2012/2013 to walka Ślęzy o awans. Mimo silnej pozycji w lidze, 1 KS przegrał walkę z UKP Zielona Góra zajmując 2. pozycję z dorobkiem 75 punktów.
w sezonie 2013/2014 Ślęza jest zdecydowanie najsilniejszą drużyna rozgrywek i ma dużą szansę na mistrzostwo ligi. W związku ze zmianami w organizacji rozgrywek na sezon 2014/2015, mistrzostwo ligi nie jest jednak równoznaczne z awansem. Jeżeli Ślęzie uda się wygrać ligę, czeka ją dwa etapy meczów barażowych ze zwycięzcą ligi łódzko – mazowieckiej i pomorsko – zachodniej.
Sekcja pływacka.
Założył ją i był pierwszym jej trenerem Marian Mużyłowski. Po nim przez pewien czas szkoleniem zajął się dr Józef Kłaptocz. Następnie pałeczkę przejęli Alfreda Bemówna i Zdzisław Naborczyk, którzy zresztą po pewnym czasie zostali małżeństwem. To za ich kadencji sekcja pływacka Ślęzy stała się pionierem na Dolnym Śląsku i od początku jej istnienia zawsze była w czołówce najlepszych, początkowo w okręgu, a potem przez wiele lat w Polsce. Zawodnicy zdobyli w tamtych ‘złotych czasach’ kilkadziesiąt tytułów mistrzów Polski i wielu z nich dostąpiło zaszczytu bronienia barw narodowych. Największymi indywidualnościami i legendami klubu w pływaniu uznać bez sprzecznie należy: Marię Komisarek – zdobywczyni ponad trzydziestu tytułów mistrzyni kraju, Antoniego Tołkaczewskiego – trzynastokrotnego mistrza Polski, a w latach 1950–1957 najlepszego pływaka kraju w stylu dowolnym i stałego członka kadry narodowej, z którą w 1952 r. pojechał do Helsinek na igrzyska olimpijskie, Aleksandra Stankiewicza – reprezentanta Polski i szesnastokrotnego mistrza Polski, oraz Daniela Fecicę, który był wielokrotnym reprezentantem Polski i czterokrotnym mistrzem kraju.
1946 – 1947.
Najlepsi zawodnicy 1 KS-u to Anatol i Wiktor Iwanowscy, Ziłókowski, Butler oraz młodzi crawlista E. Lipiński, M. Zalewski, A. Tański, S. Damski, R. Łyczkowski. Bracia Iwanowscy oraz Ziółkowski przeszli następnie do AZS, natomiast Butler założył sekcję pływacką Burzy. Wielkim sukcesem było zdobycie przez Anatola Iwanowskiego mistrzostwa Polski na 200 m st. klasycznym w Poznaniu.
1948.
Sekcja 1 KS-u wzmacnia się coraz bardziej. Do klubu wstępują Z. Jakubowski z Cracovii i L. Kajda z Polonii Bytom. W meczu pomiędzy Wrocławiem a Poznaniem w barwach gospodarzy startuje Lipiński, który zresztą później sprawia ogromną niespodziankę, zwyciężając na 100 m st. dowolnym jednego z najlepszych polskich sprinterów A. Manowskiego z AZS. W sekcji w tym czasie pojawiają się nowe talenty: P. Rotkiewicz, J. Kluz, B. Buczkowski i Z. Hawranek.
1949.
Do Wrocławia przyjeżdża z BBTS Bielsko-Biała Alfreda Bemówna, jedna z najlepszych pływaczek kraju i zgłasza akces do 1 KS-u. Startuje ona wraz Lipińskim i Kajdą w meczu Wrocław-Kraków, który zakończył się nieznacznym zwycięstwem wrocławian 107:106. W tym roku Bemówna zdobywa mistrzostwo Polski na 100 i 400 m st. dow. – powtarza ten sukces również latem na kolejnych mistrzostwach kraju w Siemianowicach. W tym czasie klub zajmuje w mistrzostwach Dolnego Śląska trzecie miejsce za AZS i Związkowcem (Marek Petrusewicz).
Wśród młodzieży pływackiej Ogniwa zwracają na siebie uwagę Stanisław Kędzia (późniejszy rekordzista i wielokrotny reprezentant kraju w pływaniu oraz piłce wodnej), K. Rybacki, B. Dmoch, J. Filipek, B. Połzunow oraz Gizela Jagodzińska. W klubie zwrócono także uwagę na piłkę wodną. 1 KS ubiegając się o awans do I ligi przegrywa w Poznaniu ze Spójnią 4:5 i we Wrocławiu 3:4.
1950.
Poważna choroba wyłączą Alfredę Bemównę-Naborczykową na dwa lata z czynnego uprawiania sportu. Jest to duże osłabienie stale rozwijającej się sekcji. W meczu Wrocław-Szczecin startują Lipiński, Rotkiewicz i Jagodzińska. Lipiński i Kluz wchodzą w skład reprezentacji waterpolowej miasta. Zimowe mistrzostwa pływackie przyniosły dalszy awans Ogniwa. Zajęło one drugie miejsce za Związkowcem. Muszanka, Stopkówna i Herbaczenko, a szczególnie nieprzeciętnie uzdolniony Antoni Tołkaczewski obejmują przodownictwo wśród pływackiej młodzieży klubowej. W tym roku Ogniwo rozgrywa kilka meczów towarzyskich – zwycięstwa z Gwardią Krotoszyn 94:54 i Ogniwem Dzierżoniów 102:64. Dość wyraźna porażka Ogniwa w Zabrzu z Górnikiem 80:127 zostaje przyćmiona przez sensacyjne zwycięstwo Tołkaczowskiego nad słynnym Ramolą – wygrana obija się szerokim echem w kraju. Rewanż we Wrocławiu wygrywa Ogniwo 111:98. Duży sukces odnieśli w Krotoszynie młodzicy Połzunow, Rybacki i Dmoch, którzy zdobyli indywidualne mistrzostwa Polski.
Waterpolistom wciąż nie dopisywało szczęście – w decydującym meczu o wejście do ligi przegrali w Inowrocławiu z Górnikiem Janów 4:8.
1951.
Tołkaczewski, Jagodzińska, Zalewski i Stopokówna występują w reprezentacji Wrocławia, która walczy w Pucharze Miastr. Mecze towarzyskie: z drużynowym mistrzem Polski w konkurencjach męskich, Ogniwem Łódź 74:72, porażka z Ogniwem Warszawa 82:83. Wrocławskie Ogniwo wygrywa drużynowe mistrzostwo zrzeszeniowe przed Katowicami i Warszawą. Tołkaczewski zostaje wicemistrzem Centralnej Spartakiady na 200 m po porażce z Gremlowskim. W tym czasie wybuchają talenty Kamińskiego, Skrzetuskiego i Kozaka. Po chorobie wraca A. Bemówna.
1952.
Tołkaczewski po raz pierwszy przepływa 100 m poniżej 1 minuty, ustanawiając w Bielsku-Białej rekord Polski (59,6) i dzięki temu wyjeżdża na Igrzyska Olimpijskie w Helsinkach 1952. W tym samym roku Tołkaczewski zostaje mistrzem kraju na 100 i 200 m st. dow., a Buczkowski wicemistrzem na 50 m z granatem. Zespół Ogniwa zdobywa mistrzostwa zrzeszenia i mistrzostwa Dolnego Śląska, dystansując Pafawag Wrocław o 150 pkt. Bemówna wygrywa dwukrotnie z Werakso (w ramach meczu z Polonią Warszawa 85:52) i na 100 m st. dow. zbliża się o 0,1 sek. do rekordu Polski (1,15.5) – zresztą, do rekordu zbliża się trzykrotnie bez powodzenia. Tołkaczewski bierze rewanż na Gremlowskim i bije rekord Polski na 200 m st. dow. (2,16.7). Ogniwo wygrywa z Kolejarzem Gdynia 87:70. Rekord Polski sztafety 5x50 m. (Tołkaczewski, Buczkowski, Rybacki, S. Kędzia, Kwiatkowski) – 2,21.7.
1953.
Tołkaczewski znowu zostaje mistrzem kraju na 100 m st. dow. i wicemistrzem na 200 oraz 400 m st. dow. Najlepszy pływak wrocławskiej drużyny w rywalizacji z Proclem i Boniecki z Pafawagu poprawia rekord Polski na 100 m st. dow. na 58,6 sek, jak i w pojedynku z Gremlowski na 200 m st. dow., uzyskując 2,13.3. Mistrzem Polski zostaje również Stanisław Kędzia przepływając najszybciej dystans 400 m st. grzbietowym. Jako drużyna, Ogniwo rywalizuje z Pafawagiem o miano najlepszej drużyny Wrocławia. Bezpośredni pojedynek wygrywa 85,5:80,5 Pafawag. W sztafetach 4x100 m st. zmiennym (4,52.2), 4x100 m st. grzbietowym (Buczkowski, Tołkaczewski, Kędzia, Rybacki) – 5,13.5 i 4x100 m st. klasycznym (7,20.0), Ogniwo ustanawia rekordy kraju. Ponadto zespół wygrywa z Flotą Gdynia 94:75, a także zdobywa prymat w mieście w szkoleniu młodzików i dostarcza coraz więcej zawodników do reprezentacji okręgu. Pojawiają się nowe talenty: Raczyński, Podhorska oraz Słomiana.
1954.
To jest dobry sezon Ogniwa, które zdobywa Puchar CRZZ. Wrocławianie przegrywają w derbowym pojedynku z Pafawagiem (69:70), późniejszym drużynowym mistrzem Polski. Indywidualnie najlepszym w kraju został Antoni Tołkaczewski, który na 100 m st. dow., nie ma sobie równych, przy czym dwukrotnie pobija rekord (najpierw na 58,4 sek., a potem na 58 sek.). Te wyniki dają mu awans do kadry i pozwalają wystąpić na Akademickich Mistrzostwach Świata w Budapeszcie – m.in. wygrywa z Kadasem, i mistrzostwach Europy w Turynie (o mało nie wchodzi do finału). W tym samym roku Tołkaczewski próbuje zmienić styl pływania z dowolnego na motylkowy i z miejsca dochodzi do krajowej czołówki.
Alfreda i Zdzisław Naborczykowie wychowują znakomitych pływaków w osobach Raczyńskiego, Rybackiego (st. delfin), J. Łuczkiewicza (grzb.) oraz 15-letniej Furnalównej (st. dow., ustala rekord Polski dziewcząt na 100 m). Alfreda Bem-Naborczykowa zostaje laureatką plebiscytu „Słowa Polskiego” na najlepszego trenera Dolnego Śląska.
Waterpoliści Ogniwa awansują do I ligi obok Stali Ostrowiec, CWKS Warszawa, Stali Gliwice, Gwardii Katowice i Spójni Poznań. Ogniwo wygrywa z Ogniwem Szczecin, Górnikiem Zabrze, Ogniwem Bytom, Polonią Warszawa oraz Pafawagiem (Puchar CRZZ). Wrocławski zespół zdobywa po raz czwarty mistrzostwo zrzeszenia.
1955.
Po zmianie nazwy na 1 KS Sparta do sekcji wstępują zawodnicy z rozwiązanej Spójni. 1 KS ponownie tryumfuje w rozgrywkach o Puchar CRZZ i do tego dochodzi jeszcze jeden wielki sukces: drugie miejsce w drużynowych mistrzostwach Polski. Tołkaczewski zostaje mistrzem na 100, 200 i 400 m st. dow. i to zarówno na mistrzostwach letnich, jak i zimowych. Kazimierz Rybacki zostaje dwukrotnym mistrzem na 100 i 200 m delf. – mistrzostwa zimowe. Alfreda Bem-Naborczykowa ponownie zostaje przez Słowo Polskie wybrana na najlepszego trenera Dolnego Śląska.
Podczas meczu w Poznaniu CRZZ – Afbau Magdeburg Raczyński ustanawia w walce ze słynnym pływakiem NRD Fristchem nowy rekord Polski na 200 m st. mot. na 2,44., by niedługo później w Warszawie na meczu Polski ze Szwecją poprawić go na 2,39.8! W meczu z Magdeburgiem dobrze płynie także Tołkaczewski, poprawiając swój rekord na 200 m st. dow. aż o 3 sekundy (2,10.4)! Dwa rekordy juniorskie Polski bije także na 200 i 400 m. Furnalówna, a duży talent pokazuje młody Krzywobłocki (st. klasyczny).
Sensację w kraju wywołuje wiadomość, że pływacy 1 KS-u nim siądą do szkolnych ławek, trenują o godzinie 6 rano na krytym basenie. "Za sukcesami pływaków 1 KS-u stoi uporczywa i wytrwała praca" – piszą gazety.
1956.
Tołkaczewski zdobywa klasycznego "hat-tricka" – zostaje bowiem mistrzem kraju na 100, 200 i 400 m., podczas mistrzostw zimowych. Zdobywając mistrzostwo na 200 m. wrocławski pływak ustanawia nowy rekord na 2,10.2. Ponadto w meczu ze Szwecją w Varsberg przepływa 100 metrów na pięćdziesięciometrowym basenie w 58.1 sek. Mistrzostwo Polski, tyle, że juniorek zdobywa Furnalówna na 100 i 400 m st. dow., wyprzedzając Danutę Baraniukównę, która przeniosła się na studia z Prudnika do Wrocławia i zgłosiła swój akces do Ślęzy. Mistrzem juniorów na 100 m st. dow. zostaje także Aleksander Stankiewicz, a Ślęza wygrywa drużynowo całą imprezę. W tym roku do Stargardu przeniósł się Raczyński. Pojawiają się za to nowe talenty: Wachowicz, Gajdówna, Czapska i Piątkowski.
W Olsztynie odbyły się długodystansowe mistrzostwa Polski – wrocławianie zajęli druga pozycję, tuż za Spartą Warszawa, choć to Ślęza awansowała do finału po zwycięstwie nad warszawską drużyną 78:61. Finał się jednak nie odbył, a w wyniku liczenia małych punktów lepsi okazali się warszawianie. Ślęza zdobywa jednak Puchar WKKZZ w pływaniu, a waterpoliści Puchar WKKF. W tej ostatniej imprezie najlepszym strzelcem okazał się Majdaniec, zdobywając 27 bramek. Z towarzyskich meczów na uwagę zasługuje zwycięstwo nad Wisłą Kraków 80:74.
1957.
Ślęza zdobywa prymat we wrocławskim pływactwie, zwyciężając Pafawag 111:75. W ogólnej punktacji za mistrzostwa okręgu seniorów, juniorów, młodzików i dzieci sekcja pływacka, prowadzona przez Naborczyków, zajmuje pierwsze miejsce. Piątkowski awansuje do reprezentacji juniorów na mecz z Francją. Tołkaczewski zostaje wicemistrzem na 100 m st. dow. Na tym samym dystansie drugą lokatę u kobiet wywalcza Danuta Baraniukówna. Na mistrzostwach juniorów w Bielsku-Białej Gajdówna zdobywa tytuły nba 100 i 200 m st. grzb., a Baraniukówna na 100 i 400 m st. dow. W ogólnej punktacji juniorów Ślęza jest trzecia za Polonią Bytom i Legią Warszawa. Na długodystansowych mistrzostwach na kanale w Bydgoszczy w wyścigu na 3 km Furnalówna jest druga za Werakso z Polonii Warszawa, a Baraniukówna trzecia. Na 5 km zwycięstwa Piątkowski przed Ludwikowskim (Warszawa) i Koehenem.
Sekcja pływacka wyjechała w tym roku na mecz ze Schwimm Union do Wiednia, lecz bez Tołkaczewskiego i Jaworskiego. Po powrocie, już z nimi w składzie, wrocławianie ogrywają 107:98 Pafawag i zdobywają mistrzostwo okręgu. Dochodzi także do dwóch meczów pływackich z Einheitem Drezno – Niemcy dwukrotnie wygrywają 76:66 (Wrocław) i 79:63 (Drezno). W Einheicie startował m.in. mistrz NRD w stylu klasycznym Fritsche.
Waterpoliści zajmują drugie miejsce w II lidze, zwyciężając z Wartą Poznań 7:5, AZS-em Wrocław 6:5 i Spartą Warszawa 9:6. Później biorą udział w turnieju zorganizowanym we Wrocławiu i pokonują Olimpię Poznań 11:5 oraz Górnika Zabrze 13:10. Na zakończenie roku piłkarze wodni spotkali się z niemieckim Motorem Arnstadt, przegrywając 7:11.
Oprócz waterpolistów i pływaków we Wrocławiu odbywa się pokaz baletu wodnego.
1958.
Drużynowo ubiegała się o mistrzostwo Polski – awans do półfinału, po zwycięstwach nad Orłem Łódź i Lechem Poznań, a następnie eliminacja rywali w postaci Warty Poznań i Polonii Warszawa, dało w konsekwencji trzecie miejsce. Lepszymi okazały się reprezentacje Legii Warszawa i Floty. W zimowych mistrzostwach Danuta Baraniukówna, Krystyna Jagodzińska i Małgorzata Pastusiakówna (ta ostatnia trafiła do Ślęzy po fuzji sekcji pływackich dwóch wrocławskich klubów – drugim była Burza Wrocław) zdobyły wicemistrzostwo.
Oprócz takiego wyniku sama Baraniukówna zebrała kilka tytułów – m.in. mistrzostwo Polski na 400 m. stylem dowolnym oraz tym samym stylem wicemistrzostwo na 100 m.
Zawodnicy Ślęzy w tym roku poprawili również kilka rekordów kraju. Sztafeta męska 5x50 m. st. dow., którą stanowili Puchała, Kohnen, Stankiewicz, Piątkowski i Majchrowicz, uzyskała 2.19,3, a 4x100 m. st. dow. (tutaj płynęli Lachaut, Martyniuk, Stankiewicz, Kohnen) – 4.18,4. Ta druga sztafeta miała swoją aprobatę również wśród pań – Renata Tykierka, Małgorzata Pastusiak, Danuta Baraniukówna i Maria Komisarek osiągnęły wynik 5.10,0. Natomiast Krystyna Jagodzińska na 100 m. st. mot. popłynęła w czasie 1.23,6 i była najlepsza wśród juniorek.
Zresztą, juniorzy pokazali w tamtym roku swoją siłę, zdobywając Puchar CRZZ, będąc lepszym od Polonii Warszawa, Arki Gdynia i Warty Poznań.
Sekcja koszykówki.
W maju 1950 roku Henryk Rejnowski zwrócił się do nauczyciela wf z I Liceum Ogólnokształcącego mgr Edwarda Damczyka z propozycją objęcia opieki przez klub nad koszykarzami szkolnego zespołu „Juvenia”. Oferta została przyjęta i tak się wszystko zaczęło. Niedługo potem do klubu przybył Eugeniusz Spisacki, dzięki któremu założono żeńską drużynę, która w sezonie 1986/1987 zdobyła jedyne w historii wrocławskiego kobiecego basketu mistrzostwo Polski oraz cztery wicemistrzostwa Polski. Do tego kadetki i juniorki dodały brąz, dwukrotnie srebro i czterokrotnie złoto mistrzostw kraju. Seniorki jeszcze w roku 1993 uzyskały brąz, by w sezonach 2000/01 i 01/02 jeszcze dwukrotnie to powtórzyć. Pod koniec 2003 r. żeńska sekcja koszykówki upadła. Została reaktywowana jako WTK Ślęza EnergiaPro Wrocław i funkcjonowała w tej formie w latach 2004–2011.
Od 2011 sekcja koszykówki kobiet ponownie stała się integralną częścią klubu i występuje pod nazwą 1 KS Ślęza Wrocław. W sezonie 2013/2014 zespół wywalczył ważny dla klubu powrót do koszykarskiej ekstraklasy – Tauron Basket Ligi kobiet, gdzie będzie występować w sezonie 2014/2015.
Najwybitniejsze postacie żeńskiej koszykówki w Ślęzie to: Janina Gerycz-Spisacka, Urszula Sarna, Mariola Pawlak – w 1980 na Mistrzostwach Europy zdobyła z reprezentacją Polski brązowy medal, Violetta Kuźbik, Krystyna Zagórska, Lucyna Mruk, Maria Bubik-Stawinoga, Teresa Elster, Joanna Cupryś i Ingrida Ryng. Wśród mężczyzn należy wymienić: Eugeniusza Spisackiego, Leonarda Czapkowskiego, Henryka Rejnowskiego, Fryderyka Kozakiewicza i Wiesława Korpackiego.
Miejsca w strefie medalowej Mistrzostw Polski.
Pierwsza piątka mistrzowskiego składu to: Mariola Pawlak, Teresa Kępka, Katarzyna Kowalska, Mirosława Pabijasz, Violetta Kuźbik – Wchodzące: Iwona Kowalczyk, Maria Lenczowska, Lucyna Wierzbicka, Barbara Klęczar, Zuzanna Leżuch, Beata Szpilska, Grażyna Wolska. Trenerzy – Zbigniew Fajbusiewicz i Romuald Krauze
Sekcja bokserska.
Sekcja bokserska 1 KS-u, która dała właściwie początek wrocławskiemu pięściarstwu narodziła się w niezwykłych warunkach … wśród worków mąki, bochenków chleba i kosztów ciasta. Jednym z członków sekcji był piekarz Albin Kuc, a Jan Kulec nie bacząc na protesty żony udostępnił im dwa pokoje przy ul. Mikołaja 21. Z biegiem czasu pięściarze znaleźli inne lokum. W 1947 i 1948 roku o bokserach Ślęzy Wrocław głośno było w całej Polsce, kiedy to we Wrocławiu ulegają mistrzostwie Polski: drużyny z Warszawy i Gdańska, nie daje rady też i Pafawag. Ślęza remisuje nawet z Lazio Rzym! W tych meczach furorę robi Ryszard Waluga, który bezsprzecznie jest najlepszym bokserem w dziejach 1 KS-u. Krótko trwa jednak ta ‘epoka’. W 1950 r. Ślęza żegna się z I ligą i nie odzyskuje już swej hegemonii. Po połączeniu z Burzą Wrocław w 1958 r. kończy się sekcja bokserska.
W roku 2013 zostały podjęte prace nad reaktywacją sekcji. Obecnie sekcja bokserska jest w organizacji.
Sekcja hokejowa i łyżwiarstwa szybkiego.
Brak sztucznego lodowiska nie był przeszkodą dla zapalonej garstki zwolenników tych sportów, aby stworzyć sekcję hokejową i łyżwiarstwa szybkiego. Udało się to zrobić w sezonie zimowym z 1945 na 1946 r. Pierwszy pojedynek udało się zagrać jednak dopiero rok później, kiedy to 1 stycznia naprzeciw sobie stanęły drużyny 1 KS-u i teamu Wrocławia, w barwach którego wystąpili również zawodnicy I Klubu Sportowego. Team przegrał dwukrotnie 2:5 i 6:11 w rewanżu. Tytuł mistrzowski wywalczono jednak raz, w 1950 r. W sumie hokeiści stoczyli 47 pojedynków, z czego rozstrzygnęli na swoją korzyść 33, przegrali 10 i zremisowali 4, a więc bilans wybitnie dodatni. Wśród łyżwiarzy świetnie jeździł Henryk Terlikowski, który dostał się nawet do kadry narodowej. Ze względu na brak sztucznego boiska i niesprzyjających warunków atmosferycznych obie sekcje rozwiązano. Sekcja hokeja na lodzie została przejęta przez zrzeszenie Samorządowiec, a później przez KS Ogniwo aby 1950 ulec rozwiązaniu.
Sekcja kolarska.
Sekcja ta powstała z chwilą powołania klubu i jej pierwszymi członkami byli Henryk Terlikowski, Adam Trynkos, bracia Fige, Dzeciuchowicz, Debiec, Tyczyński, Stys i Pęcherzewski. Kolarze 1 KS-u odnieśli w imprezach sporo sukcesów. M.in. Trynkos wygrał dwuetapowy wyścig na trasie Wrocław-Kudowa-Wrocław, a zespół dwukrotnie zdobył puchar „Trybuny Dolnośląskiej”, a w 1953 r. dwuetapowy wyścig rozegranym w Boguszowie.
Sekcja tenisa stołowego.
Powstanie sekcji w 1949 r. to zasługa Antoniego Arbacha. Arbach bowiem to jeden z najbardziej zasłużonych sportowców i trenerów klubu, który swoim zdyscyplinowaniem i pracowitością służył za wzór wszystkim zawodnikom i ich wychowawcom. Ze sportem zetknął się już w 1935 r., ale nie pasjonował się – o dziwo – tenisem stołowym, a boksem i pływaniem. Arbach wraz z Waldemarem Roslanem i Tadeuszem Ciuprykiem doprowadzili zespół Ślęzy (wtedy Ogniwo) do mistrzostwa (1950) i trzykrotnego wicemistrzostwa kraju (1951, 1952 i 1953). Sam Arbach był indywidualnym mistrzem i dwukrotnie wicemistrzem Polski, podobnie jak Roslan (ten raz wicemistrz) – obaj zresztą należeli do kadry narodowej. Arbach odnosił też sukcesy jako trener – dzięki jego pracy Antoni Pawlak został mistrzem kraju juniorów (1964), Zbigniew Pawlikowski wicemistrzem kraju juniorów w grze deblowej (1972) oraz akademickim mistrzem kraju w grze deblowej z Leszkiem Gardasiem (1974), a Maria Poradzińska siedmiokrotnie mistrzynią Dolnego Śląska. Ukoronowaniem pracy Arbacha było zajęcie przez Ślęze pierwszego miejsca w rankingu Polskiego Związku Tenisa Stołowego, który prowadził klasyfikację zespołów, biorąc pod uwagę uczestnictwo w imprezach i osiągnięte w nich wyniki. Wychowanek klubu Marian Pietraszak w 1955 r. zdobył międzynarodowe mistrzostwo Skandynawii.
Oprócz Arbacha, Roslana i Pietraszaka do najważniejszych postaci klubu w tenisie stołowym należeli: Tadeusz Ciupryk – także reprezentant kraju, Jadwiga Chądzyńska, Władysław Blauciak, Bronisław Szostkowski, Zbigniew Pawlikowski Zygmunt Sutkowski, Irena Gaber i Stanisław Rożenek.
Sekcja piłki ręcznej.
Żeńska sekcja została utworzona w 1974 roku i grały w niej głównie zawodniczki AZS Politechniki Wrocław. Sekcja upadła z powodu problemów finansowych w klubie po sezonie 1990/91, kiedy Ślęza zajęła w I lidze w grupie B szóstą lokatę.

</doc>
<doc id="1012743" url="https://pl.wikipedia.org/wiki?curid=1012743" title="Johann Zoffany">
Johann Zoffany

Johann Joseph Zoffany także Zoffani lub Zauffelij (ur. w 1733 we Frankfurcie nad Menem, zm. w 1810 we Chiswick, Londyn) – malarz pochodzenia niemieckiego, od 1758 zamieszkały w Anglii. Tworzył portrety i sceny rodzajowe.
Kształcił się w Ratyzbonie u Martina Speera, po długim pobycie we Włoszech przeniósł się do Londynu. Początkowo zajmował się malowaniem draperii na portretach innych artystów, jego pierwsze samodzielne obrazy powstały na zamówienie aktora teatralnego Davida Garricka (np. "The Farmer's Return", 1762). Mecenasem Zoffany był król Wielkiej Brytanii Jerzy III Hanowerski, dla którego namalował kilka portretów rodziny królewskiej. Król zapłacił też za jego podróż do Włoch (1772-1779), gdzie powstało znane dzieło artysty "The Tribuna of the Uffizi" (1772-1780). W latach 1783-1789 Zoffany przebywał w Indiach, aby zająć się malowaniem portretów angielskim rodzinom.

</doc>
<doc id="1012746" url="https://pl.wikipedia.org/wiki?curid=1012746" title="Synagoga Benedykta Zuckermanna we Wrocławiu">
Synagoga Benedykta Zuckermanna we Wrocławiu

Synagoga Benedykta Zuckermanna we Wrocławiu – nieistniejąca prywatna synagoga, która znajdowała się we Wrocławiu, przy ulicy św. Antoniego 30.
Synagoga została założona w XIX wieku, z inicjatywy i funduszy Benedykta Zuckermanna. W 1891 roku została zlikwidowana.

</doc>
<doc id="1012748" url="https://pl.wikipedia.org/wiki?curid=1012748" title="28 cm Kanone (Eisenbahn) Lange Bruno">
28 cm Kanone (Eisenbahn) Lange Bruno

28 cm K. (E) Lange Bruno - niemieckie działo kolejowe wyprodukowane przez firmę Krupp.

</doc>
<doc id="1012749" url="https://pl.wikipedia.org/wiki?curid=1012749" title="Johann Joseph Zoffany">
Johann Joseph Zoffany



</doc>
<doc id="1012754" url="https://pl.wikipedia.org/wiki?curid=1012754" title="Johan Joseph Zoffany">
Johan Joseph Zoffany



</doc>
<doc id="1012755" url="https://pl.wikipedia.org/wiki?curid=1012755" title=".htpasswd">
.htpasswd

.htpasswd – nazwa pliku konfiguracyjnego przechowującego nazwy użytkowników i hasła wykorzystywane przez Apache do autoryzacji. Działa on w połączeniu z plikiem .htaccess lub bez niego, o ile wykonany został odpowiedni wpis w pliku konfiguracyjnym apache.
Hasła szyfrowane są md5, sha, Blowfish lub systemowym crypt(). W jednym pliku .htpasswd mogą znajdować się hasła zaszyfrowane różnymi sposobami.
Do utworzenia pliku .htpasswd używa się programu htpasswd, który dostępny jest wraz z Apache.
 "htpasswd -c .htpasswd uzytkownik"
Program poprosi o podanie hasła dla użytkownika "uzytkownik", które zostanie zapisane w pliku o podanej przez nas nazwie.
Żeby zabezpieczyć folder podanym hasłem, należy dodać do pliku .htaccess:
AuthType Basic
AuthName "Teren prywatny. Zakaz wstepu."
AuthUserFile /absolutna/ścieżka/do/.htpasswd
Require valid-user
Plik .htaccess i .htpasswd muszą znajdować się w tym samym katalogu, jeśli tak nie jest, należy w AuthUserFile podać pełną ścieżkę do pliku .htpasswd
Aby dodać kolejnych użytkowników do pliku .htpasswd, należy ponownie użyć programu htpasswd
 "htpasswd .htpasswd uzytkownik2"
Przykładowe wpisy do .htpasswd z użyciem różnych algorytmów.
bcrypt
 $ htpasswd -nbB myName myPassword
 myName:$2y$05$c4WoMPo3SXsafkva.HHa6uXQZWr7oboPiC2bT/r7q1BB8I2s0BRqC
MD5
 $ htpasswd -nbm myName myPassword
 myName:$apr1$r31...$HqJZimcKQFAMYayBlzkrA/
SHA1
 $ htpasswd -nbs myName myPassword
 myName:{SHA}VBPuJHI7uixaa6LQGWx4s+5GKNE=
CRYPT
 $ htpasswd -nbd myName myPassword
 myName:rqXexS6ZhobKA 
MD5 a dokładniej APR1 jest aktualnie uważany za zbyt słabe zabezpieczenie.

</doc>
<doc id="1012756" url="https://pl.wikipedia.org/wiki?curid=1012756" title="Fred Zinnemann">
Fred Zinnemann

Fred Zinnemann, właśc. Alfred Zinnemann (ur. 29 kwietnia 1907 w Rzeszowie, zm. 14 marca 1997 w Londynie) – amerykański reżyser filmowy pochodzenia austriacko-żydowskiego. Zdobywca czterech Oscarów.
Życiorys.
Urodził się w Rzeszowie, chociaż w wielu publikacjach pojawia się jako miejsce jego urodzenia Wiedeń. Akt urodzenia z 29 kwietnia 1907 z Urzędu Metrykalnego Izraelickiego w Rzeszowie zachował się w Archiwum Państwowym. Na nim odręczna notka urzędowa, sporządzona w 1928 o poprawieniu wpisanego imienia ojca z Oskar Szyja na Oskar. Był synem lekarza Oskara Zinnemanna urodzonego w 1879 w Rzeszowie (jego rodzicami byli Gerson z Zaczernia i Henne) oraz Anny Feiwel urodzonej w 1883 w Tarnowie, córki Marjem z Körberów i Józefa Feiwela. W czasie I wojny światowej rodzina wyjechała z Rzeszowa do Wiednia, ale Fred Zinnemann, podobnie jak jego rodzice, posiadał polskie obywatelstwo - aż do uzyskania obywatelstwa amerykańskiego pod koniec lat 30. XX wieku.
Fred Zinnemann studiował prawo w Wiedniu. W 1929 wyemigrował do USA. W 1937 rozpoczął pracę w wytwórni Metro-Goldwyn-Mayer jako reżyser filmów krótkometrażowych. Z pozostającymi w Europie rodzicami Fred Zinnemann wymieniał regularnie listy (były pisane w języku polskim). 
Po Anschlussie Austrii rodzice Freda Zinnemanna wrócili do Polski, obydwoje zginęli w holocauście. 
W roku 1939 Oscara zdobył wyreżyserowany przez niego film "That Mothers Might Live" (1938), a w 1952 film "Benjy" (1951). Znany był z takich filmów, jak "W samo południe" (1952), nagrodzone Oscarem "Stąd do wieczności" (1953) oraz "Oto jest głowa zdrajcy" (1966), a także "Dzień szakala" (1973).
Zasiadał w jury konkursu głównego na 14. MFF w Cannes (1961).

</doc>
<doc id="1012757" url="https://pl.wikipedia.org/wiki?curid=1012757" title="Synagoga Loebela Nathana we Wrocławiu">
Synagoga Loebela Nathana we Wrocławiu

Synagoga Loebela Nathana we Wrocławiu – nieistniejąca prywatna synagoga, która znajdowała się we Wrocławiu, przy ulicy św. Antoniego 23/24.
Synagoga została założona w 1829 roku, z inicjatywy i funduszy Loebela Nathana. W 1888 roku została zlikwidowana.

</doc>
<doc id="1012761" url="https://pl.wikipedia.org/wiki?curid=1012761" title="Synagoga Marcusa Raphaela we Wrocławiu">
Synagoga Marcusa Raphaela we Wrocławiu

Synagoga Marcusa Raphaela we Wrocławiu – nieistniejąca prywatna synagoga, która znajdowała się we Wrocławiu, przy ulicy Ruskiej 18.
Synagoga została założona w 1856 roku, z inicjatywy i funduszy Marcusa Raphaela. W 1878 roku została zlikwidowana.

</doc>
<doc id="1012762" url="https://pl.wikipedia.org/wiki?curid=1012762" title="Marta Jeschke">
Marta Jeschke

Marta Rozalia Jeschke (ur. 2 czerwca 1986 w Wejherowie) – polska lekkoatletka specjalizująca się w biegach sprinterskich. 
Karierę sportową zaczynała w klubie RKS Rumia, później startowała w barwach AZSu–AWFu Gdańsk, Orląt Reda, a obecnie reprezentuje SKLA Sopot. Dwukrotna medalistka młodzieżowych mistrzostw Europy i mistrzyni Europy juniorek. Jest brązową medalistką mistrzostw Europy oraz rekordzistką Polski w biegu sztafetowym 4 × 100 metrów. 
Jest żołnierzem Marynarki Wojennej RP.
Kariera.
Międzynarodową karierę rozpoczynała od startu w mistrzostwach świata juniorów w 2004 roku podczas których dotarła do półfinału w rywalizacji biegaczek na 200 metrów. W kolejnym sezonie sięgnęła, wraz z koleżankami z reprezentacji, po złoto mistrzostw Europy juniorów w biegu sztafetowym 4 × 100 metrów. Podczas tego czempionatu była także piąta w biegu na 100 metrów oraz dotarła do półfinału na dystansie dwa razy dłuższym. W Debreczynie, w roku 2007, wywalczyła dwa brązowe medale młodzieżowych mistrzostw Starego Kontynentu (w biegu na 200 metrów oraz w sztafecie 4 × 100 metrów). Znalazła się w składzie sztafety, która zajęła ósme miejsce na mistrzostwach świata w Osace (2007).
Na igrzyskach olimpijskich w Pekinie (2008) indywidualnie wystartowała w biegu na 200 metrów jednak w pierwszej rundzie eliminacji czas jaki osiągnęła – 23,59 – nie dał jej awansów do ćwierćfinału. Jej rezultat był najlepszym wynikiem spośród tych, które nie dawały kwalifikacji do dalszej rywalizacji. Biegaczka wystąpiła również w eliminacjach sztafety 4 × 100 metrów, która awansowała do finału. Jeschke w finale nie pobiegła – zastąpiła ją płotkarka warszawskiego Orła Joanna Kocielnik, a sztafeta została w finale zdyskwalifikowana z powodu przekroczenia strefy zmian. W czerwcu 2009 wystąpiła podczas mistrzostw świata wojskowych w Sofii, zdobywając złoty medal w biegu na 200 m wynikiem 23,31. Miesiąc po tym sukcesie została wicemistrzynią uniwersjady w sztafecie 4 × 100 metrów (indywidualnie była piąta w biegu na 200 metrów). Znalazła się w składzie sztafety, która odpadała w eliminacjach mistrzostw świata w Berlinie (2009). W 2010 mistrzostwach Europy wraz z Darią Korczyńską, Weroniką Wedler i Mariką Popowicz zdobyła brązowy medal w biegu rozstawnym 4 × 100 metrów poprawiając 25-letni rekord Polski. Reprezentantka kraju podczas pucharu Europy oraz drużynowych mistrzostw Europy. 
Siedmiokrotnie stawała na podium seniorskich mistrzostw Polski – ma w dorobku trzy srebra w biegu na 200 metrów (Szczecin 2008, Bydgoszcz 2009 i Bydgoszcz 2011), srebro na 100 metrów (Bielsko-Biała 2012) oraz medale brązowe za biegi na 100 i 200 metrów (Poznań 2007) i w biegu na 100 metrów (Bydgoszcz 2011). W czasie swojej kariery wywalczyła także trzy tytuły halowej mistrzyni Polski seniorów w biegu na 200 metrów (Spała 2007, Spała 2008 i Spała 2009) oraz jeden w biegu na 60 metrów (Sopot 2014). Medalistka mistrzostw kraju w kategorii juniorów młodszych, juniorów i młodzieżowców.

</doc>
<doc id="1012764" url="https://pl.wikipedia.org/wiki?curid=1012764" title="Receptor β1">
Receptor β1



</doc>
<doc id="1012765" url="https://pl.wikipedia.org/wiki?curid=1012765" title="The Making of A Night at the Opera">
The Making of A Night at the Opera

The Making of A Night at the Opera – dwupłytowe wydawnictwo DVD grupy Queen z 3 kwietnia 2006. Zawiera materiał z albumu "A Night at the Opera" oraz specjalne dodatki. 
Na pierwszej płycie znajdują się wszystkie utwory z albumu oraz:
Na drugiej płycie również znajdują się utwory z albumu oraz teledyski do „Bohemian Rhapsody” i „You’re My Best Friend”.

</doc>
<doc id="1012769" url="https://pl.wikipedia.org/wiki?curid=1012769" title="Aleksander Bystry">
Aleksander Bystry

Aleksander Bystry (ur. 21 listopada 1925 w Tarnowie Podgórnym, zm. 26 kwietnia 2003 w Poznaniu) – polski naukowiec i ksiądz katolicki, kanonik, doktor teologii, profesor Papieskiego Wydziału Teologicznego w Poznaniu, publicysta katolicki, wieloletni kapelan sióstr serafitek.
Życiorys.
Dzieciństwo i edukacja.
Urodził się w 1925 w wielkopolskiej religijnej rodzinie, jako pierwsze z dwójki dzieci urzędnika pocztowego Stefana i Heleny (z d. Kajetaniak). W rodzinnym Tarnowie Podgórnym rozpoczął naukę w szkole powszechnej, a od 1934 r. kontynuował ją w Gnieźnie, dokąd przeprowadziła się jego rodzina w związku ze służbowym przeniesieniem ojca. Z tej samej przyczyny w 1937 Bystrzy przenieśli się do Poznania, gdzie Bystry rozpoczął naukę w Gimnazjum im. św. Marii Magdaleny. Dalszą edukację przerwał wybuch II wojny światowej.
W czasie okupacji niemieckiej zobowiązany przez Niemców do pracy, w latach 1940–1942, był chłopcem do posyłek w fabryce, w latach 1942–1944 pracownikiem biurowym w firmie konfekcyjnej, a następnie przez sześć miesięcy robotnikiem przy budowie fortyfikacji na wschodzie Wielkopolski.
Po zakończeniu wojny przeniósł się do Środy Wielkopolskiej, gdzie jego ojciec został naczelnikiem poczty ale naukę kontynuował w poznańskim Gimnazjum im. Karola Marcinkowskiego. Tam był kierownikiem kółka liturgicznego i sekretarzem Sodalicji Mariańskiej. W opinii wystawionej mu przez prefekta (katechetę) widnieje zapis o "głębokiej pobożności, częstym przystępowaniu do komunii i aktywnym udziale w życiu religijnym szkoły". W lutym 1947 zdał maturę.
Znał biegle języki: angielski, francuski, niemiecki i łaciński, w mniejszym stopniu miał znać włoski.
Działalność kapłańska i naukowa.
Po zdaniu matury Aleksander Bystry wstąpił do Seminarium Duchownego w Gnieźnie. W latach 1948–1952 studiował teologię w Poznaniu. 7 czerwca 1952 przyjął święcenia kapłańskie z rąk abpa Walentego Dymka i jako wikariusz został skierowany do Kępna, gdzie miał być katechetą. W 1953 księdza przeniesiono do Buku gdzie pełnił funkcję wikariusza przez dwa lata.
W 1955 został skierowany na specjalistyczne studia do Katolickiego Uniwersytetu Lubelskiego. W 1961 obronił rozprawę doktorską "Obrona zgodności wiary z wiedzą w pismach ks. Mariana Morawskiego TJ", uzyskując tytuł doktora teologii i został wykładowcą teologii fundamentalnej, religioznawstwa oraz teologii dogmatycznej w Instytucie Teologii Fundamentalnej i Dogmatycznej poznańskiego Papieskiego Wydziału Teologicznego (obecnie Wydział Teologiczny UAM). Równolegle mianowany został kapelanem Domu Prowincjonalnego Sióstr Serafitek. Przez krótki czas wykładał gościnnie w Genewie. Miało to związek z przygotowywaną pracą habilitacyjną, do której gromadził materiały w trakcie pobytów naukowych we Francji, Niemczech i Szwajcarii.
Był wymagającym egzaminatorem, z tej przyczyny studenci nadali mu pseudonim "Krwawy Oleś", o czym Bystry dowiedział się i co zaakceptował.
Do jego zainteresowań naukowych należało religioznawstwo i od Soboru Watykańskiego II ekumenizm. W 1969 w Warszawie otrzymał misję kanoniczną na prowadzenie wykładów zleconych z zakresu teologii ekumenicznej w Akademii Teologii Katolickiej.
Równolegle był także publicystą m.in. Przewodnika Katolickiego (w którym od 1986 pełnił też funkcję asystenta kościelnego), Biblioteki Kaznodziejskiej i Kalendarza Liturgicznego. Przez pewien okres prowadził także serię popularnonaukowych wykładów na temat religioznawstwa i ekumenizmu w Radiu Emaus. W trakcie swojego kapłaństwa był przez kilka kadencji członkiem Referatu ds. Ekumenicznych oraz Archidiecezjalnej Komisji Nauki i Wiary. Przez trzy lata był też członkiem Komisji Ekumenicznej Episkopatu Polski, z czego zrezygnował przez upływem kadencji.
31 października 2002 na własny wniosek (z przyczyn zdrowotnych) został odwołany przez abpa Stanisława Gądeckiego z funkcji kapelana Domu Prowincjonalnego Sióstr Serafitek. W zamian za wieloletnią posługę i zasługi dla Serafitek (m.in. znaczący udział w procesie beatyfikacyjnym bł. s. Marii Sancji Janiny Szymkowiak), siostry zapewniły Bystremu dożywotnie mieszkanie i opiekę.
Zmarł tragicznie 26 kwietnia 2003. Pochowany został na poznańskim cmentarzu Miłostowo (pole 1, kwatera 24A).
Wyróżnienia i nagrody.
W 1996 za swoje zasługi nagrodzony został przez metropolitę poznańskiego arcybiskupa Juliusza Paetza godnością kanonika honorowego Kapituły Metropolitarnej przy bazylice archikatedralnej pw. św. św. Piotra i Pawła.

</doc>
<doc id="1012770" url="https://pl.wikipedia.org/wiki?curid=1012770" title="Saturacja (medycyna)">
Saturacja (medycyna)

Saturacja (łac. "saturatio") – oznacza nasycenie cieczy gazem. W medycynie dokonuje się pomiarów nasycenia płynów ustrojowych, m.in. krwi czy płynu komórkowego gazami.
Saturacja krwi tlenem.
Najbardziej powszechnym pomiarem saturacji w działaniach medycznych jest pomiar saturacji krwi tlenem (nasycenia krwi tętniczej tlenem) metodą pulsoksymetrii w celu przeciwdziałania niewydolności oddechowej. Istotne jest zwłaszcza monitorowanie stanu pacjenta w trakcie znieczulenia ogólnego podczas zabiegów medycznych, w trakcie tlenoterapii i przypadku ciężkiego stanu chorego. Pomiar oznacza procent związania hemoglobiny we krwi z tlenem (zawartości oksyhemoglobiny). Oznaczenie wartości saturacji wyraża się skrótem "Sp" dodając chemiczny symbol gazu np. tlenu "O2", oraz procentowy wynik badania "X%". Przykładowy zapis to "SpO2 97%".
Przy niskich ciśnieniach cząstkowych tlenu przeważa hemoglobina nieutlenowana. W około 90% nasycenie tlenem (wartość zależy od kontekstu klinicznego) wzrasta w zależności od krzywej wysycenia hemoglobinowo-tlenowego i osiąga 100% przy ciśnieniach cząstkowych tlenu powyżej 10 kPa.
Pomiar i zakres saturacji.
Pomiar saturacji wykonywany jest pulsoksymetrem i opiera się na zasadzie absorpcji światła charakterystycznej dla oksyhemoglobiny. Wartość saturacji krwi tlenem u zdrowych ludzi zawiera się w zakresie około SpO2 95–100%. U osób palących tytoń wartości te są nieco niższe. Saturacja poniżej 90% oznacza niedotlenienie, które może być spowodowane m.in. przez pogorszenie wentylacji płuc. Objawem niskiego SpO2 jest sinica.

</doc>
<doc id="1012771" url="https://pl.wikipedia.org/wiki?curid=1012771" title="Synagoga Friedlandera we Wrocławiu (ul. Nowy Świat 38)">
Synagoga Friedlandera we Wrocławiu (ul. Nowy Świat 38)

Synagoga Friedlandera we Wrocławiu – nieistniejąca prywatna synagoga, która znajdowała się we Wrocławiu, przy ulicy Nowy Świat 38.
Synagoga została założona w 1834 roku, z inicjatywy i funduszy Friedlandera. W połowie lat 60. XIX wieku synagogę przeniesiono do nowej siedziby, mieszczącej się przy ulicy Nowy Świat 20.

</doc>
<doc id="1012772" url="https://pl.wikipedia.org/wiki?curid=1012772" title="Mały Rynek w Krakowie">
Mały Rynek w Krakowie

Mały Rynek – plac na Starym Mieście w Krakowie, regularny, prostokątny, wytyczony w wyniku lokacji Krakowa na wschód od Rynku Głównego jako rynek pomocniczy, na tyłach kościoła Mariackiego, ograniczony ulicą Mikołajską od północy i ulicą Sienną od południa. Ma powierzchnię ok. 0,33 ha (ok. 110m x 30m).
Historia.
Nazywany niegdyś "Forum antiquum" (Starym Rynkiem), Wandetą, Tandetą, a w drugiej połowie XVIII w. Rynkiem Rzeźniczym. Na Małym Rynku handlowano mięsem, później także starzyzną (od XVI w.); znajdowały się na nim jatki rzeźnicze, a także kuchnia dla ubogich. Według informacji z roku 1626 jedna z jatek rzeźniczych znajdowała się w południowo-zachodniej części Małego Rynku, a druga – według notatki z 1646 – usytuowana była prawdopodobnie w pobliżu cmentarza kościoła Mariackiego. Ta druga jatka dotrwała do końca XVII w., kiedy to rozebrano ją, aby wznieść na jej miejscu Wikarówkę kościoła Mariackiego (została zburzona w 1931, a w 1932 wzniesiono tam nową wikarówkę). W roku 1785 jatki rzeźnicze zajmowały środek Małego Rynku, tworząc wydłużony prostokąt, którego dłuższy bok biegł ukośnie ku północnemu zachodowi, zbliżając się swoim narożnikiem do starej wikarówki. W roku 1797 zajmowały one już tylko teren w rejonie kościoła św. Barbary. Na przełomie XVIII i XIX w. drewniane jatki rzeźnicze były częściowo zbutwiałe i znajdowały się w ruinie. W takim stanie dotrwały do roku 1820, kiedy to zostały całkowicie rozebrane.
W południowej części Małego Rynku, u zbiegu ulic Stolarskiej i Siennej, znajdowała się niegdyś szkoła Panny Marii (Szkoła Archiprezbiterialna N.P. Marii). Budowla ta istniała już w XIII w., a jej fundatorem był prawdopodobnie Iwo Odrowąż. Szkoła Panny Marii wzniesiona została w stylu gotyckim. Był to budynek obszerny i okazały, o dwóch piętrach. Wchodziło się do niego od strony ul. Siennej. Po pewnym czasie zabudowania szkolne obwiedziono murem. Gmach szkoły Panny Marii w znacznym stopniu ograniczał teren i tworzył nieregularności przestrzenne w południowo-zachodniej części rynku, zwężając jednocześnie prześwit ul. Siennej. Stało się to przyczyną późniejszej jego zagłady. Już w ramach porządkowania układu komunikacyjnego Krakowa, na przełomie XVIII i XIX w. postanowiono umożliwić wozom konnym przejazd ul. Sienną w kierunku wschodnim, poprzez Mały Rynek, aż ku Nowej Bramie. Na przeszkodzie temu zamierzeniu stała szkoła Panny Marii. Władze austriackie wciągnęły ją zatem na listę obiektów przeznaczonych do wyburzenia. Ostateczną decyzję w tej kwestii podjął rząd Wolnego Miasta, nakazując ok. roku 1812 przystąpienie do prac wyburzeniowych.
Do ok. 1812 roku rynek zamykał budynek szkoły mariackiej, po jego zburzeniu i zlikwidowaniu jatek, plac uporządkowano tworząc targ owocowo-warzywny.
Na rynku znajdują się m.in.:
Do 2007 płyta Małego Rynku służyła przede wszystkim jako parking samochodowy oraz postój taxi, jednak z okazji 750-lecia lokacji Miasta Krakowa postanowiono go całkowicie zmodernizować, nadając mu dzisiejszy charakter – przywrócono zabytkowy bruk, latarnie, ławki, wybudowano iluminowaną fontannę i ograniczono ruch samochodowy do minimum. Mały Rynek stał się miejscem wspomagającym Rynek Główny w organizacji występów artystycznych, ekspozycji i obchodów różnych wydarzeń.
W 1539 na Małym Rynku za odejście od wiary katolickiej została spalona na stosie 80-letnia Katarzyna Weiglowa.
Mały Rynek znajduje się na trasie Małopolskiej Drogi św. Jakuba z Sandomierza do Tyńca.

</doc>
<doc id="1012776" url="https://pl.wikipedia.org/wiki?curid=1012776" title="Marcin Lewandowski">
Marcin Lewandowski

Marcin Przemysław Lewandowski (ur. 13 czerwca 1987 w Szczecinie) – polski lekkoatleta, specjalizujący się w biegach średnich, brązowy medalista mistrzostw świata z katarskiej Dohy na dystansie 1500 m, żołnierz zawodowy Wojska Polskiego.
Karierę sportową zaczynał w 2002 jako zawodnik niezrzeszony. Przez pierwsze lata kariery biegacz, trenowany przez swego brata, startował w barwach klubu Błękitni Osowa Sień. Od 2005 był zawodnikiem Ósemki Police, a od lipca 2010 broni barw Zawiszy Bydgoszcz. Absolwent wychowania fizycznego na Uniwersytecie Szczecińskim (temat pracy magisterskiej: "Roczny cykl przygotowań Marcina Lewandowskiego na dystansie 800 metrów").
Kariera.
Pierwszym występem na arenie międzynarodowej były dla niego mistrzostwa Europy juniorów w 2005, podczas których zajął 7. miejsce w biegu na 1500 m. Rok 2006 zaczął od odległej pozycji w biegu na 4 kilometry na przełajowych mistrzostwach świata. Tuż za podium, na czwartym miejscu, był w mistrzostwach świata juniorów w Pekinie (2006). Mając 20 lat zwyciężył na młodzieżowych mistrzostwach Europy w roku 2007. W tym samym sezonie był ósmym zawodnikiem uniwersjady. Dotarł do półfinału podczas igrzysk olimpijskich w Pekinie. Sezon 2009 zaczął od szóstej lokaty w halowych mistrzostwach Europy. W lipcu zajął drugie miejsce, ulegając jedynie Adamowi Kszczotowi, w kolejnej edycji młodzieżowego czempionatu Starego Kontynentu. W półfinale mistrzostw świata w Berlinie Lewandowski przewrócił się na bieżnię, podcięty przez Holendra Brama Soma i Sudańczyka Abubakera Kakiego. Po proteście polskiej ekipy został dokooptowany do składu biegu finałowego, w którym zajął ósme miejsce z czasem 1:46,17. 
Złoty medalista mistrzostw Europy w Barcelonie (2010). Po raz pierwszy w historii mistrzostw Europy zdarzyło się wówczas, że dwaj Polacy znaleźli się w finale biegu na 800 metrów. Po raz pierwszy też bieg ten wygrał Polski reprezentant. Lewandowski wywalczył złoty medal z czasem 1:47,07, natomiast Adam Kszczot zdobył brązowy medal dobiegając na metę z czasem 1:47,22. 5 września 2010 był drugi w biegu na 800 metrów w ramach pucharu interkontynentalnego. Reprezentant Polski w meczach międzypaństwowych, superlidze pucharu Europy oraz superlidze drużynowych mistrzostw Europy. Trzeci zawodnik plebiscytu na wschodzącą gwiazdę europejskiej lekkoatletyki w roku 2009 organizowanego przez European Athletics, przegrał jedynie ze sprinterami – Francuzem Lemaître i Azerem Quliyevem. Na koniec sezonu 2010 zajął dziewiąte miejsce w plebiscycie na najlepszego lekkoatletę Europy oraz został wybrany sportowcem roku 2010 w Bydgoszczy. Przegrywając z Adamem Kszczotem został w 2011 w Paryżu halowym wicemistrzem Europy. W tym samym roku wywalczył złoty medal na światowych igrzyskach wojskowych rozgrywanych w Rio de Janeiro oraz był czwarty podczas mistrzostw świata. Na początku sezonu 2012 planował, że nie weźmie udziału w halowych mistrzostwach świata jednak ostatecznie zdecydował się na start w Stambule. Po udanym przejściu eliminacji w półfinale zaliczył upadek, nie ukończył biegu i odpadł z dalszej rywalizacji. 
Na półfinale zakończył rywalizację podczas igrzysk olimpijskich w Londynie (2012). 
Srebrny medalista IAAF World Relays w sztafecie 4 × 800 metrów (2014). 8 marca 2015 podczas Halowych mistrzostw Europy w Pradze zdobył złoty medal w biegu na 800 metrów. Na mistrzostwach Europy w Amsterdamie w 2016 zdobył srebrny medal. W trakcie Letnich Igrzysk Olimpijskich 2016 w biegu na 800 metrów uzyskał szóstą lokatę z wynikiem 1:44,20. W 2017 roku wywalczył halowe mistrzostwo Europy w biegu na 1500 metrów, natomiast w rozgrywanych w kwietniu tego samego roku IAAF World Relays, w składzie z Arturem Kuciapskim, Adamem Kszczotem i Mateuszem Borkowskim wywalczył brązowy medal w biegu rozstawnym 4 × 800 metrów. Na HMŚ 2018 w Birmingham wywalczył srebrny medal w biegu na 1500 m.
Jedenastokrotny medalista mistrzostw Polski seniorów ma w dorobku pięć złotych medali w biegu na 1500 m (Szczecin 2008, Bielsko-Biała 2010, Szczecin 2014, Bydgoszcz 2016) i Radom 2019) srebro na tym dystansie (Toruń 2013) oraz trzy złota (Bydgoszcz 2011, Bydgoszcz 2016), Lublin 2018) i trzy srebra (Poznań 2007, Szczecin 2014 oraz Kraków 2015) w biegu na 800 m, a także srebro w biegu przełajowym (Żagań 2016). Medalista halowych mistrzostw Polski. Stawał na podium juniorskich mistrzostw kraju oraz mistrzostw Polski w biegach przełajowych. 
Lewandowski do 2021 roku był rekordzistą Polski juniorów w biegu na 800 m (1:46,69 – 24 czerwca 2006, Szczecin).
Podczas igrzysk olimpijskich Tokio 2020 doznał kontuzji, która uniemożliwiła mu udział w finale biegu na 1500 metrów.

</doc>
<doc id="1012777" url="https://pl.wikipedia.org/wiki?curid=1012777" title="Synagoga Friedlandera we Wrocławiu (ul. Nowy Świat 20)">
Synagoga Friedlandera we Wrocławiu (ul. Nowy Świat 20)

Synagoga Friedlandera we Wrocławiu – nieistniejąca prywatna synagoga, która znajdowała się we Wrocławiu, przy ulicy Nowy Świat 20.
Synagoga została założona w połowie lat 60. XIX wieku, z inicjatywy i funduszy Friedlandera. Została przeniesiona ze starej siedziby mieszczącej się przy ulicy Nowy Świat 38. W 1879 roku synagoga została zlikwidowana.

</doc>
<doc id="1012780" url="https://pl.wikipedia.org/wiki?curid=1012780" title="Młodzież Śląska">
Młodzież Śląska



</doc>
<doc id="1012781" url="https://pl.wikipedia.org/wiki?curid=1012781" title="Młodzież śląska">
Młodzież śląska



</doc>
<doc id="1012785" url="https://pl.wikipedia.org/wiki?curid=1012785" title="Nowofunland">
Nowofunland



</doc>
<doc id="1012795" url="https://pl.wikipedia.org/wiki?curid=1012795" title="Sajun">
Sajun

Sajun () – miasto w Jemenie; 75 700 mieszkańców (2006). Przemysł spożywczy, włókienniczy.

</doc>
<doc id="1012796" url="https://pl.wikipedia.org/wiki?curid=1012796" title="Tomasz Michałowski (polityk)">
Tomasz Michałowski (polityk)

Tomasz Edward Michałowski (ur. 6 listopada 1960 w Częstochowie) – polski polityk, nauczyciel, związkowiec, senator IV kadencji.
Życiorys.
Magister filologii polskiej, ukończył studia w Wyższej Szkoły Pedagogicznej w Częstochowie. W latach 80. działał w Niezależnym Zrzeszeniu Studentów.
W latach 1989–1996 pracował jako nauczyciel. Od 1996 do 2003 kierował zarządem regionu częstochowskiego NSZZ „Solidarność”.
Był senatorem IV kadencji z ramienia AWS z województwa częstochowskiego. W 2001 bez powodzenia ubiegał się o reelekcję z ramienia Bloku Senat 2001. Należał do Ruchu Społecznego, następnie wstąpił do Platformy Obywatelskiej, z ramienia której w 2006 bezskutecznie ubiegał się o mandat radnego sejmiku śląskiego.
Został przewodniczącym rady dzielnicy Lisiniec. Od 2002 zatrudniony w Młodzieżowym Ośrodku Wychowawczym w Herbach.

</doc>
<doc id="1012799" url="https://pl.wikipedia.org/wiki?curid=1012799" title="Wyświetlacz OLED">
Wyświetlacz OLED



</doc>
<doc id="1012804" url="https://pl.wikipedia.org/wiki?curid=1012804" title="Subang Jaya">
Subang Jaya

Subang Jaya – miasto w Malezji; w stanie Selangor; w aglomeracji Kuala Lumpur; 1174 tys. mieszkańców (2008). Drugie co do wielkości miasto kraju. Funkcje mieszkaniowe, przemysł elektroniczny; ośrodek wypoczynkowy; międzynarodowy port lotniczy stolicy.

</doc>
<doc id="1012807" url="https://pl.wikipedia.org/wiki?curid=1012807" title="Bogdan Tomaszek">
Bogdan Tomaszek

Bogdan Stanisław Tomaszek (ur. 5 maja 1954 w Gardei) – polski polityk i fizyk, senator IV kadencji, wojewoda opolski w latach 2005–2007.
Życiorys.
Ukończył w 1979 studia na Wydziale Matematyki, Fizyki i Chemii Uniwersytetu Wrocławskiego, następnie uzyskał stopień doktora nauk technicznych na Politechnice Krakowskiej.
W 1981 wstąpił do „Solidarności”. Pracował m.in. w Instytucie Ciężkiej Syntezy Organicznej „Blachownia” w Kędzierzynie-Koźlu.
Był senatorem IV kadencji z ramienia Akcji Wyborczej Solidarność, działał w Ruchu Społecznym AWS. W 2001 bez powodzenia ubiegał się o reelekcję. Dołączył do Prawa i Sprawiedliwości. W 2005 został powołany na stanowisko wojewody opolskiego, pełnił tę funkcję do 2007. W 2010 bezskutecznie ubiegał się o stanowisko prezydenta Kędzierzyna-Koźla i radnego sejmiku. W 2018 został wybrany na radnego województwa opolskiego. W 2019 z ramienia PiS kandydował ponownie do Senatu.
W 2017 został członkiem rady nadzorczej Grupy Azoty ZAK, a w 2021 wiceprezesem zarządy tego przedsiębiorstwa.

</doc>
<doc id="1012809" url="https://pl.wikipedia.org/wiki?curid=1012809" title="Giovanni Verga">
Giovanni Verga

Giovanni Verga (ur. 2 września 1840 w Katanii, zm. 27 stycznia 1922 tamże) – włoski pisarz, opisujący w swych utworach życie mieszkańców wsi sycylijskiej.
Jego najbardziej znane dzieła to opowiadanie "Rycerskość wieśniacza", na którego podstawie Pietro Mascagni skomponował popularną operę o tym samym tytule oraz powieści "Rodzina Malavogliów" i "Mastro-don Gesualdo".
Twórczość Vergi jest często zaliczana do weryzmu, który to trend w historii literatury włoskiej pozostawał pod istotnym wpływem pisarzy naturalistów, takich jak Émile Zola.

</doc>
<doc id="1012812" url="https://pl.wikipedia.org/wiki?curid=1012812" title="Steve Savidan">
Steve Savidan

Steve Savidan (ur. 29 czerwca 1978 w Angers) – były francuski piłkarz.
Kariera.
Jest wychowankiem klubu Angers SCO. W 1999 roku przeszedł do LB Châteauroux, gdzie spędził jeden sezon i strzelił 3 gole. W 2000 roku był już piłkarzem AC Ajaccio, a latem 2001 wrócił do rodzinnego Angers, gdzie grał przez cały sezon 2001/2002. Po roku jednak znów zmienił barwy klubowe i tym razem trafił do AS Beauvais, w którym w 24 meczach nie strzelił żadnego gola. W 2003 roku został piłkarzem Angoulême CFC i strzelił 12 goli w lidze. Od 2004 roku jest piłkarzem Valenciennes. W sezonie 2004/2005 został królem strzelców Championnat National, a w 2005/2006 – Ligue 2 (16 goli), czym przyczynił się do awansu Valenciennes do Ligue 1. W sezonie 2006/2007 był najlepszym strzelcem zespołu w pierwszej lidze. W meczu z FC Nantes zdobył 4 gole, a jego klub wygrał na wyjeździe 5:2. Od 2008 gra w SM Caen. 19 listopada tego samego roku zadebiutował w reprezentacji Francji w zremisowanym 0:0 towarzyskim meczu z Urugwajem. Zawodnik miał przejść latem 2009 roku do AS Monaco, ale przechodząc tam testy wykryto u niego wadę serca. Z tego powodu zakończył karierę.

</doc>
<doc id="1012814" url="https://pl.wikipedia.org/wiki?curid=1012814" title="Sharp">
Sharp



</doc>
<doc id="1012815" url="https://pl.wikipedia.org/wiki?curid=1012815" title="Goyang">
Goyang

Goyang () – miasto leżące w prowincji Gyeonggi (Korea Południowa). Miasto liczy 1 073 069 mieszkańców (stan na rok 2006). Przemysł spożywczy, włókienniczy.

</doc>
<doc id="1012816" url="https://pl.wikipedia.org/wiki?curid=1012816" title="Aston Villa Football Club">
Aston Villa Football Club



</doc>
<doc id="1012818" url="https://pl.wikipedia.org/wiki?curid=1012818" title="Grafite">
Grafite

Grafite, właśc. Edinaldo Batista Libano (ur. 2 kwietnia 1979 w Campo Limpo Paulista) – brazylijski piłkarz występujący na pozycji napastnika.
Kariera klubowa.
Grafite piłkarską karierę rozpoczynał w Grêmio Foot-Ball Porto Alegrense. Następnie występował kolejno w takich zespołach jak Anyang LG Cheetahs, Goiás Esporte Clube i São Paulo Futebol Clube. W 2006 roku przeniósł się do Europy. W sezonie 2006/2007 i na początku sezonu 2007/2008 był zawodnikiem francuskiego Le Mans UC72, dla którego rozegrał łącznie 51 meczów w Ligue 1 i strzelił 17 bramek.
31 sierpnia 2007 roku Grafite podpisał czteroletni kontrakt z klubem VfL Wolfsburg, do którego został sprowadzony za namową trenera niemieckiej drużyny – Felixa Magatha. Działacze Wolfsburga zapłacili za Brazylijczyka 7,5 miliona euro. Grafite strzelając 11 bramek został najskuteczniejszym strzelcem klubu w sezonie 2007/2008.
W sezonie 2008/2009 Grafite razem ze swoim zespołem wywalczył mistrzostwo Niemiec, a sam z 28 golami w 25 występach został królem strzelców Bundesligi. Od początku pobytu w Wolfsburgu Grafite tworzy duet napastników razem z Edinem Džeko.
W Lidze Mistrzów, gdzie Wolfsburg zagrał dzięki wywalczeniu mistrzostwa, Brazylijczyk zadebiutował 15 września 2009 roku w meczu z CSKA Moskwa. W spotkaniu tym ustrzelił hat-tricka, będąc dopiero szóstym piłkarzem w historii, który uczynił to w swoim debiucie.
19 czerwca 2011 podpisał dwuletni kontrakt z klubem Al-Ahli Dubaj.
2 lutego 2015 Grafite przechodzi do katarskiego klubu Al-Sadd Sports Club.
15 lipca 2015 wraca do brazylijskiego klubu Santa Cruz Fuetbol Clube.

</doc>
<doc id="1012819" url="https://pl.wikipedia.org/wiki?curid=1012819" title="Płaszczyzna (ujednoznacznienie)">
Płaszczyzna (ujednoznacznienie)



</doc>
<doc id="1012822" url="https://pl.wikipedia.org/wiki?curid=1012822" title="Taningan">
Taningan



</doc>
<doc id="1012824" url="https://pl.wikipedia.org/wiki?curid=1012824" title="Ismaël Bangoura">
Ismaël Bangoura

Ismaël Bangoura (ur. 2 stycznia 1985 w Konakry) - gwinejski piłkarz występujący na pozycji napastnika, reprezentant Gwinei.
Życiorys.
Kariera klubowa.
Urodził się w rodzinie piłkarskiej (jego wujek też był piłkarzem, a potem trenował reprezentacji). Jako 18-latek wyjechał do Francji, gdzie w 2003 podpisał kontrakt z trzecioligowym klubem Gazélec Ajaccio. Jego strzelecki umiejętności zauważyli selekcjonerzy Le Mans FC i w 2005 zaprosili go do klubu. W sezonie 2006/07 został trzecim strzelcem Mistrzostw Francji.
Latem 2007 za 6,5 mln USD podpisał kontrakt z Dynamem Kijów. Zadeklarował, że w pierwszym że sezonie strzeli 20 bramek i w debiutowym meczu w składzie Dynama strzelił hat-tricka. Ogółem w sezonie we wszystkich turniejach strzelił 21 goli i został najlepszym strzelcem klubu. 2 lipca 2009 za 11 mln € podpisał 4-letni kontrakt z Stade Rennais. 2 września 2010 roku podpisał kontrakt klubem ze Zjednoczonych Emiratów Arabskich Al-Nasr Dubaj. W latach 2012-2016 grał w FC Nantes, z przerwą na wypożyczenie w sezonie 2012/2013 do Umm-Salal SC. W 2016 przeszedł do Al-Raed FC. 19 stycznia 2019 został wypożyczony do Al-Batin FC.
Kariera reprezentacyjna.
W 2005 debiutował w reprezentacji Gwinei. Uczestniczył w turnieju finałowym Pucharu Narodów Afryki 2006 rozgrywanych w Egiptu. Jest jednym z liderów reprezentacji.

</doc>
<doc id="1012826" url="https://pl.wikipedia.org/wiki?curid=1012826" title="Sinp’o">
Sinp’o

Sinp'o (kor. 신포) – miasto portowe położone na wybrzeżu Morza Japońskiego, w prowincji Hamgyŏng Południowy, w Korei Północnej. Liczy ok. 153 tys. mieszkańców. Rybołówstwo, przemysł spożywczy i włókienniczy.

</doc>
<doc id="1012828" url="https://pl.wikipedia.org/wiki?curid=1012828" title="Jazy">
Jazy



</doc>
<doc id="1012829" url="https://pl.wikipedia.org/wiki?curid=1012829" title="Bafétimbi Gomis">
Bafétimbi Gomis

Bafétimbi Gomis (ur. 6 sierpnia 1985 w La Seyne-sur-Mer) – francuski piłkarz senegalskiego pochodzenia występujący na pozycji napastnika w tureckim klubie Galatasaray. W latach 2008–2013 reprezentant Francji.
Kariera klubowa.
Wychowanek AS Saint-Étienne, w lipcu 2009 roku przeszedł do Olympique Lyon za 15 mln euro. Ponadto w 2005 roku grał w Troyes AC, gdzie był wypożyczony ze swego macierzystego klubu.
Od sezonu 2016/17 wypożyczony został ze Swansea City do Olympique Marsylia. Po zremisowanym meczu (15 kolejka Ligue 1) Marsylii z Saint-Etienne Gomis w sposób symboliczny okazał wdzięczność drużynie z Loary. Publicznie podziękował i przypomniał, że jest wychowankiem Saint-Etienne. Gest ten spotkał się z niezadowoleniem kibiców z Marsylii.
27 stycznia 2017 w wygranym (5-1) meczu z Montpellier HSC (22 kolejka Ligue 1) strzelił swojego drugiego hat-tricka w karierze (pierwszy został zdobyty z Olympique Lyon przeciw Olympique Marsylia)
W lipcu 2017 związał się z tureckim zespołem Galatasaray SK. Kwoty transferu nie ujawniono.
Kariera reprezentacyjna.
W drużynie narodowej zadebiutował 27 maja 2008 w zwycięskim 2:1 meczu z Ekwadorem. Na boisku pojawił się w drugiej połowie i strzelił oba gole dla „Trójkolorowych”. Po tym meczu znalazł się w 23-osobowej kadrze Francji na mistrzostwa Europy. Zagrał podczas nich w dwóch meczach ogółem 55 minut, nie strzelając żadnej bramki (Francja nie wyszła z grupy). Z reprezentacją Francji zagrał w sumie 12 razy (7 meczów towarzyskich, 2 mecze mistrzostw Europy, 1 mecz eliminacyjny mistrzostw Europy, 2 mecze eliminacyjne mistrzostw świata 2010 i 2014).

</doc>
<doc id="1012830" url="https://pl.wikipedia.org/wiki?curid=1012830" title="HiDef">
HiDef



</doc>
<doc id="1012832" url="https://pl.wikipedia.org/wiki?curid=1012832" title="Real Sociedad de Fútbol">
Real Sociedad de Fútbol



</doc>
<doc id="1012834" url="https://pl.wikipedia.org/wiki?curid=1012834" title="Ninfa">
Ninfa

Ninfa – osada średniowieczna we Włoszech w pobliżu Cisterna di Latina i Sermoneta w Lacjum. Dzisiaj park krajobrazowy "Monumento naturale Giardino di Ninfa" (ustanowiony w 2000 r. na obszarze 106 ha).
Ninfa jest zaliczana do parków krajobrazowych w stylu osiemnastowiecznych ogrodów angielskich. Jak pisał twórca tego typu architektury ogrodowej Capability Brown, nie powinno w nim zabraknąć mądrze ukształtowanego krajobrazu z dodanymi ruinami i grotami, jeśli te wcześniej nie występowały na danym terenie. Powinny tam też się znaleźć odpowiednio wkomponowane jeziorka, strumyki oraz inne elementy, które wpływałyby na jego malowniczość a nawet swoistą romantyczność.
Większość z wymienianych przez Browna elementów już wcześniej znajdowało się na terenie średniowiecznej Ninfy: źródła, zbiornik wodny, szczególny mikroklimat, ruiny zamku Caetanich i osady średniowiecznej.
Jak ma to miejsce w tego typu parkach budowanych przez dziesięciolecia, w których sadzono różne gatunki roślin, przywożone ze wszystkich zakątków ziemi, naturalna równowaga i wzrost muszą być regulowane przez człowieka. Ogrodnicy i architekci ogrodowi z Ninfy zyskali m.in. uznanie redakcji Washington Post, która w jednym z artykułów z 1999 nazwała kompozycje włoskie "ogrodem najpiękniejszym na świecie". Ogrodami w Ninfie opiekuje się "Fondazione Roffredo Caetani". Park jest też wspomagany przez World Wildlife Fund, który zaliczył go do grona swoich "oaz".
Modernizacja parku.
Park zawdzięcza swoją sugestywną strukturę, ze swoistą grą światłocieni, intuicji członków rodziny Caetanich. Pierwszym z wielkich budowniczych parku był na początku XX w. Gelasio Caetani. Po I wojnie światowej rozpoczął on dzieło wielkiej przebudowy zamku, który miał od tego czasu służyć za letnią rezydencję rodu.
W latach 30. XX wieku prace kontynuowała Margherita Chapin, żona księcia Roffredo. Ostatecznie prace ukończyła w latach 50. ostatnia spadkobierczyni Caetanich Lelia Caetani Howard. Przed swoją śmiercią w 1977 Lelia założyła fundację, która po dziś dzień opiekuje się parkiem i ruinami – "Fondazione Roffredo Castani".
Z historii Ninfy.
W Ninfie Rolando Bandinelli został wybrany w 1159 papieżem, podczas swojej ucieczki przed szlachecką rodziną Colonna. Osada rozwinęła się pod panowaniem Caetanich, którzy uzyskali dobra feudalne od rodziny Annibaldi. Pod koniec XIV wieku osada podupadła. Została prawie całkowicie zrównana z ziemią i opuszczona w 1382.
Obecnie Ninfa jest ruiną średniowiecznej osady, która była zamieszkana w wiekach od VIII do XIV. W pobliżu jeziora zobaczyć można pozostałości murów, kościołów, wież i domostw.
Ostatnimi laty powstał projekt, którego twórcy chcą odtworzyć część dawnych Błot Pontyjskich, które obejmowały te tereny przed ich osuszeniem w czasach Benito Mussoliniego.

</doc>
<doc id="1012835" url="https://pl.wikipedia.org/wiki?curid=1012835" title="Wiem, kto mnie zabił">
Wiem, kto mnie zabił

Wiem, kto mnie zabił (tytuł oryginalny "I Know Who Killed Me") – amerykański film fabularny (thriller) z 2007 roku z Lindsay Lohan w roli głównej.
Opis fabuły.
Aubrey Fleming, młoda i obiecująca studentka jednej z amerykańskich uczelni, znika bez śladu, porwana przez maniakalnego mordercę. Dwa tygodnie po zaginięciu zostaje nieprzytomna odnaleziona w pobliskim lesie. Kiedy odzyskuje świadomość, twierdzi że nazywa się Dakota Moss i jest tancerką erotyczną, a prawdziwa Aubrey Fleming wciąż znajduje się w śmiertelnym niebezpieczeństwie.
Produkcja.
To trzeci film, w którym Lindsay Lohan wystąpiła w podwójnej roli. Pierwszym był "Nie wierzcie bliźniaczkom" z 1998 roku, a drugim "Zakręcony piątek" z 2003 roku.
Odbiór.
Film otrzymał wiele niepochlebnych recenzji i został powszechnie uznany za "najgorszy film 2007 roku". Film "Wiem kto mnie zabił" został nominowany w 2008 roku w dziewięciu kategoriach do antynagrody Złotej Maliny, ostatecznie przyznano mu siedem z nich. Również w 2010 roku dostał dwie nominacje do Złotej Maliny.

</doc>
<doc id="1012838" url="https://pl.wikipedia.org/wiki?curid=1012838" title="Alkmaar Zaanstreek">
Alkmaar Zaanstreek



</doc>
<doc id="1012841" url="https://pl.wikipedia.org/wiki?curid=1012841" title="Jan Herbinius">
Jan Herbinius

Jan Herbinius (ur. 16 grudnia 1627 w Byczynie, zm. 7 marca 1679 w Grudziądzu) – duchowny ewangelicki, uczony, pedagog i filantrop.
Życiorys.
Urodził się w Byczynie na Śląsku jako syn rektora tamtejszej szkoły miejskiej, Eliasza Herbiniusa, który zmienił polskie nazwisko rodowe Kapusta na formę zlatynizowaną. Matka była przybraną córką pastora Krzysztofa Süssenbacha, znanego z przekładu Katechizmu Marcina Lutra na język polski. W literaturze podawane są również inne daty urodzin: 12 grudnia 1626, 1630-1636. Jan Herbinius uczył się w szkole prowadzonej przez ojca, być może w Toruniu, a następnie w gimnazjum gdańskim. Studiował teologię i filologię (szczególnie języki orientalne) na Uniwersytecie w Lejdzie (gdzie uzyskał stopień magistra w 1654 r.) i w Wittenberdze, gdzie ogłosił rozprawę "De educatione principis" w 1657 r. Kierował kolejno szkołami w Byczynie i od 1661 r. w Wołowie na Śląsku oraz od 1663 r. w Bojanowie w Wielkopolsce, gdzie wzniesiono nowy budynek szkolny z pieniędzy zebranych przezeń na Zachodzie. W latach 1669–1670 przebywał w Kopenhadze, następnie był kaznodzieją i rektorem szkoły niemieckiej w Sztokholmie, od 1673 pomocniczym kaznodzieją niemieckim i polskim w Wilnie. Od 1675 przebywał w Królewcu, gdzie miał wykładać na uniwersytecie, w Tylży i w Gdańsku. Później był czynny jako kapelan poselstwa szwedzkiego w Warszawie, a w 1677 r, został proboszczem w Grudziądzu, gdzie zasłynął z działalności dobroczynnej. Został pochowany na starym cmentarzu na Toruńskim Przedmieściu, ostatecznie zlikwidowanym po II wojnie światowej. Wkrótce po śmierci w uznaniu wybitnych zasług jego portret zawieszono w kaplicy mieszczącej się w ratuszu, na honorowym miejscu między ołtarzem i amboną (niezachowany). Żoną ks. Herbiniusa była Anna Maria z d. Turbian z Oleśnicy. W literaturze niem. występuje jako Johannes Herbinius.
Tłumaczył z niemieckiego na polski oraz pisał głównie łacińskie, ale także polskie prace z różnych dziedzin nauki, od teologii (w tym pieśni kościelne), poprzez literaturę (także poezje) i językoznawstwo po geografię, wydawane w Amsterdamie, Gdańsku, Jenie i Kopenhadze. Pozostawił m.in. obszerny opis Ławry Pieczerskiej w Kijowie ("Regiosae Kijovienses cryptae, sive Kijovia subterranea", Jena 1675) oraz pisma zbiorowe ("Symbolae fidei Christianae", Gdańsk 1675), a także ceniony podręcznik do nauki religii w języku tureckim. Jego tłumaczenie Konfesji Augsburskiej było wznawiane w Brzegu i w Królewcu jeszcze w XVIII i XIX w.

</doc>
<doc id="1012843" url="https://pl.wikipedia.org/wiki?curid=1012843" title="Alcelaphus buselaphus">
Alcelaphus buselaphus



</doc>
<doc id="1012846" url="https://pl.wikipedia.org/wiki?curid=1012846" title="Puchar Europy Mistrzów Klubowych (1981/1982)">
Puchar Europy Mistrzów Klubowych (1981/1982)

XXVII Puchar Europy Mistrzów Klubowych 1981/1982

</doc>
<doc id="1012848" url="https://pl.wikipedia.org/wiki?curid=1012848" title="Pedagogika dla cudzoziemców">
Pedagogika dla cudzoziemców

Pedagogika dla cudzoziemców (niem. "Ausländerpädagogik") – orientacja pedagogiczna, która wykształciła się na terenie RFN w latach 80. XX wieku.
Od lat 50. do Republiki Federalnej Niemiec zaczęły napływać w celach zarobkowych kolejne fale ludności z Włoch, Hiszpanii, Grecji, Turcji, Portugalii, Tunezji i Jugosławii. Nazywano ich gastarbeiterami, czyli "pracownikami-gośćmi". Kiedy jednak okazało się, że migranci nie traktują swej obecności jako pobytu tymczasowego, zrodził się problem przystosowania ich do życia w nowym kraju, zróżnicowanym kulturowo, etnicznie i językowo. Odtąd też nazywano ich nie "gośćmi", lecz cudzoziemcami.
Pedagogika dla cudzoziemców oscylowała między dwiema koncepcjami: rotacji i integracji. Pierwsza koncepcja opierała się na założeniu, że obcokrajowcy wrócą kiedyś do swoich ojczyzn. Celem szkoły miała być pomoc cudzoziemcom w zachowaniu tożsamości kulturowej. Należało więc umożliwić ich dzieciom edukację w zakresie rodzimego języka i kultury. Aby nauczanie mogło odbywać się w ojczystym języku danej grupy etnicznej, tworzono osobne klasy dla cudzoziemców. Zabieg ten okazał się jednak krótkowzroczny i na dłuższą metę upośledził społecznie imigrantów, sprzyjając ich samowolnemu zamykaniu się w gettach, nierównemu poziomowi kształcenia i – co za tym idzie – nierównemu startowi życiowemu. Zwrócono się zatem w stronę koncepcji integracji, pojmowanej jako asymilacja mniejszości narodowej w danej większości (w tym przypadku – większości niemieckojęzycznej).
Wadą pedagogiki dla cudzoziemców było umniejszanie wartości kultur mniejszościowych. Z czasem w niemieckiej pedagogice nastąpiła reorientacja w kierunku pedagogiki międzykulturowej.

</doc>
<doc id="1012849" url="https://pl.wikipedia.org/wiki?curid=1012849" title="Aksaj (obwód zachodniokazachstański)">
Aksaj (obwód zachodniokazachstański)

Aksaj (kaz.: Ақсай; ros.: Аксай) – miasto w północno-zachodnim Kazachstanie, w obwodzie zachodniokazachstańskim, siedziba administracyjna rejonu Börly. W 2019 miejscowość liczyła 35 310 mieszkańców. Ośrodek przemysłu materiałów budowlanych i maszynowego.
Pierwotnie miejscowość nosiła nazwę Kazachstan (Kazakstan). W 1968 roku wraz z nadaniem praw miejskich otrzymała nazwę Aksaj.
Od 19 marca 2021 istnieje tu rzymskokatolicka Parafia pw. świętego Józefa.

</doc>
<doc id="1012850" url="https://pl.wikipedia.org/wiki?curid=1012850" title="Wesele (film 1972)">
Wesele (film 1972)

Wesele – polski dramat filmowy z 1972 roku w reżyserii Andrzeja Wajdy, będący ekranizacją dramatu Stanisława Wyspiańskiego pod tym samym tytułem. Bohaterami "Wesela" są przedstawiciele inteligencji i chłopstwa, którzy przybywają do bronowickiej chałupy, by świętować z okazji ślubu inteligenta Pana Młodego oraz chłopki Panny Młodej. Tytułowe wesele zakłócają przybywające na uroczystość zjawy, których obecność staje się okazją do refleksji nad historią polskiego społeczeństwa i jego perspektywami na przyszłość.
Wajda, ekranizując "Wesele", skondensował akcję utworu do wnętrza chałupy, w której dynamiczne sekwencje tańca nakręcił Witold Sobociński. Jakkolwiek adaptacja dramatu Wyspiańskiego posługiwała się kostiumem historycznym, jej przesłanie zostało poddane aktualizacji; przykładowo, postać Wernyhory została ucharakteryzowana na Józefa Piłsudskiego. Filmowe "Wesele", spotkawszy się w kraju ze skrajnie zróżnicowanymi recenzjami, zostało ciepło przyjęte za granicą, zdobywając Srebrną Muszlę na Międzynarodowym Festiwalu Filmowym w San Sebastián.
Fabuła.
"Wesele" jest adaptacją dramatu Stanisława Wyspiańskiego. Literackie "Wesele" powstało na kanwie autentycznego wydarzenia, jakim był ślub poety Lucjana Rydla (Pana Młodego) z chłopką Jadwigą Mikołajczykówną (Panną Młodą) 20 listopada 1900 roku. Postacie przedstawione w literackiej i filmowej wersji utworu są wzorowane na istniejących osobach, przykładowo Włodzimierz Tetmajer uosabiał Gospodarza, Kazimierz Przerwa-Tetmajer – Poetę, Rudolf Starzewski – Dziennikarza, Antonina Domańska – Radczynię, a Józefa Singer – Rachelę. Również część symbolicznych bohaterów dramatu wywodzi się od autentycznych postaci z historii Polski.
Streszczenie.
Film rozpoczyna się sceną, w której orszak weselny z Panem Młodym i Panią Młodą opuszcza Kościół Mariacki w Krakowie, mijając po drodze austriackich żołnierzy i zmierzając w stronę wioski Bronowice. Gdy zapada zmierzch, na huczne wesele odbywające się w chłopskiej chacie przybywa jeden z zaproszonych gości, melancholijny Dziennikarz. Wśród energicznie tańczącego tłumu przedstawiciele chłopstwa i inteligencji gawędzą ze sobą, jednak nie osiągają porozumienia; na pytanie o politykę zadane przez chłopa Czepca Dziennikarz odpowiada niechętnie, bojąc się, że ten go nie zrozumie. Gospodarz, u którego odbywa się wesele, na pobliskim polu dostrzega tajemnicze zarysy chochołów.
W trakcie długiej sekwencji tańca wybrzmiewają konflikty klasowe. Wywodzący się z wyższej klasy średniej Poeta, Radczyni oraz Maryna odmawiają uczestnictwa w hucznej zabawie, podczas gdy Dziennikarz błąka się wśród tańczącego tłumu. Tymczasem do chaty wkracza Żyd wraz ze swoją córką Rachelą, próbując wyegzekwować długi zaciągnięte przez chłopów. Stojącą w kącie Rachelę do tańca zaprasza Poeta, co wywołuje obrzydzenie ze strony chłopów; Czepiec wspomina o pogromie Żydów, wywołując śmiech ze strony Księdza. Rachela gwałtownie odwraca się w stronę okna, wpatrując się w chochoły i prosząc Poetę o wpuszczenie „dziwów, kwiatów, krzewów” do środka. Zjawy objawiają się niektórym osobom zgromadzonym na weselu: Stańczyk rozmawia z Dziennikarzem, Rycerz objawia się Poecie, Rejtan i Hetman prowadzą rozmowę z Panem Młodym, Wernyhora materializuje się w pobliżu Gospodarza, natomiast Dziad spostrzega Upiora.
Gospodarz wręcza otrzymany od Wernyhory złoty róg młodemu chłopu Jaśkowi, nakazując mu porwać lud do powstania przeciwko zaborcy. Jasiek, biorąc złoty róg, galopuje na białym koniu. Jednakże gubiąc się we mgle, trafia do miejsca, w którym stykają się granice wszystkich trzech zaborów. Otoczony przez żołnierzy rosyjskich, niemieckich i austriackich, Jasiek ucieka z powrotem. Tymczasem wesele traci impet, a większość weselników zasypia bądź siedzi w odrętwieniu. W tym czasie chłopi pod przewodnictwem Czepca przygotowują kosy i wdziewają powstańczy ubiór. Członkowie inteligencji zostają otoczeni przez chłopów z kosami w dłoniach, którzy próbują przymusić ich do wyznania, kto przybył do dworu poprzedniej nocy. Gospodarz przypomina sobie rozmowę z Wernyhorą i objaśnia obecnym jego polecenia. Nagle słychać tętent konia, który zwiastuje bliskie rozpoczęcie powstania. Z mgły wyłania się oddział zbrojnych kosynierów, który maszeruje przed dwór. Wszyscy uczestnicy wesela klękają w oczekiwaniu na przybycie Wernyhory. Tymaczasem na miejscu zjawia się Jasiek, który uświadamia sobie o zgubie złotego rogu. Nie mając go, bezskutecznie próbuje wybudzić odrętwiałych weselników, którzy powoli zaczynają jednostajnie tańczyć wokół Chochoła. Film kończy się chocholim śpiewem.
Różnice między dramatem i filmem.
W porównaniu z oryginalnym dramatem akcja filmowego "Wesela" uległa kondensacji. Wyspiański sugerował konwencję „szopkową”, wedle której samo wesele odbywało się w przyległej, niewidocznej dla widza świetlicy. W wersji Wajdy cała impreza weselna odbywa się w wypełnionej ludźmi izbie tanecznej, w której równolegle odbywały się tańce, rozmowy i wewnętrzne monologi postaci. Ponadto, o ile w dwóch pierwszych aktach sztuki Wyspiańskiego wyraźnie rozgraniczona jest konwencja realistyczna oraz symboliczna, w filmie Wajdy obie konwencje się przenikają.
Obsada.
"Źródło: FilmPolski.pl"
Produkcja.
Jeszcze na początku lat 60. XX wieku Andrzej Wajda mówił Stanisławowi Janickiemu o swoich planach zekranizowania "Wesela". Pierwszą próbę zmierzenia się z dramatem Wyspiańskiego podjął w krakowskim Teatrze Starym w 1963 roku. Realizacja "Wesela" na deskach teatralnych nie zadowalała jednak reżysera, a na dodatek spektakl został nieprzychylnie odebrany przez krytyków. Do tego pomysłu wrócił jednak dopiero w 1970 roku, przedstawiając swój pomysł publiczności Wieczorów Wawelskich. W zamierzeniu reżysera "Wesela" jako dramatu nie dałoby się zekranizować bez aktualizacji legendy, która towarzyszyła utworowi Wyspiańskiego.
Zanim Wajda rozpoczął prace nad "Weselem", na początku 1972 roku założył Zespół Filmowy „X”, obejmując w nim funkcję dyrektora artystycznego. Realizację adaptacji dramatu poprzedzała dyskusja, czy ma sens tworzenie filmu, który byłby zrozumiały tylko w Polsce. Atmosfera niepewności przełożyła się na zmianę koncepcji już w trakcie zdjęć. Początkowo Wajda usiłował zmierzyć się z legendą, wyprowadzając akcję filmu z bronowickiej chałupy i umieszczając ją w Krakowie oraz jego okolicach. Pierwotna koncepcja scenariusza pióra Andrzeja Kijowskiego zakładała na przykład, że Stańczyk wprowadzi Dziennikarza na wieżę dzwonu Zygmunt. Po czterech tygodniach realizacji zdjęć w plenerze (kręconych w okolicach pałacu w Oborach i w Czosnowie) reżyser uznał jednak, że efekt prac pozbawił adaptację dramaturgicznego napięcia. Toteż większość materiału nagranego w plenerze nie została wykorzystana, a w obrębie filmu znalazły się jedynie sekwencja wstępna, scena przejazdu orszaku spod kościoła do Bronowic, wreszcie scena nieudanej akcji insurekcyjnej.
Reżyser zdecydował się po owych czterech tygodniach plenerów powrócić do zdjęć realizowanych w studiu. Za scenografię do "Wesela" odpowiadał Tadeusz Wybult, który zbudował chatę wiejską normalnych rozmiarów, wypełnioną tłumem aktorów. Niepotwierdzona przez ekipę legenda towarzysząca filmowi głosiła, jakoby Wybult miał dodatkowo przesunąć ściany dekoracji, aby wydawały się ciasne. Odpowiedzialna za kostiumy Krystyna Zachwatowicz na podstawie ustaleń z reżyserem opracowała kostiumy historyczne, bez „uwspółcześniania na siłę”. Witold Sobociński, operator zdjęć, opracował własną koncepcję kolorystyki, którą konsekwentnie stosował w filmie. Po pierwsze, światło plenerowe Sobociński utrzymał w konwencji „czerwonej lub pomarańczowej”. Po drugie, ściany chałupy pomalowane zostały na cztery kolory: szary, niebieski, żółty i fioletowy, które dominowały w palecie obrazów Wyspiańskiego. Podczas zdjęć we wnętrzach Sobociński osobiście prowadził kamerę w rytm kompozycji Stanisława Radwana. Sam Radwan ustalił z Wajdą, że film zaczynać się będzie „od bardzo gęstego grania”, które wraz z rozwojem akcji filmu ulegnie wyciszeniu.
Daniel Olbrychski, który grał Pana Młodego, otrzymał od Wajdy pełną swobodę kreowania swojej postaci. Nocne zdjęcia do "Wesela" godził z obecnością na planie "Potopu", w którym odtwarzał rolę Kmicica. Maja Komorowska, filmowa Rachela, dostała angaż do filmu zaraz po występie w filmie "Za ścianą". W "Weselu" zagrała w czarnej sukni i rudej peruce, stylizując Rachelę na Goplanę z "Balladyny" Juliusza Słowackiego. Marek Walczewski jako Gospodarz, początkowo niezauważany przez Wajdę, w trakcie zdjęć otrzymał odeń zadanie odegrania sceny, w której Gospodarz gwałtownie wstaje i wymachuje szablą. W trakcie kręcenia sceny Walczewski przypadkowo rozbił kosztowną lampę, jednak zdaniem Wajdy osiągnął znakomity efekt ekranowy. Rolę Chochoła odegrał Czesław Niemen. Na pomysł obsadzenia go w tej roli wpadł Radwan przy początkowym sprzeciwie ze strony Wajdy, który jednak ostatecznie przychylił się do tej idei. Atutem Niemena był, jak twierdził Radwan, „intensywny” głos piosenkarza, który przyciągał uwagę każdego odbiorcy.
Odbiór.
Prapremiera "Wesela" odbyła się 8 stycznia 1973 roku w krakowskim Teatrze Słowackiego, a dzień później film trafił do regularnej dystrybucji w kinach. "Wesele" spotkało się ze zróżnicowanymi opiniami polskich krytyków. Aleksander Ledóchowski z „Kina” opisał dzieło Wajdy jako „popis realizacji technicznej”, chwaląc zarazem kreację aktorską Franciszka Pieczki w roli Czepca. Krzysztof Teodor Toeplitz pisał dla „Miesięcznika Literackiego”, iż zabiegi inscenizacyjne Wajdy pozwoliły przełamać konwencję teatru: „Izba weselna u Wajdy jest ciasna, duszna, tłoczna, sień wąska, podwórze błotniste, nijakie, w szopie obok sprzętu gospodarskiego walają się napoczęte płótna Gospodarza”. Zygmunt Kałużyński na łamach „Polityki” stwierdził, iż w filmowym "Weselu" Wajda „zastosował ważną zdobycz kina nowej fali, mianowicie montaż strumienia świadomości, uprawiany przez Resnais, Godarda, Felliniego – ciąg obrazów niespodziewanych, raptownie ciętych bez uprzedzenia, które powinny odtwarzać przeżycia wewnętrzne postaci”. Kałużyński, chwaląc Wajdę za gwałtowność sceny otoczenia inteligencji przez chłopów, zarazem negatywnie odniósł się do sceny, w której Jasiek dociera do granicy trzech zaborów. Krytyk „Polityki” uznał tę scenę za dramaturgicznie i historycznie niewiarygodną. Bardzo krytyczny wobec filmu był Antoni Słonimski z „Tygodnika Powszechnego”, według którego „prawdę historyczną zlekceważono, poezję zmasakrowano”, a Wajda niemal „delikatne dialogi "Wesela" zagłuszył muzyką taneczną i wrzaskiem pijanej czeredy”.
Inaczej przyjęli "Wesele" francuscy krytycy. Gilles Jacob z „L’Express” i Louis Chauvet z „Le Figaro” określali film „interesującym”, „pięknym” i „wysoce emocjonalnym”, natomiast Robert Chazal z „France-Soir” odnalazł w nim polski odpowiednik "Słodkiego życia" Felliniego. W recepcji krytycznej "Wesela" we Francji podkreślano również, że dobrze obrazuje ono sytuację historyczną Polski, a niektóre recenzje chwaliły film szczególnie za jego poziom artystyczny. Historyk filmu Paul Coates był bardziej zachowawczy w ocenie, twierdząc, że "Wesele" jest filmem „bardzo nieudanym”, obliczonym na pretensjonalną widowiskowość bliską sztuce akademickiej.
Analizy i interpretacje.
"Wesele" doczekało się szeregu analiz i interpretacji. Dariusz Chyb odnalazł w dziele Wajdy inspirację malarstwem Józefa Mehoffera oraz Jacka Malczewskiego, ze szczególnym uwzględnieniem "Melancholii". Zauważył, że fragment Panoramy Racławickiej – wbrew sugestiom Wyspiańskiego – został umieszczony w stodole zamiast na ścianie chałupy i pada ofiarą agresji ze strony Gospodarza. Według Chyba ten gest sugeruje podważenie rangi ikonografii Panoramy, która była utrwalona w powszechnej świadomości Polaków. Tadeusz Miczka odnalazł w "Weselu" również nawiązania do "Widoku z okna pracowni" Wyspiańskiego oraz do "Drogi w Bronowicach" Aleksandra Gierymskiego. Jednakże Miczkę najbardziej interesowało odrealnienie treści filmu. W porównaniu z pierwowzorem literackim Wajda – jak twierdził kulturoznawca – wzmocnił symboliczną wymowę filmu, nadając dramatowi Wyspiańskiego charakter uniwersalny i kształtując styl określany mianem „nadrealizmu filmowego”. Filmoznawca Miłosz Stelmach zaliczył "Wesele" do innego nurtu, zwanego przezeń późnym modernizmem, które „szczególnie lubuje się w wizjach rozkładu, upadku oraz śmierci, właściwy dla egzystencjalizmu pesymizm uzupełniając jeszcze bardziej apokaliptyczną nutą”.
Seweryn Kuśmierczyk podważył sąd, iż "Wesele" jest dosłowną adaptacją Wyspiańskiego, szukając w filmie uniwersalnych odwołań do mitów Campbella. Według Kuśmierczyka struktura przestrzenna "Wesela" jest zorganizowana na wzór mandali, a bohaterowie filmu przeżywają obrzęd przejścia od nieświadomości ku pełnej świadomości. Ponadto, rozpatrując film w kategoriach formalnych (zmontowany film składa się z 820 ujęć), Kuśmierczyk uznał, że „niektóre sceny z Wesela mogłyby być wręcz wzorcem dla powstających wiele lat później teledysków MTV”.
Zdaniem Tadeusza Lubelskiego do powodzenia "Wesela" w kraju i za granicą przyczyniła się twórcza zdrada pierwotnej treści dramatu. Przytoczył przykład Wernyhory, który w latach siedemdziesiątych XX wieku był „symbolem martwym”, lecz w ujęciu Wajdy został ucharakteryzowany na Józefa Piłsudskiego – postać w ówczesnym życiu publicznym okrytą milczeniem. Filmoznawczyni Łucja Demby dopowiedziała, że Wernyhora w ujęciu Wajdy śpiewa cicho "Mazurka Dąbrowskiego"; dlatego też filmowe "Wesele" „miało wymiar aktualny”, gdyż nie było „tylko opowieścią o marazmie inteligencji polskiej na początku XX wieku, ale także wyrzutem sumienia i wezwaniem do czynu w chwili obecnej”.
Nawiązania i reinterpretacje.
Barbara Giza w artykule z 2005 zestawia "Wesele" z filmem Wojciecha Smarzowskiego pod tym samym tytułem. Pisze, iż „o ile w "Weselu" Wyspiańskiego i Wajdy elementem najistotniejszym był polski folklor, ludowa muzyka i kolorowe stroje szalejących w tańcu chłopów”, w dziele Smarzowskiego folklor „sprowadza się do pustego obrzędu”, natomiast zabawa weselna odbywa się „w takt rytmów piosenek o białym misiu i miłości w gnoju”. Do dzieła Wajdy nawiązała również artystka wideo Karolina Kowalska, na potrzeby własnej instalacji "Rave" (2008), przemontowując najbardziej dynamiczne sceny z filmu i je przyśpieszając. Odcinek polskiego sitcomu "Świat według Kiepskich" „Sto lat” nawiązywał zarówno do filmu jak i materiału źródłowego poprzez umieszczenie postaci Stańczyka, Wernyhory i konieczności zapiania w złoty róg. Wzorem filmowej adaptacji Stańczyk ukazuje się Ferdkowi jako jego sobowtór i obie postacie są grane przez tego samego aktora, Andrzeja Grabowskiego.
Nagrody i festiwale.
"Wesele" zostało uhonorowane Srebrną Muszlą na Międzynarodowym Festiwalu Filmowym w San Sebastián, a na Lubuskim Lecie Filmowym w Łagowie zdobyło pięć nagród Grand Prix „Złote Grono”, nagrodę Kin Studyjnych (Andrzej Wajda) oraz wyróżnienia za scenariusz (Andrzej Kijowski), scenografię (Krystyna Zachwatowicz) oraz zdjęcia (Witold Sobociński). W plebiscycie pisma „Film” "Wesele" zostało uhonorowane Złotą Kamerą dla najlepszego filmu polskiego 1973 roku. Amerykański reżyser Martin Scorsese uznał "Wesele" za jedno z arcydzieł polskiej kinematografii i wytypował je w 2014 roku do prezentacji w Stanach Zjednoczonych oraz Kanadzie w ramach festiwalu polskich filmów .

</doc>
<doc id="1012851" url="https://pl.wikipedia.org/wiki?curid=1012851" title="Prawa Jim Crow">
Prawa Jim Crow



</doc>
<doc id="1012852" url="https://pl.wikipedia.org/wiki?curid=1012852" title="François Sterchele">
François Sterchele

François Sterchele (ur. 14 marca 1982 w Liège, zm. 8 maja 2008 w Beveren) – belgijski piłkarz grający na pozycji napastnika. Reprezentant Belgii.
Wychowanek klubu FC Loncin. Następnie grał w takich klubach jak: R.F.C. de Liège, R.F.C. Union La Calamine, Oud-Heverlee Leuven, R. Charleroi S.C. i Germinal Beerschot Antwerpia. W sezonie 2006/2007 z 21 golami wywalczył tytuł króla strzelców Eerste Klasse. Od lata 2007 występował w Club Brugge.
8 maja 2008 zginął w wypadku samochodowym w okolicach Antwerpii. Zdaniem policji przyczyną wypadku była nadmierna prędkość.

</doc>
<doc id="1012854" url="https://pl.wikipedia.org/wiki?curid=1012854" title="Miraz">
Miraz

Miraz – postać występująca w Opowieściach z Narnii.
Telmar, stryj Kaspiana X, mąż lady Pretensjonaty. Żeby zdobyć władzę, zabił swojego brata, Kaspiana IX. Potem podstępem wymordował wszystkich baronów, którzy go popierali, a siedmiu z nich wysłał w morze, mając nadzieję, że nigdy nie wrócą. Gdy już nie było nikogo, kto byłby "niewygodny", Miraz obwołał się królem. Chciał, żeby po nim rządził jego bratanek, bo sam nie miał syna. Gdy jednak syn mu się urodził, zapragnął usunąć Kaspiana. Jednak ten uciekł. Gdy do zamku powrócił koń Kaspiana, wszyscy się dowiedzieli o jego ucieczce. Miraz zebrał armię i rozpoczął wojnę domową z bratankiem. Podczas tej wojny Edmund przyniósł mu napisane przez Piotra wyzwanie na pojedynek. Podpuszczony przez swych doradców Podlizara i Sobiepana przyjął wyzwanie, choć chciał je odrzucić. Podczas pojedynku z Piotrem Miraz potknął się i został podstępnie zabity przez jednego ze swoich baronów, Podlizara. Człowiek podły, okrutny i despotyczny. Władzę sprawował za pomocą terroru.
W filmie Miraz nie jest z początku z początku królem, lecz lordem protektorem i wraz z Radą Regencyjną sprawuje władzę podczas małoletności Kaspiana X. Kiedy rodzi mu się syn, każe zlikwidować bratanka, zrzucając winę na Narnijczyków. Wykorzystuje rzekome zagrożenie ze strony Starej Narnii i zbiera pod swoim sztandarem wszystkich telmarskich baronów - tych, co są mu wierni, i tych, którzy są jego wrogami. Wymusza na dowódcy swych wojsk, generale Glozell, fałszywe zeznania w sprawie napaści na jego ludzi i kradzieży broni z magazynów - generał musiał zeznać, że stracili trzech żołnierzy, co miało ukazać Narnijczyków jako morderców (w rzeczywistości nie było żadnych strat w ludziach, zaś trzech żołnierzy zabito na rozkaz Miraza). Podczas ataku na jego zamek Miraz każe strzelać do wrogów pomimo tego, że na placu boju byli jego ludzie. Nieco wcześniej unika zamachu ze strony Kaspiana manipulując żoną, zaś zabójstwo swego brata przedstawia jako rację stanu. Wykorzystuje potem atak Narnijczyków na swój zamek, by koronować się na króla Narnii i rozpoczął walkę z siłami Starej Narnii. Jest tyranem i despotą, ale nie docenia swoich wrogów nie tylko z Narnii ale i wśród Telmarskich baronów. Daje się wmanewrować przez Sobiepana i Glozella w pojedynek z Piotrem, który przyczynił się do jego upadku. Piotr i Kaspian go oszczędzają, ale Miraza zabija Sobiepan jedną ze strzał królowej Zuzanny.

</doc>
<doc id="1012856" url="https://pl.wikipedia.org/wiki?curid=1012856" title="Zalesie (Zgoda)">
Zalesie (Zgoda)

Zalesie – część wsi Zgoda w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski.
W latach 1975–1998 miejscowość administracyjnie należała do województwa włocławskiego.

</doc>
<doc id="1012857" url="https://pl.wikipedia.org/wiki?curid=1012857" title="Catch 22 (zespół muzyczny)">
Catch 22 (zespół muzyczny)

Catch 22 ska-punkowy zespół z East Brunswick, New Jersey. Utworzony został przez gitarzystę i wokalistę Tomasa Kalnokyego i perkusistę Chrisa Greera. W skład zespołu wchodzą także: Kevin Gunther (trąbka), Josh Ansley (gitara basowa), Ryan Eldred (saksofon) i Jamie Egan (puzon). Nazwa zespołu nawiązuje do tytułu znanej powieści amerykańskiego pisarza Josepha Hellera "Paragraf 22".

</doc>
<doc id="1012859" url="https://pl.wikipedia.org/wiki?curid=1012859" title="Mohammed Tchité">
Mohammed Tchité

Mohammed „Mémé” Tchité (ur. 31 stycznia 1984 w Bużumburze) – burundyjski piłkarz grający na pozycji napastnika. Posiada obywatelstwa: Burundi, Rwandy, Belgii oraz Demokratycznej Republiki Konga.
Jest wychowankiem klubu Prince Louis Bujumbura, wywodzącego się z rodzinnej Bużumbury. W 2002 roku przeszedł do rwandyjskiego Victory Sport Mukura. Tam wypatrzyli go skauci belgijskiego Standardu Liège i latem 2003 roku zawodnik trafił do tego klubu. Początkowo grał w małej liczbie meczów, ale już w sezonie 2005/2006 był zawodnikiem wyjściowej jedenastki i wywalczył wówczas wicemistrzostwo kraju. W całym sezonie zdobył 16 goli stając się drugim strzelcem Eerste Klasse po Tosinie Dosunmu z Germinalu Beerschot.
10 lipca 2006 Tchité był bliski przejścia do Beitaru Jerozolima, jednak dwa tygodnie później ogłoszono jego transfer do RSC Anderlecht. W sezonie 2006/2007 zdobył 20 goli dla Anderlechtu i wywalczył mistrzostwo Belgii. Otrzymał również nagrodę „Hebanowego Buta” dla najlepszego piłkarza z Afryki w Belgii oraz uznano go Piłkarzem Roku.
19 czerwca 2007 podano, że Tchité ma przejść do Derby County, jednak ostatecznie 31 sierpnia, w ostatnim dniu okna transferowego, Mohammed podpisał kontrakt z hiszpańskim Racingiem Santander, w zastąpił Serba Nikolę Žigicia. W 2010 roku wrócił do Standardu. W 2012 roku przeszedł do Club Brugge. W 2015 najpierw grał w Petrolulu Ploeszti, a następnie został zawodnikiem Sint-Truidense VV.

</doc>
<doc id="1012860" url="https://pl.wikipedia.org/wiki?curid=1012860" title="CFE">
CFE



</doc>
<doc id="1012862" url="https://pl.wikipedia.org/wiki?curid=1012862" title="Banqiao">
Banqiao

Banqiao () – dzielnica () miasta wydzielonego Nowe Tajpej na Tajwanie. Znajduje się w zachodniej części miasta. Przemysł spożywczy, włókienniczy. 
23 czerwca 2009 komitet przy Ministrze Spraw Wewnętrznych Republiki Chińskiej zarekomendował przekształcenie dotychczasowego powiatu Tajpej () w miasto wydzielone; wszystkie miasta (), jak Banqiao, i gminy wchodzące w skład powiatu zostały przekształcone w dzielnice (). Ustawa weszła w życie 25 grudnia 2010 roku.
Populacja dzielnicy Banqiao w 2016 roku liczyła 552 285 mieszkańców – 282 411 kobiet i 269 874 mężczyzn. Liczba gospodarstw domowych wynosiła 206 794, co oznacza, że w jednym gospodarstwie zamieszkiwało średnio 2,67 osób.

</doc>
<doc id="1012865" url="https://pl.wikipedia.org/wiki?curid=1012865" title="Xinzhuang">
Xinzhuang

Xinzhuang () – dzielnica () miasta wydzielonego Nowe Tajpej na Tajwanie. Znajduje się w zachodniej części miasta. 
23 czerwca 2009 komitet przy Ministrze Spraw Wewnętrznych Republiki Chińskiej zarekomendował przekształcenie dotychczasowego powiatu Tajpej () w miasto wydzielone; wszystkie miasta (), jak Xinzhuang, i gminy wchodzące w skład powiatu zostały przekształcone w dzielnice (). Ustawa weszła w życie 25 grudnia 2010 roku.
Populacja dzielnicy Xinzhuang w 2016 roku liczyła 414 156 mieszkańców – 211 695 kobiet i 202 461 mężczyzn. Liczba gospodarstw domowych wynosiła 150 767, co oznacza, że w jednym gospodarstwie zamieszkiwało średnio 2,75 osób.

</doc>
<doc id="1012866" url="https://pl.wikipedia.org/wiki?curid=1012866" title="Adnan Čustović">
Adnan Čustović

Adnan Čustović (ur. 14 kwietnia 1978 w Mostarze) - bośniacki piłkarz występujący na pozycji napastnika.

</doc>
<doc id="1012867" url="https://pl.wikipedia.org/wiki?curid=1012867" title="Angela Brazil">
Angela Brazil

Angela Brazil (ur. 30 listopada 1868 w Preston w Wielkiej Brytanii, zm. 13 marca 1947 w Coventry) – brytyjska pisarka; twórczyni współczesnej literatury dziewczęcej, nastawionej bardziej na rozrywkę, niż moralizatorstwo.
Twórczość.
Jako pisarka zadebiutowała stosunkowo późno, bo w wieku 37 lat (1905 rok), książką "A Terrible Tomboy". Wcześniej, zainteresowana walijską mitologią, pisywała na jej temat dla lokalnych gazet. Popularność przyniosła jej druga książka, z roku 1906, "The Fortunes of Phillipa". Cechą charakterystyczną i odróżniającą ją od współczesnych jej pisarek jest fakt, że nie tworzyła serii książek. Każda z jej powieści stanowi odrębną całość i żadna z nich nie doczekała się swojej kontynuacji.
W Polsce, z książek Brazil znane są trzy – Złote szkolne czasy / "Opowieści złotych lat" ("Jean’s Golden Term"), Przyjaciółki ("Bosom Friends"), Najmilsze dziewczątko ("The Nicest Girl in the School").

</doc>
<doc id="1012868" url="https://pl.wikipedia.org/wiki?curid=1012868" title="Fenriz Presents... The Best of Old-School Black Metal">
Fenriz Presents... The Best of Old-School Black Metal

'Fenriz Presents ...The Best of Old School Black Metal - album kompilacyjny, opracowany przez perkusistę norweskiej grupy blackmetalowej Darkthrone, Fenriza. 

</doc>
<doc id="1012876" url="https://pl.wikipedia.org/wiki?curid=1012876" title="Prochy (powiat wąbrzeski)">
Prochy (powiat wąbrzeski)

Prochy – kolonia w Polsce położona w województwie kujawsko-pomorskim, w powiecie wąbrzeskim, w gminie Ryńsk. Wchodzi w skład sołectwa Stanisławki.
Według podziału administracyjnego Polski obowiązującego w latach 1975–1998, miejscowość należała do województwa toruńskiego.

</doc>
<doc id="1012878" url="https://pl.wikipedia.org/wiki?curid=1012878" title="Sport Club Corinthians Alagoano">
Sport Club Corinthians Alagoano



</doc>
<doc id="1012880" url="https://pl.wikipedia.org/wiki?curid=1012880" title="Soldier Of Fortune 2">
Soldier Of Fortune 2



</doc>
<doc id="1012881" url="https://pl.wikipedia.org/wiki?curid=1012881" title="Soldier Of Fortune II">
Soldier Of Fortune II



</doc>
<doc id="1012882" url="https://pl.wikipedia.org/wiki?curid=1012882" title="Wujek Alfred">
Wujek Alfred



</doc>
<doc id="1012883" url="https://pl.wikipedia.org/wiki?curid=1012883" title="SOF 2">
SOF 2



</doc>
<doc id="1012887" url="https://pl.wikipedia.org/wiki?curid=1012887" title="Kobong Kyŏnguk">
Kobong Kyŏnguk

Kobong Kyŏnguk (고봉경욱; ur. 1890 roku, zm. w 1961, 고봉) – koreański mistrz sŏn (jap. zen).
Już jako dziecko praktykował buddyzm w klasztorze Namjang. Został uczniem i spadkobiercą Dharmy mistrza sŏn Mangonga Wŏlmyŏna. 
Tak jak i jego nauczyciel słynął z zaskakujących i niekonwencjonalnych działań; ludzie nigdy nie wiedzieli czy jest oświecony, ale nigdy nie został zwyciężony w walce Dharmy. Zachowywał zawsze czysty umysł.
Nauczał tylko ludzi świeckich i mniszki, gdyż uważał ich za bardziej zdeterminowanych i zaangażowanych od mnichów.
Udzielił tylko jednego przekazu Dharmy dla mnicha Sŭngsana (Seung Sahn).
Wychował także kilka mniszek, które zostały opatkami znanych żeńskich klasztorów: Songil, Kyeju (zm. 1975) i Sedung.
Linia przekazu Dharmy.
Zobacz: Mangong Wŏlmyŏn

</doc>
<doc id="1012890" url="https://pl.wikipedia.org/wiki?curid=1012890" title="Kobong Hyonuk">
Kobong Hyonuk



</doc>
<doc id="1012892" url="https://pl.wikipedia.org/wiki?curid=1012892" title="Darıca">
Darıca

Darıca − miasto w Turcji; w prowincji Kocaeli nad Morzem Marmara, 146 896 mieszkańców (2010). Przemysł spożywczy, turystyka.

</doc>
<doc id="1012893" url="https://pl.wikipedia.org/wiki?curid=1012893" title="Victor Company of Japan">
Victor Company of Japan



</doc>
<doc id="1012895" url="https://pl.wikipedia.org/wiki?curid=1012895" title="Miś Przekliniak">
Miś Przekliniak



</doc>
<doc id="1012897" url="https://pl.wikipedia.org/wiki?curid=1012897" title="Pluszowy miś">
Pluszowy miś



</doc>
<doc id="1012898" url="https://pl.wikipedia.org/wiki?curid=1012898" title="Rotacja stanowisk">
Rotacja stanowisk

Rotacja stanowisk ("ang. job rotation") – metoda rozwoju kwalifikacji pracownika polegająca na czasowym oddelegowaniu do wykonywania zadań zgodnych z jego kwalifikacjami lub wymagających nowych umiejętności. Celem takiej delegacji jest zgromadzenie nowych doświadczeń poszerzających kwalifikacje.
Na wyższych stanowiskach kierowniczych metoda ta jest elementem planowania ścieżki kariery w celu wytworzenia rezerwy kadrowej w organizacji. Efektem rotacji stanowisk jest wtedy dostarczenie okazji do nauki ułatwiających zmiany w myśleniu i nastawieniu adekwatne do docelowego poziomu zakończenia ścieżki kariery.
Kierunki rotacji.
Oddelegowanie może nastąpić na stanowisko niższe (w dół), równoległe (kierunek poziomy), bądź wyższe (w górę). W przypadku poziomej rotacji, osoba na stanowisku kierowniczym może być delegowana na równoległe stanowisko w innym oddziale, części kraju lub świata. Forma rotacji stanowisk, w której kierownik wyższego szczebla lub członek zarządu jest oddelegowany na szeregowe, najniższe stanowisko w organizacji, bywa nazywana w krajach anglosaskich „"down to the floor"”.
Zakres znaczeniowy.
Rotacja stanowisk bywa mylnie nazywana "rotacją kadr", która oznacza niepożądaną fluktuację personelu na danym stanowisku lub grupie stanowisk. Czasami określenie rotacja stanowisk bywa używane zamiast określenia "kadencyjność" w instytucjach publicznych lub organizacjach pozarządowych.

</doc>
<doc id="1012902" url="https://pl.wikipedia.org/wiki?curid=1012902" title="Gölbaşı">
Gölbaşı

Gölbaşı − miasto w Turcji; w prowincji Ankara; 63 tys. mieszkańców (2007). Przemysł spożywczy, włókienniczy.

</doc>
<doc id="1012903" url="https://pl.wikipedia.org/wiki?curid=1012903" title="Biskupskie Drogi">
Biskupskie Drogi

Biskupskie Drogi (dodatkowa nazwa w j. niem. Strassenkrug) – przysiółek wsi Biskupice w Polsce, położony w województwie opolskim, w powiecie oleskim, w gminie Radłów.
W latach 1975–1998 przysiółek należał administracyjnie do województwa częstochowskiego.

</doc>
<doc id="1012904" url="https://pl.wikipedia.org/wiki?curid=1012904" title="Ekskluzyw">
Ekskluzyw



</doc>
<doc id="1012905" url="https://pl.wikipedia.org/wiki?curid=1012905" title="Golbasi">
Golbasi



</doc>
<doc id="1012908" url="https://pl.wikipedia.org/wiki?curid=1012908" title="Corinthians Alagoano">
Corinthians Alagoano



</doc>
<doc id="1012909" url="https://pl.wikipedia.org/wiki?curid=1012909" title="Cymbopogon citratus">
Cymbopogon citratus



</doc>
<doc id="1012910" url="https://pl.wikipedia.org/wiki?curid=1012910" title="Brzezina (film)">
Brzezina (film)

Brzezina – polski telewizyjny film psychologiczny z 1970 roku w reżyserii Andrzeja Wajdy, ekranizacja opowiadania Jarosława Iwaszkiewicza pod tym samym tytułem. Osią fabularną filmu jest relacja między zgorzkniałym z powodu śmierci żony leśniczym Bolesławem (Daniel Olbrychski) a jego śmiertelnie chorym bratem Stanisławem (Olgierd Łukaszewicz), który zamierza spędzić w leśniczówce ostatnie miesiące swego życia. "Brzezina" wielokrotnie nawiązuje pod względem wizualnym do malarstwa Jacka Malczewskiego i symbolizmu. Zawiera też sceny nieobecne w pierwowzorze literackim, które uwypuklają jednocześnie porywczą osobowość Bolesława oraz witalność Maliny (Emilia Krakowska), o którą walczą obaj mężczyźni.
Film został pozytywnie przyjęty przez krytyków zarówno w momencie premiery, jak i w recenzjach retrospektywnych. Recenzenci chwalili jego spójność formalną, dojrzałość i subtelność w ujmowaniu zjawiska śmierci. Na Międzynarodowych Targach Filmu Dokumentalnego i Telewizyjnego w Mediolanie "Brzezina" została uhonorowana nagrodą FIPRESCI, a kreację Olbrychskiego nagradzano na Międzynarodowym Festiwalu Filmowym w Moskwie oraz Lubuskim Lecie Filmowym.
Fabuła.
Akcja toczy się w latach 20. XX wieku. Do Bolesława, mieszkającego w leśniczówce położonej w głębi lasu, przyjeżdża ciężko chory na gruźlicę brat Stanisław, by u niego spędzić ostatnie miesiące życia. Owdowiały Bolesław, który został z córką Olą oraz starą gospodynią Katarzyną, traktuje ekstrawaganckiego brata jak intruza. Nie jest w stanie znieść huśtawki nastrojów Stanisława, z podejrzliwością obserwuje przyjaźń zawiązującą się między swoim bratem a Olą. Bolesław niechętnie zgadza się kupić fortepian na prośbę Stanisława.
Wkrótce po przybyciu do leśniczówki Stanisław poznaje wieśniaczkę Malinę, z którą romansuje. Podczas niezobowiązującej przejażdżki rowerem z Maliną Stanisław słabnie. Udaje się na spacer, po czym natrafia na grób żony Bolesława. Niedaleko zauważa Olę, która wyjaśnia mu przyczyny śmierci swej matki. Kiedy Stanisław i Ola wracają do leśniczówki, Bolesław wpatruje się w obraz Jacka Malczewskiego "Thanatos". Bolesław opowiada bratu o swojej żonie oraz bólu, jaki przeżywał po jej utracie. Jednocześnie potępia Stanisława za romans z Maliną, co prowadzi do kłótni między braćmi, a od córki okrutnym przesłuchaniem próbuje wymusić prawdę o domniemanej zdradzie jej matki.
Niebawem to Bolesław zaczyna przejmować inicjatywę w rywalizacji z bratem. Napotkawszy Malinę, brutalnie ją uwodzi. Stanisław z kolei podupada na zdrowiu i ostatecznie umiera. Jego fortepian zostaje sprzedany, a jego pokój – na życzenie Bolesława – starannie oczyszczony. W końcowej scenie Bolesław odjeżdża na koniu z Olą, odzyskując wigor i chęć do życia.
Różnice pomiędzy opowiadaniem a filmem.
W porównaniu z pierwowzorem literackim Iwaszkiewicza film Wajdy zawiera szereg scen, które nie pojawiają się w opowiadaniu:
Obsada.
"Źródło: FilmPolski.pl"
Produkcja.
Reżyser "Brzeziny", Andrzej Wajda, nosił się od początku swej kariery reżyserskiej z zamiarem stworzenia jej filmowej adaptacji. Zamysłem Wajdy było powiązanie prozy Jarosława Iwaszkiewicza (skupionej wokół zagadnień egzystencjalnych) z malarstwem Jacka Malczewskiego:
Wajda napisał scenopis do opowiadania, które traktował jako gotowy scenariusz. Jak stwierdziła Barbara Mruklik na podstawie dokumentacji pracy Wajdy, „to, co w "Brzezinie" jest inwencją reżysera, jego własną próbą interpretacji myślowej zawartości opowiadania, (…) powstało na planie”.
Rolę Stanisława Wajda przeznaczył dla Olgierda Łukaszewicza, aktora odkrytego wcześniej przez Kazimierza Kutza przy okazji filmu "Sól ziemi czarnej" (1969). Kreacja Łukaszewicza była porównywana właśnie do roli Gabriela Basisty z "Soli". Zdaniem Małgorzaty Fik obaj bohaterowie Łukaszewicza są „zagrożeni śmiercią, przemienieni nagle w dorosłych, w jakiś podobny mimo wszystko sposób neurasteniczni i sytuacją czy też charakterem wyróżnieni spośród otoczenia”. Z delikatną kreacją Łukaszewicza kontrastowała rola Bolesława w wykonaniu Daniela Olbrychskiego, który zdaniem Alicji Helman zagrał „mocnego człowieka zarażonego śmiercią, z której będzie się leczył jak z głębokiej rany”.
Za zdjęcia do "Brzeziny" odpowiadał Zygmunt Samosiuk. Uzgodniwszy z Wajdą zamysł stworzenia filmu na wzór malarstwa Malczewskiego, Samosiuk wszczął eksperymenty z kolorystyką: „Dużo rzeczy odrealniliśmy, nasyciliśmy film kolorem. Jak na przykład dziewczyna idzie ze świecą, to na twarzy ma światło fioletowe, nie pomarańczowe, jak to bywało zazwyczaj. Kolor fioletowy ma zaniepokoić, zastanowić widza”. Muzykę do filmu opracował Andrzej Korzyński, który współpracował z Wajdą już przy filmach "Wszystko na sprzedaż" (1968) oraz "Polowanie na muchy" (1969).
Zdjęcia do "Brzeziny" kręcono w Puszczy Kampinoskiej, Mińsku Mazowieckim (Plac Stary Rynek, ul. Nadrzeczna) oraz w lesie w Nowym Polesiu koło Leoncina. Film był przeznaczony do dystrybucji telewizyjnej, ale jego premiera odbyła się także w kinach 10 listopada 1970 roku.
Dystrybucja.
Około 1995 roku "Brzezina" zaczęła być dystrybuowana oficjalnie na kasetach VHS w ramach serii wydawniczej "Filmy polskie wideoteka", wydanej nakładem Agencji Produkcji Filmowej. W 2009 roku ukazała się wersja filmu na płyty DVD, początkowo rozpowszechniana w placówkach edukacyjnych w ramach serii "Filmoteka szkolna". W 2017 roku "Brzezina", poddana rekonstrukcji cyfrowej, weszła w skład serii wydawniczej opublikowanej nakładem Cyfrowego Repozytorium Filmowego "Wajda. Antologia filmowa", która zawierała 36 płyt z dziełami reżysera.
Odbiór.
Jan Józef Szczepański z „Tygodnika Powszechnego” uznał "Brzezinę" za „film o artystycznych ambicjach rzadko spotykanych w naszej kinematografii”. Szczepański szczególnie cenił kreację stworzoną przez Łukaszewicza: „nie tylko identyfikuje się idealnie ze skomplikowanym iwaszkiewiczowskim bohaterem, ale potrafi w sposób bezbłędny przyswoić sobie styl lat dwudziestych. Jego interpretacja ówczesnego «nowoczesnego» dandyzmu jest znakomita”. Zbigniew Klaczyński z „Trybuny Ludu” podkreślał wyjątkowość tematu, zauważając, że w świecie "Brzeziny" „ludzie rozstają się z życiem nie tylko wskutek nadzwyczajnych okoliczności, katastrof, wojen czy zbrodni. (…) Śmierć jest prawem powszechnym”. Jacek Fuksiewicz w recenzji dla „Filmu” przyznał, że „Wajdzie udało się znakomicie przekazać Iwaszkiewiczowski styl, filozofię, perspektywę”. Fuksiewicz miał jednak wątpliwości co do niesionego przez film przesłania: „Tak jak pięknu tego filmu zdarza się popadać w dekoracyjność, tak i dla bohaterów nie ma reżyser wiele ciepła ani zainteresowania”. Odmienną opinię wyraziła Jolanta Słobodzian na łamach czasopisma „Kierunki”, określając "Brzezinę" mianem filmu wybitnego. Zdaniem Słobodzian na tle wcześniejszej twórczości Wajdy "Brzezina" jest pierwszym filmem z niezwykle barwną i wieloznaczną postacią kobiecą – Maliną, wokół której koncentruje się znaczna część akcji filmu. Odgrywająca ją Emilia Krakowska stworzyła „jedną z najciekawszych postaci kobiecych w polskiej filmotece powojennej”.
We Francji "Brzezina" miała premierę w 1978 roku, zbierając przy tym entuzjastyczne recenzje. Françoise Dufournet na łamach francuskiego czasopisma „Études” pisała z zaskoczeniem, że „po raz pierwszy Wajda opowiada nam o miłości i śmierci, w intymności natury, gdzie rozbrzmiewa tylko krzyk ptaków i kobiety drażnionej [przez bohaterów]”. Jacques Siclier z pisma „Le Monde” zauważał, iż "„Brzezina" jest w istocie szeptem natury, która umiera zimą, by odrodzić się wiosną, kołysząc życiem, śmiercią i ludzkimi namiętnościami”. W magazynie „Esprit” pisano wręcz, że film cechuje spójność formalna, która „porywa nas od samego początku i nigdy nas nie opuszcza”. Jean-Luc Douin z pisma „Télérama” porównał "Brzezinę" na korzyść z "Ostatnim tangiem w Paryżu" (1972) Bernarda Bertolucciego, twierdząc, iż Wajda lepiej ukazał wzajemne starcie pomiędzy Erosem a Tanatosem: „Wajda odmalował ów pojedynek bardzo wizualnie i czysto, pokazał idylliczną, kołysaną nieprzerwanym śpiewem ptaków przyrodę, a jednocześnie zaułki rozkładającego się, zdegenerowanego świata”. Albert Cervoni na łamach „France Nouvelle” przekonywał, że „"Brzezina" jest piękna nie tylko dzięki obrazom lasu, ale przede wszystkim dzięki niesłychanej sile ludzkich gestów i uczuć. Promień słońca ma tu taką samą wagę jak ostatni oddech. Ten film, pulsujący agonią, ostatnim gestem życia, pulsuje także życiem”.
W Stanach Zjednoczonych "Brzezina" ukazała się w ramach retrospektywy twórczości Wajdy w 1981 roku, lecz była marginalizowana. Vincent Canby na łamach „The New York Timesa” pisał, iż "Brzezina "„jest ponura od początku niemal do końca i w ostatecznym rozrachunku niezrozumiała, choć zdarzają się w niej momenty dziwne i piękne”. Michael Blowen z „The Boston Globe” wymieniał "Brzezinę" wśród filmów „politycznie poprawnych, poetyczno-lirycznych”, dalekich od zaangażowania politycznego. Arthur Sabatini z czasopisma „Philadelphia Inquirer” określił "Brzezinę" mianem „poruszającego, lirycznego studium”, poświęcił jednak filmowi tylko jeden akapit"."
Ocena po latach.
Bartosz Żurawiecki próbował po latach interpretować "Brzezinę" przez pryzmat homoseksualizmu autora pierwowzoru literackiego, upatrując w relacji między Bolesławem a Stanisławem napięcia homoerotycznego: „Leśnik nienawistnie patrzy na swego «campowego» brata, który przyjeżdża do głuszy z wielkiego świata, z Davos, przywożąc stamtąd rozmaite nowinki i perwersje. Zapewne skrycie się w nim kocha i dlatego znieść nie może jego ostentacyjnych amorów z Maliną”. Janina Falkowska określiła "Brzezinę" mianem swojego ulubionego filmu Wajdy, twierdząc, że występujące w niej „motywy życia, śmierci, seksualności i przyrody nie są przytłaczające ani wizualnie odpychające, (…), ale subtelnie zasugerowane za pośrednictwem dobrze znanego Polakom malarstwa (…) oraz muzyki fortepianowej i samej ikonografii fortepianu, powiązanej ze śmiercią i żałobą”. Podobnie oceniała "Brzezinę" Ewelina Nurczyńska-Fidelska, pisząc, iż „adaptator, przy pomocy wybitnych aktorów, uczynił wszystko, by wewnętrzna prawda i dramat obu braci sprostały ich wizerunkom zawartym na kartach Iwaszkiewiczowskiego arcydzieła”. Robert Birkholc twierdził, że "Brzezina" jest „dziełem na wskroś «Wajdowskim» – sugestywnym wizualnie, pełnym symboliki, odwołującym się do kategorii mitu”.

</doc>
<doc id="1012911" url="https://pl.wikipedia.org/wiki?curid=1012911" title="Nautico Capibaribe Recife">
Nautico Capibaribe Recife



</doc>
<doc id="1012912" url="https://pl.wikipedia.org/wiki?curid=1012912" title="Inkluzyw">
Inkluzyw



</doc>
<doc id="1012914" url="https://pl.wikipedia.org/wiki?curid=1012914" title="Ilgın">
Ilgın

Ilgın − miasto w Turcji; w prowincji Konya; 36 tys. mieszkańców (2006). Przemysł spożywczy, włókienniczy.

</doc>
<doc id="1012916" url="https://pl.wikipedia.org/wiki?curid=1012916" title="Pokój namysłowski">
Pokój namysłowski

Pokój namysłowski lub pokój w Namysłowie z 22 listopada 1348 roku – układ pokojowy zawarty między królem Polski Kazimierzem Wielkim i księciem świdnicko-jaworskim Bolkiem II Małym a królem Czech, Karolem IV Luksemburskim. Układ zakończył wojnę polsko-czeską rozpoczętą w 1345 roku przez Jana I Luksemburskiego najazdem na Księstwo świdnickie.
Postanowienia z dokumentu Kazimierza Wielkiego:
W możliwej do odczytania części dokumentu nie ma informacji o zrzeczeniu się roszczeń Polski do Śląska.
Działania dyplomatyczne Kazimierza III Wielkiego (negocjacje Karola IV z Kazimierzem i arcybiskupem gnieźnieńskim Jarosławem z Bogorii i Skotnik) zablokowały też zabiegi Karola IV o oderwanie diecezji wrocławskiej ze struktury polskiej prowincji kościelnej i wcielenie jej do nowej archidiecezji praskiej. Diecezja wrocławska, obejmująca cały Śląsk, pozostawała (aż do XIX w.) podporządkowana Gnieznu

</doc>
