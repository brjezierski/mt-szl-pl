<doc id="1016957" url="https://pl.wikipedia.org/wiki?curid=1016957" title="The Voice Within">
The Voice Within

The Voice Within – piosenka popowa stworzona na czwarty album studyjny amerykańskiej wokalistki Christiny Aguilery pt. "Stripped" (2002). Wyprodukowany przez Glena Ballarda, utwór wydany został jako piąty i finalny singel promujący krążek 23 listopada 2003 roku.
Singel dotarł do trzydziestego trzeciego miejsca amerykańskiej listy przebojów "Billboard" Hot 100, stając się jedenastym utworem Aguilery, który znalazł się w Top 40 zestawienia. Osiągnął dziewiątą pozycję w brytyjskim notowaniu UK Singles Chart oraz ósmą na australijskiej ARIA Top 100 Singles Chart, a także zajmował miejsca w Top 10 wielu innych notowań, głównie w Europie. Sam utwór uzyskał pozytywne recenzje od dziennikarzy muzycznych.
Teledysk do utworu wyreżyserował David LaChapelle. Klip został doceniony przez krytykę, a w 2004 roku także nominowany do MTV Video Music Awards w trzech kategoriach, w tym jako "najlepszy wideoklip żeńskiego artysty".
Informacje o utworze.
„The Voice Within” to pogodna ballada autorstwa Christiny Aguilery i Glen Ballarda, autora i producenta muzycznego, zdobywcy nagrody Grammy. Ballard wyprodukował także utwór. W kompozycji tej, gatunkowo stanowiącej hybrydę popu, soulu, gospelu oraz muzyki z rodzaju adult contemporary, głos Aguilery opiera się na oktawach, od D3 to F♯5. Piosenkę nagrywano w 2002 roku w dwóch kalifornijskich studiach: centralno-hollywoodzkim The Record Plant oraz NRG Recording Studios w North Hollywood. Wersja albumowa utworu przedłuża go o kilkadziesiąt sekund oraz łączy z kolejną kompozycją znajdującą się na krążku "Stripped" – „I’m OK”. Podstawowa, wydana na singlu edycja trwa cztery minuty i piętnaście sekund, zaś alternatywna, powszechnie nieznana wersja zawarta na albumie kompilacyjnym "Totally Hits 2004" (wyd. Sony BMG/Warner Music Group) – cztery minuty i dwadzieścia sześć sekund. Według Aguilery, nagranie traktuje o „nauce liczenia wyłącznie na swoje własne siły oraz znajdywaniu prawdy w głębi siebie”. Terry Young Jr., pracownik The Hampton Institute, oddziału Uniwersytetu w Hampton, uznał, że „za pośrednictwem utworu ‘The Voice Within’ Aguilera zaapelowała do młodzieży, by nie robili tego, co inni ludzie, ponieważ ważniejsze jest podążanie za głosem serca”.
Aguilera nie chciała, by „The Voice Within” wydane zostało w charakterze ostatniego singla z jej drugiego albumu. Artystka naciskała na wytwórnię RCA Records, by za piąty z kolei singel posłużyła piosenka „Impossible”, napisana i wyprodukowana przez Alicię Keys, wierząc, że utwór ten pomoże dostać się jej na rynek muzyki urban. Zarządcy RCA mieli jednak na celu wydanie w okresie świąt Bożego Narodzenia poruszającą balladę i uważali „The Voice Within” za idealnego kandydata do powtórzenia sukcesu „Beautiful”, drugiego singla ze "Stripped", który premierę odnotował rok wcześniej, w wigilię, 24 grudnia. Gdy wytwórnia podjęła ostateczną decyzję odnośnie do singla finalnego, z idei wydania kompozycji „Impossible” zrezygnowano w ogóle.
Pomimo odniesionego sukcesu, „The Voice Within” nie znalazł się na składance z największymi przebojami Aguilery, "Keeps Gettin' Better – A Decade of Hits" (2008).
Obecność w kulturze masowej.
Kompozycja odcisnęła swoje piętno na współczesnej popkulturze. Film "The Voice Within" w reżyserii Reginy Fuller swój tytuł zapożycza od utworu Aguilery. Ten jest zresztą wykonywany w projekcie przez jednego z bohaterów. Utwór zyskał popularność wśród miłośników formy balladowej i jest często wykonywany przez bohaterów telewizyjnych talent shows. W jednym z finałowych odcinków piątej edycji programu "American Idol" piosenkę wykonała uczestniczka, Katharine McPhee. Podobnie, w odcinku "Australian Idol" utwór odśpiewała finalistka Roxane LeBrasse, a w amerykańskiej edycji "The Voice" śpiewali go Chris Mann i Jacquie Lee. Drag queen Monét X Change – uczestniczka programu "RuPaul’s Drag Race" – wskazała „The Voice Within” jako swoją ulubioną piosenkę Aguilery.
Wydanie singla.
Światowa premiera singla miała miejsce przed okresem świątecznym, 23 listopada 2003 roku. Wydawnictwo opublikowano na płytach kompaktowych oraz w systemie digital download (rok 2003 był okresem, w którym sprzedaż cyfrowa dopiero się rozwijała). 13 stycznia 2004 singel wydano w Wielkiej Brytanii.
Podobnie, jak poprzednie single Aguilery z albumu "Stripped", tak i „The Voice Within” osiągnął pozycje w Top 10 większości krajów europejskich (między innymi pozycja #9 na UK Singles Chart czy #3 w szwajcarskim zestawieniu Swiss Top 100 Singles – jeden z większych sukcesów utworu na listach przebojów). Poza Europą, singel odnosił wielkie sukcesy w Azji, zajmując miejsca #1 w oficjalnych notowaniach Hongkongu i Filipin. W Stanach Zjednoczonych, na liście "Billboard" Hot 100 utwór uplasował się na szczytnej pozycji #33, stając się drugim najgorzej sprzedającym się singlem z krążka "Stripped" po inauguracyjnym „Dirrty”. W innym zestawieniu "Billboardu", Top 40 Mainstream, „The Voice Within” zajęło pozycję #11.
Opinie.
W 2013, w wywiadzie dla programu telewizyjnego "Extra", brytyjski wokalista i tekściarz Ed Sheeran, poproszony o wskazanie dwóch swoich ulubionych piosenek, wymienił single Aguilery: „The Voice Within” i „Ain’t No Other Man”. Według redaktorów strony internetowej the-rockferry.onet.pl, „The Voice Within” to druga w kolejności najlepsza kompozycja nagrana przez Aguilerę w latach 1997–2010; w zestawieniu stu najlepszych utworów artystki serwis przypisał balladzie pozycję #2 (na miejscu pierwszym umieszczono singel „Fighter”). W podobnym rankingu uplasował piosenkę Jason Scott (popdust.com). Niemiecka dziennikarka muzyczna Yavi Bartula (styleranking.de) wskazała nagranie jako jedną z pięciu najbardziej przyprawiających o dreszcze ballad z repertuaru Aguilery. Pod koniec sierpnia 2014 roku Jason Lipshutz, redaktor magazynu "Billboard", uznał singel za jeden z dwudziestu największych hitów Aguilery w Stanach Zjednoczonych.
Recenzje.
Utwór uzyskał pozytywne recenzje ze strony profesjonalnych krytyków muzycznych. Josh Kun, dziennikarz współpracujący z pismem "Spin", podsumował „The Voice Within” jako „zachwycającą balladę dla nastolatków, na miarę Celine Dion”, a Sal Cinquemani ze "Slant Magazine" nazwał kompozycję „inspirującą balladą opartą na silnych wokalach”. Pamflecista piszący dla witryny o nazwie CD Universe uznał, że „bogaty, gardłowy styl śpiewania Aguilery sprawdza się dobrze w wolniejszych kawałkach”; swoją tezę podparł przykładem w postaci „The Voice Within”, a ton utworu przyrównał do kroju twórczości Mariah Carey. Amanda Murray (sputnikmusic.com), choć zarzuciła piosence tandetność, chwaliła jednocześnie jej silny wydźwięk. Portal epinions.com powtórzył opinię Murray. „Chociaż ‘The Voice Within’ jest bardziej naiwny i utarty niż 'Beautiful', wywiązuje się z centralnego oraz uniwersalnego założenia krążka "Stripped" i dotyka kwestii miłości do samego siebie, empowermentu” – pisał opiniodawca. Według Michiela Vosa ("A Bit of Pop Music") utwór jest inspirujący i pełen dramatyzmu.
Teledysk.
Teledysk do utworu wyreżyserował David LaChapelle, który wcześniej współpracował z Aguilerą przy kontrowersyjnym klipie do również wzbudzającego sensacje singla „Dirrty”. Produkcją teledysku zajęło się LaChapelle Studio oraz przedsiębiorstwo MMG. Klip realizowano w opuszczonym teatrze w Los Angeles. Został on zainspirowany przez sztukę neorealistyczną.
Wideoklip jest bardzo uproszczony, wręcz minimalistyczny w formie. Nakręcony został w czerni i bieli, przy zastosowaniu efektu fotografii monochromatycznej, oraz przy użyciu jednej tylko kamery, bez żadnych cięć. Na całość klipu składa się więc jedna scena. Rozpoczyna się ona zbliżeniem twarzy Aguilery, następnie kamera stopniowo się oddala, ukazując wokalistkę siedzącą w opuszczonym pomieszczeniu. Aguilera przechadza się następnie przez inne pomieszczenia, które stanowią część magazynu. Gdy opuszcza budynek, przebiega boso przez ulicę, by ostatecznie spocząć na oświetlonym polu. Kamera kieruje się w stronę rozgwieżdżonego nieba. Choreografię do klipu stworzyła Jeri Slaughter („Dirrty”, „Can’t Hold Us Down”).
Dzieło LaChapelle’a spotkało się zarówno z uznaniem krytyki, jak i z popularnością medialną. Podczas 2004 MTV Video Music Awards teledysk uzyskał trzy nominacje do nagród w kategoriach: "najlepszy teledysk żeńskiego artysty", "najlepsze zdjęcia" i "Viewer’s Choice" (pl. wybór widzów). „The Voice Within” był także jedenastym wideoklipem Aguilery, który wszedł na listę "Total Request Live" – notowanie dziesięciu najpopularniejszych klipów dnia stacji MTV. Szczyt listy osiągnął dwukrotnie, a ogółem spędził na niej trzydzieści siedem dni. Elizabeth Learned, redaktorka witryny thecelebritycafe.com, uwzględniła wideo w zestawieniu dziesięciu najlepszych teledysków w karierze Aguilery, na miejscu czwartym. Learned chwaliła prostotę klipu, który podsumowała jako „piękny” i „nadający ton znaczeniu utworu”.
Promocja i wykonania koncertowe.
Styczniem 2004 Aguilera odśpiewała utwór w programie telewizyjnym "Hit machine" francuskiej telewizji M6, w ramach promocji. W 2003 artystka występowała z „The Voice Within” w ramach trasy koncertowej Stripped World Tour po Europie, Australii i Azji. Ballada znajdowała się na setliście pod numerem czwartym.
31 grudnia 2013 roku Aguilera dała prywatny, sylwestrowy koncert w Moskwie. Na setlistę złożyło się czternaście utworów, wśród nich single z ery albumu "Stripped": „Dirrty”, „Beautiful”, „Fighter” i „The Voice Within”. Piosenkarka miała wystąpić z balladą podczas festiwalu muzycznego Twin Towers Alive w Petronas Towers w Kuala Lumpurze dnia 28 marca 2014. Koncert został odwołany z powodu katastrofy lotu Malaysia Airlines 370. Mimo to, odbył się występ artystki przed prywatną publicznością. 28 maja 2016 występ Aguilery przed dwustutysięczną widownią zamknął marokański festiwal muzyczny Mawazine. Wśród dwudziestu odśpiewanych przez piosenkarkę kompozycji znalazła się ballada „The Voice Within”. W lipcu 2017 Aguilera wystąpiła z utworem podczas koncertu Northwestern Mutual w hali BMO Harris Bradley Center w Milwaukee. 28 kwietnia 2018 zaśpiewała „The Voice Within” w Crystal Hall, w Baku, z okazji Grand Prix Azerbejdżanu. 13 listopada 2018 występ z balladą urozmaicił koncert odbywający się w ramach trasy The Liberation Tour, a rok później nagranie wpisano na setlistę europejskiego tournée The X Tour (przypadającego na okres od lipca do listopada 2019).
W marcu 2022 roku Aguilera wykonała balladę podczas koncertu w Dubaju, w ramach Expo 2020.
Wersja G.E.M..
W 2010 roku hongkońska artystka G.E.M. nagrała własną wersję piosenki, którą zamieściła na swoim trzecim albumie studyjnym pt. "My Secret" (2011). Utwór wydany został jako piąty singel promujący krążek.

</doc>
<doc id="1016959" url="https://pl.wikipedia.org/wiki?curid=1016959" title="Stanisław Potocki (1782–1831)">
Stanisław Potocki (1782–1831)

Stanisław Potocki (ur. w roku 1782, zm. w 1831) – hrabia, generał-adiutant cara Aleksandra I, siódme dziecko, a drugi syn Szczęsnego Potockiego i Józefiny Amalii Mniszech. Pełnił funkcje oficjalne na dworze Królestwa Polskiego. 
Życiorys.
W 1813 r. pojął za żonę córkę Franciszka Ksawerego Branickiego – Katarzynę Branicką, z którą miał jedno dziecko – Aleksandrę – przyszłą właścicielkę dóbr wilanowskich.
Już w 1793 r. został zapisany do służby w armii rosyjskiej jako kornet Lejb-Gwardyjskiego Pułku Konnego, ale w 1796 r. został z niego wykluczony ze względu na młodociany wiek. Ponowne przyjęty do służby 14 maja 1803 r. jako porucznik Pułku Lejb-Kirasjerów Jej Wysokości, a w 1804 ponownie do Lejb-Gwardyjskiego Pułku Konnego. W 1805 r. uczestniczył w bitwie pod Austerlitz jako adiutant carewicza Konstantego. W 1807 r. walczył pod Lidzbarkiem Warmińskim i Frydlandem. W 1809 r. walczył w Turkami w Mołdawii. 2 grudnia 1810 został mianowany fligeladiutantem, a 15 września 1811 pułkownikiem w Lejb-Gwardyjskim Przeobrażeńskim Pułku jak dowódcą batalionu. W początku 1812 r. jego pułk, w składzie 1 brygady gwardyjskiej dywizji piechoty, był częścią V Rezerwowego (gwardyjskiego) Korpusu 1 Armii Zachodu i wziął udział w bitwie pod Borodino. W 1813 r. walczył pod Kaliszem, pod Lützen i Lipskiem. 8 października 1813 r. odznaczony orderem Św. Jerzego 4 klasy. 15 października 1813 r. otrzymał rangę generała-majora. W 1814 r. był przy carze Aleksandrze I i brał udział bitwach: pod Brienne-le-Château i pod Arcis-sur-Aube i w zdobyciu Paryża. 1 lipca 1817 r. został generałem-adiutantem, 6 września 1822 r. odszedł ze służby z prawem noszenia munduru. W 1828 r. został tajnym radcą i mistrzem ceremonii na dworze Królestwa Polskiego.
W 1813 odznaczony pruskim Orderem Orła Czerwonego II Klasy, 26 marca 1818 Orderem św. Stanisława I klasy, a 24 maja 1829 Orderem Orła Białego. Posiadał też pruski order wojskowy Pour le Mérite, austriacki Order Leopolda, bawarski Order Maksymiliana Józefa, francuski Order Świętego Ludwika, rosyjskie Order Świętego Włodzimierza II klasy, Order Świętego Aleksandra Newskiego, Order Świętej Anny I klasy z diamentami, Broń Złotą i komandorię Krzyża Maltańskiego. Pochowany na cmentarzu Powązkowskim (kwatera 25-1/2-19/20)

</doc>
<doc id="1016960" url="https://pl.wikipedia.org/wiki?curid=1016960" title="Lipowiec (obwód winnicki)">
Lipowiec (obwód winnicki)

Lipowiec (ukr. Липовець) – miasto w obwodzie winnickim na Ukrainie, siedziba władz rejonu lipowieckiego.
Historia.
W I Rzeczypospolitej.
Według zapisu z roku 1545 Lipowiec istniał już w XIV wieku. Na mocy postanowień unii lubelskiej z 1569 roku wraz ze wschodnim Podolem został włączony do Korony Królestwa Polskiego (pierwsze przekazania podolskich zamków, miasteczek i wsi od Litwinów Polakom rozpoczęły się jeszcze na pocz. XV w.) i wchodził w skład dóbr książąt Ostrogskich. Na początku XVII w. Janusz Ostrogski zbudował tu zamek. W tym też czasie Lipowiec otrzymał prawa miejskie. W 1606 Lipowiec był lokowany na prawie magdeburskim przez króla Polski Zygmunta III Wazę. W roku 1629, jak wynika ze spisów podymnego województwa bracławskiego, w obręb miasta wchodził Stary i Nowy Lipowiec, poprzednio oddzielne osady. Po śmierci Janusza Ostrogskiego jego dobra przeszły w ręce książąt Zasławskich.
Stosunki z kozakami często układały się pomyślnie. Rusińscy żołnierze, utrzymujący się z królewskiego żołdu, w 1626 roku zdołali odbić pod wodzą Stefana Czetwertyńskiego harem krymskiego chana. Właściciel wioski Żorniszcze pod Lipowcem Lawrin Piasoczyński był posłem na Sejm.
Kozacki hetman Iwan Kułaga-Petrażycki wybrał Pryłukę pod Lipowcem na swoją stolicę, skąd efektywnie wpływał na politykę króla Władysława IV Wazy. Ten sam Petrażycki na cze–le wojsk kozackich pod dowództwem Chodkiewicza razem z wojskiem zwyciężył w bitwie z ponad 200-tysięczną armią turecką.
W 1645 roku Wilga Godzimirski założył nad brzegiem Sobu klasztor dominikanów, o którym pozostała wzmianka w generalnym kapitule Walencji z 1647 roku.
W czasach powstania Chmielnickiego mieszczanie lipowieccy utworzyli sotnię kozacką, która wchodziła w skład kalnickiego (a od końca lat sześćdziesiątych XVII wieku bracławskiego) pułku. Wokół miasta wzniesiono umocnienia obronne. W marcu 1651 roku pod murami lipowieckiego zamku pułki kozackie Chmielnickiego rozgromiły awangardę polskich wojsk hetmana Marcina Kalinowskiego, zapobiegając w ten sposób oskrzydleniu Winnicy, gdzie bronił się Iwan Bohun. W odpowiedzi Stefan Czarniecki spalił miasto, które na długo opustoszało.
W latach 1737 i 1768 w okolicach miasta grasowali hajdamacy, a w samym Lipowcu stacjonowały polskie oddziały ekspedycyjne. W lipowieckim zamku znajdował się słynny na całą Rzeczpospolitą „Diamentowy kamień” (ukraiński dramaturg Iwan Koczerga opisał to wydarzenie w dramie o takiej samej nazwie).
W roku 1775 miasto kupili Głowiński i Strusiński, a na początku XIX wieku należało ono do Rogozińskich i Zdziechowskich. Dzięki hrabiemu Strusińskiemu niewielkie miasteczko zostało podniesione do rangi powiatowego i otrzymało własny herb w kolorach polskiej flagi (biały byk na czerwonym polu).
Po II rozbiorze Polski w roku 1793 wraz ze wschodnim Podolem Lipowiec zajęła Rosja.
Czas zaborów.
W 1796 roku Lipowiec otrzymał herb i został stolicą powiatu guberni kijowskiej. Rola Polaków na tych ziemiach była tak wielka, że nawet po zaborach rosyjskie okupacyjne władze wybrały miejscowego Tadeusza Kozłowskiego na gubernialnego przewodniczącego dworzan, a Przyłuskiego z Napadówki – na powiatowego.
Na początku XX wieku Lipowiec był w zasadzie miasteczkiem żydowskim; w roku 1900 mieszkało tu 4135 Żydów.
Po rozpadzie Cesarstwa Rosyjskiego przez Lipowiec przebiegała linia podziału 2. i 6. Armii WP (w tej ostatniej walczyły także oddziału URL Omelianowicza-Pawłenki). Kilka kilometrów na północ od Lipowca I Konarmia Budionnego przerwała linię Ukraińskiego frontu i od czerwca 1920 roku do 1991 w Lipowcu rządzili bolszewicy i komuniści.
Rządy Sowietów.
Ale po okupacji Podola przez Czerwoną Armię Polacy wciąż stanowili liczną grupę mieszkańców Lipowca i okolicznych wiosek. Tutaj w latach 20. działało kilka polskich szkół. Wierni uczęszczali do dziesiątków kościołów, pozamykanych w latach 30. w okresie walki ze „szpiegami faszystowskiej Polski”.
Od roku 1923 Lipowiec był stolicą rejonu, ale po 1925 występuje już tylko osada typu miejskiego obwodu winnickiego. W 1941 roku w okolicach osady miało miejsce jedno z pierwszych kontruderzeń Armii Czerwonej, w wyniku którego poniosła ciężkie straty słowacka brygada zmotoryzowana, której ale udało się w końcu Lipowiec zdobyć. Walki o wyzwolenie Lipowca w roku 1944 trwały dwa miesiące. W marcu 38. Armia zdołała przełamać niemieckie linie obronne i wkrótce wyzwoliła cały rejon.
Ostateczną depolonizację rejonu zakończono w roku 1946, zmieniając polskie nazwy wiosek na ukraińskie. Wincentówka została Wikentijowką, Rotmistrzówka – Werbiwką. Pięknówka stała się Swerdłowką.
Historia kościoła.
Po uzyskaniu przez Ukrainę niepodległości w Lipowcu i Wachnówce na nowo zarejestrowano parafie katolickie. W centrum miasta rejonowego wybudowano śnieżno-biały kościół. Wskutek asymilacji msze święte odbywają się rzadko, a liczba Polaków przyznających się do korzeni polskich to około 10-15 osób.
Pierwszy drewniany kościół został wybudowany w Lipowcu w pierwszej połowie XVIII w. Ówczesny właściciel miasta książę Dominik Zasławski pozwolił klerowi na branie dziesięciny od swoich poddanych, potrzebnej na utrzymanie parafii i kościoła.
W 1645 roku Wilga Godzimirski założył nad brzegiem Sobu klasztor dominikanów, o którym pozostała wzmianka w generalnym kapitule Walencji z 1647 roku.
Pierwsze świątynie katolickie w Lipowcu zostały spalone przez Kozaków w czasach Chmielnicczyzny.
Normalne życie wróciło na Podole i ziemię lipowiecką na początku XVIII wieku. Wtedy Lipowiec z okolicznymi wioskami należał do diecezji kijowskiej. Po zaborach w powiecie lipowieckim Guberni Kijowskiej działało tylko 18 parafii katolickich z powodu udziału miejscowych Polaków w powstaniach w latach 1831 i 1863. Po powstaniu styczniowym carska policja zniszczyła także polską szkołę w miasteczku, jako „ognisko polskości, wrogie do cara”.
Kościoły, gdzie gromadzili się Polacy, znajdowały się także w Zozowie, Pryłuce i Wachówce. W samym Lipowcu do początku XIX w. funkcjonowała jedynie kaplica - przez brak funduszy na odbudowę spalonego drewnianego kościoła. Nowy kościół zaczął budować w 1803 r. hrabia Strytuński. Budowę zakończyła prawie 20 lat później, w 1822 r., wdowa po nim, z domu Zamojska. Pierwszym proboszczem nowej świątyni został syn szwedzkiego Karola Gustawa – baron Truchzes. W połowie XIX wieku parafia lipowiecka naliczała około 440 katolików, którzy mieszkali przeważnie na osiedlach „Zamczysko” i „Polska”.
Drugi kościół też był drewniany i po 30 latach od konsekrowania potrzebował remontu. Biskup diecezji łucko-żytomierskiej podjął decyzję o wybudowaniu nowego, murowanego kościoła w Lipowcu. budowa trwała długie lata.
Podczas II wojny światowej świątynia została zniszczona, prawdopodobnie przez uciekające oddziały czerwonoarmistów i tylko fundament tego kościoła, znajdujący się obok szkoły nr 2 w Lipowcu przypominał o historii miasteczka.
W 2001 roku komisja na czele z ówczesnym burmistrzem Marusyczem uchwaliła decyzję o nadaniu pozwolenia na budowę nowego kościoła, który wybudowano w rok. Znajduje się przy centralnym placu miasta. Przy kościele ma stanąć krzyż upamiętniający walkę Polaków i Ukraińców z bolszewikami w 1920 roku.
Demografia.
W 1989 liczyło 9764 mieszkańców, a w 2013 – 8727 mieszkańców.

</doc>
<doc id="1016962" url="https://pl.wikipedia.org/wiki?curid=1016962" title="Thierry Serfaty">
Thierry Serfaty

Thierry Serfaty (ur. 7 grudnia 1967) – francuski lekarz i pisarz, autor powieści "Piąty pacjent", twórca serialu "Le Cocon – Débuts à l'hôpital".

</doc>
<doc id="1016964" url="https://pl.wikipedia.org/wiki?curid=1016964" title="Katarzyna Potocka (1781–1820)">
Katarzyna Potocka (1781–1820)

Katarzyna Branicka – (ur. 1781, zm. 1820 w Krzeszowicach) 
Była pierwszym dzieckiem i najstarszą córką Franciszka Ksawerego Branickiego i Aleksandry Engelhardt. Ok 1800 wyszła za mąż za Konstantego Sanguszkę (1781–1808) syna Janusza Modesta Sanguszki. Dwoje dzieci z tego małżeństwa zmarło w dzieciństwie (syn Mieczysław zmarł w 1813 w wieku 6 lat, córka Klementyna jako niemowlę.)
W 1813 poślubiła Stanisława Potockiego, z którym miała jedno dziecko córkę Aleksandrę (1818–1892), przyszłą żonę ostatniego z wilanowskich Potockich, hr. Augusta na Podhajcach h. Pilawa (Srebrna) (1805–1867).

</doc>
<doc id="1016966" url="https://pl.wikipedia.org/wiki?curid=1016966" title="Jibbs feat. Jibbs">
Jibbs feat. Jibbs

Jibbs feat. Jibbs – debiutancki album Jovana Campbella (Jibbs) wydany w (2006) roku. Promują go cztery single: Chain Hang Low, King Kong, Go Too Far oraz Smile

</doc>
<doc id="1016967" url="https://pl.wikipedia.org/wiki?curid=1016967" title="Kalinówka (miasto)">
Kalinówka (miasto)

Kalinówka (ukr. Калинівка, "Kałyniwka") – miasto w obwodzie winnickim Ukrainy, siedziba władz rejonu kalinowskiego.
Węzeł kolejowy.
Historia.
Miejscowość założono w I połowie XVIII wieku.
W Kalinówce w 1793 urodził się Karol Sienkiewicz – polski poeta, historyk, działacz społeczno-polityczny, współtwórca Biblioteki Polskiej w Paryżu.
Pod rozbiorami siedziba dawnej w powiecie winnickim w guberni podolskiej.
Miasto od 1979.
W 1989 liczyła 19 751 mieszkańców.
W 2013 liczyło 19 291 mieszkańców.

</doc>
<doc id="1016972" url="https://pl.wikipedia.org/wiki?curid=1016972" title="Krzyżopol">
Krzyżopol

Krzyżopol (ukr. Крижо́піль, "Kryżopil") – osiedle typu miejskiego w obwodzie winnickim na Ukrainie, siedziba władz rejonu krzyżopolskiego.
Miejscowość powstała w 1866, status osiedla typu miejskiego od 1938. Ludność liczy około 9500 osób.
W miejscowości tej urodził się Władysław Jaxa-Rożen – polski inżynier rolnik, generał brygady Wojska Polskiego, uczestnik walk o niepodległość Polski w I wojnie światowej oraz wojnie polsko-ukraińskiej i polsko-bolszewickiej.

</doc>
<doc id="1016974" url="https://pl.wikipedia.org/wiki?curid=1016974" title="Autolatina">
Autolatina

Autolatina – spółka joint venture pomiędzy koncernami Ford Motor Co. i Volkswagen AG na terenie Ameryki Południowej, istniejąca w latach 1987-1995.
Historia.
Spółka typu joint venture została zawarta pomiędzy filiami koncernów Ford i Volkswagen na terenie Ameryki Południowej w 1987 roku.
W skład Autolatiny wchodziły spółki „Ford Motor Argentina S.A.”, „Ford Brasil S.A.”, „Volkswagen Argentina S.A.” i „Volkswagen Brasil S.A.”. Volkswagen posiadał 51% udziałów w spółce, a Ford 49%, przy czym Volkswagen dowodził oddziałem samochodów osobowych, a Ford – ciężarówek. W trakcie działania spółki integrowano produkcję podzespołów obu koncernów w istniejących zakładach. Budowano również nowe fabryki.
Likwidacja.
Spółka została rozwiązana w 1995 roku. Stało się to ze względu na przełamanie kryzysu na rynku brazylijskim i dużych perspektyw jego wzrostu. Każdy z koncernów liczył na to, że samodzielnie uzyska większy wzrost udziału rynkowego i zysków. Koncerny nie zerwały jednak współpracy - w tym samym roku Volkswagen i Ford zawarł strategiczne partnerstwo na innym rynku, w Europie, w celu opracowania vanów Ford Galaxy, SEAT Alhambra i Volkswagen Sharan.

</doc>
<doc id="1016977" url="https://pl.wikipedia.org/wiki?curid=1016977" title="Lityn">
Lityn

Lityn (ukr. Літин) – osiedle typu miejskiego w obwodzie winnickim na Ukrainie, siedziba władz rejonu lityńskiego.
Historia.
Był miastem królewskim Korony Królestwa Polskiego.
Pierwsza wzmianka o położonej nad rzeką Zhar miejscowości pochodzi z 1431, z dokumentu księcia Swidrygiełły. Własność Lityńskich, a potem Kmitów. Od 1566 własność królewska i siedziba starostwa lityńskiego. Miejscowość w 1672 roku została zajęta przez Turków. W 1919 w pogromie oddziały ukraińskie zabiły 120 żydowskich mieszkańców Litynia. Obecnie miejscowość liczy około 7000 mieszkańców.
Zamek.
W 1616 roku odnotowano obecność zbudowanego „na kępie” zamku. W lustracji z 1787 roku wspomniano, że zamek posiadał dwupiętrową bramę, dziedziniec i rezydencję starosty. Zamek miał kilkanaście hakownic.

</doc>
<doc id="1016978" url="https://pl.wikipedia.org/wiki?curid=1016978" title="Serie A (2003/2004)">
Serie A (2003/2004)

Serie A 2003/2004 – 102. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 30 sierpnia 2003 do 16 maja 2004. Mistrzem został , zdobywając swój 17.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B. Czwarta drużyna od dołu tabeli walczyła z szóstą drużyną Serie B o miejsce w Serie A.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.
Kwalifikacja play-off.
 została promowana do Serie A, a zdegradowana do Serie B.

</doc>
<doc id="1016979" url="https://pl.wikipedia.org/wiki?curid=1016979" title="Mille Miglia">
Mille Miglia

Mille Miglia (z włoskiego: tysiąc mil), w skrócie: MM – historyczny wyścig wytrzymałościowy przebiegający drogami publicznymi północnych Włoch, organizowany w latach 1927-1957 (trzynaście razy przed II wojną światową i jedenaście razy po roku 1947). Wśród kierowców najwięcej razy triumfował Clemente Biondetti.
W przeciwieństwie do nowoczesnych rajdów, w Mille Miglia samochody o mniejszej pojemności skokowej i wolniejsze startowały jako pierwsze. Dzięki temu organizatorzy zminimalizowali okres, kiedy to drogi musiały zostać zamknięte, a ratownicy i obsługa wyścigu pełniła swoje funkcje.
Z organizacji wyścigu zrezygnowano po dwóch śmiertelnych wypadkach.
Od 1977 roku wznowiony jako "Mille Miglia Storica" – wyścig-parada przede wszystkim dla właścicieli historycznych samochodów sportowych wyprodukowanych przed 1957 rokiem. Wyścig odbywa się przede wszystkim drogami Lombardii i Toskanii na trasie Brescia-Rzym-Brescia.
Lista zwycięzców Mille Miglia.
Liczba zwycięstw (kierowcy):
Liczba zwycięstw (konstruktorzy):

</doc>
<doc id="1016984" url="https://pl.wikipedia.org/wiki?curid=1016984" title="Kolamina">
Kolamina



</doc>
<doc id="1016985" url="https://pl.wikipedia.org/wiki?curid=1016985" title="Uday Chopra">
Uday Chopra

Uday Chopra (ur. 5 stycznia 1973) – indyjski aktor, syn Yasha Chopry i brat Adityi Chopry.

</doc>
<doc id="1016987" url="https://pl.wikipedia.org/wiki?curid=1016987" title="Tlenek krzemu(IV)">
Tlenek krzemu(IV)



</doc>
<doc id="1016989" url="https://pl.wikipedia.org/wiki?curid=1016989" title="Oncorhynchus clarkii">
Oncorhynchus clarkii



</doc>
<doc id="1016993" url="https://pl.wikipedia.org/wiki?curid=1016993" title="Mike Conley (lekkoatleta)">
Mike Conley (lekkoatleta)

Michael Alexander „Mike” Conley (ur. 5 października 1962 w Chicago) – amerykański lekkoatleta trójskoczek i skoczek w dal, mistrz i wicemistrz olimpijski.
Jeden z najlepszych trójskoczków w historii lekkoatletyki. Studiował na University of Arkansas, gdzie oprócz osiągnięć lekkoatletycznych grał na pierwszym roku w drużynie koszykówki, jako rozgrywający. W historii sportu zapisał się jednak sukcesami lekkoatletycznymi.
Rozpoczął międzynarodową karierę na mistrzostwach świata w 1983 w Helsinkach, gdzie zdobył brązowy medal w skoku w dal oraz zajął 4. miejsce w trójskoku. Na igrzyskach olimpijskich w 1984 w Los Angeles zdobył srebrny medal w trójskoku za swym kolegą z reprezentacji Alem Joynerem. Zwyciężył w trójskoku na halowych mistrzostwach świata w 1987 w Indianapolis, skacząc w ostatniej kolejce na odległość 17,54 m. Zdobył złoty medal w trójskoku na igrzyskach panamerykańskich w tym samym roku w Indianapolis. Na mistrzostwach świata w 1987 w Rzymie został srebrnym medalistą w trójskoku, a w skoku w dal zajął 8. miejsce. Niespodziewanie nie zakwalifikował się do reprezentacji USA na igrzyska olimpijskie w 1988 w Seulu. Na halowych mistrzostwach świata w 1989 w Budapeszcie zdobył dwa medale – złoty w trójskoku i brązowy w skoku w dal. Został brązowym medalistą w trójskoku podczas mistrzostw świata w 1991 w Tokio.
Na igrzyskach olimpijskich w 1992 w Barcelonie zdobył złoty medal w trójskoku skacząc, jako drugi w historii ze zbyt mocnym wiatrem w plecy (+2,1 m/s), ponad 18 m - 18,17 m (pierwszy Willie Banks - 18,20 m - +5,2 m/s - 1988 r.). W tym konkursie ustanowił rekord olimpijski skacząc 17,63 m przy regulaminowym wietrze. Zwyciężył na mistrzostwach świata w 1993 w Stuttgarcie z rezultatem 17,86 m w trójskoku. Na mistrzostwach świata w 1995 w Göteborgu zajął 7. miejsce w trójskoku, a na igrzyskach olimpijskich w 1996 w Atlancie był w nim czwarty.
Był mistrzem USA w trójskoku w latach 1987-1989 oraz 1993-1995, a w hali w trójskoku w latach 1985-1987, 1989 i 1992 oraz w skoku w dal w 1985 i 1986. Zdobywał również akademickie mistrzostwo USA (NCAA) w skoku w dal i trójskoku w 1984 i 1985 (zarówno w hali, jak i na otwartym stadionie) oraz w trójskoku w hali w 1983.
Rekord życiowy Conleya w trójskoku wynosi 17,87 m (1987), a w skoku w dal – 8,46 m (1996). Jest aktualnym rekordzistą USA w hali – 17,76 m - rezultat uzyskany 27 lutego 1987 w Nowym Jorku do 1994 r. był halowym rekordem świata i jest szóstym wynikiem w historii światowej lekkoatletyki (stan na październik 2022). Jego syn Mike Conley Jr. jest koszykarzem.

</doc>
<doc id="1016997" url="https://pl.wikipedia.org/wiki?curid=1016997" title="Fundusze nabywcze">
Fundusze nabywcze

Fundusze nabywcze - część dochodu albo zysku, która, po umniejszeniu o świadczenia przymusowe (daniny publiczne) oraz świadczenia dobrowolne, może być przeznaczona na zakup towarów i usług.

</doc>
<doc id="1016998" url="https://pl.wikipedia.org/wiki?curid=1016998" title="Marika (wokalistka)">
Marika (wokalistka)

Marika, właściwie Marta Kosakowska (ur. 14 grudnia 1980 w Białymstoku) – polska wokalistka i autorka tekstów, a także dziennikarka radiowa. Wykonawczyni muzyki avant-pop, wcześniej z pogranicza reggae, dancehallu, soulu oraz funku. Członkini Akademii Fonograficznej ZPAV.
Wczesne lata.
Urodziła się w Białymstoku i wychowała w Łomży, w wielopokoleniowej rodzinie.
Chodziła do I Liceum Ogólnokształcącego im. Tadeusza Kościuszki w Łomży, a następnie studiowała polonistykę na Uniwersytecie im. Adama Mickiewicza w Poznaniu.
Kariera.
Zadebiutowała w 2002 roku wokalistka soundsystemu Bass Medium Trinity, z którym nagrała album pt. "Mówisz i masz", wydany w 2004. Między 2002 a 2005 występowała także w zespole Breakbeat Propaganda.
W 2005 występowała jako solistka w projekcie teatralnym "12 ławek" zrealizowanym w Teatrze Muzycznym w Gdyni, a także supportowała Macy Gray podczas jej koncertu w Warszawie. Wzięła udział w polsko-niemieckim projekcie muzycznym "Polski ogień", wydanym w 2006, w ramach którego nagrała piosenki: „Siła ognia” na riddimie „Doctor’s Darling” i „What’s Ya Flava” na riddimie „Curefix”. Zaśpiewała także w ramach koncertu Trendy na TOPtrendy w Operze Leśnej.
W 2007 nakładem wytwórni Karrot Kommando wydała pierwszy, solowy singel „Moje serce”. Krótko pracowała w Centrum Sztuki Współczesnej w Zamku Ujazdowskim. 22 sierpnia 2008 wydała debiutancki album studyjny pt. zatytułowany "Plenty", który ukazał się nakładem wytwórni Pomaton EMI. Wydawnictwo spotkało się z pozytywnymi recenzjami i uplasowało się w top 20 polskiej listy sprzedaży OLiS. Drugim singlem z płyty został utwór „Masz to”. Za album otrzymała nominację do nagrody Fryderyk w 2009 w kategorii "Album Roku Hip-Hop/R&amp;B", była też nominowana w kategorii Nowa Twarz Fonografii. W październiku rozpoczęła prowadzenie własnej audycji muzycznej "Nie tylko reggae" w Polskim Radio Euro. Podczas plebiscytu Superjedynki na 46. Krajowym Festiwalu Piosenki Polskiej w Opolu nominowana została w kategorii "Debiut Roku". Latem 2009 zaprezentowała anglojęzyczny singiel „So Sure”, a następnie wydała winylową płytę pt. "So Remixed", zawierającą remiksy utworów z albumu "Plenty". We wrześniu wystartowała z programem radiowym "Towary kolonialne" w Roxy FM.
8 czerwca 2010 wydała drugi solowy album studyjny pt. "Put Your Shoes On/Off", na który złożyły się dwie płyty: pierwsza zawierała premierowy materiał, a druga – remiksy. Wydawnictwo promowała singlem „Uplifter”. Album był nominowany do Superjedynki w kategorii "Płyta Pop", sama Marika była nominowana w kategorii "Wokalistka". Za płytę uzyskała nominację również do Fryderyka w kategorii "Album Roku Hip-Hop/R&amp;B/Reggae". W połowie 2011 wydała teledysk do singla „Esta Festa”, w którym śpiewa po polsku, angielsku i portugalsku. Pojawiła się również w nagraniu „Daj mi beat” rapera Frenchmana.
W sierpniu 2012 poprowadziła Ostróda Reggae Festival, zdobywając mieszane recenzje za sposób konferansjerki. Wówczas też ukazała się kompilacja "Morowe panny", odnosząca się do historii kobiet z czasu powstania warszawskiego i powstała z inicjatywy Muzeum Powstania Warszawskiego, na której potrzeby Marika nagrała dwa utwory, w tym singiel „Idziemy w noc” z Maleo Reggae Rockers. Wystąpiła też gościnnie na płycie zespołu De Mono pt. "Spiekota", śpiewając w coverze utworu Haliny Frąckowiak „Wzejdę polnym makiem” i grając w teledysku do piosenki. 20 października wydała trzeci solowy album studyjny pt. "Momenty", który nagrała ze swoim zespołem Spokoarmia i który promowała singlami „Baqaa” i „Widok”. 14 maja 2013 ukazała się płyta pt. "Chilli Zet Live Session", będąca rejestracją koncertu w studiu radia Chilli Zet, na który złożyły się specjalnie zaaranżowane w delikatny, jazzujący sposób piosenki z dotychczas opublikowanych albumów Mariki. W latach 2013–2014 wraz z Tomaszem Kammelem prowadziła trzy edycje programu TVP2 "The Voice of Poland". Jesienią 2014 wraz z Antonim Królikowskim została prowadzącą program TVP2 "SuperSTARcie". W międzyczasie pojawiła się na dwóch kolejnych składankach historycznych: "Panny wyklęte" i "".
23 października 2015 wydała piąty album studyjny pt. "Marta Kosakowska", na którym znalazły się utwory elektroniczne i avant-popowe, a gościnnie zagrał na nim kwartet smyczkowy Fair Play Quartet. Płycie towarzyszyła także radykalna zmiana wizerunkowa Mariki. Album poprzedzony był wydaniem singli „Tabletki” (nagranym z grupą Xxanaxx) oraz „A jeśli to ja” (z Gooralem), do którego teledysk został nagrodzony srebrnym KTR w konkursie Stowarzyszenia Komunikacji Marketingowej SAR i zdobył nominację za zdjęcia na Festiwalu Polskich Wideoklipów Yach Film. 18 maja 2016, nakładem wydawnictwa Edipresse, ukazała się książka autorstwa Mariki pt. "Antydepresanty", zawierająca teksty ok. 30 piosenek, czarno-białe ilustracje autorstwa Sylwii Wilk, 20 opowiadań i dziewięć filmów. Pojawiła się też w filmie dokumentalnym "Tacy jak my" oraz w książce Katarzyny Olubińskiej "Bóg w wielkim mieście", będącej zbiorem wywiadów na temat religii.
W 2017 zapowiedziała pracę nad szóstym solowym albumem. W 2018 wydała odświeżoną wersję singla „Moje serce” z okazji 10-lecia wydania debiutanckiego albumu. W kolejnych miesiącach skupiała się głównie na życiu rodzinnym, choć wciąż regularnie występowała. W maju 2020 wydała singiel „Jak na moje oko”, który stworzyła we współpracy z Kubą Karasiem z The Dumplings.
Życie prywatne.
Jej pierwszym mężem był Łukasz Zarębski. Para rozwiodła się tuż na początku solowej kariery Mariki. W marcu 2016 wyszła za mąż za Pawła Nowaka. Na początku 2018 urodziła bliźnięta.
W latach 2014–2015 przeszła nawrócenie duchowe i stała się praktykującą katoliczką. Określa się jednak jako osobę wierzącą, aniżeli religijną.
Jest wegetarianką.
Opowiedziała się za legalizacją marihuany.

</doc>
<doc id="1017000" url="https://pl.wikipedia.org/wiki?curid=1017000" title="Łapy Osse">
Łapy Osse

Łapy Osse – kolejowy przystanek osobowy w łapskiej dzielnicy Osse, w powiecie białostockim, w województwie podlaskim, w Polsce.
Znajduje się on w południowo-zachodniej części Łap, 3,5 km od centrum miasta i tamtejszego głównego dworca kolejowego. Składa się z dwóch niskich naprzemianległych peronów bocznych o długości 340 m (peron 1, w kierunku Białegostoku) oraz 301 m (peron 2, w kierunku Szepietowa) skupionych wokół przejazdu kolejowo-drogowego kategorii A w ciągu ul. Surażskiej (drogi powiatowej nr 1527B). Perony wyposażone są w oświetlenie i gabloty z rozkładem jazdy pociągów. Przy peronie 1 w pobliżu ul. Surażskiej znajduje się budynek dróżniczówki oraz nieczynnych poczekalni i kasy biletowej, do którego dobudowana jest wiata przystankowa.
Przystanek jest obsługiwany przez pociągi regio spółki Polregio relacji Białystok – Szepietowo – Białystok. Tabor wykorzystywany w tych połączeniach to elektryczne zespoły trakcyjne serii EN57/EN57AL. Według rozkładu jazdy 2019/20 w dzień roboczy uruchamianych było 11 par takich połączeń. Ponadto, od 2020 roku, w związku ze zmianami kursowania pociągów regionalnych spowodowanymi modernizacją linii, na przystanku zatrzymują się niektóre pociągi dalekobieżne spółki PKP Intercity.
W roku 2018 przystanek obsługiwał 500–699 pasażerów na dobę.
26 czerwca 2020 roku PKP Polskie Linie Kolejowe podpisały umowę na modernizację odcinka linii kolejowej nr 6 Czyżew – Białystok prowadzoną w ramach projektu Rail Baltica. Prace mają potrwać do 2023 roku. W związku z ograniczoną przepustowością linii kolejowej spowodowaną modernizacją, od 30 sierpnia 2020 r. niektóre pociągi osobowe Polregio zostały zastąpione autobusową komunikacją zastępczą.

</doc>
<doc id="1017002" url="https://pl.wikipedia.org/wiki?curid=1017002" title="King Kong (singel Jibbs)">
King Kong (singel Jibbs)

King Kong - drugi singel Jibbs'a z płyty Jibbs feat. Jibbs, wydany w marcu 2007. Utwór ten wykonywany jest z raperem o pseudonimie Chamillionaire. Do utworu również powstał teledysk.

</doc>
<doc id="1017003" url="https://pl.wikipedia.org/wiki?curid=1017003" title="Marta Zarębska">
Marta Zarębska



</doc>
<doc id="1017004" url="https://pl.wikipedia.org/wiki?curid=1017004" title="Marta Kosakowska">
Marta Kosakowska



</doc>
<doc id="1017006" url="https://pl.wikipedia.org/wiki?curid=1017006" title="Anna Grabka">
Anna Grabka

Anna Grabka (ur. 1961 w Szczecinie) – polska tancerka, pedagog baletu i baletmistrzyni w zespołach Dance Company Thos, Balet Bawarski oraz English National Ballet.
Życiorys.
Praca w balecie.
W 1980 roku po uzyskaniu dyplomu ukończenia Państwowej Szkoły Baletowej im. Romana Turczynowicza w Warszawie i została zaangażowana do zespołu baletowego Teatru Wielkiego w Warszawie. W tym roku podjęła też studia zaoczne dla pedagogów tańca klasycznego w Akademii Muzycznej im. Fryderyka Chopina w Warszawie, na Wydziale Edukacji Muzycznej, wybrała specjalność pedagogika baletu. W kwietniu 1983, zadebiutowała jako solistka w pierwszoplanowej roli Swanildy przedstawieniu "Coppelia" do muzyki Léo Delibesa, w choreografii Assafa Messerera. Następnie tańczyła w pierwszoplanowych rolach w klasycznym i neoklasycznym repertuarze baletowym w Operze Warszawskiej.
W Teatrze Wielkim współpracowała z pedagogami: Krystyną Popławską, Teresą Memches, Galiną Stupnikową, Nikołajem Charitonowem. W przygotowaniu roli Aurory z baletu Śpiąca królewna, współpracowała z Nelli Kurgapkiną i Piotrem Gusiewem.
Do polskiej prapremiery baletu „Serenada“ w choreografii George'a Balanchine'a pracowała z Patricią Neary.
Od 1985 do 2003 roku współpracowała z zespołem Johna Neumeiera Hamburger Ballet.
Współpracowała z następującymi pedagogami:
Tańczyła w opracowaniach Johna Neumeiera, m.in.:
Wykonywała pierwszoplanowe partie w baletach:
Przez 18 lat pracy w Hamburgu powstały dla niej kreacje do kilkunastu baletów Johna Neumeiera, m.in.: rola Azy w "Peer Gyncie", Pallas-Ateny w balecie "Odyseja", Kobieta w czerwieni w "Zwiechenräume – IX Symfonii Mahlera", czy rola Berty w nowej wersji Neumeiera baletu "Giselle" z roku 2000.
Praca pedagogiczna.
W sezonie 2000/2001 zakończyła oficjalnie karierę artystyczną na scenie i zajęła się pracą pedagogiczną. Jednak do 2003, na życzenie Johna Neumeiera kontynuowała występy gościnnie z zespołem jako solistka. W sezonie 2002/2003 przy realizacji baletu "La Bayadere" w choreografii Mariusa Petipy w opracowaniu Natalii Makarowej pracowała także jako korepetytor.
W 2001 rozpoczęła studia w Akademii Muzycznej w Warszawie, na Wydziale Pedagogiki Baletu. W 2002 obroniła pracę magisterską dotyczącą powrotu tancerek klasycznych po okresie ciąży do zawodu. Jako docent gościnny w 2003 i 2006 prowadziła seminarium letnie dla przyszłych pedagogów baletu w Akademii Muzycznej w Warszawie.
Od 1997 roku udziela lekcji tańca klasycznego i prowadzi próby w zespołach:
Od 2006 zajmuje stanowisko Balletmeister of Royal Swedish Ballet.
Nagrody i wyróżnienia.
Od 2003 roku mieszka w Szwajcarii.

</doc>
<doc id="1017008" url="https://pl.wikipedia.org/wiki?curid=1017008" title="Polityka finansowa">
Polityka finansowa

Polityka finansowa – określanie celów, które mają zostać osiągnięte w ramach realizacji gospodarki finansowej przy wykorzystaniu metod, narzędzi i sposobów działania wyznaczonych do osiągnięcia tych celów.
Politykę finansową mogą realizować różne jednostki gospodarujące, a treść polityki finansowej zależy od podmiotu, który prowadzi gospodarkę finansową. Biorąc za podstawę ten rodzaj podejścia, mówi się o jej mikroekonomicznym i makroekonomicznym charakterze. Pierwszy z nich dotyczy gospodarstw domowych oraz przedsiębiorstw i prowadzonej przez nich polityki finansowej. Drugi odnosi się do działań państwa.
Polityka finansowa gospodarstw domowych koncentruje się na osiąganiu dochodów poprzez pracę czy udostępnianie własnych kapitałów i zarządzaniu konsumpcją, tj. regulowaniu struktury wydatków konsumpcyjnych. Polityka finansowa przedsiębiorstw na ogół koncentruje się na zwiększaniu wartości przedsiębiorstwa poprzez aktywne zarządzanie jego majątkiem, efektywnością produkcji oraz przepływami finansowymi. Polityka finansowa gospodarstw domowych oraz przedsiębiorstw koncentruje się na ich jednostkowych celach, stąd nadaje się im charakter mikroekonomiczny.
Charakter makroekonomiczny polityki finansowej państwa wynika z rodzaju celów i instrumentów ich realizacji. Polityka finansowa wyraża umiejętność gromadzenia i wydatkowania publicznych środków pieniężnych dla realizacji celów społecznych i gospodarczych. Jest to świadoma działalność organów i instytucji państwa, polegająca na określaniu celu swojej działalności oraz optymalnych rozwiązań (środków) dla osiągnięcia tych celów.
Wśród celów polityki finansowej wyróżnia się: strategiczne (nadrzędne) lub odcinkowe (drugorzędne), krótko- lub długookresowe, a także dotyczące gromadzenia (pasywów) lub wydatkowania (aktywów). Muszą one jednocześnie spełniać następujące kryteria: realności, niesprzeczności, jasności, akceptowalności. Samą politykę finansową państwa można podzielić na politykę fiskalno-budżetową (rozwijaną przez rząd) oraz politykę monetarną (za którą odpowiedzialny jest bank centralny), w skład której wchodzi polityka pieniężna i polityka kursu walutowego.

</doc>
<doc id="1017010" url="https://pl.wikipedia.org/wiki?curid=1017010" title="Myer Prinstein">
Myer Prinstein

Myer Prinstein także Meyer Prinstein (ur. 22 grudnia 1878 w Szczuczynie, zm. 10 marca 1925 w Nowym Jorku) – amerykański lekkoatleta, trójskoczek i skoczek w dal.
Przyszedł na świat jako Mejer Prinsztejn w rodzinie polsko-rosyjskich Żydów, która w 1883 wyemigrowała do USA i osiedliła się najpierw w Nowym Jorku, a potem w Syracuse. Prinstein studiował na Syracuse University, gdzie był kapitanem drużyny lekkoatletycznej. Ukończył studia prawnicze.
11 czerwca 1898 w Nowym Jorku ustanowił rekord świata w skoku w dal rezultatem 7,235 m. Tydzień później rekord ten został poprawiony przez Williama Newburna z Irlandii, a w 1900 przez Alvina Kraenzleina. Prinstein odzyskał rekord 28 kwietnia 1900 w Filadelfii. Cztery miesiące później ponownie go utracił na rzecz Petera O’Connora z Irlandii.
Na igrzyskach olimpijskich w 1900 w Paryżu Prinstein zdobył złoty medal w trójskoku, pokonując obrońcę tytułu Jamesa Connolly’ego. W skoku w dal złoty medal zdobył w niecodziennych okolicznościach Alvin Kraenzlein. Finał konkursu był rozgrywany w niedzielę. W eliminacjach, które miały miejsce poprzedniego dnia, najlepszy wynik uzyskał Prinstein. Wyniki z eliminacji były zaliczane do ostatecznej klasyfikacji. Kraenzlein i Prinstein zawarli dżentelmeńską umowę, że nie wystąpią w niedzielę z powodów religijnych. Kraenzlein jednak wystartował i uzyskał wynik lepszy od eliminacyjnego rezultatu Prinsteina o 1 centymetr. Podobno zirytowany Prinstein uderzył Kraenzleina z tego powodu.
Na igrzyskach olimpijskich w 1904 w Saint Louis Prinstein zwyciężył zarówno w skoku w dal, jak i w trójskoku. Był to jedyny do tej pory przypadek takiego zwycięstwa na igrzyskach olimpijskich. Zajął na tych igrzyskach także 5. miejsca w biegu na 60 m i w biegu na 400 m, a w biegu na 100 m odpadł w eliminacjach. Na igrzyskach międzyolimpijskich w 1906 w Atenach zwyciężył w skoku w dal, w trójskoku zajął 11. miejsce, a w biegu na 100 m odpadł w eliminacjach.
Prinstein był mistrzem Stanów Zjednoczonych (AAU) w skoku w dal w 1898, 1902, 1904 i 1906, a także akademickim mistrzem USA (IC4A) w 1898 i 1900.
W późniejszych latach prowadził praktykę prawniczą.

</doc>
<doc id="1017012" url="https://pl.wikipedia.org/wiki?curid=1017012" title="Go Too Far">
Go Too Far

 
Go Too Far – trzeci singel Jibbsa pochodzący z płyty Jibbs feat. Jibbs wydany w czerwcu 2007. Utwór raper wykonuje z piosenkarką Melody Thornton z zespołu The Pussycat Dolls. Zrealizowano do niego teledysk.

</doc>
<doc id="1017013" url="https://pl.wikipedia.org/wiki?curid=1017013" title="Ekonomia finansowa">
Ekonomia finansowa

Ekonomia finansowa – dziedzina ekonomii, która zajmuje się analizą decyzji podejmowanych przez jednostki oraz osoby zarządzające, a także wzajemnym oddziaływaniem tych decyzji z cenami aktywów finansowych. 
Ekonomia finansowa obejmuje m.in. następujące obszary tematyczne: podejmowanie decyzji inwestycyjnych, ryzyko inwestycyjne, ocena projektów inwestycyjnych, modele wyceny aktywów, kontrakty terminowe, finanse przedsiębiorstwa.
Niektóre obszary tematyczne związane z ekonomią finansową pokrywają się częściowo z zagadnieniami z dziedziny mikroekonomii i finansów.

</doc>
<doc id="1017021" url="https://pl.wikipedia.org/wiki?curid=1017021" title="Otfrid Foerster">
Otfrid Foerster

Otfrid Foerster (ur. 9 listopada 1873 we Wrocławiu, zm. 15 czerwca 1941 tamże) – niemiecki lekarz neurolog, profesor Uniwersytetu Wrocławskiego.
Życiorys.
Syn Richarda Foerstera (1843–1922), profesora archeologii w Kilonii, i Angeliki Lübbert (1846–1936). Jego ojciec w domu mówił po łacinie. Uczęszczał do gimnazjum Marii Magdaleny we Wrocławiu. Studiował na Uniwersytecie Wrocławskim oraz Kolonii i Fryburgu Bryzgowijskim. Egzamin lekarski zdał w roku akademickim 1896/97, a tytuł doktora otrzymał w marcu 1897. Już jako doktor wyjechał do Francji, gdzie był słuchaczem Pierre'a Mariego i Józefa Babińskiego. Zapoznawał się tam z najnowszymi osiągnięciami neurochirurgii.
W 1899 powrócił do Wrocławia i został asystentem profesora Carla Wernickego. Po napisaniu pracy habilitacyjnej w 1903 roku pod tytułem "Badania porównawcze warunków powstania psychoz i systemu projekcyjnego" zostaje mianowany docentem.
Wraz z wrocławskim chirurgiem Alexandrem Tietzem, dokonał pierwszych kroków na drodze do neurochirurgii. Niósł pomoc cierpiącym pacjentom przez przecięcie właściwych korzeni nerwowych w rdzeniu kręgowym, aby w ten sposób przerwać drogi przewodzenia bólu. Sukcesy obu lekarzy przyciągały pacjentów z całej Europy i Rosji. Foerster stał się światowej sławy specjalistą w dziedzinie neurochirurgii, zostaje zapraszany na wykłady do Anglii i USA.
Po uzyskaniu tytułu profesora zwyczajnego od 1921 roku wykładał na Wydziale Lekarskim Uniwersytetu Wrocławskiego. Był jednym z pionierów światowej neurochirurgii. Był honorowym członkiem wielu zagranicznych towarzystw neurochirurgicznych, członkiem korespondentem Warszawskiego Towarzystwa Neurochirurgicznego.
Od końca maja 1922 do stycznia 1924 z przerwami na wypoczynek przebywał w ZSRR. Został tam zaproszony do udziału w leczeniu poważnie chorego Lenina. Mieszkał w Moskwie lub w wiejskiej posiadłości Lenina w Gorkach. Jego honorarium za leczenie wodza rewolucji wynosiło 30 tysięcy marek w złocie. Foerster podpisał świadectwo zgonu i protokół z sekcji zwłok Lenina.
Według Foerstera istniała tylko jedna nadzieja przedłużenia egzystencji Lenina: „jego wyjątkowo silna wola życia oraz zdolności do kompensacji dalszych uszkodzeń mózgu”. 21 stycznia 1924 o godzinie 18 stwierdził wraz z obecnymi przy Leninie rosyjskimi lekarzami kolejny ciężki krwotok śródmózgowy, Lenin stracił przytomność i o godzinie 19 stwierdzono zgon. Foerster wziął udział w straży honorowej przy trumnie oraz złożył podpis pod świadectwem zgonu i protokołem sekcji zwłok Lenina.
Po powrocie z ZSRR zajął się padaczką. Dokonał wielu operacji oraz eksperymentów i badań nad korą mózgową. Do Wrocławia ściągali liczni chorzy szukający pomocy u Foerstera; szacunkowe obliczenia pozwalają przypuszczać, że w ciągu dziesięciu lat przeprowadził ponad tysiąc operacji, począwszy od epilepsji, aż po coraz liczniejsze i odważniejsze zabiegi na chorych cierpiących na nowotwory.
Pod koniec życia cierpiał na chorobę Buergera.
Poza chorobą coraz bardziej paraliżowała go sytuacja polityczna. Jego żona była Żydówką, a więc zgodnie z narodowosocjalistyczną terminologią dzieci były również w połowie Żydami. Z tego powodu klinikę Foerstera musiał opuścić naczelny lekarz Ludwig Guttmann, oraz liczne grono zaufanych asystentów i techników. Zmęczony i chory, wypełniał nadal swoje obowiązki. W swojej willi zajmował się spisywaniem wyników swojego życiowego dorobku.
Lubił ciężkie wino; był nałogowym palaczem angielskich cygar, przysyłanych po wybuchu II wojny światowej okrężnymi drogami przez znajomych z Anglii. Wiedział o tym, że te nałogi skracają mu życie, ale bez tych używek nie potrafił pracować.
Zmarł w wieku 68 lat rankiem 15 czerwca 1941 na gruźlicę wieku podeszłego w willi przy ulicy Banacha 11 (dawniej Hohenlohestraße). Dwa dni później zmarła jego żona, również na gruźlicę, którą zaraziła się pielęgnując męża. Otfrid Foerster został pochowany tego samego dnia na cmentarzu przy ulicy Bujwida. W tym samym grobie, została pochowana jego towarzyszka życia.
W 2017 r. prof. Tadeusz Bacia z własnych oszczędności wyremontował niszczejący grób Foerstera.

</doc>
<doc id="1017023" url="https://pl.wikipedia.org/wiki?curid=1017023" title="Meyer Prinstein">
Meyer Prinstein



</doc>
<doc id="1017031" url="https://pl.wikipedia.org/wiki?curid=1017031" title="Finanse gospodarstw domowych">
Finanse gospodarstw domowych

Finanse gospodarstw domowych – grupa zjawisk i procesów związanych z gromadzeniem, podziałem oraz wydatkowaniem zasobów pieniężnych w gospodarce, realizowanych przez gospodarstwa domowe. Dotyczy najbardziej licznej grupy podmiotów gospodarki i obejmuje następujące zjawiska pieniężne:

</doc>
<doc id="1017035" url="https://pl.wikipedia.org/wiki?curid=1017035" title="Finanse prywatne">
Finanse prywatne

Finanse prywatne (finanse przedsiębiorstw, finanse prywatnego sektora towarów i usług niefinansowych) – grupa zjawisk i procesów związanych z gromadzeniem, podziałem oraz wydatkowaniem zasobów pieniężnych w gospodarce, realizowanych przez przedsiębiorstwa niefinansowe. Dotyczy najbardziej istotnej grupy podmiotów z punktu widzenia funkcjonowania gospodarki (wytwarza znaczącą część produktu krajowego brutto) i obejmuje następujące zjawiska pieniężne:

</doc>
<doc id="1017038" url="https://pl.wikipedia.org/wiki?curid=1017038" title="Lystrozaur">
Lystrozaur

Lystrozaur ("Lystrosaurus") – bardzo szeroko rozprzestrzeniony terapsyd z wczesnego triasu, żyjący 251–248 milionów lat temu.
Jego nazwa „łopaciasty jaszczur” nawiązuje do wyrastającej z górnej szczęki pary kłów, w które prawdopodobnie zaopatrzone były samce grupy "Dicynodontia", do której należał lystrozaur.
Było to zwierzę roślinożerne, wielkości świni (przeciętna długość – 1 m). Miał krótki, baryłkowaty tułów i krępe kończyny. Żył w stadach.
Początkowo myślano, że lystrozaury odznaczały się ziemno-wodnym trybem życia, jak współczesne hipopotamy. Jednak później odkryto, że zamieszkiwały pustynne tereny charakterystyczne dla wczesnego triasu.
Szczątki lystrozaura odnajdywane są na terenach Ameryki Południowej, Indii i Antarktydy, wchodzących w owym czasie w skład superkontynentu Gondwana. Od niedawna naukowcy dysponują poza tym skamieniałościami zwierzęcia z takich krajów jak Rosja czy Mongolia.
Paleoekologia.
Lystrosaurus jest znany z powodu szerokiego rozpowszechnienia w południowej części Pangaei, przez miliony lat, we wczesnym triasie. Co najmniej jeden niezidentyfikowany gatunek tego rodzaju przetrwał masowe wymieranie pod koniec permu i przy braku drapieżników i roślinożernych konkurentów rozwijał się i wtórnie wyodrębnił się tworząc szereg gatunków, stając się najbardziej rozpowszechnioną grupą kręgowców lądowych we wczesnym triasie; przez pewien czas 95% kręgowców lądowych stanowiły Lystrosaurusy. Taki rodzaj dominacji jednego rodzaju zwierząt na Ziemi nie ma analogii w żadnym innym okresie. Kilka innych permskich rodzajów terapsydów również przetrwało masowe wymieranie i pojawia się w skałach triasowych – terocefale Tetracynodon, Moschorhinus, Ictidosuchoides i Promoschorhynchus, ale nie wydaje się, by były one liczne w triasie; całkowita odbudowa ekologiczna trwała 30 milionów lat, obejmując wczesny i środkowy trias.
W kulturze masowej.
Lystrozaury pojawiły się w odcinku serialu "Zanim przywędrowały dinozaury".

</doc>
<doc id="1017042" url="https://pl.wikipedia.org/wiki?curid=1017042" title="Moe Greene">
Moe Greene

Moe Greene (1908-1955) – postać fikcyjna z powieści "Ojciec chrzestny".
Były zabójca; po wyjeździe z Nowego Jorku osiada w Las Vegas, gdzie rozkręca biznes. Staje się właścicielem hoteli, klubów oraz jaskiń hazardu. W 1955 roku zostaje w trakcie masażu zabity strzałem z rewolweru w oko z rozkazu Michaela Corleone. W drugiej części filmu w trakcie rozmowy z Michaelem Hyman Roth wspomina Moe Greene’a. Twierdzi, że był to jego dobry, młodszy kolega.

</doc>
<doc id="1017043" url="https://pl.wikipedia.org/wiki?curid=1017043" title="Jerzy Skrzypczyk">
Jerzy Skrzypczyk

Jerzy Skrzypczyk (ur. 4 stycznia 1946 w Wandalinie) – perkusista, kompozytor, wokalista.
Był uczniem Liceum Muzycznego w Gdańsku w klasie fortepianu i perkusji. W latach 1964–1965 występował w zespole Pięciolinie, który został przekształcony w Czerwone Gitary (był w jego pierwszym składzie). Brał udział we wszystkich nagraniach płytowych i wszystkich koncertach Czerwonych Gitar. Autor muzyki popularnych piosenek tego zespołu: „Jeśli tego chcesz”, „Uwierz mi Lili”, „Najpiękniejsze są polskie dziewczyny”,„Gdy ktoś kogoś pokocha”, „Słońce za uśmiech”. Od 1997 r. lider Czerwonych Gitar. Współautor książek: "Czerwone Gitary to właśnie my!", Warszawa 1992 (razem z B. Dornowskim, J. Kosselą, S. Krajewskim) oraz "Czerwone Gitary to właśnie my! Część 2", Warszawa 1993 (razem z B. Dornowskim i S. Krajewskim).
W 2010 został odznaczony Brązowym Medalem „Zasłużony Kulturze Gloria Artis”.
14 stycznia 2014 roku został odznaczony Złotym Krzyżem Zasługi za osiągnięcia artystyczne. Medal wręczył Maciej Klimczak, podsekretarz stanu w Kancelarii Prezydenta RP.
Na płycie Czerwonych Gitar "Jeszcze raz", wydanej w marcu 2015 roku, znajdują się jego trzy kompozycje – „Tak jak wtedy”, „Te dwie chwile” oraz „Raz lepiej, raz gorzej”.

</doc>
<doc id="1017048" url="https://pl.wikipedia.org/wiki?curid=1017048" title="Mózg człowieka">
Mózg człowieka



</doc>
<doc id="1017053" url="https://pl.wikipedia.org/wiki?curid=1017053" title="Kwas iduronowy">
Kwas iduronowy

Kwas -iduronowy – organiczny związek chemiczny z grupy kwasów uronowych. Jest głównym przedstawicielem tej klasy związków w glikozaminoglikanach: heparynie i siarczanie dermatanu. Produkt utleniania -idozy.

</doc>
<doc id="1017056" url="https://pl.wikipedia.org/wiki?curid=1017056" title="Czerlejewo">
Czerlejewo

Czerlejewo – przysiółek wsi Siedlnica w Polsce położona w województwie lubuskim, w powiecie wschowskim, w gminie Wschowa.
W sąsiedztwie miejscowości znajduje się "Leśniczówka Czerlejewo".
W latach 1975–1998 miejscowość administracyjnie należała do województwa leszczyńskiego.

</doc>
<doc id="1017061" url="https://pl.wikipedia.org/wiki?curid=1017061" title="Neuchâtel Xamax Football Club">
Neuchâtel Xamax Football Club



</doc>
<doc id="1017063" url="https://pl.wikipedia.org/wiki?curid=1017063" title="Andrzej Dudek-Dürer">
Andrzej Dudek-Dürer

Andrzej Dudek-Dürer (ur. 1953 we Wrocławiu) – performer, artysta sztuki mediów, fotograf, kompozytor i muzyk. Mieszka i pracuje we Wrocławiu. Jego pseudonim pochodzi od Albrechta Dürera – Dudek wierzy, iż jest jego inkarnacją.
Twórczość.
Dudek-Dürer poza działaniem performance zajmuje się wieloma formami wypowiedzi, m.in. instalacją, wideo, grafiką, malarstwem, fotografią, rzeźbą, mail-artem, environmentem, budową instrumentów metafizycznych, działalnością metafizyczno-telepatyczną, czy antypoezją.
W latach 60. artysta rozpoczął trwający do dzisiaj life-performance "Sztuka Butów – Sztuka Spodni – Sztuka Andrzeja Dudka-Dürera". Wierząc, że jest żywą inkarnacją renesansowego artysty, skupił swoją sztukę na własnej postaci. On sam jako postać, ale też jako figura jest obiektem sztuki. Jego wygląd stanowi klucz do poznania konsekwentnej postawy: upodabniająca go do Albrechta Dürera broda, wielokrotnie łatane skórzane buty czy nawet eksponowany spokój ducha. Tak samo traktuje towarzyszące mu w życiu atrybuty. Od lat nosi jedne buty i spodnie, które fotografuje w różnych konfiguracjach jako zapisy swojej obecności, jak i odbywanych przez niego podróży. Przez całe życie zbiera otaczające go przedmioty. Tak powstał m.in. cykl prac, w którym artysta wekuje w słoikach różne przedmioty w tym reprodukcje prac Albrechta Dürera czy autoportrety tworząc swoiste archiwum jego życia.
Jego twórczość kompozytorska, ale też performatywna wiąże się z tradycją hinduistyczną i instrumentem sitar. W 1974 r. własnoręcznie wykonał sitar i odtąd niejednokrotnie wykorzystywał go w swoich performansach.
W 2002 wystąpił także na płycie Fiu fiu..., Lecha Janerki.
W 2014 rozpoczął współpracę z Jarosławem Pijarowskim, wystąpił między innymi w widowisku "Heaven on Earth" Live in Mózg w Klubie Mózg.

</doc>
<doc id="1017064" url="https://pl.wikipedia.org/wiki?curid=1017064" title="Jewgienij Jewtuszenko">
Jewgienij Jewtuszenko

Jewgienij Aleksandrowicz Jewtuszenko, ros. Евгений Александрович Евтушенко (ur. 18 lipca 1932 w Zimie, zm. 1 kwietnia 2017 w Tulsie) – rosyjski poeta, reżyser i scenarzysta filmowy.
Życiorys.
Syn geologa Aleksandra Gangnusa. Początkowo nosił nazwisko Gangnus, z czasem przyjął nazwisko matki. W latach 1952–1957 studiował w Instytucie Literackim im. Gorkiego, z którego został wydalony za poparcie powieści "Nie samym chlebem..." Władimira Dudincewa.
Publikować zaczął w 1949. W swoich utworach zaczął krytykować Józefa Stalina. Zyskał szeroką popularność w latach 60. dzięki podejmowaniu problemów mieszkańców Związku Radzieckiego oraz nowatorskiej formie utworów.
Zasiadał w jury konkursu głównego na 59. MFF w Wenecji (2002).
Odznaczenia i nagrody.
I medale.
Bibliografia.
Źródła w języku angielskim
Źródła w języku rosyjskim

</doc>
<doc id="1017065" url="https://pl.wikipedia.org/wiki?curid=1017065" title="Khaan">
Khaan

Khaan ("Khaan mckennai") – pierzasty dinozaur z rodziny owiraptorów (Oviraptoridae).
Żył w epoce późnej kredy (ok. 70 mln lat temu) na terenach centralnej Azji. Długość ciała ok. 120 cm, masa ok. 40 kg. Jego szczątki znaleziono w Mongolii.

</doc>
<doc id="1017067" url="https://pl.wikipedia.org/wiki?curid=1017067" title="Facesitting">
Facesitting

Facesitting (ang. „siadanie na twarzy”) – praktyka seksualna, polegająca na tym, że jeden z partnerów siada na twarzy drugiego (najczęściej leżącego). Zwykle dochodzi wówczas do kontaktu oralno-genitalnego lub oralno-analnego, w skrajnych przypadkach także do praktyk flatufilnych, koprofilnych i urofilnych. Kiedy mężczyzna siedzi na twarzy drugiej osoby, może również dojść do teabaggingu.
Zwykle to dominująca kobieta siada na twarzy uległego mężczyzny, który wykonuje cunnilingus, ale istnieją również inne warianty. Między homoseksualnymi mężczyznami partner uległy zwykle wykonuje dominującemu anilingus. Jest to zachowanie związane z BDSM. Niekiedy połączone jest z podduszaniem partnera.

</doc>
<doc id="1017068" url="https://pl.wikipedia.org/wiki?curid=1017068" title="Osman III">
Osman III

Osman III (osmańskotureckie عثمان ثالث) (ur. 2 stycznia 1699, zm. 30 października 1757) – sułtan Imperium Osmańskiego w latach 1754–1757.
Osman III był młodszym bratem Mahmuda I i synem Mustafy II. Zanim został sułtanem, całe swoje życie spędził zamknięty w "kafes". Było to specjalne pomieszczenie w pałacu, gdzie następców tronu trzymano pod strażą. Efektem pobytu w kafes były dziwaczne zwyczaje i zachowanie sułtana. Na przykład nie lubił muzyki i wygnał wszystkich muzyków, a także nie znosił towarzystwa kobiet.
Jego krótkie panowanie zostało naznaczone nietolerancją wobec innowierców (żydzi i chrześcijanie musieli nosić specjalne ubiory).

</doc>
<doc id="1017070" url="https://pl.wikipedia.org/wiki?curid=1017070" title="Kocie Skały (Góry Stołowe)">
Kocie Skały (Góry Stołowe)

Pomnik przyrody Kocie Skały (czes. "Přírodní památka Kočičí skály") – pomnik przyrody w Czechach, w Sudetach Środkowych, w czeskiej części Gór Stołowych ("Broumovska vrchovina") obejmujący grupy form skalnych.
Obszar chroniony Kocie Skały położony jest w granicach czeskiego parku narodowego CHKO Broumovsko, około 3 km na północny zachód od centrum Teplice nad Metují, na obszarze wzniesienia Ostaš, w zespole skalnym Koci Gród ("Kočiči hrad").
Kocie Skały to obszar chroniony o powierzchni 6,08 ha założony w 1956 roku. Tworzy go około 750-metrowa linia skalnych grzbietów, filarów i wież, utworzonych z górnokredowych piaskowców, porośniętych resztkami pierwotnego boru. Zespół form skalnych z bogatą rzeźbą nazywany skalnym miastem powstał w wyniku procesów sedymentacyjnych, górotwórczych, a następnie erozyjnych i zwietrzelinowych. Najwyższy punkt położony jest na wysokości 602 m n.p.m. W Kocich Skałach leży Jaskinia Czeskich Braci ("Sluj Českych bratři").

</doc>
<doc id="1017074" url="https://pl.wikipedia.org/wiki?curid=1017074" title="Ostasz">
Ostasz



</doc>
<doc id="1017076" url="https://pl.wikipedia.org/wiki?curid=1017076" title="James Brendan Connolly">
James Brendan Connolly

James Brendan Bennet Connolly (ur. 28 października 1868 w Bostonie, zm. 20 stycznia 1957 w Brookline w stanie Massachusetts) – amerykański lekkoatleta i pisarz-marynista, pierwszy zwycięzca igrzysk olimpijskich ery nowożytnej (w trójskoku).
Życiorys.
Urodził się 28 października 1868 r. w Bostonie, w ubogiej rodzinie imigrantów z Wysp Aran w zachodniej Irlandii jako jedno z 12 dzieci rybaka Jamesa i Ann. Ukończył szkołę podstawową i zawodową, po czym poszedł do pracy. Był utalentowanym sportowcem, organizatorem drużyny futbolu amerykańskiego oraz kapitanem drużyny kolarskiej i propagatorem tego sportu. W 1895 r., pomimo nieukończenia szkoły średniej, został przyjęty na Harvard University, co było możliwe dzięki dużemu wysiłkowi włożonemu w samokształcenie. Na uniwersytecie starał się o miejsce w drużynie futbolowej, ale ze względu na kontuzję (złamany obojczyk) na pierwszym treningu, jego kariera została przerwana.
Connolly nie ukończył studiów, ponieważ pomimo braku urlopu dziekańskiego udał się na pierwsze nowożytne igrzyska olimpijskie w 1896 r. w Atenach. Na skutek pomyłki niemal spóźnił się na igrzyska, gdyż organizatorzy wyjazdu amerykańskich zawodników źle przeliczyli datę ich rozpoczęcia z obowiązującego w Grecji kalendarza juliańskiego.
Pierwszym finałem igrzysk, rozgrywanym w dniu otwarcia (6 kwietnia 1896 r.) był trójskok. Connolly zwyciężył w tej konkurencji rezultatem 13,71 m, pokonując następnego zawodnika Alexandre Tuffèriego o ponad metr. W ten sposób stał się pierwszym mistrzem nowożytnych igrzysk olimpijskich. W Atenach startował również w skoku wzwyż w którym zajął 2. miejsce "ex aequo" z Robertem Garrettem (zwyciężył Ellery Clark) oraz w skoku w dal, gdzie był trzeci za Clarkiem i Garrettem.
Jako jeden z nielicznych medalistów igrzysk w Atenach uzyskał dobre wyniki także na igrzyskach olimpijskich w 1900 r. w Paryżu, gdzie został wicemistrzem olimpijskim w trójskoku. Poprawił swój najlepszy wynik z Aten (osiągnął 13,97 m), ale przegrał o pół metra z Myerem Prinsteinem.
W 1898 r. był korespondentem wojennym na Kubie, gdzie toczyła się wojna hiszpańsko-amerykańska. Nie wystąpił na igrzyskach olimpijskich w 1904 w Saint Louis, ale był podczas nich sprawozdawcą sportowym. Pojechał natomiast na igrzyska międzyolimpijskie w 1906 w Atenach, gdzie wystąpił w trójskoku i skoku w dal, ale w żadnej z tych konkurencji nie oddał ważnego skoku.
W późniejszych latach Connolly został pisarzem specjalizującym się w literaturze marynistycznej. Opublikował 25 powieści i ponad 200 opowiadań. Startował również ww wyborach do Kongresu z ramienia założonej w 1912 r. Partii Postępowej.
Zmarł 20 stycznia 1957 r. w Brookline.

</doc>
<doc id="1017077" url="https://pl.wikipedia.org/wiki?curid=1017077" title="Katastrofa lotu TAM Linhas Aéreas 3054">
Katastrofa lotu TAM Linhas Aéreas 3054

Katastrofa lotu TAM Linhas Aéreas 3054 − katastrofa lotnicza z 17 lipca 2007, z udziałem samolotu Airbus A320-233 (rejs JJ 3054, numer rejestracji PR-MBK) brazylijskiej linii lotniczej TAM Linhas Aéreas ze 187 osobami na pokładzie (181 pasażerów, w tym 19 pracowników TAM-u, i 6 członków załogi), która miała miejsce naprzeciw portu lotniczego São Paulo-Congonhas w centrum São Paulo przy lądowaniu samolotu w czasie deszczu.
Lotniskowy zapis wideo lądującego samolotu pokazuje nieskuteczny dobieg na mokrej drodze startowej z większą prędkością niż wcześniejsze maszyny. Samolot, zbaczając w lewo przy końcu drogi startowej, przetoczył się przez trawę z dużą prędkością poza krawędź pola wzlotów, które leży na płaskowyżu o stromych skarpach względem otoczenia – gęstej zabudowy miasta. Następnie, samolot pokonał na ziemi niskie 38-centymetrowe murowane obrzeżenie pola wzlotów, a potem, w powietrzu, leżące 30 metrów poniżej ogrodzenie lotniska i ważną arterię drogową w godzinach szczytu, po czym uderzył z impetem w biurowiec i magazyn TAM Express, ulokowane przy stacji benzynowej. W wyniku zderzenia nastąpiła eksplozja i pożar. 199 osób zginęło w wypadku, w tym wszyscy na pokładzie i 12 osób na ziemi.
Jest to dotychczas największa katastrofa lotnicza w historii Brazylii, która doświadczyła podobnie tragicznej katastrofy samolotu Boeing 737-800 SP linii lotniczej Gol Transportes Aéreos (katastrofa lotu Gol Transportes Aéreos 1907) wskutek kolizji powietrznej nad Amazonią w 2006 ze stratą wszystkich 154 osób na pokładzie. Po katastrofie lotu 3054 w Brazylii ogłoszono trzydniową żałobę narodową.
Chronologia lotu.
Samolot odleciał z portu lotniczego Porto Alegre-Salgado Filho w Porto Alegre o 17:16 czasu miejscowego (19:16 UTC). Rozbił się lądując w porcie lotniczym São Paulo-Congonhas w São Paulo o 18:50 czasu miejscowego (21:50 UTC).
Szczególne okoliczności.
Do szczególnych okoliczności należy zaliczyć start maszyny z niesprawnym odwracaczem ciągu silnika nr 2 (prawy silnik samolotu). Załoga o tej niesprawności wiedziała, procedury dopuszczały wykonanie lotu z niesprawnym jednym odwracaczem ciągu.
Przebieg.
Istniało domniemanie, że pilot przerwał lądowanie i bezskutecznie usiłował poderwać samolot ponownie w powietrze. Droga startowa portu Congonhas na kierunku 35L ma 1939 metrów długości. Jej nawierzchnia została wymieniona kilka tygodni przed wypadkiem, jednak prace nad jej rowkowaniem w celu skuteczniejszego odprowadzania wody deszczowej zostały odłożone na późniejszy termin. Linia lotnicza TAM Linhas Aéreas ujawniła, że samolot lądował z zablokowanym odwracaczem ciągu w prawym silniku, który uległ awarii kilka dni wcześniej. Jednocześnie zgodnie z zapewnieniami TAM, eksploatacja z jednym nieczynnym odwracaczem ciągu jest dozwolona do 10 dni przez producenta samolotu, a jego brak nie ma większego wpływu na poprawne hamowanie. Niemniej, przekraczając limit drogi startowej, nadal przetaczając się z dużą prędkością, samolot zboczył w lewo, to jest w kierunku działającego odwracacza ciągu.
Zarówno cyfrowa czarna skrzynka (ang.: "DFDR", "Digital Flight Data Recorder") i rejestrator rozmów w kokpicie (ang.: "CVR", "Voice Cockpit Recorder") zostały odnalezione i poddane badaniu 20 lipca i 23 lipca 2007. W wyniku wstępnych ustaleń zawartości czarnej skrzynki, za zezwoleniem władz brazylijskich, w których gestii leży publikacja tych danych, firma Airbus wydała komunikat pouczający pilotów co do prawidłowych ustawień dźwigni ciągu podczas lądowania z jednym odwracaczem ciągu nieczynnym – ustawić wszystkie dźwignie na bieg jałowy (idle). To podstawowe pouczenie wywołało spekulacje w środowisku pilotów o zastosowaniu nieprawidłowych procedur przez pilota podczas lądowania lotu TAM Linhas Aéreas 3054.
Transkrypcja nagrania rejestratora rozmów w kokpicie (CVR) została ujawniona 1 sierpnia 2007. Wykazuje, że piloci byli świadomi mokrej i śliskiej drogi startowej i wyłączonego prawego odwracacza ciągu. Wypowiedzi pilotów sugerują, że spojlery się nie uniosły, i że nie byli w stanie zwolnić samolotu podczas dobiegu.
Przyczyny.
Po zbadaniu zapisów z rejestratorów za przyczynę wypadku uznano nieprawidłowe działanie załogi, która po przyziemieniu nie cofnęła do minimum dźwigni ciągu silników, a zamiast włączenia rewersu w lewym (sprawnym) silniku załoga dała pomyłkowo pełny ciąg silnika prawego "do przodu". Z tego względu samolot nie mógł wytracić energii i prędkości na mokrym pasie, a duża asymetria sił od silników spowodowała zboczenie maszyny w lewo od osi pasa i jego rozbicie.

</doc>
<doc id="1017083" url="https://pl.wikipedia.org/wiki?curid=1017083" title="La Grande Mademoiselle">
La Grande Mademoiselle

Anna Maria Ludwika d’Orléans fr. "Anne Marie Louise d’Orléans, duchesse de Montpensier" (ur. 29 maja 1627 w Luwrze, zm. 3 kwietnia 1693 w pałacu Luksemburskim) – księżna de Montpensier, znana jako La Grande Mademoiselle, autorka pamiętników z okresu panowania Ludwika XIV, córka Gastona Burbona, księcia Orleanu, i Marii, księżnej de Montpensier, córki księcia Henryka de Montpensier.
Życiorys.
Jako wnuczka króla (jej dziadkiem był Henryk IV Burbon) i dziedziczka rozległych włości odziedziczonych po swojej matce (która zmarła rodząc Annę) księżne de Montpensier była jedną z najlepszych partii we Francji i miała nadzieję na małżeństwo z wysoko postawioną osobą. Miała zamiar poślubić nawet księcia Walii Karola Stuarta, ale na to małżeństwo, podobnie jak i na inne, zgody nie wyraził król Ludwik XIV, zresztą stryjeczny brat księżnej.
Kiedy w 1650 r. rozpoczęła się druga Fronda, zwana „Frondą książąt”. księżna de Montpensier, podobnie jak jej ojciec, znalazła się w gronie sympatyków Frondy. Nie tylko sprawowała nominalne dowództwo nad jedną z książęcych armii, ale także brała udział w oblężeniu Orleanu. Musiała jednak wycofać się do Paryża, gdzie umocniła się w Bastylii. 2 lipca 1652 r. po porażce książąt pod Faubourg Saint Antoine, księżna udzieliła w Bastylii schronienia księciu de Condé i niedobitkom jego armii. Później przeniosła się do Hôtel de Ville i wzięła na siebie rolę pośredniczki w rokowaniach między książętami a rojalistami.
Anna zyskała w tym czasie silną pozycję na arenie politycznej, jednak utrzymała się tam tylko przez kilka miesięcy. Jej postawa podczas Frondy nie została jednak zapomniana przez Ludwika XIV. Księżna popadła rychło w niełaskę i wycofała się do swoich rodowych posiadłości. Dopiero w 1657 r. pojawiła się ponownie na dworze.
Księżna zbliżała się do czterdziestki i straciła nadzieję na zamążpójście. Wtedy poznała jednak Gaskończyka Antoine’a Nompara de Caumont, późniejszego markiza de Puyguilhem i księcia de Lauzun, w którym szybko się zakochała. W 1670 r., po długich namowach, Ludwik XIV dał Annie zgodę na to małżeństwo. Wkrótce jednak Lauzun został na rozkaz króla uwięziony w twierdzy Pinerolo, gdzie spędził 10 lat. Dopiero po tym czasie król uległ Annie, która za uwolnienie ukochanego przekazała nieślubnemu synowi Ludwika, księciu du Maine, niemałą część swoich włości. W 1681 r. Lauzun odzyskał wolność i wkrótce zawarł z Anną potajemny ślub. Małżeństwo to nie było jednak szczęśliwe. Lauzun tyranizował żonę i często ją upokarzał. Anna w końcu opuściła męża i nawet leżąc na łożu śmierci odmówiła spotkania z nim.
Po rozstaniu z Lauzunem zamieszkała w Pałacu Luksemburskim, gdzie pozostała aż do śmierci. Ostatnie lata życia poświęciła religijnym obowiązkom oraz pisaniu swoich pamiętników, które zaczęła pisać 30 lat wcześniej. Zostały one wydane w 1729 r. i są ciekawym źródłem do epoki Ludwika XIV, chociaż mało obiektywnym i bardzo egocentrycznym.
Anna była bezdzietna, jej rozległe posiadłości przypadłyby jej odległym kuzynom. Ostatecznie, po śmierci Anny, która zmarła w 1693 r., jej włości przypadły księciu orleańskiemu Filipowi I, a dokładniej jego żonie, Elżbiecie Charlotcie, która była potomkinią Charlotty de Bourbon-Montpensier, siostry księcia Franciszka de Montpensier, pradziadka Anny.
Anna de Montpensier została pochowana w bazylice Saint-Denis.

</doc>
<doc id="1017086" url="https://pl.wikipedia.org/wiki?curid=1017086" title="Pszczółkowo">
Pszczółkowo

Pszczółkowo – osada w Polsce położona w województwie lubuskim, w powiecie wschowskim, w gminie Wschowa. Osada wchodzi w skład sołectwa Wygnańczyce.
W latach 1975–1998 miejscowość administracyjnie należała do województwa leszczyńskiego.

</doc>
<doc id="1017091" url="https://pl.wikipedia.org/wiki?curid=1017091" title="Puchar Europy Mistrzów Klubowych (1987/1988)">
Puchar Europy Mistrzów Klubowych (1987/1988)

XXXIII Puchar Europy Mistrzów Klubowych 1987/1988

</doc>
<doc id="1017093" url="https://pl.wikipedia.org/wiki?curid=1017093" title="Kościoły we Lwowie">
Kościoły we Lwowie

Kościoły katolickie we Lwowie.
Lista kościołów.
Poniższa lista zawiera wykaz kościołów, znajdujących się na terenie miasta Lwowa oraz kościołów, które dziś znajdują się pod opieką innych wyznań lub pełnią inną funkcję.

</doc>
<doc id="1017098" url="https://pl.wikipedia.org/wiki?curid=1017098" title="Półkula mózgowia">
Półkula mózgowia



</doc>
<doc id="1017107" url="https://pl.wikipedia.org/wiki?curid=1017107" title="North Side (Anguilla)">
North Side (Anguilla)

North Side - miejscowość i dystrykt na Anguilli. W 2001 liczyła około 1195 mieszkańców.

</doc>
<doc id="1017108" url="https://pl.wikipedia.org/wiki?curid=1017108" title="The Beyoncé Experience">
The Beyoncé Experience

The Beyoncé Experience – trasa koncertowa amerykańskiej piosenkarki rhythm and bluesowej Beyoncé Knowles, promująca jej drugi album solowy "B’Day".
Show.
Próby przed rozpoczęciem trasy zaczęły odbywać się w marcu 2007 roku. Podczas występów wykonywane były utwory zarówno z "B’Day", jak i "Dangerously in Love" oraz minialbumu "Irreemplazable". Autorami koncepcji koncertów oraz projektu sceny byli: Beyoncé Knowles, Kim Burse i Frank Gatson. Jovon Pavielle i Danielle Polanco byli głównymi choreografami. Z kolei autorami projektów strojów byli: Tina Knowles, House of Deréon, Giorgio Armani, Versace, Elie Saab i Herve Leger. Głównych sponsorów stanowili Samsung i L’Oréal. Menedżerem The Beyoncé Experience był Alan Floyd.
Trasa rozpoczęła się 10 kwietnia w Tokyo Dome w Tokio, a zakończyła 30 grudnia w Las Vegas. 15 września 2006 roku wokalistka zagrała darmowy koncert w Toronto.
Koncert w Kuala Lumpur w Malezji został odwołany ze względu na konflikt z władzami kraju związany ze strojami wokalistki. Zastąpił go występ w Dżakarcie. Koncert w Stambule został odwołany przez organizatorów, klub sportowy Fenerbahçe, w wyniku zamachów terrorystycznych z 21 września 2007 roku. 
Koncert w Los Angeles 2 września został nagrany i wydany na DVD "The Beyoncé Experience Live". Specjalnie na tę okazję na scenie pojawił się gość specjalny, Jay-Z, z którym Knowles wykonała utwór „Upgrade U”. Dodatkowo, podczas wykonywania utworów Destiny’s Child, do Beyoncé dołączyły na scenie Kelly Rowland i Michelle Williams. Wszystkie wokalistki zaśpiewały wspólnie „Survivor”.
Lista utworów.
 
Personel.
Suga Mama 
The Mamas (chórek)
Tancerze
Ekipa
Nagrywanie.
20 listopada 2007 roku ukazało się DVD "The Beyoncé Experience Live", stanowiące zapis koncertu wokalistki z 2 września w Staples Center. Odbył się on na 2 dni przed jej 26. urodzinami.
Nagrany, wyłącznie w celach promocyjnych, został również koncert w Mediolanie.

</doc>
<doc id="1017109" url="https://pl.wikipedia.org/wiki?curid=1017109" title="Mały Bór (województwo lubuskie)">
Mały Bór (województwo lubuskie)

Mały Bór – osada leśna w Polsce położona w województwie lubuskim, w powiecie wschowskim, w gminie Wschowa. Leśniczówka wchodzi w skład sołectwa Lgiń.
W latach 1975–1998 miejscowość administracyjnie należała do województwa leszczyńskiego.

</doc>
<doc id="1017111" url="https://pl.wikipedia.org/wiki?curid=1017111" title="Atalanta B.C.">
Atalanta B.C.



</doc>
<doc id="1017112" url="https://pl.wikipedia.org/wiki?curid=1017112" title="Andreas Maier">
Andreas Maier

Andreas Maier (ur. 1 września 1967 w Bad Nauheim) – niemiecki pisarz. Studiował germanistykę, filologię klasyczną i filozofię na Uniwersytecie Goethego we Frankfurcie nad Menem. W 2002 uzyskał stopień doktora, broniąc pracę na temat poetyki i retoryki w twórczości prozatorskiej Thomasa Bernharda Laureat wielu nagród: m.in. w roku 2000 Nagrody im. Ernsta Wilhelma, w 2003 Nagrody im. Clemensa Brentano, w 2004 Nagrody Kandyda Towarzystwa Literackiego z Minden. W roku 2006 otrzymał stypendium artystyczne Villa Massimo.
W swoich tekstach tworzy portrety silnie skontrastowanych postaci, mówiących jedna przez drugą i jedna przeciwko drugiej, tak że opowiadane historie coraz bardziej toną w domysłach i podejrzeniach.

</doc>
<doc id="1017113" url="https://pl.wikipedia.org/wiki?curid=1017113" title="Stoney Ground">
Stoney Ground

Stoney Ground - miejscowość i dystrykt na Anguilli. W 2001 liczyła około 1133 mieszkańców.

</doc>
<doc id="1017119" url="https://pl.wikipedia.org/wiki?curid=1017119" title="Klucz (województwo lubuskie)">
Klucz (województwo lubuskie)

Klucz – osada wsi Lgiń w Polsce położona w województwie lubuskim, w powiecie wschowskim, w gminie Wschowa. Osada wchodzi w skład sołectwa Lgiń.
W latach 1975–1998 miejscowość administracyjnie należała do województwa leszczyńskiego.

</doc>
<doc id="1017120" url="https://pl.wikipedia.org/wiki?curid=1017120" title="The Quarter">
The Quarter

The Quarter - miejscowość i dystrykt na Anguilli. W 2001 liczyła około 978 mieszkańców.

</doc>
<doc id="1017121" url="https://pl.wikipedia.org/wiki?curid=1017121" title="Dekanat Istebna">
Dekanat Istebna

Dekanat Istebna – jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 6 parafii, które w 2005 liczyły ok. 9700 wiernych.
Powstał w 1984 po podzieleniu dotychczasowego dekanatu Wisła. 

</doc>
<doc id="1017126" url="https://pl.wikipedia.org/wiki?curid=1017126" title="Rancho">
Rancho



</doc>
<doc id="1017128" url="https://pl.wikipedia.org/wiki?curid=1017128" title="Island Harbour">
Island Harbour

Island Harbour – miejscowość i dystrykt na Anguilli. W 2001 liczyła około 855 mieszkańców.

</doc>
<doc id="1017131" url="https://pl.wikipedia.org/wiki?curid=1017131" title="George Hill">
George Hill



</doc>
<doc id="1017132" url="https://pl.wikipedia.org/wiki?curid=1017132" title="Józef Markowicz">
Józef Markowicz

Józef Markowicz (ur. 10 stycznia 1877 w Kowalu, zm. 30 października 1939 w Warszawie) – polski ziemianin, poseł. Żonaty z Marią Markowicz z domu Gałęzowską. Wykształcenie wyższe rolnicze.
Życiorys.
Był posłem na Sejm II RP w I i II kadencji (w latach 1922–1930) z okręgu wyborczego nr 12 (Grodzisk Mazowiecki-Błonie). W I kadencji pracował w Komisji Rolnej, a w II kadencji w Komisji Robót Publicznych.
W 1908 został właścicielem majątku ziemskiego pod nazwą "Dobra Komorów i Sokołów", a w 1932 wszedł w posiadanie cegielni "Henryków" koło Grodziska Mazowieckiego. Był twórcą powstałego w 1930 osiedla "Miasto Ogród Komorów" w powiecie pruszkowskim. W 1922 podarował 7 ha ziemi ze swoich dóbr o wartości 250 tys. zł. pod budowę Elektrycznej Kolei Dojazdowej kursującej na trasie Warszawa – Grodzisk Mazowiecki. Był prezesem Towarzystwa Rolniczego w Grodzisku Mazowieckim, prezesem koła Związku Ludowo-Narodowego na powiat błoński, członkiem Sejmiku Powiatowego w Błoniu i aktywnym działaczem Związku Ziemian w Warszawie. 13 lipca 1931 kupił wraz z żoną Marią od Bolesława Jankowskiego majątek Siestratyn w gminie Krupiec (powiat Dubno, województwo wołyńskie – obecnie Ukraina) za sumę 250 tys. dolarów amerykańskich. Majątek miał powierzchnię (według planu z 1897) 2392 ha i 1626 m². Jest pochowany z żoną w grobowcu rodzinnym w Pęcicach.

</doc>
<doc id="1017133" url="https://pl.wikipedia.org/wiki?curid=1017133" title="Serie A (2002/2003)">
Serie A (2002/2003)

Serie A 2002/2003 – 101. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 14 września 2002 do 24 maja 2003. Mistrzem został , zdobywając swój 27.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.
Baraże o pozostanie.
 została zdegradowana do Serie B.

</doc>
<doc id="1017134" url="https://pl.wikipedia.org/wiki?curid=1017134" title="West End (Anguilla)">
West End (Anguilla)

West End - miejscowość i dystrykt na Anguilli. W 2001 roku liczyła około 736 mieszkańców.

</doc>
<doc id="1017137" url="https://pl.wikipedia.org/wiki?curid=1017137" title="Pegging">
Pegging

Pegging – heteroseksualny akt płciowy, polegający na tym, że kobieta penetruje odbyt mężczyzny sztucznym członkiem lub wibratorem umocowanym na biodrach przy pomocy pasków tzw. "strap-on dildo". Termin ten pojawił się po raz pierwszy 21 czerwca 2001 roku w poradniku seksualnym Dana Savage’a pt. "Savage love", który wyłonił nazwę tej praktyki spośród propozycji swych czytelników.
Przyjemność.
Pegging może być przyjemny dla obojga partnerów.
Przyjemność fizyczna.
U mężczyzn podczas tej formy współżycia pobudzane są odbyt oraz prostata (niektórzy mężczyźni podczas tej formy współżycia decydują się na masturbację). Kobieta natomiast może być pobudzana bezpośrednio przez nasadę dildo, poprzez penetrację z użyciem dildo z dwiema końcówkami (zewnętrzną i wewnętrzną), lub wibracjami dodatkowego analnego lub waginalnego wibratora.
Przyjemność psychiczna.
Wiele osób czerpie także przyjemność z peggingu dzięki uczuciu dominacji lub bycia zdominowanym. Jest to szczególnie częsta forma w przypadku praktyk typu femdom. W związku z tym, że seks analny jest kojarzony z homoseksualizmem męskim, wiele osób heteroseksualnych czerpie przyjemność ze związanego z tym tabu. Podczas praktyk tego rodzaju może także dojść do całkowitego odwrócenia ról płciowych, gdy mężczyzna przebiera się w kobiece ubrania, co dla niektórych może mieć silny wydźwięk erotyczny. Niektóre kobiety mogą czerpać radość z posiadania sztucznego penisa.
Popularność.
Pegging ukazany był w wielu filmach pornograficznych. Pierwsza scena peggingu pojawiła się w niepornograficznym filmie z 1970 roku pt. Myra Breckinridge.

</doc>
<doc id="1017138" url="https://pl.wikipedia.org/wiki?curid=1017138" title="Shikoku">
Shikoku



</doc>
<doc id="1017142" url="https://pl.wikipedia.org/wiki?curid=1017142" title="Wincentowo (województwo lubuskie)">
Wincentowo (województwo lubuskie)

Wincentowo (Wincentów) – przysiółek wsi Osowa Sień w Polsce położona w województwie lubuskim, w powiecie wschowskim, w gminie Wschowa.
W latach 1975–1998 miejscowość położona była w województwie leszczyńskim.
Do 1 września 1939 roku miejscowość nadgraniczna ("Wiesenthal") po niemieckiej stronie granicy.

</doc>
<doc id="1017146" url="https://pl.wikipedia.org/wiki?curid=1017146" title="Serie A (2001/2002)">
Serie A (2001/2002)

Serie A 2001/2002 – 100. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 26 sierpnia 2001 do 5 maja 2002. Mistrzem został , zdobywając swój 26.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.

</doc>
<doc id="1017150" url="https://pl.wikipedia.org/wiki?curid=1017150" title="Parafia Niepokalanego Poczęcia Najświętszej Maryi Panny w Koszalinie">
Parafia Niepokalanego Poczęcia Najświętszej Maryi Panny w Koszalinie

Parafia pw. Niepokalanego Poczęcia Najświętszej Maryi Panny w Koszalinie – rzymskokatolicka parafia należąca do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się w Koszalinie. 
Historia parafii.
Została utworzona 16 maja 1979 r. przez biskupa Ignacego Jeża. Do 1974 parafię obsługiwali Ojcowie Franciszkanie (OFM Conv.).
Miejsca święte.
Kościół parafialny.
Katedra pw. Niepokalanego Poczęcia Najświętszej Maryi Panny w Koszalinie
Kościołem parafialnym jest katedra biskupa koszalińsko-kołobrzeskiego, która miano takie otrzymała w 1972, gdy utworzono diecezję. 
Kościół pomocniczy.
W latach 1945-1979 kościołem parafialnym był znajdujący się opodal katedry, kościół pw. św. Józefa. 

</doc>
<doc id="1017151" url="https://pl.wikipedia.org/wiki?curid=1017151" title="Nowe Ogrody (Wschowa)">
Nowe Ogrody (Wschowa)

Nowe Ogrody – część miasta Wschowa w Polsce położona w województwie lubuskim, w powiecie wschowskim, w gminie Wschowa.
Sąsiaduje z miejscowościami Osowa Sień, Nowa Wieś i przysiółkiem Buczyna.
W latach 1975–1998 miejscowość położona była w województwie leszczyńskim. Do roku 2012, w którym osiedle oficjalnie włączono do miasta, jego status był nieokreślony, podzielony między sołectwa Osowa Sień i Nowa Wieś.

</doc>
<doc id="1017152" url="https://pl.wikipedia.org/wiki?curid=1017152" title="Instytut Studiów Regionalnych i Globalnych Uniwersytetu Warszawskiego">
Instytut Studiów Regionalnych i Globalnych Uniwersytetu Warszawskiego

Instytut Studiów Regionalnych i Globalnych – jeden z instytutów Wydziału Geografii i Studiów Regionalnych Uniwersytetu Warszawskiego.
Historia.
Instytut powstał w 1962 roku jako interdyscyplinarne "Studium Afrykanistyczne", które zostało przekształcone w "Instytut Afrykanistyczny". W 1977 r. stał się on częścią nowo utworzonego WGiSR UW i przyjął nazwę "Instytut Krajów Rozwijających się (IKR)", a od 2006 roku – Instytut Studiów Regionalnych i Globalnych (ISRiG). Ostatecznie zlikwidowany w 2018 roku.
IKR był w Polsce pionierską instytucją, w której zapoczątkowano nauczanie, badania oraz gromadzenie literatury na temat krajów rozwijających się. Zbiory dawnego IKR przejęła biblioteka WGiSR UW. Ważnym elementem działalności Instytutu była także współpraca z zagranicznymi uczelniami i badania terenowe prowadzone przede wszystkim w krajach słabiej rozwiniętych.
Późniejszy ISRiG był unikatowym w skali kraju ośrodkiem naukowym zajmującym się problematyką krajów rozwijających się, a jego cechą wyróżniającą była interdyscyplinarność prowadzonych badań. Instytut skupiał geografów, ekonomistów, etnologów, historyków, socjologów oraz specjalistów z dziedziny nauk politycznych, stosunków międzynarodowych i architektów.
Działalność ISRiG.
Oprócz działalności dydaktycznej, pracownicy IKR prowadzili także własne, indywidualne i zespołowe, badania terenowe i uczestniczyli w wielodyscyplinarnych programach badawczych w Europie i krajach rozwijających się.
Instytut od wielu lat działał jako forum wymiany poglądów i doświadczeń naukowców z różnych ośrodków badawczych, dając osobom zainteresowanym problematyką rozwojową możliwość nawiązania ciekawych kontaktów. Kilka razy w miesiącu organizowane były otwarte seminaria, podczas których prezentowano wyniki badań pracowników Instytutu, a także innych naukowców.
W Instytucie od 1998 r. organizowano co roku ogólnopolską Konferencję Młodych Badaczy. W konferencji brali udział studenci studiów magisterskich, doktoranckich oraz młodzi doktorzy, a teksty wygłoszonych referatów publikowano w materiałach pokonferencyjnych.
Dzięki wieloletniej współpracy z zagranicznymi uczelniami oraz UNESCO, w Instytucie odbywali staże naukowe i badawcze stypendyści z krajów rozwijających się, m.in. z Nigerii, Ghany, Kenii, Gabonu, Botswany, Madagaskaru.
W ostatnich latach istnienia Instytutu pracownicy przygotowywali ekspertyzy na zlecenie m.in. Ministerstwa Spraw Zagranicznych, Ministerstwa Gospodarki, Ministerstwa Finansów, Sejmu i Senatu.

</doc>
<doc id="1017153" url="https://pl.wikipedia.org/wiki?curid=1017153" title="Dzaoudzi">
Dzaoudzi

Dzaoudzi – miasto na wyspie Pamanzi, w Majotcie, francuskiej posiadłości w archipelagu Komorów, na Oceanie Indyjskim; na wyspie Dzaoudzi, połączonej groblą z wyspą Pamanzi (Petite-Terre); 14 900 mieszkańców (2006); port handlowy (wywóz olejków eterycznych, kopry, wanilii), rybacki i jachtowy; port lotniczy. Do niedawna stolica tego terytorium. Trzecie co do wielkości miasto kraju.

</doc>
<doc id="1017156" url="https://pl.wikipedia.org/wiki?curid=1017156" title="Koungou">
Koungou

Koungou – miasto w północnej części wyspy Majotta (zbiorowość zamorska Francji); 20 600 mieszkańców (2006). Ośrodek przemysłowy. Drugie co do wielkości miasto Majotty.

</doc>
<doc id="1017159" url="https://pl.wikipedia.org/wiki?curid=1017159" title="Sada (Majotta)">
Sada (Majotta)

Sada – gmina w zachodniej części Majotty (zbiorowość zamorska Francji); 10 300 mieszkańców (2006). Ośrodek przemysłowy.

</doc>
<doc id="1017163" url="https://pl.wikipedia.org/wiki?curid=1017163" title="Tour de France 2003">
Tour de France 2003

90. Tour de France rozpoczął się 5 lipca w Paryżu, a zakończył się 27 lipca na Polach Elizejskich. Wyścig składał się z prologu i 20 etapów, w tym 10 etapów płaskich, 7 etapów górskich i 4 etapów jazdy na czas. Cała trasa liczyła 3427 km. Był to pierwszy Tour, w którym uczestnicy obowiązkowo musieli korzystać z kasków.
Klasyfikacje.
Klasyfikację generalną wygrał po raz piąty z rzędu Amerykanin Lance Armstrong, wyprzedzając Niemca Jana Ullricha i Kazacha Aleksandra Winokurowa. Australijczyk Baden Cooke wygrał klasyfikację punktową, Francuz Richard Virenque wygrał klasyfikację górską, a Rosjanin Dienis Mieńszow był najlepszy w klasyfikacji młodzieżowej. Najaktywniejszym kolarzem został Aleksandr Winokurow. W klasyfikacji drużynowej najlepsza była duńska drużyna Team CSC.
Doping.
Po zakończeniu 12. etapu testu antydopingowego nie przeszedł Hiszpan Javier Pascual Llorente. W jego krwi wykryto erytropoetynę (EPO). Podczas siódmego etapu w wyniku stosowania dopingu kolejny Hiszpan, Jesús Manzano upadł i stracił przytomność. W 2013 roku kolarz wyznał, iż wypadek ten związany był z podawaniem mu przez lekarza ekipy Kelme Oxyglobinu, leku stosowanego do leczenia anemii u zwierząt.
W 2007 roku do stosowania między innymi EPO w czasach swoich startów w ekipie ONCE (2001-2003) przyznał się Niemiec Jörg Jaksche. Zwycięzca klasyfikacji punktowej, Erik Zabel, także stosował doping, do czego przyznał się w 2013 roku.
W 2012 roku Armstrong został dożywotnio zdyskwalifikowany za stosowanie dopingu przez Amerykańską Agencję Antydopingową. Anulowano także wszystkie jego wyniki począwszy od 1 sierpnia 1998 roku. W 2013 roku Armstrong przyznał się do stosowania między innymi EPO, transfuzji krwi, testosteronu i kortyzonu. Mimo to jeden z najpoważniejszych rywali Amerykanina, Jan Ullrich stwierdził, że Amerykaninowi powinno się przywrócić wszystkie wyniki, z uwagi na powszechność stosowania dopingu wśród kolarzy w tamtych czasach.
Drużyny.
W tej edycji TdF wzięło udział 21 drużyn:

</doc>
<doc id="1017165" url="https://pl.wikipedia.org/wiki?curid=1017165" title="Pamandzi">
Pamandzi

Pamandzi – gmina we wschodniej części Majotty (zbiorowość zamorska Francji); na wyspie Petite-Terre (Pamanzi); 9 500 mieszkańców (2006). Ośrodek przemysłowy; międzynarodowy port lotniczy (port lotniczy Dzaoudzi).

</doc>
<doc id="1017169" url="https://pl.wikipedia.org/wiki?curid=1017169" title="Dembeni">
Dembeni

Dembeni – miasto w środkowej części Majotty (zbiorowość zamorska Francji); 9 500 mieszkańców (2006). Ośrodek przemysłowy. Czwarte co do wielkości miasto kraju.

</doc>
<doc id="1017171" url="https://pl.wikipedia.org/wiki?curid=1017171" title="Parafia Podwyższenia Krzyża Świętego w Koszalinie">
Parafia Podwyższenia Krzyża Świętego w Koszalinie

Parafia pw. Podwyższenia Krzyża Świętego w Koszalinie – rzymskokatolicka parafia należąca do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się w Koszalinie.
Historia.
Parafia została utworzona w dniu 1 czerwca 1951 r. przez gorzowskiego administratora apostolskiego Tadeusza Załuczkowskiego. Od 1974 w Parafii posługę sprawują bracia Franciszkanie z Zakonu Braci Mniejszych Konwentualnych z Prowincji Gdańskiej św. Maksymiliana Marii Kolbego (łac. Ordo Fratrum Minorum, pot. franciszkanie, którzy zostali przeniesieni tutaj z kościoła katedralnego. 
Miejsca święte.
Kościół parafialny.
Kościół pw. Podwyższenia Krzyża Świętego w Koszalinie

</doc>
<doc id="1017173" url="https://pl.wikipedia.org/wiki?curid=1017173" title="Bandraboua">
Bandraboua

Bandraboua – miasto w północnej części Majotty (zbiorowość zamorska Francji); 8200 mieszkańców (2006). Ośrodek przemysłowy.

</doc>
<doc id="1017176" url="https://pl.wikipedia.org/wiki?curid=1017176" title="Martin Sheridan">
Martin Sheridan

Martin Joseph Sheridan (ur. 28 marca 1881 w Bohola w hrabstwie Mayo w Irlandii, zm. 27 marca 1918 w Nowym Jorku) – amerykański lekkoatleta, trzykrotny mistrz olimpijski.
Przebieg kariery.
Był wszechstronnym lekkoatletą, chociaż największe sukcesy odnosił w rzucie dyskiem. Na igrzyskach olimpijskich w 1904 w Saint Louis zwyciężył w tej konkurencji, a w pchnięciu kulą zajął 4. miejsce.
Podczas igrzysk międzyolimpijskich w 1906 w Atenach Sheridan wygrał zawody w rzucie dyskiem i pchnięciu kulą, a także zajął 2. miejsca w skoku w dal z miejsca, skoku wzwyż z miejsca i rzucie ciężarem. Zajął na tych zawodach 4. miejsce w rzucie dyskiem sposobem starożytnym; startował również w pięcioboju antycznym, ale go nie ukończył wskutek kontuzji nogi.
Na igrzyskach olimpijskich w 1908 w Londynie po raz kolejny zwyciężył w rzucie dyskiem, wygrał również konkurs rzutu dyskiem w sposób starożytny. W skoku w dal z miejsca zajął 3. miejsce. W pozostałych konkurencjach nie zajął pozycji medalowej: w trójskoku był 9., w skoku wzwyż z miejsca 16., a w pchnięciu kulą był poza pierwszą ósemką.
Był mistrzem Stanów Zjednoczonych (AAU) w rzucie dyskiem w 1904, 1906, 1907 i 1911, w rzucie dyskiem sposobem starożytnym w 1907, w pchnięciu kulą w 1904, a w "all-around" (poprzedniku dziesięcioboju) w 1905, 1907 i 1909.
Od 1906 do śmierci w 1918 służył w policji nowojorskiej. Zmarł podczas pandemii grypy w 1918 w przeddzień 37. urodzin.
Rekordy życiowe.
źródło:

</doc>
<doc id="1017180" url="https://pl.wikipedia.org/wiki?curid=1017180" title="Marian Porwit">
Marian Porwit

Marian Paweł Porwit (ur. 25 września 1895 w Gorlicach, zm. 26 kwietnia 1988 w Warszawie) – pułkownik dyplomowany piechoty Wojska Polskiego, uczestnik walk o niepodległość Polski w I i II wojnie światowej oraz w wojnie z bolszewikami, pisarz i historyk wojskowy.
Życiorys.
Urodził się i wychował w Gorlicach, w rodzinie Marcina (zm. 1910), urzędnika gorlickiego magistratu, i Pauliny z Kamińskich (zm. 1942). Miał sześcioro rodzeństwa: Wilhelm (zm. 1936), Jan (zm. 1911), Edmund, lekarz, (zm. 1967), Jadwiga (zm. 1972), Władysław, podoficer I Brygady Legionów Polskich, major intendentury, we wrześniu 1939 w Sztabie Orlik-Rückemanna (zm. 1967) i Klemens, porucznik WP (zm. 1927).
Edukację rozpoczął w 1901 w I klasie Szkoły Ludowej w Gorlicach. W roku szkolnym 1902–1903 uczęszczał do II klasy Szkoły Ludowej w Krakowie, u zbiegu ulic Dietlowskiej (dziś Żeromskiego) i Zielonej. Przez następne dwa lata kształcił się w Szkole Ludowej w Krakowie przy ulicy Rajskiej, naprzeciw bramy wjazdowej do ówczesnych koszar Franciszka Józefa. W 1905 powrócił do Gorlic i uczęszczał do tamtejszej Szkoły Wydziałowej. W następnym roku został uczniem Cesarsko-Królewskiego Gimnazjum w Gorlicach (obecnie I Liceum Ogólnokształcące imienia Marcina Kromera). W 1914, po ośmiu latach nauki w gimnazjum, złożył maturę i wstąpił do Sokolej Drużyny Polowej przy Kole Polskiego Towarzystwa Gimnastycznego „Sokół” w Gorlicach. Za zgodą inż. Władysława Szczurkiewicza, przewodniczącego Koła „Sokół” w Pilźnie k. Dębicy przeniósł się do tamtejszej drużyny sokolej dowodzonej przez Aleksandra Radoniewicza. W tej samej drużynie służbę ochotniczą pełnili Jan i Tadeusz (profesor socjologii) Szczurkiewiczowie, koledzy gimnazjalni i synowie inż. Władysława Szczurkiewicza oraz Stefan Biestek i Antoni Kassian (we wrześniu 1939 r. dowódca II batalionu 40 pułku piechoty, na którego czele uczestniczył w obronie Warszawy).
W sierpniu 1914 z całą drużyną wstąpił do Legionów Polskich. Został legionistą 14 kompanii 2 pułku piechoty. Pełnił służbę w plutonie Jana Hyca (we wrześniu 1939 pułkownik dyplomowany WP, kwatermistrz DOK nr I i uczestnik obrony Warszawy).
We wrześniu 1914 został skierowany do Szkoły Podchorążych Legionów w Krakowie. Po niespełna miesięcznym okresie szkolenia odwołany i przydzielony do 11 kompanii 3 pułku piechoty dowodzonej przez Karola Udałowskiego. Pomimo posiadanego stopnia legionisty, z racji uczestnictwa w szkoleniu podchorążych był traktowany jak podoficer. 23 października 1914 powierzono mu samodzielne zadanie polegające na dowodzeniu półplutonem ochraniającym linię telefoniczną na „Drodze Legionów” w paśmie Gorganów. Wspomnianą misję pełnił do 18 listopada 1914. W marcu 1915 Józef Zając (wówczas dowódca batalionu, a we wrześniu 1939 naczelny dowódca lotnictwa i obrony powietrznej) mianował legionistę do stopnia sierżanta. W „Spojrzeniach poprzez moje życie” sam autor nie jest pewny, czy był obiektem żartów, czy też został awansowany z zachowaniem wszelkich formalności: w poniedziałek – starszym legionistą, we wtorek – kapralem, w środę – plutonowym i w czwartek – sierżantem.
W czerwcu 1915 został dowódcą plutonu w 8 kompanii macierzystego pułku. Uczestniczył we wszystkich walkach II Brygady Legionów: w Karpatach, Bukowinie, Besarabii i na Wołyniu. Od 1 marca do 1 maja 1916 był aspirantem oficerskim Szkoły Chorążych Legionów Polskich.
W lipcu 1917 podczas kryzysu przysięgowego podjął decyzję o kontynuowaniu służby w Polskiej Sile Zbrojnej. Został adiutantem Mariana Kukiela, komendanta Szkoły Podchorążych i równocześnie pełnił obowiązki dowódcy plutonu w klasie A. Od 10 lutego do 9 listopada 1918 dowodził klasą D. W szkole poznał Stefana Roweckiego, który od sierpnia 1918 dowodził klasą F.
W drugiej dekadzie listopada 1918 został przydzielony do Oddziału VII Naukowego Sztabu Generalnego Wojsk Polskich, którym kierował Stanisław Kwaśniewski. 14 grudnia 1918, w związku z utworzeniem Instytutu Historyczno-Wojskowego, został mianowany zastępcą naczelnika instytutu dr. Wacława Tokarza. W 1919 w wyniku reorganizacji naczelnych władz wojskowych i likwidacji instytutu w Ministerstwa Spraw Wojskowych została utworzona Sekcja 4 Historyczno-Naukowa Departamentu V Naukowo-Szkolnego, kierowanego przez gen. Jacynę. W sierpniu 1919 por. Porwit został przeniesiony do nowo powstałego Generalnego Inspektoratu Piechoty. W inspektoracie kierowanym przez gen. Osińskiego współpracował z Michałem Tokarzewskim i Kazimierzem Fabrycym. 2 stycznia 1920 rozpoczął studia w Wojennej Szkole Sztabu Generalnego.
W połowie kwietnia 1920, w czasie wojny z bolszewikami skierowany został na front celem odbycia praktyki sztabowej. Przydzielony został do 4 DP i wyznaczony na stanowisko adiutanta sztabowego VII Brygady Piechoty dowodzonej przez pułkownika Adolfa Jastrzębskiego, a następnie pułkownika Leona Silickiego. W skład VII BP wchodziły dwa pułki piechoty – 10 i 14. W toku działań wojennych zawiązał przyjaźń z oficerami 14 pułku piechoty, Ignacym Misiągiem (we wrześniu 1939 dowódca Piechoty Dywizyjnej 6 DP), Zygmuntem Fila (poległ 26 września 1939 jako dowódca 114 rezerwowego pułku piechoty) i Michałem Drzewińskim (we wrześniu 1939 szef sztabu 5 DP i Odcinka Warszawa-Wschód w Obronie Warszawy). W pułku tym poznał także Stanisława Dąbka i Antoniego Chruściela. Działalność Mariana Porwita została wysoko oceniona przez generała porucznika Leonarda Skierskiego, który wnioskował o przyznanie mu Krzyża Złotego VM. Ponieważ Józef Piłsudski nie rozpatrywał wniosków tej klasy, krzyż nie został mu przyznany.
W październiku 1920 powrócił do Sztabu Generalnego WP, gdzie redagował musztrę piechoty. W okresie od stycznia do września 1921 kontynuował naukę w Wyższej Szkole Wojennej. Uczelnię ukończył z 15 lokatą. W trakcie nauki, 18 czerwca zawarł związek małżeński z Zofią (1902–1985), córką Hugona Fried i Władysławy z Niesiołowskich. W tym samym roku zweryfikowany został w stopniu majora ze starszeństwem z 1 czerwca 1919. W okresie od września 1921 do października 1923 ponownie w Sztabie Generalnym na stanowisku referenta, a następnie szefa Wydziału Regulaminów i Wyszkolenia. 9 lipca 1922 urodził się mu syn Krzysztof (żołnierz AK, uczestnik powstania warszawskiego, profesor doktor habilitowany nauk ekonomicznych).
W październiku 1923 objął powierzone mu stanowisko dyrektora nauk Szkoły Podchorążych, a po roku Oficerskiej Szkoły Piechoty. 28 września 1925 Prezydent RP zezwolił mu na przyjęcie i noszenie Krzyża Kawalerskiego Orderu Legii Honorowej.
Na stanowisku dyrektora nauk OSP zmuszony był okolicznościami do podjęcia najtrudniejszej decyzji w swojej dotychczasowej służbie wojskowej. 12 maja 1926 w środę po południu, pod nieobecność komendanta obu szkół, płk Gustawa Paszkiewicza (powracającego z Rembertowa z obozu letniego Szkoły Podchorążych do Warszawy) otrzymał z Komendy Miasta polecenie »zamknąć most Poniatowskiego i „nikogo” z Pragi do miasta nie wpuszczać«. Otrzymane polecenie wykonał stając na czele podchorążych batalionu szkolnego Oficerskiej Szkoły Piechoty dowodzonego przez kpt. Jana Rzepeckiego. Wiadukt był już obsadzony przez II dywizjon 1 pułku szwoleżerów pod dowództwem mjr. Leona Strzeleckiego. Po przybyciu na wiadukcie mostu złożył meldunek Stanisławowi Wojciechowskiemu, a następnie zameldował się Józefowi Piłsudskiemu. Był świadkiem rozmowy obu dygnitarzy, a po jej zakończeniu i odjeździe prezydenta odmówił marszałkowi Piłsudskiemu przepuszczenia go przez most. Szczegółów swojej rozmowy z marszałkiem, a w szczególności wysuniętych przez Piłsudskiego argumentów Marian Porwit nie ujawnił nawet w swych wspomnieniach opublikowanych 60 lat później. Po odjeździe marszałka przystąpił do zajęcia wiaduktu mostu obsadzonego przez szwoleżerów. Ponieważ gen. Stefan Suszyński, komendant miasta stołecznego uchylił się od wydania Marianowi Porwitowi jednoznacznego rozkazu użycia broni palnej, postanowił on zająć wiadukt poprzez nawiązanie pertraktacji z oficerem dowodzącym kawalerią. Pertraktacje powierzył kpt. Rzepeckiemu. Szwoleżerowie wycofali się z wiaduktu. Wieczorem obie szkoły pod dowództwem płk Paszkiewicza powróciły do koszar. W dniach 13–15 maja uczestniczył w walkach prowadzonych przez obie szkoły z wojskami Piłsudskiego w charakterze zastępcy płk. Paszkiewicza.
We wrześniu 1926 przeniesiony został do Wojskowego Instytutu Naukowo-Wydawniczego, na tzw. „boczny tor”. Stanowisko szefa Wydziału I Naukowego w tym instytucie objął dzięki "„dyskretnej interwencji”" poprzednika i kolegi, Stefana Roweckiego. W lutym następnego roku po odejściu z instytutu prof. Tokarza powierzono mu "„pełnienie obowiązków w zastępstwie szefa”". Równolegle pełnił obowiązki redaktora miesięcznika „Bellona”. W Komitecie Redakcyjnym „Bellony” współpracował z generałami: Tadeuszem Kutrzebą i Julianem Stachiewiczem. W tym samym czasie zainicjował nadawanie audycji wojskowych w Polskim Radio oraz wydawanie „Przeglądu Piechoty”. Pierwszą audycję wojskową w PR wygłosił Kazimierz Fabrycy.
W październiku 1928 mianowany został dowódcą batalionu szkolnego KOP w Osowcu. Obowiązki objął w grudniu tego roku. Przeniesienie na prowincję nastąpiło z inicjatywy mjr. SG Artura Maruszewskiego, kolegi z WSWoj., wówczas szefa Sztabu KOP i aprobatą dowódcy korpusu, gen. Henryka Minkiewicza. Zapoczątkowany przez niego proces szkolenia podoficerów KOP spotkał się z uznaniem kolejnego dowódcy korpusu, gen. Stanisława Tessaro, który czynił starania o pozostawienie go na dotychczasowym stanowisku.
22 stycznia 1930 obowiązki dowódcy batalionu przekazał mjr. Bronisławowi Laliczyńskiemu i objął stanowisko dyrektora nauk Centrum Wyszkolenia Piechoty w Rembertowie. Pomimo że nie był członkiem Związku Legionistów, na jego karierze poza walorami osobistymi i postawą w maju 1926 w znacznej mierze ważyły więzy koleżeństwa łączące byłych żołnierzy 3 pułku Legionów. Tak też było w przypadku ostatniej nominacji. Propozycję objęcia stanowiska dyrektora nauk CWP złożył mu ówczesny szef Departamentu Piechoty MSWojsk., płk dypl. Józef Ćwiertniak, a komendantem nowo powstałego centrum szkolenia został płk Brunon Olbrycht. Obaj oficerowie byli żołnierzami 3 pułku Legionów. W 1931 odbył staż we francuskim odpowiedniku CWPiech. mieszczącym się w Wersalu. Jesienią tego roku uległ poważnemu wypadkowi komunikacyjnemu. Do pracy w centrum powrócił w styczniu 1932. Latem tego roku swoje obowiązki służbowe przekazał ppłk. dypl. Kazimierzowi Burczakowi i przeniósł się do Nowego Sącza, gdzie objął stanowisko zastępcy dowódcy 1 pułku Strzelców Podhalańskich. W nowej jednostce dowodzonej przez ppłk. Zygmunta Krudowskiego, a od 1934 przez ppłk. dypl. Kazimierza Aleksandrowicza zajmował się szkoleniem kadry oficerskiej i pododdziałów. W 1933 w czasie pobytu ppłk. Krudowskiego na kursie kwalifikacyjnym dowódców pułków w CWPiech. w Rembertowie pełnił jego obowiązki. W tym samym roku, w mieszkaniu pp. Krudowskich spotkał się z Gustawem Orlicz-Dreszerem. W czasie tego spotkania generał w obecności między innymi ówczesnego wojewody lwowskiego, Władysława Beliny-Prażmowskiego, wyraził uznanie dla jego postawy w obronie Prezydenta RP. W lipcu następnego roku pod nieobecność dowódcy pułku i starosty nowosądeckiego kierował akcją przeciwpowodziową w powiecie. Za zasługi w akcji przeciwpowodziowej otrzymał Złoty Krzyż Zasługi. W ostatniej dekadzie grudnia 1934 przejął od płk. Józef Werobeja dowództwo 44 pułk piechoty Strzelców Kresowych (pułk stacjonował w garnizonie Równe i wchodził w skład 13 Kresowej Dywizji Piechoty, którą dowodził gen. Edmund Knoll-Kownacki). W Równem nawiązał przyjaźń z dowódcą sąsiedniego, 45 pułku piechoty Strzelców Kresowych, płk dypl. Bronisławem Prugarem-Ketlingiem oraz pozostawał na stopie koleżeńskiej z nowym (od 28 lutego 1935) dowódcą dywizji, płk dypl. Aleksandrem Myszkowskim. Obydwaj oficerowie byli słuchaczami II kursu Wojennej Szkoły SG. W 1935 uczestniczył w ćwiczeniu taktycznym prowadzonym przez płk. Myszkowskiego, które kontrolował inspektor armii, Edward Rydz-Śmigły. W maju tego roku, wraz z pocztem sztandarowym pułku, brał udział w uroczystościach pogrzebowych marszałka Piłsudskiego. Jesienią 1936 w rejonie Lwowa dowodził pułkiem na manewrach kierowanych przez inspektora armii, Kazimierza Fabrycego. Po powrocie z manewrów został wezwany do Krzemieńca, gdzie gen. Kazimierz Sosnkowski w obecności gen. Tadeusza Kutrzeby poinformował go o wyznaczeniu na stanowisko kierownika I rocznika Wyższej Szkoły Wojennej. W trakcie tej rozmowy gen. Sosnkowski miał aprobować przedstawione przez płk. Porwita projekty zmian w organizacji szkoły i programie studiów taktycznych. Obowiązki służbowe objął w październiku 1936 i pełnił je do wiosny 1939. W tym czasie szkołę ukończyli absolwenci XVII, XVIII i XIX promocji. Z jego inicjatywy między innymi utworzono katedrę taktyki broni pancernych i wprowadzono zasadę, że marsze nocne są regułą, a dzienne wyjątkiem. Obowiązki kierownika I rocznika łączył z obowiązkami redaktora „Przeglądu Piechoty”. Od czerwca do sierpnia 1939 kierował ekipą projektującą fortyfikacje stałe na odcinku od Turbacza na wschód.
1 września 1939 zgłosił się do Sztabu Naczelnego Wodza, lecz przydziału nie otrzymał. W nocy z 2 na 3 września został oficerem do zleceń Naczelnego Wodza. 4 września po południu otrzymał zadanie zawiezienia rozkazów dla Armii „Modlin” i informację, że pozostanie do dyspozycji jej dowódcy, jeżeli uzna on to za potrzebne. Z relacji ppłk. dypl. Ignacego Wądołkowskiego wynika, że miał objąć stanowisko szefa sztabu armii. Po przybyciu do KG Armii w Twierdzy Modlińskiej i przekazaniu rozkazów NW gen. bryg. Krukowiczowi-Przedrzymirskiemu otrzymał polecenie skontrolowania przygotowań obronnych przedmościa Modlin. Wobec przeniesienia KG armii do Jabłonny pozostał w twierdzy i pomagał płk. Wacławowi Młodzianowskiemu w organizowaniu obrony przedmościa. Wieczorem 6 września wyjechał do Jabłonny. Ponieważ w dowództwie armii nie otrzymał nowych zadań, wrócił do Warszawy. Rano 7 września w KG NW spotkał się z płk. Tadeuszem Tomaszewskim, szefem sztabu Dowództwa Obrony Warszawy. Przy jego pomocy wyjednał u gen. bryg. Wacława Stachiewicza zgodę na oddelegowanie do sztabu gen. bryg. Waleriana Czumy. W dniach 7–8 września był oficerem dyspozycyjnym gen. Czumy, a 9 września został mianowany dowódcą Odcinka Zachodniego Obrony Warszawy. Na tym stanowisku pozostawał do 27 września. Obsadę odcinka 22 września stanowiło 604 oficerów i 18 089 podoficerów i szeregowców. Po uwzględnieniu będących w odwodzie dowódcy Armii „Warszawa” dwóch dywizji piechoty (15 i 25), Zbiorczej Brygady Kawalerii płk. dypl. Leona Strzeleckiego oraz oddziałów saperskich liczebność załogi przedmościa podporządkowana płk. dypl. Porwitowi wynosiła około 800 oficerów i około 30 000 żołnierzy.
W dniach 27 września – 3 października, stojąc na czele Sektora „Warszawa-Północ” kierował ewakuacją wojska ze stolicy. Po zakończeniu ewakuacji został skierowany do Oflagu XI A w Osterode am Harz. Później przebywał w Oflagach: IV B w Königstein (XI 1939 – V 1940), VII A w Murnau, X C w Lubece i VI B w Dössel w Westfalii. Z tego ostatniego obozu został oswobodzony 1 kwietnia 1945 przez wojska amerykańskie. Stąd z grupą generałów i 10 pułkowników został przewieziony do Paryża, gdzie przebywał około miesiąca. W maju 1945 ewakuowany z grupą generałów i 12 pułkowników do Wielkiej Brytanii. 4 maja 1945 został przyjęty do Polskich Sił Zbrojnych. 14 maja rozpoczął staż w Centrum Wyszkolenia Artylerii w Cowdenbeath. Po zakończeniu stażu został mianowany zastępcą gen. bryg. Tadeusza Malinowskiego, szefa Biura Opieki nad Żołnierzem Ministerstwa Obrony Narodowej. Po przybyciu do Anglii gen. dyw. Tadeusza Kutrzeby został członkiem Komisji Historycznej Kampanii Wrześniowej i Polskich Sił Zbrojnych Walczących na Obczyźnie. Badał dokumenty operacyjne Sztabu Naczelnego Wodza sporządzone we wrześniu 1939.
Po złożeniu deklaracji powrotu do kraju skierowany do obozu przejściowego, z którego w listopadzie 1946, drogą morską, na pokładzie statku „Marine-Raven” przybył do Gdańska. Po powrocie do kraju przeniesiony został do rezerwy. Podjął pracę zarobkową w Spółdzielni Wydawniczej „Czytelnik” (1947–1950) i Państwowych Wydawnictwach Technicznych (1950–1967). Po przejściu na emeryturę rozpoczął pracę nad „dziełem życia” – „Komentarzami (...)”. Pochowany na Cmentarzu Wojskowym na Powązkach w Warszawie (kwatera C-B-35). W roku jubileuszu 45-lecia LWP 12 października 1988 otrzymał pośmiertnie Nagrodę I stopnia Ministra Obrony Narodowej w dziedzinie literatury.
Jego bratową była Maria Porwit, która jako sekretarka Związku Polek w Stanach Zjednoczonych nadsyłała do oflagu Murnau paczki dla polskich jeńców.
Publikacje (wybrane).
Był encyklopedystą. Został wymieniony w gronie edytorów ośmiotomowej Encyklopedii wojskowej wydanej w latach 1931–1939 gdzie zredagował hasła związane ze strategią oraz taktyką broni połączonych. Wchodził w skład komitetu redakcyjnego tej encyklopedii. Napisał także:
Upamiętnienie.
28 stycznia 2015 roku podsekretarz stanu Maciej Jankowski, działając z upoważnienia Ministra Obrony Narodowej nadał Składowi Osowiec 2 Regionalnej Bazy Logistycznej w Rembertowie imię pułkownika dyplomowanego Mariana Porwita.
25 maja 2015 roku podsekretarz stanu Maciej Jankowski, działając z upoważnienia Ministra Obrony Narodowej nadał Wojskowemu Centrum Edukacji Obywatelskiej w Warszawie imię pułkownika dyplomowanego Mariana Porwita.

</doc>
<doc id="1017182" url="https://pl.wikipedia.org/wiki?curid=1017182" title="Monoklonius">
Monoklonius

Monoklonius ("Monoclonius") – rodzaj dinozaura z rodziny ceratopsów (Ceratopsidae).
Żył w okresie późnej kredy (ok. 78–74 mln lat temu) na terenach Ameryki Północnej. Długość ciała do 6 m. Jego szczątki znaleziono w USA (stan Montana) w formacji Judith River.
"Monoklonius" znaczy "jeden trzonek" i odnosi się do budowy zębów, a nie jak się powszechnie sądzi do pojedynczego rogu na nosie. Jest mylony z centrozaurem. Zapewne był stadnym roślinożercą.
Obecnie uważa się pierwotny materiał typowego gatunku za diagnostyczny na podstawie cech kości ciemieniowej (znajdującej się na górnej części kryzy). Kość ta różni się od innych centrozaurynów prostym brzegiem i jest dość cienka. Te cechy są powszechne u niedorosłych przedstawicieli tej podrodziny. Pozwala to przypuszczać, że są to szczątki właśnie niewyrośniętego osobnika.
Historia taksonomii monokloniusa.
"Monoclonius" został nazwany przez Edwarda Drinkera Cope'a jako trzeci z odkrytych ceratopsów (po rodzajach "Agathaumas" i "Polyonax") i jako jedyny z nich miał jakąkolwiek ważność. Cope odkrył większość szkieletu tego gada w roku 1876 w Montanie i opisał go jako hadrozauryda. Brakowało tylko stóp i końca rogu, a strukturę, która była jego początkiem nie rozpoznał jako róg.
Po opisaniu przez Othniela Charlesa Marsha w roku 1889 rodzaju "Triceratops", Cope przeanalizował ponownie szczątki "Monoclonius" i zaliczył do tego rodzaju jeszcze trzy inne gatunki, charakteryzujące się posiadaniem jednego długiego rogu nosowego. Później John Bell Hatcher kontynuował poświęconą ceratopsom monografię Marsha. Przebadał typowy okaz "M. crassus" i uznał, że jedyną częścią czaszki, którą można zaliczyć do tego osobnika (cały był nieartykułowany) jest lewa połowa kości ciemieniowej znajdującej się na górnej części kryzy. Nie mógł natomiast żadnej z kilku kości łuskowych (znajdujących się po bokach kryzy) zaliczonych poprzednio do typowego osobnika. Stwierdził także, że róg nadoczny nie należy do tego okazu.
Po publikacji Cope'a miała miejsce tendencja do opisywana wszelkiego materiału z warstw Judith River jako "Monoclonius". Pierwsze dinozaury odkryte w Kanadzie to trzy ceratopsy opisane w 1902 roku przez Lawrence'a Lambe'a na podstawie niekompletnych czaszek. Wszystkie zaliczono do rodzaju "Monoclonius" jako nowe gatunki.
W 1904 roku Lambe opisał rodzaj "Centrosaurus" na podstawie materiału zaliczonego dwa lata wcześniej do monokloniusa. Nowe okazy zebrane przez Charlesa Hazeliusa Sternberga przypieczętowały odrębność dwóch rodzajów. W 1914 Barnum Brown dokonał rewizji monokloniusa i centrozaura, unieważniając wszystkie gatunki rodzaju "Monoclonius" oprócz typowego "M. crassus". Uznał on, że holotyp monokloniusa pochodzi od starego osobnika i został uszkodzony przez erozję, a także zsynonimizował oba zwierzęta. Rok później Lambe odpowiedział Brownowi w nowym artykule będącym rewizją grupy Ceratopsia. Dla "M. dawsoni" ustanowił nowy rodzaj - "Brachyceratops", a dla "M. sphenocerus" – "Styracosaurus". Materiał należący do gatunku typowego natomiast uznał za niediagnostyczny, głównie za sprawą uszkodzeń oraz braku rogu nosowego. Lambe przydzielił ustanowiony przez Browna "M. flexus" do "Centrosaurus apertus" - typowego gatunku centrozaura. Brown w kolejnej pracy o centrozaurynach z Alberty po raz pierwszy opisał kompletny szkielet ceratopsa, którego nazwał "Monoclonius nasicornis" i opisał jeszcze jeden gatunek tego rodzaju - "M. cutleri".
Zagadnienie pozostawało nierozstrzygnięte przez wiele następnych lat, do czasu gdy Richard Swann Lull opublikował pracę "Revision of Ceratopsia" (Rewizja ceratopsów) w roku 1933. Znalazły się w niej wszystkie znane wtedy ceratopsy. Lull opisał kolejnego osobnika z Alberty oznaczonego YPM 2015 jako "Monoclonius (Centrosaurus) flexus" i uznał "Centrosaurus" za młodszy synonim "Monoclonius", jednak wyraźnie różny od centrozaura, aby otrzymać rangę podrodzaju. Ten okaz jest wystawiony w Yale's Peabody Museum w ciekawy sposób - lewa połowa to szkielet, a prawa to rekonstrukcja przyżyciowa. Charles Mortram Sternberg, syn Charlesa Hazeliusa Sternberga, w roku 1940 stanowczo stwierdził obecność podobnych do monokloniusa form w Albercie. Nie znaleziono natomiast żadnych nowych osobników od roku 1876 w Montanie. Sternberg wskazał różnice zatwierdzające odrębność obu rodzajów. Rodzaj "Monoclonius" jest rzadszy i znajdowany we wcześniejszych osadach niż "Centrosaurus", co pozwala przypuszczać, że "Monoclonius" jest przodkiem "Centrosaurus".
""Monoclonius" recurvicornis".
Tak nazwano puszkę mózgową, trzy rogi, kłykieć potyliczny i inne izolowane fragmenty czaszki, należące do niedorosłego osobnika, znalezione w formacji Judith River (Wedge) w Montanie. Nazwa rodzajowa wymaga zmiany, ponieważ różni się on od rodzaju "Monoclonius". ""M." recurvicornis" jest przeważnie uważany za nieokreślonego ceratopsyda, jednak fragmentaryczny holotyp ma intrygujące i unikalne cechy. Kształt i rozmiary rogów są zupełnie inne niż u znanych centrozaurynów i Ceratopsinae (chasmozaurów). Mają 21 cm wysokości, są lekko skrzywione. Są zupełnie inaczej zbudowane niż u chasmozaura - jedynego chasmozauryna z krótkimi rogami zaocznymi. Róg zaoczodołowy wyrasta z osobnego centrum skostnienia co może być unikalne wśród ceratopsów. Róg nosowy jest pomniejszoną wersją rogu, który posiadał einiozaur, i podobnie jak u innych niedorosłych centrozaurynów jest rozdzielony na dwie połówki. Te cechy, niespotykane u innych ceratopsów, prawdopodobnie są diagnostyczne i pozwalają na utworzenie nowego rodzaju.

</doc>
<doc id="1017183" url="https://pl.wikipedia.org/wiki?curid=1017183" title="Janików (Bogumiłów)">
Janików (Bogumiłów)

Janików – przysiółek wsi Bogumiłów w Polsce, położony w województwie lubuskim, w powiecie żarskim, w gminie Żary. 
W latach 1975–1998 przysiółek administracyjnie należał do województwa zielonogórskiego.
Położenie.
Przysiółek znajduje się na obszarze sołectwa Bogumiłów-Janików. Na zachód od przysiółka znajdują się stawy hodowlane byłego "Państwowego Gospodarstwa Rybackiego" i florystyczny rezerwat Wrzosiec.

</doc>
<doc id="1017187" url="https://pl.wikipedia.org/wiki?curid=1017187" title="Serie A (2000/2001)">
Serie A (2000/2001)

Serie A 2000/2001 – 99. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 30 września 2000 do 17 czerwca 2001. Mistrzem została , zdobywając swój trzeci tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.
Baraże o pozostanie.
 została zdegradowana do Serie B.

</doc>
<doc id="1017190" url="https://pl.wikipedia.org/wiki?curid=1017190" title="Laura (Wyspy Marshalla)">
Laura (Wyspy Marshalla)

Laura - miejscowość na Wyspach Marshalla; na atolu Majuro; 2200 mieszkańców (2006). Ośrodek turystyczny.

</doc>
<doc id="1017193" url="https://pl.wikipedia.org/wiki?curid=1017193" title="Parafia Ducha Świętego w Koszalinie">
Parafia Ducha Świętego w Koszalinie

Parafia pw. Ducha Świętego w Koszalinie – rzymskokatolicka parafia należąca do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się przy ul. Staszica 38 w Koszalinie.
Historia.
Parafia została utworzona 4 listopada 1980 roku przez biskupa Ignacego Jeża. Od początku istnienia parafii do 2021 jej proboszczem był ks. Kazimierz Bednarski. Zmarł na COVID-19.
Miejsca święte.
Sanktuarium.
Sanktuarium Matki Bożej Trzykroć Przedziwnej w Koszalinie
Kościół parafialny.
Kościół pw. Ducha Świętego w Koszalinie
Działalność parafialna.
Wspólnoty parafialne.
Przy parafii działa m.in.

</doc>
<doc id="1017200" url="https://pl.wikipedia.org/wiki?curid=1017200" title="Ajeltake">
Ajeltake

Ajeltake - miejscowość na Wyspach Marshalla; na atolu Majuro; 1700 mieszkańców (2006). Ośrodek turystyczny.

</doc>
<doc id="1017201" url="https://pl.wikipedia.org/wiki?curid=1017201" title="Mistrzostwa Europy w piłce siatkowej kobiet 2007">
Mistrzostwa Europy w piłce siatkowej kobiet 2007



</doc>
<doc id="1017202" url="https://pl.wikipedia.org/wiki?curid=1017202" title="Serie A (1999/2000)">
Serie A (1999/2000)

Serie A 1999/2000 – 98. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 28 sierpnia 1999 do 14 maja 2000. Mistrzem został , zdobywając swój drugi tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.
Kwalifikacja do Ligi Mistrzów.
 zakwalifikował się do Ligi Mistrzów, a zakwalifikowała się do rundy I Pucharu UEFA.

</doc>
<doc id="1017206" url="https://pl.wikipedia.org/wiki?curid=1017206" title="Puchar CEV siatkarzy w sezonie 2007/2008">
Puchar CEV siatkarzy w sezonie 2007/2008



</doc>
<doc id="1017207" url="https://pl.wikipedia.org/wiki?curid=1017207" title="Parafia św. Wojciecha w Koszalinie">
Parafia św. Wojciecha w Koszalinie

Parafia pw. św. Wojciecha w Koszalinie – rzymskokatolicka parafia dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się w Koszalinie. 
Parafia została utworzona w dniu 4 listopada 1980 roku przez biskupa Ignacego Jeża.
Miejsca święte.
Kościół parafialny.
Kościół pw. św. Wojciecha w Koszalinie

</doc>
<doc id="1017209" url="https://pl.wikipedia.org/wiki?curid=1017209" title="Aldona z Grużewskich Semirienko">
Aldona z Grużewskich Semirienko



</doc>
<doc id="1017211" url="https://pl.wikipedia.org/wiki?curid=1017211" title="U.C. Sampdoria">
U.C. Sampdoria



</doc>
<doc id="1017215" url="https://pl.wikipedia.org/wiki?curid=1017215" title="Mózg (ujednoznacznienie)">
Mózg (ujednoznacznienie)



</doc>
<doc id="1017217" url="https://pl.wikipedia.org/wiki?curid=1017217" title="Parafia św. Józefa Rzemieślnika w Koszalinie">
Parafia św. Józefa Rzemieślnika w Koszalinie

Parafia pw. św. Józefa Rzemieślnika w Koszalinie – rzymskokatolicka parafia należąca do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej.
Miejsca święte.
Kościół parafialny.
Kościół pw. św. Józefa Rzemieślnika w Koszalinie

</doc>
<doc id="1017219" url="https://pl.wikipedia.org/wiki?curid=1017219" title="Mpx">
Mpx



</doc>
<doc id="1017223" url="https://pl.wikipedia.org/wiki?curid=1017223" title="Ralph Rose">
Ralph Rose

Ralph Waldo Rose (ur. 17 marca 1885 w Healdsburgu, zm. 16 października 1913 w San Francisco) – amerykański lekkoatleta, trzykrotny mistrz olimpijski.
Na igrzyskach olimpijskich w 1904 w Saint Louis zwyciężył w pchnięciu kulą (wyrównał ówczesny rekord świata wynikiem 14,81 m), zajął 2. miejsce w rzucie dyskiem, a 3. miejsce w rzucie młotem. Startował także w konkurencji rzutu 56 funtowym ciężarem, w której był szósty.
Na igrzyskach olimpijskich w 1908 w Londynie był chorążym reprezentacji amerykańskiej. Jako jedyny nie oddał salutu flagą przed lożą królewską, co rzekomo wywołało niechęć Brytyjczyków i uprzedzenia lokalnych sędziów. Na tych igrzyskach obronił tytuł mistrzowski w pchnięciu kulą. Startował również w przeciąganiu liny; jego drużyna zajęła 5. miejsce. W 1909 ustanowił rekord świata w pchnięciu kulą wynikiem 15,54 m. Wynik ten przetrwał 19 lat
Na igrzyskach olimpijskich w 1912 w Sztokholmie został złotym medalistą w konkurencji pchnięcia kulą oburącz i srebrnym w „zwykłym” pchnięciu kulą. Wystąpił także w rzucie dyskiem i rzucie młotem, ale bez powodzenia.
Czterokrotnie zdobywał mistrzostwo USA (AAU) w pchnięciu kulą (od 1907 do 1910), dwukrotnie w rzucie dyskiem (w 1905 i 1909) i raz w rzucie oszczepem (w 1909).
Zmarł w wieku 28 lat w San Francisco na dur brzuszny. Mierzył 195 cm, a ważył między 107 kg w 1904 a 130 kg w 1909.
Rekordy życiowe.
źródło:

</doc>
<doc id="1017224" url="https://pl.wikipedia.org/wiki?curid=1017224" title="Serie A (1998/1999)">
Serie A (1998/1999)

Serie A 1998/1999 – 97. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 13 września 1998 do 23 maja 1999. Mistrzem został , zdobywając swój 16.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.
Kwalifikacja do Pucharu UEFA.
 i zakwalifikował się do Pucharu UEFA, a zakwalifikował się do rundy III Pucharu Intertoto

</doc>
<doc id="1017226" url="https://pl.wikipedia.org/wiki?curid=1017226" title="Parafia św. Kazimierza w Koszalinie">
Parafia św. Kazimierza w Koszalinie

Parafia pw. św. Kazimierza w Koszalinie – rzymskokatolicka parafia należąca do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się w Koszalinie.
Historia.
Parafia została erygowana 23 marca 1990 r. przez biskupa Ignacego Jeża. 
Miejsca święte.
Kościół parafialny.
Kościół pw. św. Kazimierza w Koszalinie
Kościoły filialne i kaplice.
Kaplica w domu Sióstr Szpitalnych w Koszalinie

</doc>
<doc id="1017228" url="https://pl.wikipedia.org/wiki?curid=1017228" title="Bartosz Walasek">
Bartosz Walasek

Bartosz Walasek (ur. 15 czerwca 1976 w Gdyni) – polski piłkarz ręczny, prawoskrzydłowy. W latach 1996-2003 był zawodnikiem Wybrzeża Gdańsk i w tym klubie święcił największe sukcesy (dwa tytuły mistrza Polski, 2000 i 2001), po rozpadzie klubu przeszedł do AZS-AWFiS Gdańsk, aby po roku przenieść się do zespołu Mistrza Grecji, Panellinios Ateny. Reprezentował także barwy Warmii-Traveland Olsztyn oraz niemieckiego Vfl Eintracht Hagen. W sezonie 2010/2011 zdecydował się na czynną pomoc w reaktywacji piłki ręcznej w Gdańsku od poziomu 2. ligi i wraz z kolegami z klubu SHC Wybrzeże Gdańsk wprowadził ten zespół do 1. ligi. Karierę sportową zakończył w występującym na zapleczu Superligi zespole Polski Cukier Pomezania Malbork.
Ma żonę Dorotę i córkę Maję.

</doc>
<doc id="1017234" url="https://pl.wikipedia.org/wiki?curid=1017234" title="Parafia św. Ignacego Loyoli w Koszalinie">
Parafia św. Ignacego Loyoli w Koszalinie

Parafia pw. św. Ignacego Loyoli w Koszalinie – rzymskokatolicka parafia należąca do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się w Koszalinie.
Historia.
Parafia została erygowana 1 września 1991 roku. przez biskupa Ignacego Jeża.
Miejsca kultu.
Kościół parafialny.
Kościół pw. św. Ignacego z Loyoli w Koszalinie

</doc>
<doc id="1017239" url="https://pl.wikipedia.org/wiki?curid=1017239" title="Tour de France 2002">
Tour de France 2002

89. Tour de France rozpoczął się 6 lipca w Luksemburgu, a zakończył się 28 lipca w Paryżu. Wyścig składał się z prologu i 20 etapów, w tym 10 etapów płaskich, 2 etapów pagórkowatych, 5 etapów górskich i 4 etapów jazdy na czas. Cała trasa liczyła 3277 km.
Klasyfikacje.
Klasyfikację generalną wygrał po raz czwarty z rzędu Amerykanin Lance Armstrong, wyprzedzając Hiszpana Josebę Belokiego i Litwina Raimondasa Rumšasa. Australijczyk Robbie McEwen wygrał klasyfikację punktową, Francuz Laurent Jalabert wygrał klasyfikację górską, a Włoch Ivan Basso był najlepszy w klasyfikacji młodzieżowej. Najaktywniejszym kolarzem został Laurent Jalabert. W klasyfikacji drużynowej najlepsza była hiszpańska drużyna ONCE.
Doping.
W dniu zakończenia TdF żona trzeciego w klasyfikacji generalnej Raimondasa Rumšasa została aresztowana przez oficerów celnych za posiadanie niedozwolonych środków. Sam kolarz nie poniósł jednak żadnych konsekwencji. Piąty w klasyfikacji Hiszpan Igor González de Galdeano miał zbyt duże stężenie salbutamolu we krwi, jednak pozwolono mu na start, ponieważ środek ten jest jednocześnie lekiem na astmę, na którą choruje. Ósmy kolarz klasyfikacji generalnej, Amerykanin Levi Leipheimer został w 2012 roku pozbawiony wszystkich wyników z lat 1999-2006 po tym, jak przyznał się to stosowania dopingu.
W 2007 roku do stosowania między innymi EPO w czasach swoich startów w ekipie ONCE (2001-2003) przyznał się Niemiec Jörg Jaksche. Zwycięzca klasyfikacji punktowej, Erik Zabel, także stosował doping, do czego przyznał się w 2013 roku.
W 2012 roku Armstrong został dożywotnio zdyskwalifikowany za stosowanie dopingu przez Amerykańską Agencję Antydopingową. Anulowano także wszystkie jego wyniki począwszy od 1 sierpnia 1998 roku. W 2013 roku Armstrong przyznał się do stosowania między innymi EPO, transfuzji krwi, testosteronu i kortyzonu. Mimo to jeden z najpoważniejszych rywali Amerykanina, Jan Ullrich stwierdził, że Amerykaninowi powinno się przywrócić wszystkie wyniki, z uwagi na powszechność stosowania dopingu wśród kolarzy w tamtych czasach.
Drużyny.
W tej edycji TdF wzięło udział 21 drużyn:

</doc>
<doc id="1017244" url="https://pl.wikipedia.org/wiki?curid=1017244" title="Teodora Angelina">
Teodora Angelina

Teodora Angelina – bizantyńska arystokratka. Była córką Andronika Dukasa Angelosa. 
Teodora wyszła za mąż po raz pierwszy w 1197 za Iwanka, przywódcę Wołochów i Bułgarów. Ojciec Teodory zaledwie kilka miesięcy przed jej ślubem zmarł w wołosko-bułgarskiej niewoli. Kilka lat później Teodora została żoną rywala Iwanka - Dobromira, innego przywódcy Wołochów i Bułgarów.
Później, po czwartej krucjacie, kiedy upadło Cesarstwo Bizantyjskie jej dziadka, Teodora poślubiła Leopolda VI Sławnego, księcia Austrii. Leopold i Teodora mieli 7 dzieci:

</doc>
<doc id="1017246" url="https://pl.wikipedia.org/wiki?curid=1017246" title="Serie A (1997/1998)">
Serie A (1997/1998)

Serie A 1997/1998 – 96. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 31 sierpnia 1997 do 16 maja 1998. Mistrzem został , zdobywając swój 25.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.

</doc>
<doc id="1017250" url="https://pl.wikipedia.org/wiki?curid=1017250" title="Parafia cywilno-wojskowa św. Marcina w Koszalinie">
Parafia cywilno-wojskowa św. Marcina w Koszalinie

Parafia cywilno-wojskowa pw. św. Marcina w Koszalinie - parafia należąca do dekanatu Wojsk Lądowych, Ordynariatu Polowego Wojska Polskiego (do roku 2012 parafia należała do Pomorskiego Dekanatu Wojskowego) oraz do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Utworzona 1 lipca 1993 r. jako parafia wojskowa przez biskupa polowego Sławoja Leszka Głodzia. 25 czerwca 2005 roku została erygowana jako parafia cywilno-wojskowa przez Biskupa Kazimierza Nycza, który w porozumieniu z biskupem polowym Tadeuszem Płoskim, zmienił statut parafii.
Historia.
Parafia Wojskowa w Koszalinie pw. św. Jana Kapistrana została ustanowiona dekretem Biskupa Polowego z dnia 11 lipca 1993, nie mając swego kościoła parafialnego. Proboszczem został mianowany ks. kpt. Wiesław Orłowski. Dzięki staraniom proboszcza oraz dowództwa 8 Bałtyckiej Dywizji Obrony Wybrzeża na potrzeby kultu zaadaptowany został budynek magazynowy na rogu ulic 4 Marca i Zwycięstwa. Prace nad jego adaptacją rozpoczęto systemem gospodarczym w kwietniu 1994 roku, a w listopadzie tegoż roku kaplica została przekazana wiernym. W dniu 16 czerwca 1995 roku Biskup Polowy Wojska Polskiego dokonał uroczystego poświęcenia kaplicy.
Na wniosek Proboszcza, Rady Parafialnej oraz Dowództwa 8 BDOW Biskup Polowy dekretem z dnia 8 grudnia 1994 roku zmienił wezwanie świątyni i ustanowił patronem parafii św. Marcina.
W roku 1999 proboszczem parafii został mianowany ks. kpt. Marek Reimer. W lutym 2002 roku obowiązki proboszcza objął ks. mjr Lucjan Dolny. Od czerwca 2002 roku proboszczem parafii został mianowany ks. mjr Stanisław Błądek, który pełnił tę funkcję do kwietnia 2010 roku. W kwietniu 2010 ponownie proboszczem został ks. mjr Marek Reimer, który urząd ten pełnił do 24 czerwca 2012 roku. W latach 2012 - 2017 proboszczem był ks. kmdr por. Andrzej Stawarz,następnie ks. ppłk. dr Mariusz Śliwiński (2017-2019), a obecnie ks. kpt Dariusz Kamiński.
We wrześniu 2003 rozpoczęto remont pomieszczenia górnego celem przeznaczenia go na kaplicę. Projekt Architektoniczno-Budowlany Przebudowy Elewacji wykonała p. mgr inż arch. Irena Romysz-Skowyrska. Ekipę budowlaną zorganizował dyrektor "Czaplówki" dr Zygmunt Czapla, spośród dyplomantów Prywatnego Technikum Budowlanego, z udziałem uczniów ZS Nr 7. Remont ukończono na wiosnę 2004 r. Pierwszą Mszę św. w górnej kaplicy odprawił ks. Henryk Romanik 11 kwietnia 2004 na Wielkanoc. 
Poświęcenia kaplicy dokonał ks. biskup Tadeusz Płoski 13 lutego 2005 r.
Dnia 29 kwietnia 2005 biskup koszalińsko-kołobrzeski Kazimierz Nycz erygował parafię wojskowo-cywilną.
Miejsca święte.
Kościół parafialny.
Kaplica pw. św. Marcina w Koszalinie

</doc>
<doc id="1017251" url="https://pl.wikipedia.org/wiki?curid=1017251" title="Grzybów (jurydyka)">
Grzybów (jurydyka)

Grzybów – jurydyka założona w roku 1650 przez starostę warszawskiego Jana Grzybowskiego. Obecnie jej teren znajduje się w dzielnicy Śródmieście w Warszawie.
Na początku XVII wieku było to miejsce na rozstaju dróg do Ujazdowa, Służewca i Starej Warszawy, w 1650 stając się centrum jurydyki. Na skrzyżowaniu traktów powstał plac targowy – rynek z ratuszem. Jurydyka wzięła swoją nazwę od nazwiska jej założyciela, Jana Grzybowskiego. Pod koniec XVII wieku znajdowało się tu 10 browarów i 2 młyny. Po włączeniu jurydyki do miasta Warszawy w końcu XVIII wieku plac nadal pełnił funkcję targowiska.
Ratusz jurydyki znajdował się na posesji w zbiegu ulic Twardej i Granicznej. Został wzniesiony w 1786 pośrodku trójkątnego placu według projektu Karola Bogumiła Schütza, w stylu klasycystycznym. Po likwidacji jurydyk był m.in. więzieniem. Zlicytowany w 1820, został rozebrany około 1830.
Obszar jurydyki to dzisiejsza okolica placu Grzybowskiego, którego nazwa pochodzi od nazwy jurydyki, podobnie jak nazwa ulicy Grzybowskiej.

</doc>
<doc id="1017256" url="https://pl.wikipedia.org/wiki?curid=1017256" title="Parafia Trójcy Świętej w Koszalinie">
Parafia Trójcy Świętej w Koszalinie

Parafia pw. Trójcy Świętej w Koszalinie-Kretominie - rzymskokatolicka parafia należąca do dekanatu Koszalin, diecezji koszalińsko-kołobrzeskiej, metropolii szczecińsko-kamieńskiej. Została utworzona 12 stycznia 1997 r. przez biskupa Mariana Gołębiewskiego.
Miejsca święte.
Kościół parafialny.
Trójcy Świętej w Koszalinie
Kościoły filialne i kaplice.
św. Izydora w Boninie
Działalność parafialna.
Na terenie parafii znajduje się Wyższe Seminarium Duchowne Diecezji Koszalińsko-Kołobrzeskiej w Koszalinie.

</doc>
<doc id="1017259" url="https://pl.wikipedia.org/wiki?curid=1017259" title="Nanjangozaur">
Nanjangozaur

Nanjangozaur ("Nanyangosaurus zhugeii") – roślinożerny dinozaur z nadrodziny hadrozauroidów (Hadrosauroidea).
Żył w okresie wczesnej kredy na terenach wschodniej Azji. Jego szczątki znaleziono w Chinach. Został opisany przez Xu, Zhao, Lu, Huang, Li i Donga w 2000 r.
Początkowo zaliczano nanjangozaura jedynie do iguanodonów, ewentualnie do nadrodziny Hadrosauroidea. Obecnie uznaje się, że jest on bazalnym przedstawicielem rodziny Hadrosauridae.

</doc>
<doc id="1017260" url="https://pl.wikipedia.org/wiki?curid=1017260" title="Officine Meccaniche">
Officine Meccaniche

Officine Meccaniche (w skrócie OM) – były włoski producent samochodów z siedzibą w Brescii. Specjalizował się w produkcji samochodów sportowych o szczególnie wytrzymałych silnikach. W późniejszym czasie produkował również samochody i pojazdy użytkowe.
Historia.
Działalność firmy rozpoczęła się w Mediolanie w 1881 roku od produkcji lokomotyw parowych na podstawie projektów austriackich. Kolejne lokomotywy produkowano według własnych projektów. W 1890 roku wyprodukowano pierwszy włoski tramwaj elektryczny.
W 1917 roku OM wykupiła akcje spółki Fabbrica Automobili Roberto Züst, produkującej samochody osobowe od 1903 roku. 6 marca 1906 roku w Brescii otwarto zakład Brixia – Züst, w którym w 1908 roku uruchomiono produkcję samochodów ciężarowych. Po przejęciu firmy Züst nazwę przedsiębiorstwa zmieniono na Societa Anonima Officine Meccaniche gia Miani, Silvestri – C., A. Grondona, Comi – C.
Samochód marki „OM” był zwycięzcą pierwszej edycji słynnego rajdu Mille Miglia w roku 1927, również miejsca drugie i trzecie na podium zajęły załogi jadące na samochodach marki „OM”.
W roku 1934 przedsiębiorstwo, nie wytrzymując konkurencji innych producentów samochodów sportowych (Alfa Romeo, Ferrari, Lancia i Maserati) zakończyło produkcję samochodów sportowych, przechodząc do branży producentów samochodów ciężarowych. Samochody ciężarowe marki „OM” stanowiły, obok Fiatów, podstawę parku samochodowego armii włoskiej. W tym czasie produkowano m.in. silniki diesla i samochody ciężarowe na licencji firmy Saurer. W 1938 roku nawiązano współpracę z firmą FIAT. Rozwijała się ona do 1967 roku, w którym Fiat przejął w pełni spółkę OM i włączył ją, wraz ze swoim działem pojazdów użytkowych, do "Gruppo Veicoli Industrali".
W 1975 roku część samochodowa „OM” weszła, obok czterech innych firm, w skład kontrolowanego w 80% przez Fiata koncernu Iveco. Markę „OM” wykorzystywano jeszcze do lat 80. XX wieku. W tym czasie pozostałe działy wywodzące się z dawnych zakładów „OM” włączono do grupy „FIAT Carrelli Elevatori” – specjalizującej się w produkcji dźwigów i innych pojazdów specjalistycznych. Ta ostatnia część firmy w 1992 roku została przejęta przez niemiecki koncern Linde AG i pod nazwą OM Pimespo specjalizuje się w produkcji wózków widłowych.
Wybrane modele.
Osobowe
Użytkowe

</doc>
<doc id="1017267" url="https://pl.wikipedia.org/wiki?curid=1017267" title="Park Szarych Szeregów w Łodzi">
Park Szarych Szeregów w Łodzi



</doc>
<doc id="1017271" url="https://pl.wikipedia.org/wiki?curid=1017271" title="John Flanagan">
John Flanagan

John Jesus Flanagan (ur. 28 stycznia 1868 w Ballinvreena, w hrabstwie Limerick w Irlandii, zm. 3 czerwca 1938 w Kilmallock, w hrabstwie Limerick) – amerykański lekkoatleta pochodzenia irlandzkiego, specjalista rzutu młotem, trzykrotny mistrz olimpijski.
Przebieg kariery.
Wychował się w Irlandii. Przed emigracją do Stanów Zjednoczonych w 1896 zdobył w tym roku mistrzostwo Wielkiej Brytanii (AAA) w rzucie młotem, a w 1895 ustanowił pierwszy ze swych licznych (nieoficjalnych) rekordów świata w tej konkurencji.
Jako reprezentant USA wziął udział w igrzyskach olimpijskich w 1900 w Paryżu, gdzie zdobył złoty medal w rzucie młotem (wyprzedzając innych Amerykanów Truxtuna Hare i Josiaha McCrackena), a w rzucie dyskiem zajął 7. miejsce. Wcześniej w tym roku po raz drugi zdobył mistrzostwo Wlk. Brytanii w rzucie młotem. W 1903 rozpoczął pracę w policji nowojorskiej.
Na igrzyskach olimpijskich w 1904 w Saint Louis obronił tytuł mistrzowski w rzucie młotem (przed Johnem DeWittem i Ralphem Rose, również z USA), ponadto zdobył srebrny medal w rzucie 56-funtowym ciężarem (za Étienne’em Desmarteau z Kanady, a przed Jamesem Mitchelem ze Stanów Zjednoczonych), a w rzucie dyskiem zajął 4. miejsce. Po raz trzeci został mistrzem w rzucie młotem na igrzyskach olimpijskich w 1908 w Londynie. Poprawił wówczas swój rekord życiowy (a także nieoficjalny rekord świata) na 51,92 m. Wyprzedził Amerykanina Matta McGratha i Kanadyjczyka Cona Walsha. W rzucie dyskiem zajął 9. miejsce, a w przeciąganiu liny drużyna USA z jego udziałem (a także m.in. Ralpha Rose’a i Matta McGratha) zajęła 5. miejsce.
Flanagan 14-krotnie w latach 1895–1909 poprawiał najlepszy na świecie wynik w rzucie młotem (do 56,18 m). Był mistrzem USA (AAU) w rzucie młotem w latach 1897-1999, 1901, 1902, 1906 i 1907, a w rzucie 56-funtowym ciężarem w 1899, 1901, 1904 i 1906–1908. 24 lipca 1909 po raz ostatni poprawił rekord świata rzutem na odległość 56,18 m. Liczył wówczas 41 lat.
W 1910 wystąpił z policji nowojorskiej, ponieważ rozwiązano jego oddział. Powrócił w 1911 do Irlandii i tam zmarł.
Rekordy życiowe.
źródło:

</doc>
<doc id="1017274" url="https://pl.wikipedia.org/wiki?curid=1017274" title="Budowle sakralne w Toruniu">
Budowle sakralne w Toruniu

Obiekty sakralne w Toruniu – kościoły i kaplice różnych wyznań w Toruniu.
Charakterystyka.
W Toruniu znajduje się 25 kościołów rzymskokatolickich, z czego 4 pochodzą z czasów średniowiecznych (kolejnych 6 średniowiecznych kościołów już nie istnieje), 1 pochodzi z XVII wieku, 1 – z XVIII wieku, 2 – z XIX wieku, pozostałych 17 zostało zbudowanych (bądź budowa została rozpoczęta) w XX wieku. 21 z nich to kościoły parafialne. 
Prócz kościołów rzymskokatolickich w Toruniu istnieje ponad 10 parafii i zborów innych wyznań, w tym 7 – protestanckich. Najstarszymi z nich są Kaplica ewangelicko-augsburska z 1846 roku oraz Kościół św. Szczepana z 1907 roku należące do miejscowej parafii ewangelicko-augsburskiej. Większość toruńskich kościołów protestanckich należy do Toruńskiego Przymierza Protestanckiego. W mieście działa również 8 zborów Świadków Jehowy posiadających dwie Sale Królestwa.
Statystyka.
Kościoły w Toruniu na przestrzeni dziejów:
Kościoły rzymskokatolickie.
Poniższa lista zawiera wykaz obecnie istniejących kościołów rzymskokatolickich znajdujących się na terenie Torunia.
Kościoły nieistniejące.
Lista obejmuje kościoły nieistniejące.

</doc>
<doc id="1017275" url="https://pl.wikipedia.org/wiki?curid=1017275" title="Kaiserswerth">
Kaiserswerth

Kaiserswerth, Düsseldorf-Kaiserswerth – jedna ze starszych dzielnic miasta Düsseldorf w Niemczech, w okręgu administracyjnym 5, w kraju związkowym Nadrenia Północna-Westfalia, w rejencji Düsseldorf. Położona jest nad Renem, w północnej części miasta. Kaiserwerth liczy 7 897 mieszkańców (31 grudnia 2011) i zajmuje powierzchnię 4,71 km². 
Do 31 marca 1929 samodzielne miasto. 
W 1836 w Kaiserswerth powstał zakład diakonijny, którego twórcą był Theodor Fliedner, uhonorowany w luterańskim kalendarzu liturgicznym jako "odnowiciel społeczeństwa". W zakładzie kształciła się w zawodzie pielęgniarki m.in. Florence Nightingale.

</doc>
<doc id="1017276" url="https://pl.wikipedia.org/wiki?curid=1017276" title="Sywasz">
Sywasz

Sywasz (ukr. Сиваш; ros. Сиваш, "Siwasz"; krym. "Sıvaş"), także Morze Zgniłe (ukr. Гниле Море, "Hnyłe More"; ros. Гнилое Море, "Gniłoje Morie"; krym. "Çürük Deñiz") – system płytkowodnych zatok na północno-wschodnim wybrzeżu Krymu, oddzielonych od strony Morza Azowskiego Mierzeją Arabacką.
System ten składa się z 11 słonowodnych zatok. Długość Sywaszu wynosi około 200 km, szerokość 2-35 km, głębokość – do 3,5 m, powierzchnia – 2500 km², z czego 100 km² przypada na powierzchnię wewnętrznych wysepek, a 560 km² na tereny okresowo zalewane.
Brzegi Sywaszu są niskie, bagniste, w lecie pokryte wykwitami solnymi, dno pokryte kilkumetrową warstwą szarego mułu. Zasolenie wód wynosi od 22‰ na północy do 87‰ na południu.

</doc>
<doc id="1017281" url="https://pl.wikipedia.org/wiki?curid=1017281" title="Kotwica Kórnik">
Kotwica Kórnik

KSS Kotwica Kórnik - klub piłkarski zał. w 1926 z siedzibą w Kórniku, występuje na poziomie IV ligi (grupa wielkopolska).
Historia.
Kórnickie Stowarzyszenie Sportowe "Kotwica" wyrosło z dwóch organizacji, które powstały wiosną 1926 roku: Harcerskiego Klubu Sportowego i KS Skałka. Ten drugi przekształcił się wkrótce w KS Kotwica. W jego utworzeniu uczestniczył naczelnik Fundacji Kórnickiej - Antoni Pacyński, co zaowocowało bliskim związkiem pomiędzy klubem a fundacją i znalazło wyraz w przyjęciu nazwy klubu "Kotwica". W dniu 28 grudnia1926 roku, walne zgromadzenie klubu zatwierdziło statut i na prezesa wybrano Kazimierza Jakubowskiego.
Klub jednak nie przystąpił do PozOZPN i w związku z tym nie uczestniczył w rozgrywkach o mistrzostwo Okręgu.
Po II wojnie światowej KS Kotwica wznowił swą działalność dopiero w 1947 roku, a prezesem został Walery Jedl. Wkrótce klub kórnicki włączył się w nurt sportu wiejskiego i około 1950 roku, zaczął występować pod nazwą LZS Kotwica. Zmiana ta nie wpłynęła na lepszą pracę klubu, ani też poprawę warunków. Klub rozwijał się w cieniu klubów niedalekiej metropolii regionu - Poznania, a do 1975 roku, także klubu z miasta powiatowego Śremu.
Dopiero w latach osiemdziesiątych XX wieku, nastąpił stały rozwój, a na początku lat dziewięćdziesiątych, zwłaszcza po objęciu patronatu przez poznańską firmę "ERGE" i pozyskaniu innych sponsorów (w tym dyrektora klubu Marka Ozimka) drużyna piłki nożnej KS Kotwica-Erge poczyniła ogromne postępy.
W sezonie 1992/1993 w wyniku zwycięskiej rywalizacji w III lidze z Gwardią Koszalin i Polonią Chodzież - Kotwica weszła do II ligi, co jest największym sukcesem w jej dotychczasowej historii. 
Jednak ze względu na brak zabezpieczenia finansowego zarząd klubu wycofał drużynę z rozgrywek przed ich rozpoczęciem. Po tej trudnej, rozpaczliwej decyzji KKS Kotwica uczestniczy w rozgrywkach regionalnych.

</doc>
<doc id="1017283" url="https://pl.wikipedia.org/wiki?curid=1017283" title="Marek Michalik">
Marek Michalik

Marek Wojciech Michalik (ur. 6 lutego 1960 w Łodzi) – polski polityk, urzędnik państwowy i samorządowy, historyk, poseł na Sejm I kadencji.
Życiorys.
Ukończył w 1993 studia na Wydziale Filozoficzno-Historycznym Uniwersytetu Łódzkiego.
Od 1983 do 1999 należał do Konfederacji Polski Niepodległej, przewodniczył łódzkiemu okręgowi tej partii, następnie z jej listy w latach 1991–1993 sprawował mandat posła I kadencji. Z listy KPN w okręgu sieradzkim bez powodzenia ubiegał się o reelekcję w wyborach w 1993. W połowie lat 90. kierował Zakładem Gospodarki Mieszkaniowej w Łodzi. W rządzie Jerzego Buzka w latach 1998–2001 pełnił stanowisko podsekretarza stanu w Ministerstwie Środowiska. Był m.in. przewodniczącym międzyresortowego zespołu ds. realizacji postanowień Protokołu z Kioto. Od maja 1999 należał do Ruchu Społecznego AWS, w 2000 został jego wiceprzewodniczącym w regionie łódzkim. W wyborach parlamentarnych w 2001 bezskutecznie kandydował do Sejmu z listy Akcji Wyborczej Solidarność Prawicy.
W latach 2001–2002 zasiadał w radzie nadzorczej Narodowego Funduszu Ochrony Środowiska i Gospodarki Wodnej, następnie został prezesem zarządu Zakładu Wodociągów i Kanalizacji w Łodzi. W 2003 prezydent miasta Jerzy Kropiwnicki powołał go na swojego zastępcę. W marcu 2006 został wiceprezesem Partii Centrum (do której należał od 2004). Po wyborach samorządowych w tym samym roku utrzymał stanowisko wiceprezydenta Łodzi, z którego zrezygnował w grudniu 2008.
W przedterminowych wyborach parlamentarnych w 2007 bez powodzenia kandydował do Senatu z rekomendacji Prawa i Sprawiedliwości, a w 2009 przystąpił do tego ugrupowania i kandydował bezskutecznie z jego listy w wyborach do Parlamentu Europejskiego. W 2010 został radnym Łodzi. W radzie miejskiej został przewodniczącym klubu radnych PiS. W 2014 ponownie wybrany na radnego Łodzi z listy PiS. W 2015 był kandydatem PiS do Sejmu VIII kadencji.
W 2016 powołany na prezesa zarządu Łódzkiej Specjalnej Strefy Ekonomicznej.
Współredaktor (z Karolem Chylakiem) książki "Łódzka KPN: od PRL do niepodległości" (2012) oraz współautor (również z Karolem Chylakiem) książki "Paweł Wielechowski (1953–2013): opozycjonista, związkowiec, wydawca, emigrant" (2017), wydanych przez Instytut Historyczny NN im. Andrzeja Ostoja-Owsianego.
Odznaczenia.
W 2011 prezydent Bronisław Komorowski odznaczył Marka Michalika Krzyżem Oficerskim Orderu Odrodzenia Polski. W 2015 otrzymał Krzyż Wolności i Solidarności.
W 2001 został wyróżniony odznaką „Zasłużony Działacz Kultury”. W tym samym roku otrzymał Medal za Zasługi w Walce o Niepodległość Polski i Prawa Człowieka 13 XII 1981 – 4 VI 1989. Wyróżniony tytułem „Łodzianina Roku 2018” w plebiscycie Radia Łódź.

</doc>
<doc id="1017285" url="https://pl.wikipedia.org/wiki?curid=1017285" title="Nowolipie">
Nowolipie

Nowolipie to jurydyka założona na początku XVII wieku, należąca do Zakonu Sióstr Brygidek. Zlikwidowana wraz z pozostałymi warszawskimi jurydykami zajmowała obszar na obecnym Muranowie w dzielnicy Śródmieście w Warszawie.
Około 1622–1628 Siostry Brygidki przeniosły się na teren jurydyki z miejscowości Lipie koło Grójca, gdzie bezdzietni właściciele wsi sprowadzili zakony Karmelitów Trzewiczkowych i Brygidek, zapisując im swoją ziemię. Na cześć poprzedniej siedziby jurydyka została nazwana "Nowym Lipiem", a od nich nazwę przejęły główne tu ulice Nowolipie i Nowolipki. Kościół i klasztor Brygidek znajdowały się na rogu obecnej ulicy Długiej i Nalewki do około 1817, gdy zabudowania odebrano zakonowi. W XVIII wieku znajdowały się tu garbarnie, wytwórnie safianów, młyn, browar i wiatraki.
W późniejszym okresie teren ten był zamieszkany głównie przez Żydów.

</doc>
<doc id="1017287" url="https://pl.wikipedia.org/wiki?curid=1017287" title="Pictures">
Pictures

Pictures – trzeci album brytyjskiej piosenkarki jazzowej i bluesowej pochodzenia gruzińskiego Katie Meluy, wydany 1 października 2007.

</doc>
<doc id="1017292" url="https://pl.wikipedia.org/wiki?curid=1017292" title="Mierzeja Arabacka">
Mierzeja Arabacka

Mierzeja Arabacka (, , krymskotat. "Arabat beli") – piaszczysta mierzeja, oddzielająca Sywasz od Morza Azowskiego, będąca częścią Półwyspu Krymskiego.
Długość mierzei wynosi 112 km, szerokość od 270 m do 7 km.
Na północy Mierzeja Arabacka oddzielona jest od kontynentu Cieśniną Geniczeską. W północnej, wyżej położonej i szerszej części mierzei znajdują się jeziora Czokraskie i Heniczeskie.
Wzdłuż mierzei przebiega szlak komunikacyjny, łączący Geniczesk z Półwyspem Kerczeńskim.

</doc>
<doc id="1017293" url="https://pl.wikipedia.org/wiki?curid=1017293" title="Jurij Siedych">
Jurij Siedych

Jurij Heorhijowycz Siedych (ukr. Юрій Георгійович Сєдих; ros. Юрий Георгиевич Седых, trb. "Jurij Gieorgijewicz Siedych"; ur. 11 maja 1955 w Nowoczerkasku, zm. 14 września 2021) – radziecko-ukraiński lekkoatleta, specjalizujący się w rzucie młotem. Był dwukrotnym mistrzem olimpijskim, ponadto pozostaje aktualnym rekordzistą świata. Jeden z najwybitniejszych zawodników w historii rzutu młotem. Zwyciężał podczas wielkich imprez w ciągu 15 lat.
Życiorys.
Rozpoczął trenowanie rzutu młotem w wieku 12 lat w 1967. Od 1972 trenował go ówczesny mistrz olimpijski Anatolij Bondarczuk. W 1973 znalazł się w juniorskiej reprezentacji Związku Radzieckiego. Podczas Letnich Igrzysk Olimpijskich w 1976 w Montrealu odniósł swój pierwszy wielki triumf zwyciężając z nowym rekordem olimpijskim wynoszącym 77,52 m. Złoty medal zdobył także podczas mistrzostw Europy w 1978 w Pradze.
16 maja 1980 w Leselidze ustanowił swój pierwszy rekord świata w rzucie młotem. Podczas tych zawodów rekord świata bili kolejno: Siedych – 80,38 m, Jüri Tamm – 80,46 m i ponownie Siedych – 80,64. 8 dni później Jurij Siedych stracił rekord na rzecz Siergieja Litwinowa, który rzucił 81,66 m. Podczas Letnich Igrzysk Olimpijskich w 1980 w Moskwie ci dwaj młociarze oraz Jüri Tamm rywalizowali o zwycięstwo. Jurij Siedych już w pierwszym rzucie w finale poprawił rekord świata na 81,80 m i zdobył swój drugi w karierze złoty medal olimpijski.
Obronił tytuł mistrza Europy podczas mistrzostw w 1982 w Atenach. Podczas pierwszych mistrzostw świata w 1983 w Helsinkach zdobył srebrny medal za Siergiejem Litwinowem. Wskutek bojkotu Letnich Igrzysk Olimpijskich w 1984 w Los Angeles przez Związek Radziecki nie mógł w nich wystartować. Podczas zawodów Przyjaźń-84 w Moskwie zwyciężył rzutem na odległość 85,60 m (dla porównania Juha Tiainen zdobył złoto na igrzyskach w Los Angeles wynikiem 78,08 m). Wcześniej w lipcu odebrał rekord świata Siergiejowi Litwinowowi rzucając 86,34 m.
W 1986 dwukrotnie poprawiał swój rekord świata: najpierw 22 lipca wynikiem 86,66 m, a potem w finale mistrzostw Europy w Stuttgarcie 30 sierpnia rzutem na odległość 86,74 m. Jest to aktualny rekord świata.
Podczas Letnich Igrzysk Olimpijskich w 1988 w Seulu zdobył srebrny medal przegrywając z Litwinowem. Zwyciężył za to w swych ostatnich wielkich zawodach – mistrzostwach świata w 1991 w Tokio.
W swej karierze trzykrotnie zdobywał mistrzostwo Związku Radzieckiego: w 1976, 1978 i 1980.
Życie prywatne.
Był dwukrotnie żonaty, najpierw z Ludmiłą Kondratjewą, mistrzynią olimpijską w biegu na 100 m z igrzysk w Moskwie, zaś później z Natalją Lisowską, mistrzynią olimpijską z igrzysk w Seulu i rekordzistką świata w pchnięciu kulą.
Siedych miał dwie córki: starszą, Oksanę ze związku z Ludmiłą Kondratjewą i młodszą, Alexię, ze związku z Natalją Lisowską. Obie uprawiają rzut młotem, przy czym Oksana reprezentuje Rosję, zaś młodsza Alexia startuje w barwach reprezentacji Francji.
Zmarł 14 września 2021 na zawał mięśnia sercowego.

</doc>
<doc id="1017298" url="https://pl.wikipedia.org/wiki?curid=1017298" title="Cieśnina Geniczeska">
Cieśnina Geniczeska

Cieśnina Geniczeska – cieśnina łącząca zatokę Sywasz z Morzem Azowskim, na północnym końcu Mierzei Arabackiej.
Długość cieśniny wynosi około 4 km, szerokość 80–150 m, głębokość do 4,6 m. Na jej północnym brzegu leży miasto portowe Geniczesk.

</doc>
<doc id="1017305" url="https://pl.wikipedia.org/wiki?curid=1017305" title="Fleitas Solich">
Fleitas Solich



</doc>
<doc id="1017307" url="https://pl.wikipedia.org/wiki?curid=1017307" title="Ryszard Setnik">
Ryszard Setnik

Ryszard Jacenty Setnik (ur. 20 stycznia 1948 w Lublinie) – polski polityk, nauczyciel akademicki, poseł na Sejm I i II kadencji.
Życiorys.
Ukończył w 1972 studia na Wydziale Humanistycznym Uniwersytetu Marii Curie-Skłodowskiej w Lublinie, następnie uzyskał stopień doktora nauk humanistycznych. Od 1975 pracował na UMCS (w Zakładzie Systemów Politycznych na Wydziale Politologii).
Od 1980 był działaczem „Solidarności”, pod koniec lat 80. kierował uniwersytecką komisją zakładową związku. W 1990 przystąpił do ROAD, stanął na czele zespołu samorządowego tej partii. Sprawował mandat posła I i II kadencji z ramienia Unii Demokratycznej. Następnie należał kolejno do Unii Wolności i Sojuszu Lewicy Demokratycznej, w 2004 przeszedł do Socjaldemokracji Polskiej. Od 1998 do 2006 zasiadał w radzie miejskiej Lublina.
W 1997 z ramienia KW Unia Lubelska ubiegał się o mandat senatora, a w 2001 z list SLD-UP kandydował bez powodzenia do Sejmu. W 2006 bezskutecznie ubiegał się o mandat radnego sejmiku lubelskiego z listy Lewicy i Demokratów.
Odznaczenia.
W 2008 odznaczony Krzyżem Oficerskim Orderu Odrodzenia Polski.

</doc>
<doc id="1017311" url="https://pl.wikipedia.org/wiki?curid=1017311" title="Batalion KOP „Stołpce”">
Batalion KOP „Stołpce”

Batalion KOP „Stołpce” – pododdział piechoty, podstawowa jednostka taktyczna Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę}. W pierwszym etapie organizacji KOP sformowano 2 Brygadę Ochrony Pogranicza, a w jej składzie 8 batalion graniczny „Stołpce”. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku. W skład batalionu wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów. Długość ochranianego przez batalion odcinka granicy wynosiła 61 kilometrów, przeciętna długość pododcinka kompanijnego to 20 kilometry, a strażnicy 5 kilometrów. Odległość dowództwa batalionu od dowództwa brygady wynosiła 70 kilometrów.
W 1926 roku zorganizowano na szczeblu brygady szkołę podoficerską dla niezawodowych podoficerów piechoty. Szkoła 2 Brygady OP stacjonowała w Baranowiczach przy 8 batalionie granicznym.
Latem 1928 roku zlikwidowana została szkoła podoficerska. W jej miejsce, oraz w miejsce identycznych szkół funkcjonujących w pozostałych brygadach, w twierdzy Osowiec utworzony został batalion szkolny KOP.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 702 karabiny Berthier wz.1916, 52 ręczne karabiny maszynowe Chauchat wz. 1915 i 2 ciężkie karabiny maszynowe wz.1914.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
Latem 1936 roku dowódca KOP polecił wyłączyć ze składu batalionu KOP „Iwieniec” 2 kompanię graniczną „Rubieżewicze” i włączyć ją jako 4 kompanię graniczną tego batalionu. Odcinek ochraniany przez kompanię włączono w rejon odpowiedzialności dowódcy batalionu KOP „Stołpce”.
W listopadzie 1936 roku batalion etatowo liczył 22 oficerów, 73 podoficerów, 28 nadterminowych i 691 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla dowództwa pułku KOP „Snów”, szwadronu kawalerii KOP „Stołpce”, kompanii saperów KOP „Stołpce”, lekarza weterynarii rejonu środkowego KOP, placówki wywiadowczej KOP nr 5, posterunku żandarmerii KOP „Stołpce”, komendy rejonu pw KOP „Nowogródek”, komendy powiatu pw KOP „Stołpce” i stacji gołębi pocztowych KOP „Baranowicze”. W wyniku realizacji drugiej fazy reorganizacji KOP, latem 1937 roku przesunięto 3 kompanię graniczną „Stasiewszczyzna” z batalionu „Iwieniec” do batalionu KOP „Stołpce” jako jego 5 kompanię graniczną. Przesunięto też strażnicę „Łozowicze” 3 kompanii granicznej „Smolicze” batalionu „Kleck” do 2 kompanii granicznej „Siełowicze” batalionu KOP „Stołpce”.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Batalion KOP „Stołpce” był jednostką mobilizującą dla dowództwa i I batalionu oraz jednostek pozabatalionowych 96 Pułku Piechoty. Mobilizacja tych oddziałów została przygotowana latem 1939 roku, a przeprowadzona na początku września tego roku, w I rzucie mobilizacji powszechnej. Zmobilizowany pułk wszedł w skład rezerwowej 38 Dywizji Piechoty i podzielił jej losy w kampanii wrześniowej.
Po odejściu batalionu przeznaczonego dla 38 Dywizji Piechoty garnizon jednostki w Stołpcach wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Baranowicze”. Po odtworzeniu, batalion ochraniał granicę z ZSRR o długości 94,902 km. Od 17 września 1939 roku brał udział w obronie ówczesnej wschodniej granicy państwa przed radzieckim agresorem. Pod naciskiem nacierających oddziałów sowieckich baon KOP „Stołpce”, wycofał się w kierunku Nowogródka w ogniu walki, a 20 września został okrążony w Mirze i poddał się oddziałom 6 Dywizji Strzeleckiej 10 Armii.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Stołpce” w 1934 roku ochraniał odcinek granicy państwowej szerokości 59 kilometrów 910 metrów.
W 1937 roku ustalono dla batalionu następujący podział ochranianego odcinka granicy państwowej:
Po odtworzeniu w 1939 roku, batalion ochraniał granicę długości 94 kilometrów 902 metrów.
Wydarzenia:
Bataliony sąsiednie:
Walki batalionu.
Walki o strażnice:
Strzegący granicy batalion graniczny ppłk. Stanisława Krajewskiego 17 września 1939 roku rozpoczął walki z atakującymi strażnice pododdziałami 6 Dywizji Kawalerii, 40 Dywizji Kawalerii, 16 Oddziału Wojsk Pogranicznych NKWD.
5 kompanię „Stasiewszczyzna” zaatakowały pododdziały 16 Oddziału Wojsk Pogranicznych. Jej strażnica „Bardzie” poddała się, a do niewoli dostało się 14 żołnierzy. Strażnica „Morozowicze” po krótkiej walce poddała się. Do niewoli dostało się 16 żołnierzy, w tym ranni. Sowieci mieli 6 rannych.
4 kompanię „Rubieżewicze” atakowały kombinowane pododdziały 16 Oddziału Wojsk Pogranicznych i 6 Dywizji Kawalerii.
Strażnicę „Rubieżewicze" i pododdziały kompanijne zaatakował dowodzony przez kpt. Łasowskiego oddział wydzielony 6 Dywizji Kawalerii. O 8:20 strażnica została zdobyta. Do niewoli dostało się 4 żołnierzy. Pododdziały kompanijne walczyły nieco dłużej.
Strażnicę „Oleszkowo” zaatakował kombinowany oddział 16 Oddziału Wojsk Pogranicznych NKWD. O 7:00 strażnica została zdobyta. 7 żołnierzy, w tym jeden oficer dostało się do niewoli.
Strażnicę „Borkowszczyzna” zaatakował dowodzony przez st. lejtn. Wojnowa 3 szwadron 145 pułku kawalerii z 40 DK. Strażnica została zdobyta.
Strażnice 3 kompanii granicznej „Kołosowo” stawiały opór. Strażnicę „Kołosowo” i pluton odwodowy atakował kombinowany oddział 16 Oddziału Wojsk Pogranicznych NKWD kpt. Jermakowa. W wyniku zastosowania przez sowietów artylerii, załoga strażnicy wycofała się bez strat własnych. Ranny został sowiecki dowódca kpt. Jermakow. Strażnicę „Smolarnia” zaatakował kolejny kombinowany oddział 16 Oddziału Wojsk Pogranicznych. Obrzucona granatami strażnica zapaliła się. Część żołnierzy poległa, do niewoli dostało się 8 żołnierzy w tym jeden oficer. Strażnica „Świerynowo” została zdobyta o 8:00. Do niewoli dostało się 18 żołnierzy, w tym jeden ranny.
2 kompania „Siełowicze” atakowana była przez 17 Oddział Wojsk Ochrony Pogranicza NKWD. O walkach strażnic 1 kompanii granicznej „Mikołajewszczyzna” brak jest informacji.
Pododdziały i sztab batalionu KOP „Stołpce” opuściły Stołpce we wczesnych godzinach rannych 17 września, wycofując się w kierunku zachodnim.
W walkach odwrotowych z Armią Czerwoną:
Wycofujący się w kierunku Nowogródka batalion KOP „Stołpce”, prowadził walkę ogniową z maszerującymi równolegle oddziałami 11 DK kombryga Andrieja Nikitina. Wobec większej szybkości poruszania się jednostek Armii Czerwonej, resztki sił baonu zostały 20 września okrążone w Mirze i poddały się oddziałom sowieckiej 6 Dywizji Strzeleckiej 10 Armii.
Struktura organizacyjna.
Organizacja batalionu w 1934:
Żołnierze batalionu.
Dowódcy batalionu:
Obsada personalna we wrześniu 1928:
Obsada personalna w listopadzie 1934:
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017319" url="https://pl.wikipedia.org/wiki?curid=1017319" title="Tour de France 2001">
Tour de France 2001

88. Tour de France rozpoczął się 7 lipca w Dunkierce, a zakończył się 29 lipca w Paryżu. Wyścig składał się z prologu i 20 etapów, w tym 12 etapów płaskich, 1 etapu pagórkowatego, 4 etapów górskich i 4 etapów jazdy na czas. Cała trasa liczyła 3455 km.
Klasyfikacje.
Klasyfikację generalną wygrał po raz trzeci z rzędu Amerykanin Lance Armstrong, wyprzedzając Niemca Jana Ullricha i Hiszpana Josebę Belokiego. Niemiec Erik Zabel wygrał klasyfikację punktową, Francuz Laurent Jalabert wygrał klasyfikację górską, a Hiszpan Óscar Sevilla był najlepszy w klasyfikacji młodzieżowej. Zabel wygrał klasyfikację punktową szósty raz z rzędu. Najaktywniejszym kolarzem został Laurent Jalabert. W klasyfikacji drużynowej najlepsza była hiszpańska drużyna Kelme.
Doping.
Już podczas pierwszego etapu testu antydopingowego nie przeszedł Hiszpan Txema del Olmo. W jego krwi wykryto erytropoetynę (EPO).
W 2007 roku do stosowania między innymi EPO w czasach swoich startów w ekipie ONCE (2001-2003) przyznał się Niemiec Jörg Jaksche. Zwycięzca klasyfikacji punktowej, Erik Zabel, także stosował doping, do czego przyznał się w 2013 roku.
W 2012 roku Armstrong został dożywotnio zdyskwalifikowany za stosowanie dopingu przez Amerykańską Agencję Antydopingową. Anulowano także wszystkie jego wyniki począwszy od 1 sierpnia 1998 roku. W 2013 roku Armstrong przyznał się do stosowania między innymi EPO, transfuzji krwi, testosteronu i kortyzonu. Mimo to jeden z najpoważniejszych rywali Amerykanina, Jan Ullrich stwierdził, że Amerykaninowi powinno się przywrócić wszystkie wyniki, z uwagi na powszechność stosowania dopingu wśród kolarzy w tamtych czasach.
Drużyny.
W tej edycji TdF wzięły udział 21 drużyny:

</doc>
<doc id="1017320" url="https://pl.wikipedia.org/wiki?curid=1017320" title="Sauropterygia">
Sauropterygia



</doc>
<doc id="1017321" url="https://pl.wikipedia.org/wiki?curid=1017321" title="Sporting de Gijón">
Sporting de Gijón



</doc>
<doc id="1017324" url="https://pl.wikipedia.org/wiki?curid=1017324" title="Tomáš Jirsák">
Tomáš Jirsák

Tomáš Jirsák (wym. ; ur. 29 czerwca 1984 roku w Vysokim Mycie) – czeski piłkarz występujący na pozycji środkowego pomocnika.
Kariera klubowa.
Jirsák swoją karierę rozpoczynał w TJ Sokol České Heřmanice; następnie grał w SK Vysoké Mýto i FK Agria Choceň. Profesjonalnie zaczął grać w SK Hradec Králové, gdzie zaliczył 40 występów i zdobył 5 goli. Po udanym sezonie 2004/05 przeszedł do klubu wyżej notowanego w czeskiej 1 lidze - FK Teplice, gdzie grał przez dwa sezony występując w barwach FK 52 razy i zdobywając 5 goli. Na początku lipca 2007 roku podpisał 5-letni kontrakt z Wisłą Kraków. Według nieoficjalnych informacji klub z Krakowa zapłacił za niego ok. 700 tys. euro.
Kariera reprezentacyjna.
Uczestnik Mistrzostw Europy U-21 w 2007 roku, w barwach reprezentacji Czech.

</doc>
<doc id="1017326" url="https://pl.wikipedia.org/wiki?curid=1017326" title="Sociedade Imperatriz de Desportos">
Sociedade Imperatriz de Desportos



</doc>
<doc id="1017330" url="https://pl.wikipedia.org/wiki?curid=1017330" title="Aleksander Usakiewicz">
Aleksander Usakiewicz

Aleksander Usakiewicz (ur. 19 kwietnia 1943 w Brańsku) – polski polityk, inżynier i samorządowiec, poseł na Sejm I kadencji.
Życiorys.
Ukończył w 1968 studia na Wydziale Budownictwa Lądowego Politechniki Poznańskiej, następnie uzyskał stopień doktora nauk technicznych. Został pracownikiem naukowym na Politechnice Białostockiej. Był członkiem regionalnego Komitetu Obywatelskiej i działaczem „Solidarności”.
W pierwszej połowie lat 90. do 1994 pełnił funkcję wicewojewody białostockiego. W latach 1991–1993 był posłem na Sejm I kadencji z listy Wyborczej Akcji Katolickiej. Należał do Zjednoczenia Chrześcijańsko-Narodowego. W latach 1998–2002 zasiadał w sejmiku podlaskim (wybrany został z listy Akcji Wyborczej Solidarność), obejmował też stanowisko wicemarszałka w zarządzie województwa. W 2002 nie startował w wyborach. W 2003 został mianowany prezesem Miejskiego Przedsiębiorstwa Energetyki Cieplnej w Białymstoku. Pełnił tę funkcję do 2007. W 2006 bez powodzenia kandydował do sejmiku z listy Chrześcijańskiego Ruchu Samorządowego. Został też prezesem zarządu stowarzyszenia Start Białystok.

</doc>
<doc id="1017331" url="https://pl.wikipedia.org/wiki?curid=1017331" title="Batalion KOP „Kleck”">
Batalion KOP „Kleck”

Batalion KOP „Kleck” – pododdział piechoty Korpusu Ochrony Pogranicza Wojska Polskiego w okresie międzywojennym.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 2 Brygadę Ochrony Pogranicza, a w jej składzie 9 batalion graniczny „Kleck”. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku. W skład batalionu wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów. Długość ochranianego przez batalion odcinka granicy wynosiła 57 kilometrów, przeciętna długość pododcinka kompanijnego to 19 kilometrów, a strażnicy 5 kilometrów. Odległość dowództwa batalionu od dowództwa brygady wynosiła 45 kilometrów.
W listopadzie tego roku batalion obsadził odcinek granicy państwowej z ZSRR na obszarze województwa nowogródzkiego. Dowództwo batalionu stacjonowało w Klecku.
W ramach 2 Brygady OP zorganizowano Szkołę Tresury Psów Meldunkowo-Śledczych KOP. Szkoła stacjonowała w Klecku przy 9 batalionie granicznym. Komendantem szkoły był chor. Wacław Markowski. Z dniem 31 stycznia 1934 szkoła została zlikwidowana, w związku z uruchomieniem Centralnej Stacji Psów Wojskowych w strukturze Centrum Wyszkolenia Piechoty w Rembertowie.
Aby zapewnić macierzystej brygadzie odpowiednią ilość żołnierzy o specjalności saperskiej, z dniem 1 kwietnia 1928 roku, przy 9 batalionie granicznym w Klecku utworzono ośrodek wyszkolenia saperów.
W lipcu 1929 roku 2 Brygada Ochrony Pogranicza przemianowana została na Brygadę KOP „Nowogródek”. Przyjęto też zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 734 karabiny Berthier wz.1916, 49 ręczne karabiny maszynowe Chauchat wz. 1915 i 2 ciężkie karabiny maszynowe wz.1914.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 66 podoficerów, 23 nadterminowych i 572 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla szwadronu kawalerii KOP „Kleck”, posterunku żandarmerii KOP „Kleck”, komendy powiatu pw KOP „Nieśwież” i kompanii artylerii lekkiej KOP „Kleck”. W wyniku realizacji drugiej fazy reorganizacji KOP, latem 1937 roku przeorganizowano 2 kompanię graniczną „Chominka” na 2 kompanię graniczną „Woronino” ze strażnicami „Kuncowszczyzna” i „Helenowo” oraz 1 kompanię graniczną „Chominka” ze strażnicami „Morocz” i „Kołki”. Przesunięto strażnicę „Łozowicze” 3 kompanii granicznej „Smolicze” batalionu „Kleck” do 2 kompanii granicznej „Siełowicze” batalionu KOP „Stołpce”. Pluton odwodowy 2 kompanii granicznej „Woronino” rozmieszczono w koszarach 1 kompanii granicznej „Lubieniec”, a dowództwo tej kompanii w koszarach w Chomince wspólnie z dowództwem 1 kompanii granicznej „Chominka” baonu „Ludwikowo”.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Kleck” w 1934 roku ochraniał odcinek granicy państwowej szerokości 59 kilometrów 473 metrów.
W 1937 roku ustalono dla batalionu następujący podział ochranianego odcinka granicy państwowej:
Po odtworzeniu w 1939 roku, batalion ochraniał granicę długości 37 kilometrów 738 metrów.
Wydarzenia:
Bataliony sąsiednie:
Koszary batalionu KOP „Kleck”.
Batalion KOP „Kleck” mieścił się w koszarach wybudowanych w latach 1924-1925 według projektu Tadeusza Nowakowskiego. W skład kompleksu wchodził budynek dowództwa batalionu, budynek koszarowy, działownia (betonowy schron na amunicję), stajnia dla 200 koni i magazyn paszy dla koni. W budynkach koszarowych znajdowały się: pokoje dla oficerów i podoficerów oraz żołnierzy, kuchnia, łaźnia, pralnia, warsztaty krawieckie i szewskie, warsztaty kowalskie i rusznikarskie, magazyny mundurowe i magazyny broni. Kierownikiem budowy z upoważnienia Ministerstwa Robót Publicznych był inż. arch. Zygmunt Wyganowski. Budynki posiadały oświetlenie elektryczne doprowadzone z miasta Nieświeża. Bieżącą wodę w koszarach zapewniała studnia głębinowa wyposażona w pompę. Do dnia dzisiejszego zachowały się w Klecku fragmenty zabudowań koszar i budynek dowództwa batalionu, który aktualnie spełnia funkcje administracyjne. Obiekt jest wpisany do Rejestru zabytków Białorusi i podlega ochronie prawnej.
Działalność kulturalno oświatowa.
Działalność kulturalno-oświatowa batalionu nie ograniczała się tylko do tej typowo wojskowej. Batalion utrzymywał stałe kino, prowadził zespół teatru amatorskiego oraz patronował działalności wojskowej orkiestry dętej, która powstała 1 września 1930 roku i chóru mieszanego „Lutnia”, który został utworzony 15 października 1930 roku. Założycielem i kapelmistrzem orkiestry dętej oraz chóru „Lutnia” był Józef Sokołowski.
Struktura organizacyjna batalionu.
Organizacja batalionu w 1934:
W 1937 roku:
W 1937 roku, w ramach reorganizacji KOP („R.3" I Faza), rozformowane zostało Dowództwo Brygady KOP „Nowogródek”, a batalion KOP „Kleck” wraz z batalionem KOP „Stołpce” podporządkowano dowódcy nowo powstałego pułku KOP „Snów”. W tym czasie w skład batalionu wchodziły 2 kompanie i 6-7 strażnic:
Strażnice: „Buzuny”, „Juszewicze”, „Sołtanowszczyzna” przekazano batalionowi KOP „Stołpce”, w którym utworzyły 2 kompanię „Siełowicze”. Strażnicę „Helenowo” podporządkowano batalionowi KOP „Ludwikowo”. Razem ze strażnicami „Rybna” i „Jastrzębów” tworzyła 1 kompanię „Chominka”. Strażnica „Kuncowszczyzna” została rozformowana lub podporządkowana kompanii „Lubieniec”, która zmieniła numer z 3 na 2 (kompania „Smolicze” z 2 na 1).
Mobilizacja.
31 sierpnia 1939 roku, w pierwszym dniu mobilizacji powszechnej, batalion przystąpił do mobilizacji II batalionu 96 pułku piechoty. Dowódcą batalionu został kapitan Zygmunt Kledzik. 96 pp (rez.) wszedł w skład 38 Dywizji Piechoty. 6 września 38 DP (rez.) została podporządkowana dowódcy Armii „Karpaty”, załadowana do transportów kolejowych w rejonie Stołpce-Łuniniec i skierowana przez Zdołbunów, Lwów do rejonu Przemyśl-Dobromil.
Po zakończeniu mobilizacji II/96 pp (rez.) batalion KOP „Kleck” uzupełnił swoje stany do etatu wojennego i kontynuował służbę graniczną. Dotychczasowy dowódca batalionu, ppłk Jacek Jura objął dowództwo pułku KOP „Snów”. Po odtworzeniu, batalion ochraniał granicę z ZSRR o długości 37,738 km. Nowym dowódcą batalionu został kapitan Stanisław Zwojszczyk. 4 kompanią dowodził porucznik Edmund Roman Maliński.
Działania zbrojne w wojnie obronnej 1939.
17 września 1939 roku o godz. 4.20 bezpośrednio po agresji ZSRR batalion podjął walkę z oddziałami ACz i straży pogranicznej. Ostrzeliwał sowieckie czołgi jadące szosą słucką. Wieczorem pododdziały batalionu skoncentrowały się w rejonie Klecka. Do batalionu dołączyła jedna kompania piechoty i ppłk Jacek Jura. Batalion utrzymał łączność z dowódcą KOP w Dawidgródku, który podporządkował do dowódcy Brygady KOP „Polesie”. W celu połączenia z brygadą, batalion wycofał się na Krzywoszyn, a następnie skierował na południe, na Łuniniec. 19 września batalion razem z batalionem KOP „Ludwikowo” kontynuował marsz na Łuniniec, lasami, bez kontaktu z nieprzyjacielem. W nocy z 19 na 20 września oba bataliony pod dowództwem ppłk. Jacka Jura przejechały kolejką leśną przez wolański most kolejowy na południowy brzeg Prypeci. Przejazd zgrupowania ppłk Jacka Jura i przeprawę pozostałych jednostek Brygady KOP „Polesie” osłaniały oddziały Flotylli Pińskiej (monitor „Kraków” i 5 kutrów uzbrojonych oraz krypy amunicyjne).
Tej samej nocy i wczesnych godzinach rannych, pod Osowem, zgrupowanie ppłk Jacka Jura współdziałając z batalionem KOP „Sienkiewicze” stoczyło zwycięską walkę z sowiecką piechotą wspartą czołgami (pododdziałami 205 pułku strzeleckiego 54 DS) odrzucając ją na Duboje. 20 września późnym wieczorem zgrupowanie osiągnęło Serniki, paląc po drodze most na rzece Stubła pod Wiczówką. Następnego dnia, w godzinach popołudniowych, w rejonie na zachód od Wiczówki, generał brygady Wilhelm Orlik-Rückemann dokonał przeglądu zgrupowania. W ocenie generała były to dwa słabe bataliony liczące pięć kompanii, uzbrojone w około 7 ckm i wyposażone w jedną kuchnię polową. Żołnierze byli przemęczeni marszami ale mieli bardzo dobry nastrój. 21 września zgrupowanie osiągnęło Mutwice, a dzień później Chrapin. Tu wyczerpały się zapasy. Brakowało chleba. W okresie od 17 do 22 września wysiłek marszowy batalionu wyniósł 200 km, w tym około 50 km jazdy kolejką leśną. W nocy z 23 na 24 września oraz z 24 na 25 września batalion w składzie Brygady KOP „Polesie” przemaszerował 66 km po osi Sudcze – Drewek – Bychów – Huszcza Wielka i 25 września osiągnął m. Wyderta. Zmiana kierunku marszu z południowego (Czeremoszno – Kowel) na zachodni (Kamień Koszyrski – Włodawa) uwarunkowana była zmianą marszruty przez gen. Kleeberga, za którym podążała Grupa KOP.
Wieczorem 25 września batalion w kolumnie północnej przemaszerował 36 km, omijając Kamień Koszyrski, i rano następnego dnia osiągnął zachodnią lizjerę lasku koło m. Kwaściłówka. Na zachód od Kamienia Koszyrskiego batalion i pozostałe oddziały Grupy KOP zostały zaopatrzone w chleb. Kolejnej nocy batalion przemaszerował 43 km. Z powodu złego stanu dróg zmuszony został do przejścia przez Ratno, gdzie był ostrzeliwany przez dywersantów. Rano 27 września osiągnął rejon m. Tur. W nocy z 27 na 28 września batalion przemaszerował 32 km i rano dotarł do lizjery lasu pod m. Mielniki. W tym samym czasie czoło kolumny południowej osiągnęło lizjerę lasu na wschód od m. Szack.
Szack obsadzony był przez oddziały radzieckiej 52 Dywizji Strzeleckiej. Gen. Orlik-Rückemann podjął decyzję o stoczeniu walki z sowietami. Natarcie na Szack powierzył oddziałom ppłk Nikodema Sulika. Batalion KOP „Kleck” pozostawał w gotowości do współdziałania z pułkiem KOP „Sarny”, a następnie miał maszerować z m. Mielnik do m. Koszary na przeprawę przez Bug. Wobec natarcia sowietów z północy na Szack, gen. Orlik-Rückemann polecił dowódcy Brygady KOP „Polesie” wykonać kontratak jednym batalionem, w kierunku południowo-zachodnim, w celu oskrzydlenia nieprzyjaciela. Rozkaz do kontrataku został przekazany drogą radiową i odebrany przez płk. dypl. Tadeusza Różyckiego-Kołodziejczyka. Dowódca brygady do natarcia skierował tylko jedną kompanię i zmienił jego kierunek na zachodni, zgodny z nakazanym wcześniej kierunkiem marszu.
W nocy z 28 na 29 września brygada wycofała się na południe do Szacka i dalej na zachód, na przeprawę pod m. Koszary. Ponieważ przeprawa w tym rejonie była już opanowana przez sowietów brygada skierowała się na Grabów i tam przeprawiła przez Bug. W nocnym marszu, w kontakcie z nieprzyjacielem, brygada pokonała 42 km, lecz utraciła tabory, pluton armat przeciwpancernych, parę ckm i uległa rozproszeniu. Po przeprawie brygada zebrała się w lesie pod m. Kosyń. Gen. Orlik-Rückemann w celu przeciwdziałania demoralizacji oddziałów brygady przydzielił jej kolumnę taborową, jedną kuchnię polową i ostatnie zapasy ze swej dyspozycji oraz częściowo z pułku KOP „Sarny”. Kolumna z zapasami dotarła do brygady i wydała żołnierzom ciepły posiłek dopiero około godz. 10.00 30 września. Zwłoka spowodowana była samowolną zmianą miejsca postoju brygady, która miała zebrać się w lesie 10 km na północ od m. Kosyń. Dowódca Grupy KOP z brygady zorganizował batalion. Na dowódcę Batalionu „Polesie” wyznaczył ppłk Jana Dyszkiewicza. Na powyższą decyzję niewątpliwie wpłynął fakt, że siły brygady stopniały do około 800 – 1000 żołnierzy, lecz nie bez znaczenia pozostał fakt załamania psychicznego jej dowódcy. Odpoczynek i obfity posiłek oraz wypłata żołdu nieznacznie poprawiły morale żołnierzy. Mimo tego, w ocenie gen. Orlik-Rückemanna, batalion „Polesie” najliczniejszy w jego grupie prezentował się najgorzej spośród wszystkich oddziałów.
Tego samego dnia o godz. 17.00 cała Grupa KOP rozpoczęła marsz z rejonu Kosyń przez Hańsk Pierwszy i Wytyczno do lasów na południe od Parczewa. W nocy z 30 września na 1 października, na zachód od m. Wytyczno, w czasie przekraczania drogi Włodawa-Trawniki Grupa KOP została zaatakowana z południa przez sowietów. Batalion „Polesie” maszerujący w straży tylnej, w momencie rozpoczęcia bitwy rozwinął się przed m. Wytyczno. Między godz. 8.00 a 9.00 dowódca Grupy KOP wydał dowódcy batalionu rozkaz uderzenia w kierunku południowo-zachodnim, na skrzydło nieprzyjaciela. Rozkaz nadany przez radio został odebrany, lecz ppłk Jan Dyszkiewicz i ppłk Jacek Jura zdołali poderwać do natarcia tylko niewielką grupę swoich żołnierzy. Pozostali poddali się. O godz. 12.00 na rozkaz gen. Orlik-Rückemanna pozostałe oddziały Grupy KOP przerwały walkę i wycofały się do lasu na południe od m. Sosnowica. Tam nastąpiło rozwiązanie grupy. Zniszczono uzbrojenie i rozpuszczono żołnierzy. Tego samego dnia około 30 oficerów zebrało się w lesie na południe od Parczewa. Tam gen. Orlik-Rückemann postanowił o przejściu do konspiracji i zawiązaniu "Tajnego KOP". Na wysiłek bojowy batalionu KOP „Kleck” w ciągu 15 dni kampanii złożyło się 6 walk i 447 km marszów.
Żołnierze batalionu KOP „Kleck”.
Dowódcy batalionu:
Oficerowie batalionu:
Obsada personalna batalionu w czerwcu 1939:
Żołnierze batalionu KOP „Kleck” - ofiary zbrodni katyńskiej:
Żołnierze 9 batalionu ochrony pogranicza, którzy zginęli bohaterską śmiercią na posterunku granicznym w latach 1924-1925:
Żołnierze batalionu KOP „Kleck” polegli w walkach z Armią Czerwoną pod Szackiem (29 – 30 września 1939) i Wytycznem (1 października 1939):
Wymienieni wyżej żołnierze zostali pochowani we wspólnym grobie na cmentarzu żydowskim przy młynie Łowiszów k. Wytyczna.
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017332" url="https://pl.wikipedia.org/wiki?curid=1017332" title="Sociedade Esportiva Imperatriz">
Sociedade Esportiva Imperatriz



</doc>
<doc id="1017333" url="https://pl.wikipedia.org/wiki?curid=1017333" title="Sociedade Atlética Imperatriz">
Sociedade Atlética Imperatriz



</doc>
<doc id="1017340" url="https://pl.wikipedia.org/wiki?curid=1017340" title="The New Saints F.C.">
The New Saints F.C.

The New Saints of Oswestry Town &amp; Llansantffraid Football Club (wym. []; wal. "Clwb Pêl-droed y Seintiau Newydd") – walijski klub piłkarski reprezentujący miejscowości Llansantffraid-ym-Mechain i Oswestry (w Anglii) grający w Cymru Premier.
Historia.
Klub założony został w roku 1959 jako "Llansantffraid Football Club". W 1996 roku klub przyjął nazwę "Total Network Solutions Llansantffraid F.C." pochodzącą od swego nowego sponsora (firmy komputerowej). Od 1997 roku klub zwał się "Total Network Solutions F.C." W 2003 doszło do fuzji z klubem Oswestry Town F.C. założonym w 1860 jako "Oswestry United". Na początku 2006 roku dotychczasowy sponsor klubu został przejęty przez British Telecom, w związku z czym postanowiono zmienić nazwę klubu. By zachować skrót TNS klub nazywał się odtąd "The New Saints F.C.".
30 grudnia 2016 The New Saints ustanowili rekord świata w liczbie zwycięstw z rzędu na najwyższym poziomie rozgrywkowym. Tego dnia pokonali Cefn Druids 2:0 i zanotowali 27. wygraną, bijąc osiągnięcie Ajaksu z Johanem Cruyffem w drużynie z 1972 roku.

</doc>
<doc id="1017343" url="https://pl.wikipedia.org/wiki?curid=1017343" title="Solec (jurydyka)">
Solec (jurydyka)

Solec – jurydyka złożona w 1675 na terenie wcześniejszej osady na Solcu. Obecnie teren jurydyki znajduje się w rejonie Solec w dzielnicy Śródmieście m.st. Warszawy.
Opis.
Na Solcu osada została założona w XI wieku, powstała tu przystań i port rzeczny na Wiśle. Rozwojowi osady sprzyjała też przeprawa na Kamion. W XVI wieku ulokowano tu magazyny solne, od soli też przyjęto jej nazwę. W 1675 Solec otrzymał prawa miejskie i staje się jurydyką.
Solec posiadał rynek – obecnie parking przy kościele Świętej Trójcy zakonu trynitarzy, obok którego znajduje się dawny magazyn solny, noszący nazwę Rynek Solecki. Stał tutaj też ratusz, nr hip 2947. W pierwszej połowie XVIII wieku Solec posiadał 5000 mieszkańców. W 1708 Solec nawiedziła epidemia, w wyniku której zmarli wszyscy soleccy i warszawscy trynitarze, a w 1713 – powódź. W 1762 przy ulicy Solec powstał Pałac Symonowiczów. W 1772 położono kamień węgielny pod budowę murowanego klasztoru na Solcu, którego budowę zakończono przed 1790. Oprócz kościoła i klasztoru znajdował się tu cmentarz, kostnica i wieża kościelna, a od południa klasztorne zabudowania gospodarcze: stajnia, oranżeria, drwalnia, szopa i chlew, a całość zamykał piękny ogród. Do trynitarzy należały także dwa młyny poza terenem posesji – bliżej portu rzecznego. W 1773 Kazimierz Poniatowski (brat króla), wybudował w miejscu dzisiejszego ośrodka sportowego przy ulicy Solec pałac z ogrodem i sztucznymi romantycznymi ruinami. Jurydyka Solec w 1784 miała 164 posesje i 11 ulic: Solec, Czerniakowską, Okrąg, Smolną, Rozbrat, Górną, Naprawę, Przypust, Szarą, Karpia i Mączną.
Włączona do Warszawy wraz z innymi jurydykami w końcu XVIII wieku.

</doc>
<doc id="1017347" url="https://pl.wikipedia.org/wiki?curid=1017347" title="Łucznictwo na Letnich Igrzyskach Olimpijskich 1900">
Łucznictwo na Letnich Igrzyskach Olimpijskich 1900

Zawody w łucznictwie na Letnich Igrzyskach Olimpijskich 1900 w Paryżu rozegrane zostały po raz pierwszy w historii igrzysk olimpijskich. W finałach zawodów uczestniczyło 153 łuczników z 3 państw, jednak jedynie 24 jest znanych z nazwiska. 
Międzynarodowy Komitet Olimpijski uznaje siedem konkurencji za olimpijskie, jednak w czasie trwania igrzysk w ramach wystawy światowej odbyło się wiele innych wydarzeń łuczniczych. We wszystkich rozgrywkach startowało ponad 5000 zawodników.
Eliminacje do zawodów odbyły się w maju, natomiast finały w lipcu i sierpniu w Lasku Vincennes.
Indywidualnie najwięcej medali (4) zdobył belgijski łucznik Hubert Van Innis.
Uczestnicy.
W finałach zawodów uczestniczyło 153 łuczników z 3 państw:
Udało się ustalić, że w łucznictwie startowali na pewno: Francuz Désiré Nave i następujący reprezentanci Holandii: Johannes van Gastel, Josephus Heerkens, Franciscus Hexspoor, Henricus Mansvelt, Petrus Nouwens oraz Johannes Stovers. Nie są jednak znane ani konkurencje, w których startowali, ani ich wyniki.

</doc>
<doc id="1017358" url="https://pl.wikipedia.org/wiki?curid=1017358" title="Ruska piramida">
Ruska piramida

Ruska piramida (bilard rosyjski, rosyjski pool lub bilard petersburski) – rosyjska odmiana bilardu będąca grą nienominowaną.
Zasady.
Jest kilka odmian ruskiej piramidy. Wszystkie gry zaczynają się z piętnastoma ponumerowanymi białymi bilami ułożonymi w trójkąt, podobnie jak w ósemce, oraz jedną bilą kolorową. Pierwszy zawodnik rozbija trójkąt kolorową bilą z punktu bazy.
W moskiewskiej piramidce celem gry jest wbicie 8 bil. Zawodnicy mogą wbijać również czerwoną bilę, którą zwykle zagrywają. Czasem zawodnik może wbić czerwoną uderzając kijem czerwoną bilę. Po wbiciu czerwonej bili przeciwnik wybiera jedną białą bilę i wkłada ją do kieszeni, wyjmując czerwoną, którą stawia na linii bazy. Ewentualny faul (np. nietrafienie w żadną z bil, wbicie czerwonej przy zagrywaniu) powoduje odjęcie jednego punktu faulującemu oraz wyciągnięcie jednej bili z kieszeni i położenie jej na stole.
W ruskiej piramidce jest 15 białych bil oraz jedna czarna. Zawodnik uderza ją na początku, rozbijając trójkąt, starając się jednocześnie wbić czarną bilę. Po rozbiciu gracze uderzają kijem dowolną bilę (białą lub czarną) tak, aby albo wpadła inna bila, lub żeby uderzana kijem odbiła się od innej bili i sama wpadła do kieszeni. Za każde wbicie (białej czy czarnej; czarna po wbiciu nie wraca na stół) gracz otrzymuje 1 punkt. Wygrywa ten, kto zdobędzie jako pierwszy 8 punktów.
W petersburskiej piramidzie również jest 15 bil, ale kijem uderza się bilę żółtą. Przy rozbiciu zawodnik stara się rozbić trójkąt wbijając żółtą do kieszeni, po czym wyjmuje ją, stawia gdzie chce i wbija białą uderzając kijem żółtą. Następnie musi tak uderzyć żółtą, aby ta po zderzeniu z białą wpadła do kieszeni lub wbić normalnie białą. Jeśli wpadnie żółta, wyjmuje ją z kieszeni, kładzie gdzie chce i gra jest kontynuowana. Po wbiciu żółtej zdejmuje się ze stołu tę bilę, w którą uderzyła. Nie można wbijać żółtej dwa razy z rzędu, ale można wbijać kilka razy z rzędu białą. Można też wbijać różne bile jednocześnie. Gracze grają do zdobycia 8 punktów. Punktacja: 1 punkt za wbicie bili oraz -1 punkt za faul, po którym jedna biała bila wraca na stół.

</doc>
<doc id="1017359" url="https://pl.wikipedia.org/wiki?curid=1017359" title="Południowojutlandzki dialekt języka duńskiego">
Południowojutlandzki dialekt języka duńskiego

Południowojutlandzki dialekt języka duńskiego (, ) – dialekt języka duńskiego używany w mowie w okolicach niemiecko-duńskiej granicy w Jutlandii.
Na południe od granicy (tj. w Niemczech) dialekt używany jest w niektórych miejscowościach między Flensburgiem a Niebüll. Jeszcze w 1800 r. obszar używania sønderjysk rozciągał się aż do Szlezwiku, a przed 1700 r. być może aż do Eckernförde.
Dialekt jest zróżnicowany regionalnie – słychać na przykład, czy jego użytkownik pochodzi z Haderslev czy z Sønderborga.

</doc>
<doc id="1017360" url="https://pl.wikipedia.org/wiki?curid=1017360" title="Batalion KOP „Dawidgródek”">
Batalion KOP „Dawidgródek”

Batalion KOP „Dawidgródek” – pododdział piechoty, podstawowa jednostka taktyczna Korpusu Ochrony Pogranicza.
We wrześniu 1939 roku jednostka sformowała I batalion 97 pułku piechoty.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W drugim etapie organizacji KOP, w terminie do 1 marca 1925 roku, sformowano 5 Brygadę Ochrony Pogranicza, a w jej składzie 17 batalion graniczny „Dawidgródek”. Podstawą formowania był rozkaz Ministra Spraw Wojskowych nr 1600/tjn./O.de B/25. Jednostką formującą był 83 pułk piechoty. Dowództwo jednostki stacjonowało w Dawidgródku, w powiecie stolińskim ówczesnego województwa poleskiego. 25 lutego 1925 roku major Julian Mamczyński został przeniesiony z 32 pułku piechoty w Modlinie do KOP na stanowisko dowódcy 17 batalionu granicznego.
Długość ochranianego przez batalion odcinka granicy wynosiła 87 kilometrów, przeciętna długość pododcinka kompanijnego to 29 kilometrów, a strażnicy 6 kilometrów. Odległość dowództwa batalionu od dowództwa brygady wynosiła 30 kilometrów.
Aby zapewnić odpowiednią liczbę żołnierzy o specjalności saperskiej, z dniem 1 kwietnia 1928 roku, przy 17 batalionie granicznym w Dawigródku utworzono brygadowy ośrodek wyszkolenia pionierów.
W 1929 roku 5 Brygada Ochrony Pogranicza została przemianowana na Brygadę KOP „Polesie”, natomiast wchodzący w jej skład 17 batalion graniczny otrzymał obok numeru nazwę miejscowości, w której stacjonował - „17 batalion graniczny «Dawidgródek»””.
W tym czasie batalion na uzbrojeniu posiadał 712 karabinów Mauser wz. 1898, 51 lekkich karabinów maszynowych Bergmann wz. 1915 i 8 ciężkich karabinów maszynowych Maxim wz. 1908.
W 1931 roku pododdział został przemianowany na batalion KOP „Dawidgródek”.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 69 podoficerów, 25 nadterminowych i 614 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla kompanii saperów KOP „Stolin”, posterunku żandarmerii KOP „Dawidgródek”, komendy powiatu pw KOP „Stolin”. W wyniku realizacji drugiej fazy reorganizacji KOP, latem 1937 roku, budynki likwidowanej strażnicy „Futor Tejca” nakazano rozebrać, budynki strażnicy „Dubok” rozebrać, a materiał wykorzystać do budowy strażnicy „Malaszewo”.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Zmobilizowany w 1939 roku batalion został włączony w struktury rezerwowej 38 Dywizji Piechoty, jako I batalion 97 pułku piechoty, dzieląc losy innych jednostek armii Karpaty.
Po odejściu batalionu przeznaczonego dla 38 Dywizji Piechoty garnizon jednostki w Dawidgródku wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład Brygady KOP „Polesie”. Po odtworzeniu, batalion ochraniał granicę z ZSRR o długości 78,205 km. Od 17 września 1939 roku brał udział w obronie ówczesnej wschodniej granicy państwa przed sowieckim agresorem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Dawidgródek” w 1934 roku ochraniał odcinek granicy państwowej szerokości 75 kilometrów 840 metrów. Po odtworzeniu w 1939 roku, batalion ochraniał granicę długości 78 kilometrów 205 metrów.
Bataliony sąsiednie:
Walki batalionu.
Walki o strażnice:&lt;br&gt;
Strzegący granicy batalion graniczny mjr. Tomaszewskiego 17 września 1939 roku rozpoczął walki ze sporadycznie atakującymi strażnice pododdziałami 18 Oddziału Wojsk Pogranicznych NKWD. Kompanie graniczne zdołały utrzymać w tym dniu swoje pozycje. Wieczorem obsady strażnic, z wyjątkiem strażnicy „Maleszewo”, wycofały się. Strażnica „Maleszewo” została zdobyta 19 września po krótkotrwałej walce. Na strażnicy zginęło dwóch, jeden został ranny, a do niewoli dostało się ośmiu żołnierzy.
W walkach odwrotowych z Armią Czerwoną:&lt;br&gt;
Na wiadomość o wkroczeniu Armii Czerwonej, dowódca KOP gen. bryg. Wilhelm Orlik-Rückemann wydał 17 września w Dawidgródku rozkaz stawienia oporu i jednoczesnej koncentracji batalionów na zapleczu fortyfikacji na rzece Słucz, w rejonie Moroczna, Lubieszowa i Siedliszcza. Koncentracja miała być realizowana pod osłoną fortyfikacji obsadzonych przez pułk KOP „Sarny”.
Baon KOP „Dawidgródek” we wczesnych godzinach rannych 19 września wycofał się pod naporem nieprzyjaciela z Dawidgródka w kierunku Stolina. 20 września przeszedł rzekę Styr pod Starymi Końmi. Baon, mimo bardzo słabego uzbrojenia i wyposażenia, stanowił zwartą jednostkę.
Ostatecznie, w rejonie Kuchecka Wola-Kuchcze-Chrapin-Moroczno, zebrało się około 8700 żołnierzy, w tym blisko 300 oficerów. Na podstawie rozkazu gen. bryg. Orlika-Rückemanna powstało tu improwizowane Zgrupowanie KOP. Batalion wszedł w jego skład.
Struktura organizacyjna.
Organizacja batalionu w 1934:
Kadra batalionu.
Dowódcy batalionu:

</doc>
<doc id="1017364" url="https://pl.wikipedia.org/wiki?curid=1017364" title="Olga Kuzienkowa">
Olga Kuzienkowa

Olga Siergiejewna Kuzienkowa, ros. Ольга Сергеевна Кузенкова (ur. 4 października 1970 w Smoleńsku) – rosyjska lekkoatletka specjalizująca się w rzucie młotem.
Zdobyła srebrny medal igrzysk olimpijskich w Sydney w roku 2000 gdzie przegrała tylko z Kamilą Skolimowską. Cztery lata później w Atenach została mistrzynią olimpijską. Czterokrotnie stawała na podium mistrzostw świata: w 2005 roku zdobyła złoty medal, a w 1999, 2001 oraz 2003 srebrne krążki. Złota (Monachium 2002) i srebrna (Budapeszt 1998) medalistka mistrzostw Europy. Jest pierwszą kobietą rzuciła młotem ponad 70 metrów. 9-krotnie ustanawiała rekordy świata w tej konkurencji (do 73,80 w 1998). Również 9-krotnie jej wyniki były najlepsze w danym roku na świecie (1992-1993, 1995-1998 oraz 2000-2002). Jej rekord życiowy wynosi 76,21 (2007). W 2010 ogłosiła zakończenie kariery sportowej.
Doping.
Po ponownym przebadaniu próbek krwi i moczu Kuzienkowej z 2005 roku wyszło na jaw, że zawodniczka stosowała niedozwolony doping. W kwietniu 2013 została zdyskwalifikowana na 2 lata oraz anulowano wszystko jej rezultaty osiągnięte między 12 sierpnia 2005 a 11 sierpnia 2007. Zawodniczce odebrano złoty medal mistrzostw świata w Helsinkach (2005).

</doc>
<doc id="1017365" url="https://pl.wikipedia.org/wiki?curid=1017365" title="Katedra Bagrata">
Katedra Bagrata

Katedra Bagrata (gruz. ბაგრატი; ბაგრატის ტაძარი) – katedra Gruzińskiego Kościoła Prawosławnego, leżąca w Kutaisi w zachodniej Gruzji. Występuje także pod oficjalną nazwą Katedra Zaśnięcia Bogurodzicy. Jest najcenniejszą budowlą sakralną w Kutaisi.
Historia.
Katedra znajduje się na szczycie wzgórza Ukimerioni, na północnym brzegu rzeki Rioni. Została zbudowana na początku XI wieku, za panowania króla Bagrata III, od którego imienia wzięła swoją nazwę. Na północnej ścianie znajduje się inskrypcja, która mówi że budowę świątyni zakończono w 1003 (dokł. "chronicon 203"). Uważa się, że katedra powstała w tzw. „złotym wieku” gruzińskiej kultury i państwowości. Ze względu na swoje znaczenie historyczne i artystyczne zajmuje ważne miejsce w sztuce średniowiecznej Gruzji. Była symbolem politycznej potęgi kraju oraz jedności narodowej. Kilka lat po zakończeniu budowy katedry, do lewej strony fasady zachodniej została dobudowana trzypiętrowa wieża mieszkalna, która prawdopodobnie służyła jako kwatery królewskie lub jako siedziba miejscowego arcybiskupa. Po zakończeniu budowy, powstały także bogato zdobione portyki z otwartymi arkadami dobudowane do boków południowo-zachodnich. Dwie dekady później, koncepcja ta została powtórzona z przodu bram wejściowych w zachodniej i południowej stronie. Te późniejsze ozdoby zostały naznaczone kamiennymi ozdobami: mityczne zwierzęta, ludzkie twarze, a czasem ludzkie twarze z ciałami zwierząt dominują, zazwyczaj powiązane są z bogatymi motywami liści. W 1692 została spustoszona i wysadzona przez Turków osmańskich, którzy najechali Królestwo Imeretii. Wybuch spowodował zawalenie się kopuły i stropu. 6 sierpnia 1770 podczas bombardowania Kutaisi przez wojska rosyjskie, rozsypała się kopuła katedralna, zniszczone zostały okna i kolumny.
Prace związane z konserwacją i rekonstrukcją, a także badania archeologiczne, rozpoczęły się w 1952 i trwały do 2012. W 1994 katedra została, wraz z Monastyrem Gelati, wpisana na Listę światowego dziedzictwa UNESCO. W 2001 świątynia została oddana Gruzińskiemu Kościołowi Prawosławnemu. Rzadko odbywają się w niej nabożeństwa, przyciąga natomiast wielu pielgrzymów i turystów. W 2008 rozpoczęto rekonstrukcję katedry wbrew opinii UNESCO, która apelowała, aby nie naruszać historycznej autentyczności obiektu i pozostawić go w stanie niezmienionym jako ruinę. Obawiano się także, że budowa kopuły może naruszyć oryginalne fundamenty. Postęp prac budowlanych spowodował, że w 2010 roku UNESCO umieściło obiekt na Liście Dziedzictwa Zagrożonego. W 2012 rekonstrukcja katedry została ukończona. W rezultacie tych prac, 10 lipca 2017 katedra została usunięta z Listy Światowego Dziedzictwa UNESCO.
Obecnie jasne ściany katedry stanowią tło dla fotografii ślubnych, a katedra jest popularnym miejscem przyjazdu par ślubnych na sesje zdjęciowe.
Opis.
Świątynia opiera się na systemie krzyżowo-kopułowym z wysuniętymi na południe i północ ramionami krzyża zakończonymi apsydami. Już od początku kościół oszałamiał rozmiarami i mnogością zdobień, szczególnie dekoracji kamieniarskich. Ściany i podłoża były niegdyś pokryte mozaikami. Do naszych czasów zachowały się fragmenty fresków z przedstawieniami Najświętszej Bogurodzicy.
Tuż obok na wschód od katedry stoją ruiny pałacu-cytadeli z VI wieku. Budowla została zniszczona w 1770 roku podczas oblężenia wojsk rosyjskich. Zachowały się jedynie fragmenty piwnicy na wina w zachodnim skrzydle pałacu, cerkiew pośrodku placu i średniowieczne mury.

</doc>
<doc id="1017368" url="https://pl.wikipedia.org/wiki?curid=1017368" title="Ruska piramidka">
Ruska piramidka



</doc>
<doc id="1017370" url="https://pl.wikipedia.org/wiki?curid=1017370" title="Rosyjska piramida">
Rosyjska piramida



</doc>
<doc id="1017376" url="https://pl.wikipedia.org/wiki?curid=1017376" title="Olga Kuzenkowa">
Olga Kuzenkowa



</doc>
<doc id="1017377" url="https://pl.wikipedia.org/wiki?curid=1017377" title="Bogumiła Boba">
Bogumiła Boba

Bogumiła Maria Boba (ur. 9 sierpnia 1945 w Krakowie) – polska lekarka i polityk, posłanka na Sejm I kadencji.
Życiorys.
Najstarsza córka Danuty z Wasinów i Bartłomieja Marii Boby, jedynych w okresie PRL rodziców, którzy zdecydowali się na prowadzenie edukacji domowej w opozycji do państwowego systemu oświaty.
W 1971 ukończyła studia na Wydziale Lekarskim Akademii Medycznej we Wrocławiu. Uzyskała specjalizacje z zakresu chirurgii ogólnej i ortopedii. Zatrudniona w szpitalu w Pszczynie, m.in. prowadząc w tej placówce poradnię zajmującą się wadami postawy. Działa w Ogólnopolskim Związku Zawodowym Lekarzy.
W latach 1991–1993 sprawowała mandat posłanki na Sejm I kadencji z listy Wyborczej Akcji Katolickiej. Zasiadała w Komisji Kultury i Środków Przekazu oraz Komisji Odpowiedzialności Konstytucyjnej. Należała do Zjednoczenia Chrześcijańsko-Narodowego. Została usunięta z ZChN, gdy w 1993 celowo nie przyszła na głosowanie w sprawie wotum nieufności wobec rządu Hanny Suchockiej, co przyczyniło się do upadku tego gabinetu, przyspieszonych wyborów i w konsekwencji przejęciu władzy przez Sojusz Lewicy Demokratycznej.
W wyborach parlamentarnych w 1993 bez powodzenia ubiegała się o reelekcję z listy komitetu „Ojczyzna – Lista Polska” (otrzymała 1192 głosy). W wyborach parlamentarnych w 2001 bez powodzenia ubiegała się o mandat poselski z ramienia Ligi Polskich Rodzin, zaś w wyborach w 2002 kandydowała bezskutecznie do rady powiatu pszczyńskiego z ramienia KWW Rodzina, Wspólnota, Sprawiedliwość. Mandat radnej powiatu uzyskała w wyborach w 2006 z listy Prawa i Sprawiedliwości i ponownie w 2010, 2014 oraz 2018. W 2015 bez powodzenia wystartowała do Sejmu VIII kadencji z ramienia PiS w okręgu wyborczym nr 27.

</doc>
<doc id="1017381" url="https://pl.wikipedia.org/wiki?curid=1017381" title="Cruzeiro Porto Velho">
Cruzeiro Porto Velho

Cruzeiro Esporte Clube – brazylijski klub piłkarski z siedzibą w mieście Porto Velho, stolicy stanu Rondônia.
Historia.
Cruzeiro nigdy nie zdobył mistrzostwa stanu Rondônia. Obecnie gra w drugiej lidze mistrzostw stanowych (Campeonato Rondoniense). Ostatni raz klub grał w pierwszej lidze stanowej w 2004 roku.

</doc>
<doc id="1017382" url="https://pl.wikipedia.org/wiki?curid=1017382" title="Cruzeiro Esporte Clube de Porto Velho">
Cruzeiro Esporte Clube de Porto Velho



</doc>
<doc id="1017386" url="https://pl.wikipedia.org/wiki?curid=1017386" title="Batalion KOP „Rokitno”">
Batalion KOP „Rokitno”

Batalion KOP „Rokitno” – pododdział piechoty, podstawowa jednostka taktyczna Korpusu Ochrony Pogranicza.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Rokitnie rozmieszczono dowództwo i pododdziały sztabowe 24 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłego batalionu KOP „Rokitno” służbę graniczną pełniły pododdziały 24 batalionu Straży Granicznej.
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej etacie Ministerstwa Spraw Wewnętrznych.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W drugim etapie organizacji KOP, w terminie do 1 marca 1925 roku, sformowano 5 Brygadę Ochrony Pogranicza, a w jej składzie 18 batalion graniczny. Podstawą formowania był rozkaz Ministra Spraw Wojskowych nr 1600/tjn./O.de B/25. Jednostką formującą był 50 pułk piechoty. Długość ochranianego przez batalion odcinka granicy wynosiła 108 kilometrów, przeciętna długość pododcinka kompanijnego to 35 kilometrów, a strażnicy 7 kilometrów. Odległość dowództwa batalionu od dowództwa brygady wynosiła 155 kilometrów.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 740 karabinów Berthier wz.1916, 52 ręczne karabiny maszynowe Chauchat wz. 1915 i 8 ciężkich karabinów maszynowych wz.1925.
W 1930 roku batalion wszedł w skład pułku KOP „Sarny”.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2”, batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 21 oficerów, 73 podoficerów, 26 nadterminowych i 627 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla dowództwa pułku KOP „Sarny”, kompanii odwodowej pułku KOP „Sarny”, szwadronu kawalerii KOP „Rokitno”, placówki wywiadowczej KOP nr 7, posterunku żandarmerii przy pułku KOP „Sarny”, posterunku żandarmerii KOP „Rokitno”, komendy rejonu pw KOP „Polesie”, komendy powiatu pw KOP „Sarny” i stacji gołębi pocztowych KOP „Sarny”
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Zmobilizowany w 1939 roku batalion został włączony w struktury rezerwowej 38 Dywizji Piechoty jako II batalion 97 pułku piechoty, dzieląc losy innych jednostek Armii „Karpaty”.
Po odejściu batalionu przeznaczonego dla 38 Dywizji Piechoty garnizon jednostki w Rokitnie wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Sarny”. Po odtworzeniu ochraniał granicę z ZSRR o długości 112,896 km. Od 17 września 1939 roku brał udział w obronie ówczesnej wschodniej granicy państwa przed radzieckim agresorem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Rokitno” w 1934 roku ochraniał odcinek granicy państwowej szerokości 113 kilometrów 650 metrów. Po odtworzeniu w 1939 roku, batalion ochraniał granicę długości 112 kilometrów 896 metrów.
Bataliony sąsiednie:
Walki batalionu.
Walki o strażnice:&lt;br&gt;
Batalion graniczny mjr. Wojciechowskiego 17 września zaatakowany został przez pododdziały 15 Korpusu Strzeleckiego komdiwa Piotra Fiłatowa. Zadaniem korpusu było zdobycie Sameńskiego Odcinka Umocnionego na Słuczy. Na linii strażnic uderzyły pododdziały 18. i 19. Oddziału Wojsk Pogranicznych NKWD.
3 kompania graniczna „Wojtkiewicze” 17 września nie była atakowana. Poszczególne strażnice wycofały się do m.p. kompanii. Ze strażnicy „Dwór” trzej żołnierze w tym podoficer zdezerterowali i przeszli granicę na kierunku sowieckiej strażnicy „Uroczyska Dalninskoje”. Opuszczone strażnice zajął 18 września około 10:00 sowiecki 18 Oddział Pograniczny .
Na kierunku 2 kompanii granicznej „Białowiż” sowieci przejawiali niewielką aktywność. Strażnice wycofały się bez walki w kierunku m.p. kompanii, a potem, na rozkaz dowódcy batalionu, do Rokitna. Zdezerterował oficer kompanii. Wraz z żoną zgłosił się na sowiecką strażnicę „Łozińce” i przekazał stronie sowieckiej poufne informacje.
1 kompanię graniczną „Ostki” zaatakowały pododdziały z 60 DS i 19 Oddziału Wojsk Pogranicznych. Strażnice „Dubno”, „Budki Snowidowskie” i „Ostrówek” zostały zdobyte. Strażnica „Serebranka” wycofała się. O strażnicy „Jamcowa Niwa” nie ma informacji.
Pododdziały zgrupowane w Rokitnie w godzinach południowych 17 września rozpoczęły wycofywanie się w kierunku Sarn. W godzinach popołudniowych zostały zaatakowane przez batalion rozpoznawczy 60 Dywizji Strzeleckiej. Po krótkiej potyczce sowieci nie podjęli pościgu. W godzinach wieczornych do miasta wkroczyły oddziały Armii Czerwonej uwalniając 64 jeńców niemieckich.
W walkach odwrotowych z Armią Czerwoną:&lt;br&gt;
Na wiadomość o wkroczeniu Armii Czerwonej, dowódca KOP gen. bryg. Wilhelm Orlik-Rückemann wydał 17 września w Dawidgródku rozkaz stawienia oporu i jednoczesnej koncentracji batalionów na zapleczu fortyfikacji na rzece Słucz, w rejonie Moroczna, Lubieszowa i Siedliszcza. Koncentracja miała być realizowana pod osłoną fortyfikacji obsadzonych przez pułk KOP „Sarny”.
Wycofujący się z dotychczas zajmowanych pozycji batalion graniczny „Rokitno”, mimo uszczuplonych stanów w związku z poniesionymi stratami w walkach na linii strażnic, zdołał dotrzeć na linię umocnień i zająć pozycje. Obsadził prawdopodobnie rejon m. Ładyna. Batalion utrzymał swoje pozycje do 19 września. Około godziny 14:00 dowódca pułku ppłk Sulik wydał rozkaz opuszczenia fortyfikacji.
Batalion maszerował w kolumnie północnej dowodzonej przez ppłk. Sulika. W jej składzie maszerowały także: batalion forteczny KOP „Sarny”, batalion piechoty mjr. Balcerzaka. Kolumna szła w kierunku na Rafałówkę.
Ostatecznie, w rejonie Kuchecka Wola-Kuchcze-Chrapin-Moroczno, zebrało się około 8700 żołnierzy, w tym blisko 300 oficerów. Na podstawie rozkazu gen. bryg. Orlika-Rückemanna powstało tu improwizowane Zgrupowanie KOP. Batalion wszedł w jego skład.
26 września, w rejonie wsi Borki, doszło do walk ubezpieczenia marszowego z sowieckim oddziałem zwiadowczym. Polska bateria artylerii zniszczyła 6 samochodów rozpoznawczych. Idące na czele grupy południowej bataliony „Bereźne” i „Rokitno”, wsparte ogniem dywizjonu mjr. Czernika, w godzinach nocnych z 26 na 27 września rozbiły bojówki dywersyjne, które wcześniej zdobyły Ratno. Batalion przeszedł przez Ratno osiągając rano 27 września rejon Krymna.
Kontynuując marsz w ciągu nocy z 27 na 28 września, poszczególne pododdziały osiągnęły las na wschód i południowy wschód od Szacka. W tym czasie nagminne stawały się dezercje żołnierzy pochodzących z terenów wschodnich.
Dowódca zgrupowania postanowił zdobyć Szack. W ciągu nocy z 27 na 28 września pododdziały wyszły na pozycję wyjściowe do natarcia. W pierwszym rzucie miał nacierać batalion KOP „Bereźne” i „Rokitno” oraz kompania „Tyszyca”. Lewe skrzydło zabezpieczał szwadron KOP „Bystrzyce”. Od strony Mielnik atakować miały pododdziały Brygady KOP „Polesie”. Za pododdziałami pierwszorzutowymi znajdowały się pododdziały specjalne i tyłowe. Stanowisko dowodzenia rozwinięto w Borowie.
Szack został zdobyty.
Sowieci zawrócili 112 ps z 1/158 pułku artylerii lekkiej z marszu na Ołtusz, a 205 ps otrzymał zadanie uderzenia na Szack. O miasto po raz kolejny rozgorzały ciężkie walki. Wykorzystując zamieszanie w wojskach sowieckich, pododdziały ppłk. Sulika nocą przeszły przez Szack i rankiem 29 września przeprawiły się przez brody na Bugu. Część sprzętu pozostawiono na wschodnim brzegu, uprzednio go niszcząc. Po przekroczeniu rzeki, ześrodkowały się na wschód i południe od Kosynia
30 września dowódca zgrupowania przeprowadził kolejną reorganizację grupy. Pułk KOP „Sarny" składał się z trzech słabych liczebnie batalionów, które prezentowały jednak stosunkowo dużą wartość bojową.
O 17:00 grupa wymaszerowała do lasów koło Parczewa. W nocy 1 października, pod osłoną batalionu „Rokitno”, tabory i batalion „Bereźne” przeszły szosę Włodawa-Trawniki. Batalion „Rokitno” pomaszerował w kierunku Wólki Wytyckiej. Straż tylna zgrupowania, batalion „Polesie”, maszerował po osi Hańsk-Wytyczno.
1 października rozpoczął walkę ze zgrupowaniem KOP sowiecki 253 pułk strzelecki z 45 DS. Wzmocniony czołgami i artylerią pułk uderzył wzdłuż szosy na zachodnią część Wytyczna. Zgrupowanie przyjęło walkę. Batalion „Rokitno” zajmował obronę w zachodniej części Wytyczna, frontem na południe. Batalion „Sarny” był rozwinięty na wschód od Wólki Wytyckiej frontem na południe. Bateria armat 75 mm zajęła stanowiska ogniowe w lesie koło Wólki Wytyckiej, a tabory i szwadron kawalerii KOP w lesie na północ od Lipniaka.
W walkach poniósł ciężkie straty batalion „Rokitno”. Batalion musiał się też wycofać z części miasta. W tym przypadku batalion „Polesie” otrzymał zadanie uderzyć na skrzydło nacierającego nieprzyjaciela. Zmęczeni żołnierze, mimo prób poderwania go do ataku przez dowodzącego batalionem ppłk. Dyszkiewicza oraz ppłk. Jurę, nie ruszyli do natarcia, a poszczególne grupy żołnierzy poddawały się.
Dowódca pułku „Sarny” ocenił, że nie utrzyma pozycji zajmowanych przez bataliony „Rokitno” i „Sarny”. W tej sytuacji gen. Orlik-Rückemann zdecydował, że o 12:00 zgrupowanie zakończy walkę i oderwie się od nieprzyjaciela w kierunku na lasy koło Sosnowicy.
Struktura organizacyjna.
Organizacja batalionu w 1934:
Żołnierze batalionu.
Obsada personalna we wrześniu 1928:
Obsada personalna w październiku 1934:
Obsada personalna batalionu w marcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017387" url="https://pl.wikipedia.org/wiki?curid=1017387" title="Fushimi (Kioto)">
Fushimi (Kioto)

 – jedna z 11 dzielnic Kioto. Mieści się tu zrekonstruowany olbrzymi zamek Fushimi, zbudowany przez Hideyoshiego Toyotomi oraz słynny chram Inari Fushimi Inari-taisha, do którego prowadzą tysiące bram tori.
Powierzchnia: 61,62 km², ludność 283 561.

</doc>
<doc id="1017397" url="https://pl.wikipedia.org/wiki?curid=1017397" title="Get the Guns">
Get the Guns

Get the Guns – mixtape amerykańskiego rapera, Eminema. 

</doc>
<doc id="1017398" url="https://pl.wikipedia.org/wiki?curid=1017398" title="Anna Frankowska">
Anna Frankowska

Anna Frankowska (ur. 1953 w Zawierciu) – dziennikarka i pisarka. Autorka książki "Zatańcz z moją dziewczyną" (wyd. Młodzieżowa Agencja Wydawnicza, Warszawa 1978) i opowiadań "Śliczny poranek" (Młodzieżowa Agencja Wydawnicza, Warszawa 1988), "Halina" 1988, "Mamusia"1986, "Przecież to wszystko" 1989, "Sny" 2013. 

</doc>
<doc id="1017399" url="https://pl.wikipedia.org/wiki?curid=1017399" title="Miasta na prawach powiatu w Niemczech">
Miasta na prawach powiatu w Niemczech

Lista niemieckich miast na prawach powiatu (niem. "kreisfreie Stadt", w Badenii-Wirtembergii "Stadtkreis").
Przedstawiono wszystkie 107 miast na prawach powiatu (wraz z Berlinem, Hamburgiem, Bremą i Bremerhaven) a także miasta Akwizgran, Getyngę i Hanower posiadające specjalny status, z podziałem na kraje związkowe.
Badenia-Wirtembergia
Bawaria
Berlin
Brandenburgia
Brema
Dolna Saksonia
¹ Getynga była miastem na prawach powiatu do 1 stycznia 1964, jednakże pozostawiono miastu specjalne prawa.
² 5 lipca 2001 powiat Hannover został przekształcony w Region Hanower i miasto jest jednocześnie miastem na prawach powiatu, jak i miastem w Regionie Hanower.
Hamburg
Hesja
Meklemburgia-Pomorze Przednie
Nadrenia Północna-Westfalia
³ 21 października 2009 r. Akwizgran został połączony z powiatem Akwizgran w Region miejski Akwizgran pozostając jednocześnie miastem na prawach powiatu.
Nadrenia-Palatynat
Saara
Aktualnie w Kraju Saary nie ma żadnego miasta na prawach powiatu. Do 1 stycznia 1974 status ten miało Saarbrücken, straciło go z powstaniem związku regionalnego Saarbrücken.
Saksonia
Saksonia-Anhalt
Szlezwik-Holsztyn
Turyngia

</doc>
<doc id="1017401" url="https://pl.wikipedia.org/wiki?curid=1017401" title="Leviathan (Gwiezdne wojny)">
Leviathan (Gwiezdne wojny)



</doc>
<doc id="1017404" url="https://pl.wikipedia.org/wiki?curid=1017404" title="Niszczyciele typu Tribal (II)">
Niszczyciele typu Tribal (II)



</doc>
<doc id="1017414" url="https://pl.wikipedia.org/wiki?curid=1017414" title="Anna Knysok">
Anna Knysok

Anna Maria Knysok (ur. 19 lipca 1951 w Chorzowie) – polska polityk, urzędnik państwowy, psycholog, posłanka na Sejm X i I kadencji, była wiceminister zdrowia.
Życiorys.
Ukończyła w 1970 liceum medyczne, a 1980 studia na Wydziale Psychologii i Pedagogiki Uniwersytetu Śląskiego. W latach 1970–1990 pracowała w Szpitalu Miejskim w Chorzowie jako psycholog i pielęgniarka. We wrześniu 1980 przystąpiła do Niezależnego Samorządnego Związku Zawodowego „Solidarność”, po wprowadzeniu stanu wojennego kolportowała podziemne wydawnictwa. Od kwietnia do lipca 1983 przebywała w areszcie, zwolniona na mocy amnestii. W latach 1982–1988 współorganizowała msze za ojczyznę w parafii św. Jadwigi Śląskiej w Chorzowie.
Była posłem na Sejm X kadencji z ramienia Komitetu Obywatelskiego i I kadencji z ramienia Partii Chrześcijańskich Demokratów. W rządzie Jerzego Buzka objęła stanowisko podsekretarza stanu w Ministerstwie Zdrowia. Była m.in. współautorką reformy służby zdrowia wprowadzającej kasy chorych. Należała do PChD, następnie do Porozumienia Polskich Chrześcijańskich Demokratów i Stronnictwa Konserwatywno-Ludowego – Ruch Nowej Polski.
Została zastępcą dyrektora, a następnie dyrektorem Zespołu Szpitali Miejskich w Chorzowie. Członkini Polskiego Towarzystwa Turystyczno-Krajoznawczego, Polskiego Towarzystwa Pielęgniarskiego, Polskiego Towarzystwa Psychologicznego, Klubu Inteligencji Katolickiej, Stowarzyszenia Wolnego Słowa, a także organizacji charytatywnych.
W 2011 otrzymała Krzyż Wolności i Solidarności.

</doc>
<doc id="1017419" url="https://pl.wikipedia.org/wiki?curid=1017419" title="Batalion KOP „Bereźne”">
Batalion KOP „Bereźne”

Batalion KOP „Bereźne” – pododdział piechoty, podstawowa jednostka taktyczna Korpusu Ochrony Pogranicza.
We wrześniu 1939 roku zmobilizowany batalion został włączony w struktury rezerwowej 38 Dywizji Piechoty jako III batalion 97 pułku piechoty. Odtworzony batalion graniczy do czasu agresji ZSRR na Polskę ochraniał granicę, a następnie walczył w składzie Zgrupowania KOP gen. Wilhelma Orlik-Rückemanna.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 1 Brygadę Ochrony Pogranicza, a w jej składzie 2 batalion graniczny. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku. Nazwa jednostki pochodzi od leżącego na Wołyniu miasta Bereźne znajdującego się wówczas na obszarze województwa wołyńskiego i będącego macierzystym garnizonem batalionu. W jego skład wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów.
Z dniem 3 października 1924 roku major Benedykt Majkowski został przeniesiony z 40 pułku piechoty „Dzieci Lwowskich” we Lwowie do Korpusu Ochrony Pogranicza na stanowisko dowódcy 2 batalionu granicznego.
W 1927 roku batalion został podporządkowany dowódcy 5 Brygady Ochrony Pogranicza. Długość ochranianego przez batalion odcinka granicy wynosiła 68 kilometrów, przeciętna długość pododcinka kompanijnego to 22 kilometrów, a strażnicy 5 kilometrów. Odległość dowództwa batalionu od dowództwa brygady wynosiła 215 kilometrów.
W 1929 roku jednostka otrzymała nazwę „2 batalion graniczny «Bereźne»”. W 1930 roku batalion wszedł w skład nowo powstałego pułku KOP „Sarny”. W następnym roku jednostka została przemianowana na batalion KOP „Bereźne”.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 65 podoficerów, 23 nadterminowych i 547 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla szwadronu kawalerii KOP „Żurno”, szwadronu kawalerii KOP „Bystrzyce”, posterunku żandarmerii KOP „Bereźne”, komendy powiatu pw KOP „Kostopol”. Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
W 1939 roku zmobilizowany batalion został włączony w struktury rezerwowej 38 Dywizji Piechoty jako III batalion 97 pułku piechoty.
Po odejściu batalionu przeznaczonego dla 38 Dywizji Piechoty garnizon jednostki w Bereźnem wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Sarny”. Po odtworzeniu ochraniał granicę z ZSRR o długości 64,25 km. Od 17 września 1939 roku brał udział w obronie ówczesnej wschodniej granicy państwa przed radzieckim agresorem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Bereźne” w 1934 roku ochraniał odcinek granicy państwowej szerokości 65 kilometrów 300 metrów. Po odtworzeniu w 1939 roku, batalion ochraniał granicę długości 64 kilometrów 25 metrów.
Wydarzenia:
Bataliony sąsiednie:
Walki batalionu.
Walki o strażnice:&lt;br&gt;
Batalion graniczny mjr. Żurowskiego 17 września zaatakowany został przez pododdziały 19 Oddziału Wojsk Pogranicznych NKWD wsparte pododdziałami 87 Dywizji Strzelców.
Strażnice 1 kompanii granicznej „Borowe” zdołały opuścić placówki i dołączyć do kompanii. Wyjątek stanowi strażnica „Dermanka”, która została zdobyta przez pododdziały sowieckiego 19 Oddziału Wojsk Pogranicznych. W 2 kompanii granicznej „Lewacze”, strażnica „Siwki” została zdobyta, natomiast strażnica „Pomiary” została opuszczona przez załogę bez walki. Strażnica „Nowa Huta” 17 września nie była atakowana i pełniła nadal służbę. Strażnice 3 kompanii granicznej „Bielczaki” znalazły się na głównym kierunku uderzenia prawego skrzydła sowieckiej 5 Armii komdywa Iwana Gierasimowicza Sowietnikowa i zostały prawie natychmiast zdobyte.
Wobec miażdżącej przewagi nieprzyjaciela, batalion KOP „Bereźne” rozpoczął odwrót w kierunku Polan na ufortyfikowane pozycje nad Słuczą. Około południa 17 września pododdziały rozpoczęły obsadzanie fortyfikacji wzdłuż rzeki.
W walkach odwrotowych z Armią Czerwoną:&lt;br&gt;
Na wiadomość o wkroczeniu Armii Czerwonej, dowódca KOP gen. bryg. Wilhelm Orlik-Rückemann wydał 17 września w Dawidgródku rozkaz stawienia oporu i jednoczesnej koncentracji batalionów na zapleczu fortyfikacji na rzece Słucz, w rejonie Moroczna, Lubieszowa i Siedliszcza. Koncentracja miała być realizowana pod osłoną fortyfikacji obsadzonych przez pułk KOP „Sarny”.
Wycofujący się z dotychczas zajmowanych pozycji batalion graniczny „Bereźne”, mimo uszczuplonych stanów w związku z poniesionymi stratami w walkach na linii strażnic, zdołały dotrzeć na linię umocnień i zająć pozycje. Obsadził odcinek fortyfikacyjny „Polany”.
Batalion utrzymał swoje pozycje do 19 września. Około godziny 14:00 dowódca pułku ppłk Sulik wydał rozkaz opuszczenia fortyfikacji.
O kulisach wydanego rozkazu pisze mjr Antoni Żurowski:
Batalion maszerował w kolumnie południowej dowodzonej przez ppłk. art. Edwarda Czernego. W jej składzie maszerowały także: batalion forteczny KOP „Małyńsk”, resztki batalionu fortecznego KOP „Osowiec” i część szwadronu kawalerii „Bystrzyce” rtm. Wiktora Jakubowskiego. Kolumna szła w kierunku na Stepań.
Idący w straży przedniej batalion liczył blisko 900 żołnierzy. Dochodząc do mostu na rzece Horyń w Stepaniu, musiał siłą otworzyć sobie drogę niszcząc grupę dywersyjną wyposażoną w kilka cekaemów. Przed sądem polowym osądzono około 70 ludzi, którym udowodniono przynależność do grupy terrorystycznej. Oczyszczenie miasteczka z dywersantów trwało kilka godzin. Uratowano rozbrojonych policjantów z miejscowego posterunku, oraz wielu uchodźców z centralnych rejonów Polski. Oswobodzeni policjanci wcieleni zostali do odtwarzanej 4 kompanii.
Ostatecznie, w rejonie Kuchecka Wola-Kuchcze-Chrapin-Moroczno, zebrało się około 8700 żołnierzy, w tym blisko 300 oficerów. Na podstawie rozkazu gen. bryg. Orlika-Rückemanna powstało tu improwizowane Zgrupowanie KOP. Batalion wszedł w jego skład.
26 września, w rejonie wsi Borki, doszło do walk ubezpieczenia marszowego z sowieckim oddziałem zwiadowczym. Polska bateria artylerii zniszczyła 6 samochodów rozpoznawczych. Idące na czele grupy południowej bataliony „Bereźne” i „Rokitno”, wsparte ogniem dywizjonu mjr. Czernika, w godzinach nocnych z 26 na 27 września rozbiły bojówki dywersyjne, które wcześniej zdobyły Ratno. Batalion przeszedł przez Ratno osiągając rano 27 września rejon Krymna.
Kontynuując marsz w ciągu nocy z 27 na 28 września, poszczególne pododdziały osiągnęły las na wschód i południowy wschód od Szacka. W tym czasie nagminne stawały się dezercje żołnierzy pochodzących z terenów wschodnich.
Dowódca zgrupowania postanowił zdobyć Szack. W ciągu nocy z 27 na 28 września pododdziały wyszły na pozycję wyjściowe do natarcia. W pierwszym rzucie miał nacierać batalion KOP „Bereźne” i „Rokitno” oraz kompania „Tyszyca”. Lewe skrzydło zabezpieczał szwadron KOP „Bystrzyce”. Od strony Mielnik atakować miały pododdziały Brygady KOP „Polesie”. Za pododdziałami pierwszorzutowymi znajdowały się pododdziały specjalne i tyłowe. Stanowisko dowodzenia rozwinięto w Borowie.
W trakcie przygotowań do natarcia sowieci wyprowadzili przeciwuderzenie. 411 samodzielny batalion czołgów kpt. Nieseniuka wyszedł wprost na pozycje batalionu „Bereźne”. Sowiecki batalion czołgów został rozbity. Po zniszczeniu czołgów, batalion marszowy 76 pp uderzył na Szack i rozbił dwie kompanie 112 pułku strzelców wsparte plutonem cekaemów. Nacierający w II rzucie batalion KOP „Bereźne” walczył w samym mieście. Około godziny 12:00 droga na zachód przez Szack została otwarta.
Sowieci zawrócili 112 ps z 1/158 pułku artylerii lekkiej z marszu na Ołtusz, a 205 ps otrzymał zadanie uderzenia na Szack. O miasto prowadzone były ciężkie walki. Wykorzystując zamieszanie w wojskach sowieckich, pododdziały batalionu nocą przeszły przez Szack i rankiem 29 września przeprawiły się przez brody na Bugu. Część sprzętu pozostawiono na wschodnim brzegu, uprzednio go niszcząc. Po przekroczeniu rzeki, ześrodkowały się na wschód i południe od Kosynia.
30 września dowódca zgrupowania przeprowadził kolejną reorganizację grupy. Po zreorganizowaniu, o 17:00 grupa wymaszerowała do lasów koło Parczewa. W nocy 1 października, pod osłoną batalionu „Rokitno”, tabory i batalion „Bereźne” przeszły szosę Włodawa-Trawniki. Stanowiący czoło kolumny batalion „Bereźne”, osiągnął nad ranem miejscowość Dubeczno. Pozostałe bataliony pułku „Sarny” pomaszerowały w kierunku Wólki Wytyckiej. Straż tylna zgrupowania, batalion „Polesie”, maszerował po osi Hańsk-Wytyczno.
1 października walkę ze zgrupowaniem KOP rozpoczął sowiecki 253 pułk strzelecki z 45 DS. Wzmocniony czołgami i artylerią pułk uderzył wzdłuż szosy na zachodnią część Wytyczna. Zgrupowanie przyjęło walkę. Batalion KOP „Bereźne” ubezpieczał grupę od północnego wschodu z kierunku Włodawy i od wschodu z kierunku Sobiboru. Zajął obronę nad Włodawką na odcinku od Suchawy w kierunku na południowy zachód, ubezpieczając się placówką w rejonie północnej części Dubeczna.
Dowódca pułku „Sarny” ocenił, że nie utrzyma pozycji. W tej sytuacji gen. Orlik-Rückemann zdecydował, że o 12:00 zgrupowanie zakończy walkę i oderwie się od nieprzyjaciela w kierunku na lasy koło Sosnowicy. Batalion „Bereźne” wycofał się w kierunku północnego wschodu i w mocno uszczuplonym składzie dołączył do Samodzielnej Grupy Operacyjnej „Polesie”.
Struktura organizacyjna.
Organizacja batalionu w 1934:
Struktura organizacyjna batalionu granicznego w 1937:
&lt;br&gt;Dowództwo batalionu
Stan osobowy
Razem - 765 żołnierzy
Struktura organizacyjna we wrześniu 1939 roku
Żołnierze batalionu.
Obsada personalna batalionu w (maju) czerwcu 1939 (*) :

</doc>
<doc id="1017423" url="https://pl.wikipedia.org/wiki?curid=1017423" title="Zdzisław Kwaśny">
Zdzisław Kwaśny

Zdzisław Kwaśny (ur. 6 listopada 1960 w Kwilczu) – polski lekkoatleta, młociarz.
Osiągnięcia.
Zawodnik Olimpii Poznań. Brązowy medalista mistrzostw świata w Helsinkach w 1983, z wynikiem 79,42 m. Drugi zawodnik Pucharu Europy w Londynie (1983) z wynikiem 80,18 m, który przetrwał jako rekord Polski do czasu pojawienia się Szymona Ziółkowskiego. Wcześniej Kwaśny ustanawiał rekordy Polski trzykrotnie - wszystkie w sezonie 1983, szczytowym w jego karierze. W tym samym roku Kwaśny zdobył też swój jedyny tytuł mistrza Polski.

</doc>
<doc id="1017424" url="https://pl.wikipedia.org/wiki?curid=1017424" title="Kościół Bożego Ciała w Bytomiu">
Kościół Bożego Ciała w Bytomiu

Kościół Bożego Ciała w Bytomiu – rzymskokatolicka świątynia położona w diecezji gliwickiej w Miechowicach, dzielnicy Bytomia przy ul. Kasztanowej 3.
Historia i wyposażenie.
Kościół w Bytomiu-Miechowicach wzniesiony został w latach 1914–1917 na podstawie projektu architekta Teodora Ehla. Budowę rozpoczęto 1 kwietnia 1914 roku. Prace zostały wykonane pod bezpośrednim kierownictwem proboszcza miechowickiej parafii Świętego Krzyża księdza prałata Jana Kubotha. Kościół ma 48 metrów długości, 29 metrów szerokości i powierzchnię 777 m². Budowę kościoła ukończono w 1917 roku. Uroczystej konsekracji dokonał 6 października 1917 roku ówczesny arcybiskup metropolita wrocławski kardynał Adolf Bertram. Parafia została erygowana 1 maja 1918 roku. Kościół Bożego Ciała jest trójnawową bazyliką, murowany z cegły i otynkowany, wzniesiony na planie krzyża łacińskiego. Wystrój kościoła jest stylowy, stanowi połączenie nowoczesnego funkcjonalizmu z neobarokiem. Obrazuje życie, mękę, śmierć i chwałę Chrystusa. Powstał wówczas imponujących rozmiarów ołtarz główny z pięknym obrazem przedstawiającym Ostatnią Wieczerzę namalowanym przez nieznanego artystę szkoły monachijskiej (być może namalowany został przez Antona Figla z Monachium, współpracującego w Bytomiu z Teodorem Ehlem). Obecnie główny ołtarz zdobią także rzeźby przedstawiające święta Jadwigę i świętego Jacka. Z tego okresu pochodzą też ołtarze boczne: Najświętszej Maryi Panny, Najświętszego Serca Pana Jezusa i Matki Bożej Bolesnej. W latach 1951 – 1969 uzupełniono wystrój wnętrza kościoła o kolejne ołtarze: świętego Franciszka, świętego Krzyża, III upadku Pana Jezusa pod krzyżem, Pana Jezusa na Górze Oliwnej, świętej Barbary i ołtarz soborowy, chrzcielnicę w formie osobnego ołtarza, ambonę. Wszystkie prace rzeźbione w drewnie i polichromowane, utrzymane w bardzo stylowym neobaroku wykonał artysta rzeźbiarz Franciszek Masorz z Rybnika. Malowidło ścienne na łuku przed prezbiterium przedstawiające „cudowne rozmnożenie chleba” zniszczone pod wpływem działania szkód górniczych, zostało w 1989 roku odtworzone przez malarza Pawła Majoka. Wieża o wysokości 47 metrów została ukończona 24 lipca 1915 roku. Zgodnie z projektem hełm wieży miał być pokryty blachą miedzianą, lecz ze względu na II wojnę światową został wykonany z dachówek, po remoncie w 1980 roku dach wyłożono blachą cynkową, następnie wymieniono pokrycie na blachę miedzianą w czasie remontu 1996 roku. W narożach wieży tworzących boki ośmiokąta usytuowane są rzeźby symbolizujące czterech ewangelistów: anioł (święty Mateusz), byk (święty Łukasz), lew (święty Marek) i orzeł (święty Jan). Tutaj także umiejscowiono cztery zegary.
W latach 1941-1945 wikariuszem w tutejszym kościele był Jan Frenzel.

</doc>
<doc id="1017427" url="https://pl.wikipedia.org/wiki?curid=1017427" title="Kredyt subprime">
Kredyt subprime

Kredyt subprime (ang. "subprime loan") – kredyt bankowy wysokiego ryzyka, udzielany kredytobiorcom o niskiej zdolności kredytowej.
Kredyty takie pod koniec XX wieku zaczęły być udzielane na wielką skalę w Stanach Zjednoczonych, najczęściej udzielane na zakup nieruchomości. Załamanie na amerykańskim rynku kredytów hipotecznych subprime w 2007 jest uznawane za bezpośrednią przyczynę zaburzeń na innych rynkach finansowych, co doprowadziło do wybuchu ogólnoświatowego kryzysu finansowego.

</doc>
<doc id="1017428" url="https://pl.wikipedia.org/wiki?curid=1017428" title="Kościół św. Ottona w Słupsku">
Kościół św. Ottona w Słupsku

Kościół św. Ottona w Słupsku – dał możliwość po jego wybudowaniu do powstania parafii, utworzonej 25 maja 1889 r. Była to jedyna słupska świątynia katolicka do 1945 (licząc od zmian reformacji), od kiedy życie tej parafii skupiało się wokół kościoła pw. Najświętszego Serca Jezusowego. 14 stycznia 1947 kościół został przekazany siostrom klaryskom przez Kurię Administracji Apostolskiej w Gorzowie Wielkopolskim. Obecnie kościół klasztorny.
Historia miejsca i powstania kościoła.
Badania archeologiczne słowiańskie grodzisko lokują na stożkowatym wzniesieniu o dość stromych zboczach, w widłach rzeki Słupi. Obecnie zbocza te są w znacznym stopniu zniwelowane.
W wieku XIV, kiedy to Słupsk dzierżawili Krzyżacy (lata 1329-1341), na terenie grodu znajdowała się siedziba komtura krzyżackiego. Dużych uszkodzeń grodziska (nie pierwszych) dokonano już w czasach nowożytnych, w roku 1872, podczas budowy na jego majdanie kościoła pw. św. Ottona (istniejącego do dziś). Przy stawianiu kościoła św. Ottona zostały wykorzystane pozostałości murów i fundamenty po starej siedzibie komtura krzyżackiego.
XIX wiek.
Tylko 55 osób przyznawało się w 1812 roku do wyznawców wiary rzymskokatolickiej. Ostatni wyznawcy katolicyzmu byli wypierani do regionów ze słabymi ziemiami, ludność prawobrzeżnego Słupska, ludność o korzeniach słowiańskich została tu w całości zgermanizowana. Liczba wyznawców tej wiary z liczby 36 – w roku 1831 zaczęła rosnąć ze względu na napływ fali osadników, liczba katolików w 1866 wynosiła już 150 osób.
Przynależność diecezjalną słupskiej gminy wyznaniowej daje dokument erekcyjny parafii misyjnej w Koszalinie z 11 listopada 1857 roku. Od 1864 roku odbywały się w Słupsku regularnie nabożeństwa katolickie – miasto i powiat był podporządkowany parafii w Koszalinie.
Liczba katolików w powiecie słupskim na przełomie XIX i XX wieku.
W 1871 w powiecie żyło 539 katolików, z tego w Słupsku 230.
Liczba katolików w powiecie słupskim w poszczególnych latach:
Budowa kościoła.
Budowa kościoła obciążyła parafię katolicką w Słupsku, budowa kościoła parafialnego kosztowała 40 200 marek. Darczyńcami wspomagającymi budowę byli: cesarzowa niemiecka Augusta i cesarzowa austriacka Elżbieta, książęcy dwór saksoński- od tych darczyńców pochodziło 11 000 marek. Ponadto budowę wspomogli: wrocławski komitet diecezjalny Związku Świętego Bonifacego. Kościół został pobudowany w latach 1872- 1873.
Przy budowie kościoła pracowały głównie firmy ze Słupska i z powiatu. Kamienie polne łupane zostały dostarczone z Nowej Dąbrowy, Wieliszewa, Głobina. Cegła pochodziła z cegielni Zechlin. Reszty materiałów dostarczyła firma Carla Westwahla. Nadzór architektoniczny prowadził architekt S. Heitbrandt. Kościół postawiono w stylu neoromańskim. Wyposażenia kościoła dokonały warsztaty z całych Niemiec. Organy wykonano u F. Kienscherta w Nowym Mieście na Górnym Śląsku.
Kościół został poświęcony 11 grudnia 1873 roku.
Kościół otrzymał wezwanie św. Ottona- biskupa Bambergu.

</doc>
<doc id="1017429" url="https://pl.wikipedia.org/wiki?curid=1017429" title="Alexis Arquette">
Alexis Arquette

Alexis Arquette (ur. 28 lipca 1969 w Los Angeles, w stanie Kalifornia, zm. 11 września 2016 tamże) – amerykańska aktorka, transkobieta i kabaretowa drag performer.
Życiorys.
Wczesne lata.
Alexis Arquette była osobą transseksualną. Urodziła się jako Robert Arquette, czwarty z pięciorga dzieci aktora Lewisa Arquette (ur. 14 grudnia 1935 – zm. 10 lutego 2001), który przeszedł z katolicyzmu na islam, i polskiej Żydówki Mardi (z domu Nowak; zm. 8 sierpnia 1997 na nowotwór złośliwy sutka), znanej także jako Olivia, aktorki, hipiski, poetki, operatorki teatralnej i aktywistki politycznej, pochodziła z rodziny, która wyemigrowała z Polski i Rosji. Jej dziadek ze strony ojca – Cliff Arquette był aktorem. Była daleko spokrewniona z amerykańskim odkrywcą Meriwetherem Lewisem.
Jej starsze rodzeństwo to Rosanna (ur. 10 sierpnia 1959), Richmond (ur. 21 sierpnia 1963) i Patricia (ur. 8 kwietnia 1968), miała też młodszego brata Davida (ur. 8 września 1971).
Kariera.
Mając dwanaście lat, pojawiła się w teledysku zespołu rockowego z San Francisco The Tubes – pt. "She's a Beauty". W 1986 roku Arquette zadebiutowała na dużym ekranie w roli Alexis, androgynicznej przyjaciółki i kochanki seksualnie ambiwalentnego nastolatka Maxa Whitemana (Evan Richards) w filmie Włóczęga z Beverly Hills.
W wieku dziewiętnastu lat zagrała rolę transpłciowej pracownicy seksualnej o imieniu Georgette w dramacie kryminalnym Uli Edela "Piekielny Brooklyn" ("Last Exit to Brooklyn", 1989). Występowała pod pseudonimem „Niszczycielska Ewa” (). Zagrała potem drugoplanowe role w dramacie Gary'ego Sinise "Myszy i ludzie" ("Of Mice and Men", 1992), czarnej komedii sensacyjnej Quentina Tarantino "Pulp Fiction" (1994), melodramacie komediowym "Ich troje" ("Threesome", 1994) z Larą Flynn Boyle, Stephenem Baldwinem i Joshem Charlesem oraz melodramacie sensacyjnym "Żegnaj Ameryko" ("Goodbye America", 1997) z udziałem Michaela Yorka.
W romantycznej komedii muzycznej "Od wesela do wesela" ("The Wedding singer", 1998) z Adamem Sandlerem i Drew Barrymore pojawiła się jako fanka Boya George’a i zaśpiewała klasyczny przebój „Do You Really Want to Hurt Me?”.
We wrześniu 2005 Arquette gościła w 6. sezonie programu VH1 "The Surreal Life". 31 stycznia 2007 pełniła funkcję jury w premierowym odcinku reality show Bravo "Top Design". W 2007 pojawiła się w teledysku do przeboju Robbie'go Williamsa „She’s Madonna”.
Występowała jako drag queen w kabaretach i show. Bywała zapraszana do telewizyjnych dyskusji o granicach płci.
Życie prywatne.
W 2004 roku Arquette wyraziła zainteresowanie poddaniem się terapii korekty płci w postaci terapii hormonalnej i ostatecznie operacji korekty płci, którą zrealizowała w 2006 roku, w wieku blisko 40 lat. Jej doświadczenia zostały udokumentowane w filmie "Alexis Arquette. Ona jest moim bratem" ("Alexis Arquette: She's My Brother"), który zadebiutował na Tribeca Film Festival w 2007 roku. Arquette wspierała również inne osoby transpłciowe, w tym Chaza Bono, który przeszedł tranzycję płciową niedługo po niej.
Arquette zaraziła się HIV w 1987 roku. W dalszym swoim życiu Arquette cierpiała na zły stan zdrowia w wyniku bycia nosicielem wirusa HIV. W 2013 roku, pośród tych narastających komplikacji, Alexis zaczęła ponownie prezentować się jako mężczyzna. Jej brat David Arquette powiedział, że Alexis była „podejrzana pod względem płci” () i na przemian w różnych momentach czuła się jak mężczyzna lub kobieta. Arquette została wprowadzona w śpiączkę farmakologiczną i zmarła 11 września 2016 roku, w otoczeniu bliskiej rodziny, w wieku 47 lat. W momencie śmierci bliscy puścili utwór Starman, autorstwa Davida Bowie. Oficjalną przyczyną śmierci było zatrzymanie akcji serca na skutek zapalenia mięśnia sercowego będącego powikłaniem AIDS.

</doc>
<doc id="1017430" url="https://pl.wikipedia.org/wiki?curid=1017430" title="Okręty podwodne typu Cachalot">
Okręty podwodne typu Cachalot

Okręty podwodne typu Cachalote – typ amerykańskich okrętów podwodnych z okresu II wojny światowej.
Historia.
Przed I wojną światową stratedzy US Navy planując przyszły rozwój floty wyrazili zapotrzebowanie na nowe okręty podwodne, które byłyby w stanie towarzyszyć innym jednostkom nawodnym w tym krążownikom i pancernikom. Okręty miały mieć duża prędkość nawodną wynoszącą ok. 20 węzłów i silne uzbrojenie. Pierwsza próba zbudowania okrętów tego typu okazała się nieudana. Zatwierdzone w 1915 trzy jednostki typu "AA-1" weszły do służby w latach 1920 – 1923. Z uwagi na niedopracowany i wadliwy układ napędowy jednostki wycofano ze służby do roku 1923.
W 1916 kongres zatwierdził program budowy 58 okrętów przeznaczonych do działań przybrzeżnych i 9 „okrętów floty” przeznaczonych do ścisłej współpracy z dużymi okrętami nawodnymi. 3 jednostki przeznaczone do działań przybrzeżnych stały się prototypami serii okrętów typu "S". 9 „okrętów floty” zbudowano w latach 1921–1934 i były to jedyne amerykańskie okręty zbudowane w tym czasie. Okręty te otrzymały nieformalne oznaczenie „typ V”, jednak różniły się od siebie znacznie pod względem konstrukcyjnym i należały do pięciu różnych typów okrętów podwodnych. Ostatnie dwa okręty typu „V” to jednostki typu "Cachalot". Okręty te zaprojektowano z uwzględnieniem ograniczeń wynikających z traktatu londyńskiego o ograniczeniu zbrojeń na morzu z 1930. Wodowanie pierwszej jednostki serii USS „Cachalot” nastąpiło 19 października 1933, wejście do służby nastąpiło 1 grudnia 1933.

</doc>
<doc id="1017438" url="https://pl.wikipedia.org/wiki?curid=1017438" title="Katarzyna Kita">
Katarzyna Kita

Katarzyna Kita (ur. 4 lipca 1984 w Tarnobrzegu) – polska lekkoatletka specjalizująca się w rzucie młotem.
Kariera.
W 2003 roku zdobyła złoty medal mistrzostw Europy juniorów. Dwa lata później nie udało jej się awansować do finału młodzieżowego czempionatu Starego Kontynentu. Reprezentowała Polskę na mistrzostwach Europy w Göteborgu (2006) jednak swój udział w imprezie zakończyła na eliminacjach. Uplasowała się na jedenastym miejscu uniwersjady w 2007 roku. Uczestniczka zimowego pucharu Europy w rzutach lekkoatletycznych oraz reprezentantka kraju w meczach międzypaństwowych.
Medalistka mistrzostw Polski seniorów ma w dorobku cztery srebrne (Biała Podlaska 2005, Poznań 2007, Bydgoszcz 2009 oraz Bielsko-Biała 2010) oraz trzy brązowe medale (Bielsko-Biała 2003, Szczecin 2008 i Bydgoszcz 2011). Stawała na podium mistrzostw Polski juniorów oraz młodzieżowców.
Rekord życiowy: 69,27 (1 lipca 2007, Poznań). 

</doc>
<doc id="1017440" url="https://pl.wikipedia.org/wiki?curid=1017440" title="Batalion KOP „Ostróg”">
Batalion KOP „Ostróg”

Batalion KOP „Ostróg” – pododdział piechoty, podstawowa jednostka taktyczna Korpusu Ochrony Pogranicza.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Ostrogu rozmieszczono dowództwo i pododdziały sztabowe 35 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłego batalionu KOP „Ostróg” służbę graniczną pełniły pododdziały 35 batalionu Straży Granicznej.
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej etacie Ministerstwa Spraw Wewnętrznych.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W grudniu 1924 roku przystąpiono do formowania nie przewidzianego planem organizacji 11 batalionu granicznego. 16 i 17 stycznia dowódca Korpusu nr II, dowódca 13 DP i dowódca 1 Brygady KOP dokonali inspekcji formującego się w Dubnie 11 batalionu OP. 25 stycznia 1925 sformowany już batalion wyruszył z Dubna do Mizocza celem objęcia służby granicznej. Dowództwo rozlokowało się w Mizoczu w budynku prywatnym. Jednostka została podporządkowana dowódcy 1 Brygady Ochrony Pogranicza w Zdołbunowie. Zadaniem batalionu była ochrona odcinka granicy z ZSRR na terenie ówczesnego województwa wołyńskiego. Długość ochranianego przez batalion odcinka granicy wynosiła 61 kilometrów, przeciętna długość pododcinka kompanijnego to 20 kilometry, a strażnicy 5 kilometrów. Odległość dowództwa batalionu od dowództwa brygady wynosiła 17 kilometrów.
W ramach 1 Brygady OP zorganizowano Szkołę Podoficerów Zawodowych Piechoty w Ostrogu, która wchodziła w skład 11 batalionu granicznego. 
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. Na przełomie września i października 1929 roku dowództwo batalionu przeniesiono z Mizocza do Ostroga. W tym czasie batalion na uzbrojeniu posiadał 802 karabiny Berthier wz.1916, 52 ręczne karabiny maszynowe Chauchat wz. 1915 i 2 ciężkie karabiny maszynowe wz.1914. 
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 64 podoficerów, 23 nadterminowych i 546 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat i został włączony w skład pułku KOP „Zdołbunów”. Był jednostką administracyjną dla szwadronu kawalerii KOP „Mizocz”, posterunku żandarmerii KOP „Ostróg”, komendy powiatu pw KOP „Zdołbunów”. W wyniku realizacji drugiej fazy reorganizacji KOP, latem 1937 roku obsada strażnicy „Badówka” 1 kompanii granicznej „Kurchany” rozmieszczona została w Bloku Mohylany jako strażnica „Blok Muchylany”. Budynki likwidowanej strażnicy „Kuraż” nakazano rozebrać.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Zmobilizowany batalion został włączony w struktury rezerwowej 38 Dywizji Piechoty jako II batalion 98 pułku piechoty, dzieląc losy innych jednostek armii Karpaty.
Po odejściu batalionu przeznaczonego dla 38 Dywizji Piechoty garnizon jednostki w Ostrogu wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Równe” i po 17 września 1939 roku brał udział w obronie ówczesnej wschodniej granicy państwa przed radzieckim agresorem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Ostróg” w 1934 roku ochraniał odcinek granicy państwowej szerokości 78 kilometrów 062 metrów. Po odtworzeniu w 1939 roku, batalion ochraniał granicę długości 82 kilometrów 196 metrów. 
Bataliony sąsiednie:
Walki batalionu.
Walki o strażnice:&lt;br&gt;
Batalion graniczny kpt. Sylwestra Trojanowskiego, atakowany przez jednostki 8 Korpusu Strzelców, po stoczeniu prawdopodobnie krótkiej walki, poddał się. Obsada strażnicy „Ostróg” otworzyła ogień do piechoty nieprzyjaciela. W chwili, kiedy sowieci użyli czołgów, KOP-iści wycofali się. Pododdziały batalionu wraz z dowództwem batalionu poddały się bez walki. Sowieci wzięli do niewoli 80 żołnierzy, w tym dowódcę batalionu kpt.Trojanowskiego.
Z Ostroga zdołał wycofać się wraz z grupą 36 żołnierzy, dowódca 3 plutonu kompanii odwodowej ppor. rez. Mieczysław Kowalski. Dowódca plutonu tak relacjonuje przebieg zdarzeń:
Struktura organizacyjna batalionu.
Organizacja batalionu w 1934:
Wykaz kompanii i strażnic przed 1937 rokiem
Żołnierze batalionu.
Obsada personalna we wrześniu 1928:
Obsada personalna w październiku 1934:
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017441" url="https://pl.wikipedia.org/wiki?curid=1017441" title="Jan Szczepaniak (polityk)">
Jan Szczepaniak (polityk)

Jan Szczepaniak (ur. 24 listopada 1936 w Rdzuchowie-Kolonii, zm. 22 września 2006) – polski polityk, społecznik, prawnik, poseł na Sejm I i II kadencji.
Życiorys.
W 1983 ukończył studia prawnicze na Uniwersytecie Mikołaja Kopernika w Toruniu. Sprawował funkcję wicewojewody (1988–1990) i wojewody (1990–1991) włocławskiego. Był posłem I i II kadencji wybranym z listy Polskiego Stronnictwa Ludowego. W 2005 bez powodzenia kandydował ponownie do Sejmu w okręgu toruńskim.
Przez wiele lat zasiadał we władzach krajowych i regionalnych Związku Ochotniczych Straży Pożarnych RP.
Ojciec Ewy Kierzkowskiej, posłanki na Sejm VI kadencji i wicemarszałek Sejmu.
W 1999 otrzymał Krzyż Oficerski Orderu Odrodzenia Polski. Pochowany na cmentarzu komunalnym we Włocławku.

</doc>
<doc id="1017442" url="https://pl.wikipedia.org/wiki?curid=1017442" title="Palmitylacja">
Palmitylacja

Palmitylacja, palmitynacja, palmitoilacja – lipidowa modyfikacja białek polegająca na dołączeniu do cząsteczki białka reszty kwasu palmitynowego, poprzez resztę aminokwasową cysteiny.
Najczęściej palmitylacja zachodzi przez utworzenie wiązania tioestrowego między białkową resztą cysteinową a węglem karbonylowym kwasu palmitynowego. Zwana jest wówczas "S"-palmitylacją, gdyż wiązanie następuje przez atom siarki.
Palmitylacja zachodzić może również przez utworzenie wiązania amidowego między cząsteczką kwasu palmitynowego a resztą cysteinową białka. Wtedy nazywana jest "N"-palmitylacją, bowiem wiązanie następuje przez atom azotu.

</doc>
<doc id="1017443" url="https://pl.wikipedia.org/wiki?curid=1017443" title="United Parcel Service">
United Parcel Service

United Parcel Service (UPS) – amerykańskie przedsiębiorstwo zajmujące się przewozem przesyłek i logistyką. Przesyłki docierają do ponad 200 krajów i terytoriów.
Opis.
Przedsiębiorstwo zostało założone 28 sierpnia 1907 roku przez Jamesa E. Caseya jako American Messenger Company w Seattle, w stanie Waszyngton, w Stanach Zjednoczonych. 
W pierwszych latach działalności przedsiębiorstwo zajmowało się dostarczaniem przesyłek, listów i posiłków z restauracji. Na początku pracownicy najczęściej roznosili przesyłki pieszo lub na rowerze, dopiero w roku 1913 przedsiębiorstwo nabyło swój pierwszy pojazd silnikowy, był to Ford T. Przedsiębiorstwo na rynek europejski wkroczyło w 1976 roku, zakładając pierwszą europejską filię w Niemczech.
UPS posiada dwie centrale danych, jedną w Mahwah, a drugą w Atlancie. Przedsiębiorstwo jest w posiadaniu 14 komputerów mainframe, których wydajność wynosi 52 666 MIPS, a całkowita ilość przechowywanych danych na systemach mainframe i unix wynosi blisko 3 petabajtów.
Jako przedsiębiorstwo amerykańskie, nie może ono dostarczać przesyłek do krajów objętych embargiem przez Stany Zjednoczone, między innymi Korei Północnej, Kuby, Birmy czy niegdyś Iraku czy też Iranu.
Działalność w Polsce.
W 2005 UPS dokonało przejęcia polskiej firmy kurierskiej Messenger Service Stolica.

</doc>
<doc id="1017445" url="https://pl.wikipedia.org/wiki?curid=1017445" title="Katherine Mayfair">
Katherine Mayfair

Katherine Irma Davis Mayfair – postać fikcyjna, jedna z bohaterek serialu "Gotowe na wszystko". Grała ją Dana Delany.
Przeszłość.
Katherine Irma urodziła się 8 września 1963 roku. Wyszła za mąż za policjanta Wayne'a Davisa. W 1990 roku urodziła mu córkę, Dylan Davis. Mąż był sadystycznym alkoholikiem, który bił ją. Naprzemienne siniaki i przeprosiny ze strony męża przebrały miarkę. Za radą policjantki (Josie DiVencenzo), Katherine uciekła w 1994 roku od sadysty do swej ciotki, Lilian Simms, do Fairview, 4356 Wisteria Lane.
Tam poznała Mary Alice Young i Susan Mayer ale nie Bree Van De Kamp. Dylan Davis zaprzyjaźniła się z córką Susan, Julie Mayer.
Wayne nie spoczął na laurach w szukaniu byłej żony. Katherine nawiązała romans na jedną noc z 16-letnim kuzynem Susan, Timmym Bremmer. Tymczasem Wayne przyszedł do domu gdy Mary Alice opiekowała się jego córką. Przekazał kobiecie lalkę dla Dylan. Mała widziała mężczyznę i krzyknęła do niego „tata”. Gdy Dylan zasnęła, przyszły Katherine z Lilian. Po wyjaśnieniach od Mary Alice, Kath pobiegła na górę. Zaczęła się natychmiast pakować by znowu uciec przed sadystą. Lilian ostrzegła ją, że Wayne już przyjechał. Katherine zabrała śpiącej córce lalkę i położyła na wielką dębową szafę. Następnie zeszła na dół i nie chciała wzywać policji. Wayne chciał kontaktu z córką, ale robił to tak natarczywie, że jego była żona uderzyła go w głowę świecznikiem. Timmy widział tę scenę z ganku przed domem, po czym uciekł. Tymczasem Wayne zaznaczył, że wróci po córkę po czym wyszedł. Katherine była gotowa do tego nie dopuścić.
Lilian posadziła Katherine na kanapie i podała jej whisky, po czym ta zasnęła. Obudził ją krzyk ciotki. Dylan zginęła pod przewróconą szafą. Chciała się wspiąć na nią, sięgając po lalkę ojca. Obie kobiety pochowały dziecko za domem. Katherine wiedziała, że znowu musi uciekać i jej były mąż nie spocznie, póki jej nie dosięgnie.
Nazajutrz Susan i Mary Alice zauważyły na podjeździe ciężarówkę do przeprowadzek. Przyszły do niej się pożegnać. Katherine miała do nich zadzwonić i skłamała, że otrzymała pracę w Chicago. Chciała zamknąć drzwi, ale Susan ją jeszcze przytrzymała i zaproponowała by Julie pożegnała się z Dylan. Katherine wymówiła się brakiem czasu i pośpiechem. Z góry doszedł dźwięk stłuczonego szkła. Krzyknęła do osób na górze by się nie przejmowali i pakowali dalej. Susan zaniepokoiła się wyglądem sąsiadki. Katherine skłamała, że źle spała w nocy i ma dużo pracy. Po chwili dodała, że będzie im jej brakowało i zamknęła drzwi.
Sama wyjechała z kraju aż do Rumunii. Tam znalazła dziecko łudząco podobne do jej biologicznej córki. Matka małej dziewczynki zmarła podczas porodu a ojca zamordowano. Obydwie razem zamieszkały w Chicago, gdzie Katherine poznała ginekologa Adama Mayfair. Wyszła za mąż za niego i wraz z Dylan przyjęły jego nazwisko. Przez romans pana doktora z Sylvią Greene, musieli sprzedać wszystko w Chicago i znowu przenieść się do Fairview, 4356 Wisteria Lane, pod pozorem opieki nad schorowaną Lilian.
Historia.
Sezon 4.
Mayfairowie wprowadzili się w 2007 roku do domu na 4356 Wisteria Lane, gdzie Katherine poznała Bree, Lynette i Gabrielle. Od razu między Bree a nią doszło do niesnasek o ogród za domem, czy nieco później, gdy podmieniła ciasto Bree na swoje, które okazało się doskonałe. Tymczasem panie poznały Adama i Dylan, która nie rozpoznała natomiast Susan oraz nie zrozumiała o jaką Julie Mayer chodzi. Katherine urządziła przyjęcie na ślepym zaułku uliczki na cześć powrotu. Zamknęła na klucz pokój w którym doszło do tragedii sprzed lat.
Tajemnica zaczęła jednak coraz bardziej ważyć na jej życiu, gdy Bree włamała się do jej domu po przepis na bezę i dowiedziała się, że trzymają przed Dylan sekret. Od Edie dowiedziała się o romansie Gabi z Johnem. Skłamała jej, że „ojciec Dylan zrobił jej najgorszą możliwą rzecz jaką może zrobić córce” by ich zawstydzić. Gdy Dylan z Julie zaczęły myszkować w starym pokoju do którego się włamały, Katherine kazała córce przestać się spotkać z Julie.
By to ukrócić, pozwoliła ciotce zająć pokój, ale zabroniła Dylan mówić o tym do czego doszło, po czym ciotka zmarła.
Do domu przy 4351 Wisteria Lane wprowadziła się też para gejów, Lee McDermott i Bob Hunter. Została prezesem „związku właścicieli na Wisteria Lane”, pokonując w wyścigu o stanowisko Lynette, ale pogodziła się z nią za radą męża. Pozwoliła jej zostawić domek na drzewie ich dzieci, który wcześniej chciała zlikwidować i musiała ustąpić Bobowi i Lee, gdyż znali jej przeszłość z Chicago.
Katherine dalej okłamywała córkę jeśli chodzi o jej ojca a wkrótce potem, dzięki wizycie Sylvii Greene, małżeństwo Mayfair się rozpadło.
Nie dlatego, że Adam ją zdradził, lecz dowiedział się prawdy z karteczki, która spadła pod łóżko cioci Lilian z jej dłoni gdy zmarła. Katherine spaliła ją, ale fragment „twój ojciec został zamordowany” Dylan wydobyła z popiołów.
Po krótkiej wizycie Tima Bremmera, Susan dowiedziała się nieco więcej z nocy przed wyjazdem sąsiadki 13 lat wcześniej.
"Bal Fundatorów" Fairview był jednocześnie kulminacją rywalizacji Bree z Katherine, ale też początkiem ich wspólnej współpracy oraz przyjaźni.
To doprowadziło jednak do odkrycia przez Wayne'a, że jego była żona jest w mieście z jego córką. Wayne wkroczył ponownie w ich życie, stając się jeszcze raz koszmarem Katherine. Dylan początkowo ucieszyła się z tego powodu, ale w końcu przejrzała na oczy, że on jest brutalny.
Katherine starała się jej przemówić do rozsądku, że zawsze taki był i w końcu wyznała prawdę dziewczynie. Ta uciekła z domu. W odpowiednim momencie, gdyż Wayne zaczął ścigać byłą żonę i po drodze porwał oraz pobił jej męża Adama, zabił Ellie Leonard oraz wciągnął w pułapkę Bree. Groźbą strzelenia Bree w kolano, wymusił na Katherine prawdę. Zamierzał je zabić, ale Adam uratował kobiety i znokautował Wayne'a. Ten zagroził, że zawsze będzie jej utrapieniem i ma przyjaciół na policji, którzy uznają ją za wariatkę. Katherine strzeliła mu w pierś po czym zmarł. Bree wybiegła do Lynette oraz Susan i Gabrielle. Pod jej wytycznymi, wszystkie trzy zeznały, że to była obrona konieczna.
Pete Romslo, przyjaciel Wayne'a, przyjął tę wersję i kazał rozkuć policjantom Katherine. Dylan pogodziła się z matką.
Katherine rozwiodła się z Adamem a córka Dylan zaręczyła się z Bradleyem w Paryżu, po czym zamieszkała w stanie Maryland, gdzie urodziła mu dziecko. Rodzina Bree też się rozpadła, gdy Andrew już od dawna z nią nie mieszkał, Orson poszedł do więzienia za potrącenie Mike'a a Danielle odebrała jej wnuka, Benjamina, przez co sama wróciła do alkoholizmu. Dopiero Katherine, która tymczasowo wprowadziła się do Bree by wspomóc jej leczenie, stała się jej siłą napędową. Razem założyły także firmę kateringową, na potrzeby której przebudowano garaż Bree.
Sezon 5.
Katherine stała się też bardziej ciepła i przystępna emocjonalnie. Reszta gospodyń zaakceptowała ją w pełni. Zwłaszcza Bree, partner biznesowy. Katherine zaczęła być jednak zazdrosna o twarz sukcesu, swą pracodawczynię. Właśnie ona wydała książkę kucharską i użyła w niej kilka przepisów Katherine.
W życiu prywatnym nie układało się jednak pani Mayfair. W końcu zdesperowana, powiedziała Bree, że nie uprawiała seksu od dwóch lat i przenosi się do córki, do Marylandu. Bree umówiła ją z Peterem Hickey. Gdy dowiedziała się co zrobił, chciała wyjechać. Bree przekonała ją jednak by nie robiła tego, bo jest ona dla niej jak siostra.
W końcu zaczęła się spotykać z byłym mężem Susan, Michaelem "Mike" Delfino. Spotkało się to początkowo z oporem sąsiadki, ale w końcu zaakceptowała nową sytuację. Razem z hydraulikiem wyjaśnili też swojemu synowi Maynardowi James Delfino, że będzie lepiej dla niego, jeśli też tak zrobi, po tym jak upuścił kulę do kręgli na jej stopę.
Mayer zatrudniła się jako nauczycielka sztuki w szkole swego syna i dowiedziała się, że Mike wprowadzi się do Katherine. Do tego doszły niesnaski o obraz, który kiedyś Susan namalowała dla ówczesnego męża a Mayfair schowała, bo chciała zacząć z Mikiem wspólne życie jako czysta kartka.
Oboje z Dave'em Williamsem, mężem Edie, udali się na wyprawę do lasu, gdzie ktoś do nich strzelił. Musieli wrócić ze względu na telefon Edie do Dave'a. Po powrocie, tej samej nocy, druga pani Williams zmarła od porażenia prądem na Wisteria Lane.
Katherine odwiedziła w szpitalu Rose Kemper i zrobiła lasagne dla wdowca po Edie.
Sama dała MJ-owi lody w zamian za skierowanie zapytanie do ojca o ślub z nią. Zmusił się do tego, gdy usłyszał, że Susan wyjdzie za mąż za Jacksona. Pozwoliła jej myśleć, że Mike, mimo jej ślubu, będzie płacił alimenty. Nie mówiła Mike'owi o tym, że zaangażowanie Susan do Jacksona nie było prawdziwe. Obawiała się, że zostawi ją dla Susan.
Katherine i Mike właśnie mieli wyjechać do Las Vegas, wziąć ślub, ale Mike musiał ocalić Susan i syna przed Dave'em. Dwa miesiące później Mike brał ślub z niezidentyfikowaną kobietą.
Sezon 6.
Wybranką Mike'a okazała się Susan. Mike zerwał z Katherine na dwa miesiące przed ślubem a ta postanowiła utrudnić życie „nowej-starej pani Delfino”, to pożyczając suknie ślubną, zakłócając jej ślub czy otwarcie próbując uwieść Mike'a szampanem, czekoladkami i satynową koszulą nocną.
Powiedziała Orsonowi, że Mike nie kocha Susan i rozpowiadała podobne plotki sąsiadom. Bree i Katherine zorganizowały wesele pewnej parze, która wybrała tort zaprojektowany przez Katherine na jej własną ceremonię. Mimo usiłowań Bree, tort został zniszczony a Katherine zwolniona nazajutrz po incydencie. Katherine porysowała samochód swej sąsiadki, w podziękowaniu.
Susan przez przypadek nawet postrzeliła Katherine sądząc, że to ten sam osobnik, który wcześniej próbował udusić jej córkę w dniu jej wesela z Mikiem. Angie Bolen ukryła cała sprawę, gdyż jej rewolwer został użyty przy postrzale. Utwierdziła Katherine, że nie dzwoniąc na policję zrobi z siebie anioła a z Susan potwora. Dodała też, że Mike wciąż szaleje za Katherine.
W końcu Denise Lapera (Kathy Najimy) posłana przez Susan do Katherine, podejrzanej o duszenie Julie, aresztowała żonę Mike'a i sąd (Gina Hecht) posłał ją na sprzątanie dróg. Katherine zatriumfowała nad rywalką, ale za gest wyrzucenia śmieci pod jej stopy sama została ukarana sprzątaniem ulic. Załamana psychicznie, powiedziała, że kochała Mike'a i straciła go. Brakowało jej teraz tej chemii i kochania się 5 razy dziennie. Susan próbowała też dobić do tego rekordu, ale Mike powiedział jej, że robił to tylko dlatego, że nie miał o czym rozmawiać z nią.
Gdy Mike usłyszał od M.J., że Katherine nazwała przy nim jego matkę okropną osobą, zareagował. Stanowczo oznajmił jej by nie zbliżała się do jego syna oraz nic między nimi nie było. Zdruzgotana, zadzwoniła po karetkę, mówiąc, że traci dużo krwi. Wzięła nóż i dźgnęła się w brzuch. Oskarżyła o to Mike'a, który trafił do więzienia.
Dopiero przyjazd Dylan doprowadził do jego uwolnienia, gdyż kłamstwa Katherine ujrzały światło dzienne. Dwa tygodnie terapii dały efekty. Katherine zwierzyła się swemu psychoterapeucie (Richard Gilliland), że Mike był jej wyrwaniem się z samotności. Karen McCluskey odwiedziła ją i sprowadziła do niej Lynette, Gabrielle, Bree i samą Susan, która to objęła ją, wybaczając krzywdy.
Z problemem pomogła jej się uporać nowa współlokatorka jej domu, Robin Gallagher. Nawiązały najpierw przyjaźń a potem Katherine spróbowała związku lesbijskiego z kobietą. Po tym jak przez przypadek wykrzyczała na przyjęciu u Karen McCkluskey z powodu pokonania raka, że z nią sypia, obie przeniosły się do Paryża.
Sezon 8.
Ponad dwa lata po tym jak Katherine opuściła Wisteria Lane, wróciła na nią w bardzo konkretnej sprawie. Zerwała z Robin trzy miesiące po przyjeździe do Paryża. Teraz potrzebowała Lynette do amerykańskiej filii swej firmy spożywczej produkującej croassanty. Lynette właśnie pogodziła się z Tomem i miała opory przed przyjęciem oferty, ale spotkanie z Natalie Klein i zgoda Toma zdecydowały o akceptacji. Scavo przenieśli się trzy tygodnie później do Nowego Jorku by tam mogła podjąć pracę.
Powiązane z postacią.
Adam Mayfair.
Dr Adam Mayfair (Nathan Fillion) to drugi były mąż Katherine. Ginekolog, który ukończył studia medyczne na Harvard University w roku 1997. Wiele lat później pojął za żonę Katherine Davis, która powiedziała mu tylko część swojego sekretu. To Wayne, przed którym uciekła, miał zabić jej pierwszą córkę, Dylan, dlatego potrzebowała jego pomocy i ochrony. Osiedli w Chicago, z którego później musieli uciec z powodu Sylvii Greene, z którą to Adam miał romans. Mężczyzna miał tatuaż na barku, który Sylvia widziała, ale usunął go przed wyjazdem.
Adam sprowadził się z Katherine i Dylan do Fairview, 4356 Wisteria Lane. Zbadał Susan Delfino i po krótkim czasie ogłosił jej, że jest w ciąży z Mikiem. Sam temperował to ostre zachowanie wobec Dylan, gdy pytała o ojca, ale też był pod obserwacją żony, gdy biegaczka (Kristi Clainos) albo Gabrielle z nim flirtowała. Był zaskoczony, gdy Katherine zasugerowała, że ojciec Dylan zrobił "najgorszą rzecz jaką ojciec może wyrządzić córce". Gdy Kath wygrała prezesurę w "związku właścicieli" Wisteria Lane, przypomniał jej by nie zrażała do siebie potencjalnych przyjaciół. Adam został zabrany z przyjęcia Halloween przez Bree. Ginekolog odebrał poród zdrowego chłopczyka od Danielle Van De Kamp na stole, w kuchni jej rodzinnego domu. Wiedział od dawna, że Bree udawała swoją ciążę. Rozpad związku Katherine i Adama jest już związany z przybyciem na Wisteria Lane Sylvii Greene, którą zabiło tornado. Katherine wyrzuciła męża z domu. Pakując swoje rzeczy, odkrył karteczkę od zmarłej Lilian Simms pod jej łóżkiem, na której był napisany cały sekret Katherine. Zapewnił jednak Dylan, że Dylan, że jej matka nie zabiła jej ojca. Wayne pojawił się w życiu Dylan, dlatego też Adam powrócił do życia Katherine. Adam nigdy nie widział zdjęcia Davisa, dlatego nie rozpoznał go, gdy został przez niego porwany i zamknięty w porcie. Był torturowany tak mocno, że udał w końcu trupa, by przeżyć. Wayne opuścił "zmarłego" by zabić Katherine. Adam wyruszył za nim. Panowie wdali się w bójkę i Wayne został obezwładniony. Bree zabrała go do kuchni i zaczęła opatrywać rany, gdy Katherine zastrzeliła swego pierwszego męża. Para się rozwiodła, a Adam wyjechał z Fairview.
Dylan Davis.
Dylan Davis (Hailee Denham) to nieżyjąca córka Katherine i Wayne'a, urodzona w 1990 roku. Spadła z roweru i lekarze założyli jej 11 szwów. Jako czterolatkę, matka zabrała ją od męża i razem zamieszkały na Wisteria Lane. Tam, jedną z opiekunek dziewczynki była Karen McCluskey oraz Mary Alice Young. Zaprzyjaźniła się z rówieśniczką, Julie Mayer. Rok później Wayne znalazł córkę z matką. Katherine nie dopuściła Wayne'a do córki i położyła lalkę od niego na szczycie ciężkiej dębowej szafy. Dylan wspięła się na szafę po zabawkę, ale ta przechyliła się i zmiażdżyła dziewczynkę, którą matka i ciotka Lilian Simms pochowały w lesie. Dziewczynka została zastąpiona przez rumuńską 5-letnią sierotę, także nazwaną Dylan.
Dylan Mayfair.
Dylan Mayfair (Lyndsy Fonseca) to adoptowana córka Katherine i Rumunka z pochodzenia. Znaleziona przez Katherine Mayfair w rumuńskim sierocińcu w wieku 5 lat, w 1995 roku i przez nią zaadoptowana. Jej ojca zamordowano, a matka zmarła podczas porodu.
Dwanaście lat później Dylan, jej matka Katherine i ojczym Adam wyprowadzili się z Chicago do 4356 Wisteria Lane. Jej matka mieszkała tu przez rok, w latach 1994–95. Katherine wmawiała jej, że przyjaźniła się z Julie Mayer. Córka Susan po rozmowie z Dylan wiedziała, że to nie jest ta sama dziewczyna. Postanowiła jednak kontynuować z nią przyjaźń i wspomóc jej dążenie do poznania swojej przeszłości. Katherine za każdym razem sabotowała tę drogę, dementując to informacje od Karen McCluskey czy Lilian Simms. Podczas tornada, Dylan i Julie był na wycieczce klasowej. Po wyprowadzeniu się Adama z domu, gdyż odkryła, że rzeczywiście miał romans z Sylvią, powiedział tylko Dylan, że matka nie zabiła jej ojca. Wayne Davis znalazł Dylan dzięki zdjęciu z „Balu Fundatorów Fairview”. W końcu ujawnił się dziewczynie jako jej ojciec. Spotkała się z nim w restauracji i zgodziła się, że nie powie nic matce o tym. Wieczorem Wayne upewnił się, gdzie mieszka Katherine. Kobieta wiedziała o tym, dlatego spokojnie przyjęła przedstawienie jej Wayne'a przez Dylan. Katherine, w tajemnicy przed Dylan odkryła kim jest tajemniczy "chłopak" córki. Dlatego Dylan mogła spokojnie przedstawić ojca matce. Początkowo chciała uciec, ale Dylan oponowała. Katherine wyjawiła mężczyźnie, że ta Dylan nie jest jego córką. Wayne zrobił testy na ojcostwo na podstawie gumy jaką żuła Dylan i nie znalazł 11 szwów po tym jak spadła z rowerka. Dylan zadzwoniła do Adama z nowiną, że Wayne wrócił. Ten jednak porwał drugiego męża Katherine. Kobieta zgłosiła porwanie na policję. Nikt jej nie uwierzył i w domu zaczęła się szybko pakować. Dylan zagroziła, że zostanie dopóki nie wyjaśni jej o co chodzi i Katherine powiedziała jej prawdę. Po tym jak Wayne zmarł, Dylan wróciła do matki. Wydusiła z siebie tylko wielkie "przepraszam". Pięć lat później, zadzwoniła do matki, że jej chłopak, Bradley, oświadczył się jej pod wieżą Eiffla w Paryżu, a ona wyraziła zgodę na ślub.
Jej matka wzmiankowała Bree, że Dylan zamieszkała wraz z mężem i dzieckiem w Baltimore, Maryland. Bradley zaczął częściej wyjeżdzać służbowo i Dylan namawiała ją do przeprowadzenia się by jej pomóc.
Katherine utrzymywała żywe kontakty z córką. Z powodu strachu przed samotnością, nakłamała jej, że wyszła za mąż za Mike'a Delfino, a szczęście próbuje zmącić Susan Mayer. Matka Julie miała nawet ugodzić Katherine w brzuch. Susan udała lekarkę z silnym brytyjskim akcentem w rozmowie telefonicznej. Tym sposobem ściągnęła Dylan z Baltimore na Wisteria Lane i przekazała jej prawdę. W szpitalu, Dylan przyszła do Katherine z planem pomocy dla niej.
Lilian Simms.
Lilian Simms (Ellen Geer) to nieżyjąca siostra matki Katherine. Miała syna (Edward Stanley), natomiast jej mąż zmarł przed 1994 rokiem. Była właścicielką domu przy 4356 Wisteria Lane. W 1994 roku udzieliła ona schronienia swej siostrzenicy, która uciekła z 4 − letnią córką od Wayne'a Davisa. Ten nie spoczął na laurach i rok później je znalazł. Został wyproszony z domu, gdy była żona uderzyła go świecznikiem w głowę. Tej samej nocy Dylan zginęła. Katherine była zrozpaczona, dlatego ciotka Lilian pochowała jej zwłoki za domem. Siostrzenica Lilian uciekła z Wisteria Lane do Chicago, przez Rumunię, gdzie zaadoptowała córkę.
Dziewięć lat później Lilian Simms wynajęła swój dom Mike'owi Delfino, tuż po śmierci Mary Alice.
Sama przeniosła się do domu opieki, by żyć tam za pieniądze z dzierżawy. Mike wynajmował dom trzy lata. Edie, po tym jak Mike się zaręczył z Susan i miał przeprowadzić się do jej domu, przyszła do Lilian i przekonała ją, by nie przepisywała wynajmu Carlosowi. Nakłamała jej, że Latynos brał narkotyki i Lilian wypowiedziała mu umowę poprzez swego syna.
Lilian wróciła do domu pod opiekę Katherine Mayfair, która to niedawno ponownie pojawiła się na uliczce. Lilian chciała by razem Katherine wyznały prawdę Dylan, ale Katherine odmówiła, dlatego próbowała przekazać informacje bezpośrednio do Dylan. Lilian starała się wytłumaczyć jej co się stało w tym pokoju oraz dlaczego nie pamięta swego pierwszego pobytu na Wisteria Lane. Katherine weszła jednak do pokoju, zanim padły jakiekolwiek konkretne informacje. Odesłała córkę i zabrała dzwonek. Lilian napisała wszystko co wie na kartce po czym zmarła, Kartka wpadła pod łóżko i sanitariusze wynieśli ciało staruszki. Gdy rozpadło się małżeństwo Adama i Katherine, ojczym Dylan przez przypadek odkrył istnienie i dowiedział się prawdy.
Postać pojawiła się milcząco jeszcze raz na Wisteria Lane, ubrana w biel. Była jednym z duchów obserwujących Susan Delfino, gdy opuszczała Wisteria Lane wraz z dziećmi i wnuczką, by rozpocząć nowy rozdział w życiu poza uliczką.
Peter Hickey.
Peter Hickey (Bruce Thomas) to były kochanek Katherine na jedną noc.
Był przyjacielem Orsona Hodge z więzienia. Został skazany za handel organami ludzkimi. Katherine czuła się niepotrzebna w Fairview i chciała się przenieść do Baltimore, gdzie mieszkała jej córka. Bree zaaranżowała spotkanie tych dwóch, a Katherine zgodziła się gdy zobaczyła jego twarz z nagrania na telefonie komórkowym Bree. Wieczorem Orson wyjawił jej prawdę, a Bree Katherine. Mayfair zaczęła rozpaczać, ale Bree namówiła ją żeby się nie przeprowadzała.
Robin Gallagher.
Robin Gallagher (Julie Benz) to była dziewczyna Katherine i była striptizerka w klubie „podwójne D” ze striptizem, który Susan odziedziczyła po śmierci Karla. Studiowała pedagogikę przez kilka semestrów. Jej rodzina miała problemy finansowe i od 2006 roku musiała pracować jako striptizerka.
Susan namówiła Robin do porzucenia striptizu i zatrudniła ją w szkole jako swoją asystentkę. Stamtąd została wyrzucona, gdyż jeden z rodziców rozpoznał ją. Zamieszkała z nimi, ale Robin dostrzegła brak pewności siebie i niepewność w jej zachowaniu. Chciała zachować przyjaźń z Susan, dlatego przeprowadziła się do Katherine. Każda z sąsiadek oceniała Robin źle i były zazdrosne jak ich partnerzy, mężowie czy dzieci na nią patrzą. Gdy Robin pomogła im rozwiązać lub uzmysłowić sobie rozwiązanie swoich problemów, zmieniły do niej nastawienie na pozytywne. Dostrzegli jej moralność, lojalność, przenikliwą naturę, wielkoduszność. Niektórzy nawet zauważyli jej niesamowite piękno i byli zdziwieni tym, że podoba im się to co zobaczyli. Robin i Katherine szybko stały się przyjaciółkami. Gallagher otworzyła się nawet przed współlokatorką i przyznała, że jest lesbijką. Pocałowała ją, co zmieszało Katherine. W końcu obie przespały się ze sobą, ale Katherine nie mogła zdefiniować co ich łączy czy okazać czułości przed sąsiadami co doprowadzało do frustracji Robin. Była striptizerka obawiała się, że Katherine wyrzuci ją z domu, ale zamiast tego postanowiły razem wyjechać do Paryża.
Dwa lata później Katherine wyjawiła swym byłym sąsiadkom z Wisteria Lane, że trzy miesiące po przyjeździe do Paryża, Robin i ona zerwały ze sobą.
Sylvia Greene.
Sylvia Greene (Melora Walters) to była kochanka Adama Mayfaira. Mieli ze sobą romans, ale gdy Adam próbował zerwać z nią, wszczęła proces sądowy. Sprawa została rozwiązana poza sądem, a Adam pozwolił żonie uwierzyć, że pacjentka jest nimfomanką. Zagrożenie skandalem, zmusiło ich do sprzedania wszystkiego w Chicago i przyjazdu do Fairview.
Sylvia pojawiła się na Wisteria Lane, tuż przed tornadem. Bree Hodge zaprosiła ją do siebie i tak dowiedziała się o zdradzie Adama. Bree jej nie uwierzyła, zamknęła się na klucz w łazience Bree na parterze. Na żądanie Sylvii, przyprowadziła Adama, a wraz z nim Katherine. Adam przekonywał ją do wyjścia, ale Orson zapędził wszystkich do schowka na miotły. Sylvia wyszła z ukrycia i chciała by Adam odszedł z nią, ale tornado porwało ją przez otwarte drzwi domu. Jej zwłoki znalazła Kayla Scavo. W prosektorium Adam dokonał identyfikacji ciała, a Katherine powiedziała mu − nad jej zwłokami − by wyniósł się z jej domu.
Tim Bremmer.
Timmy „Tim” Bremmer (Chris Carmack) to kuzyn Susan, ur. w 1979 roku. Mając 16 lat, w 1995 roku przespał się z Katherine Davis. Gdy chciał się z nią pożegnać, zobaczył przez okno salonu kobiety jej kłótnię z mężczyzną. Tim następnego ranka wyjechał.
Dwanaście lat później przyjechał ponownie do swej kuzynki, Susan, by pomóc jej w podatkach, podczas nieobecności Mike'a. Katherine mieszkała ponownie od ok. pół roku na Wisteria Lane. Oboje zdecydowali się powtórzyć wspólną przygodę w domu Susan i zostali przez nią nakryci. Susan sądziła, że uwiódł Dylan Mayfair i była oburzona oraz zszokowana. Wieczorem Tim zdradził jej co widział przez okno Katherine 12 lat wcześniej. Jak ona zaatakowała mężczyznę świecznikiem i po jego powaleniu, patrzyła na to z dzikim błyskiem w oczach.
Wayne Davis.
Wayne Davis (Gary Cole) to pierwszy były mąż Katherine oraz ojciec Dylan Davis. W 1990 roku Katherine urodziła jemu córkę Dylan. Wayne z czasem stał się alkoholikiem bijącym żonę. Na przemienne siniaki i przeprosiny ze strony sadystycznego męża przebrały miarkę. Opiekując się córką, nagrał jak spadła z roweru i lekarze założyli jej 11 szwów. Za radą pewnej policjantki (Josie DiVincenzo), Katherine uciekła w 1994 roku od małżonka do swej ciotki, Lilian Simms, do Fairview, pod adres 4356 Wisteria Lane. Porzucony mąż znalazł je rok później. Przyszedł pewnej nocy dał córce lalkę, gdy opiekowała się nią Mary Alice Young. Potem ponownie zawitał w domu Lilian. Wywiązała się kłótnia z Katherine. Wayne chciał kontaktu z córką i robił to tak natarczywie, że jego była żona pożegnała się z nim, uderzając go w głowę świecznikiem. Wychodząc, powiedział, że wróci po nią, ale Katherine ostrzegła go, że nie dopuści do tego, po czym nazajutrz uciekła z uliczki.
Wayne spędził dwanaście lat na tropieniu Katherine. W końcu zdjęcie z „Balu Fundatorów” powiedziało mu, że była żona wróciła na Wisteria Lane. Wayne zatrzymał ją by sprawdzić jej dane i w końcu ujawnił się dziewczynie jako jej ojciec. Spotkała się z nim w restauracji i zgodziła się, że nie powie nic matce o tym. Wieczorem Wayne upewnił się, gdzie mieszka Katherine. Kobieta odkryła kim jest tajemniczy „chłopak” córki. Dlatego Dylan mogła spokojnie przedstawić ojca matce. Wayne usłyszał od Katherine, że zdradzała go podczas ich małżeństwa oraz że Dylan nie jest jego córką. Policjant przejrzał stare nagrania i odkrył, że Dylan nie ma szwów ze starego wypadku. Zrobił także test na pokrewieństwo z gumy jaką żuła Dylan, który wyszedł negatywnie. Adam nigdy nie widział zdjęcia Davisa, dlatego nie rozpoznał go, gdy został przez niego zaczepiony na parkingu, porwany i zamknięty w porcie. Był torturowany tak mocno, że udał trupa, by przeżyć. Wayne opuścił go by zabić Katherine. Zabarykadował się w jej domu i zastrzelił Ellie Leonard. Następnie wziął Bree Hodge na zakładnika. Gdy chciał strzelić w jej kolano, Katherine ugięła się i wyjawiła mu całą prawdę o śmierci pierwszej Dylan. Tymczasem Adam wyruszył za nim. Panowie wdali się w bójkę na schodach w domu i Wayne został obezwładniony. Bree zabrała go do kuchni i zaczęła opatrywać rany, gdy Katherine zastrzeliła swego pierwszego męża, który obiecał jej, że dopóki żyje, będzie jej koszmarem, gdyż ma znajomych w policji. Bree, Lynette i Gabrielle z Susan zeznały solidarnie, że była to obrona własna i Katherine nie postawiono zarzutów.

</doc>
<doc id="1017446" url="https://pl.wikipedia.org/wiki?curid=1017446" title="La Cumbre">
La Cumbre

La Cumbre (hiszp. "szczyt") – nazwa dotycząca kilku miejsc:

</doc>
<doc id="1017447" url="https://pl.wikipedia.org/wiki?curid=1017447" title="Zeno">
Zeno



</doc>
<doc id="1017449" url="https://pl.wikipedia.org/wiki?curid=1017449" title="Sytuacja prawna i społeczna osób LGBT w Kolumbii">
Sytuacja prawna i społeczna osób LGBT w Kolumbii

Prawo wobec kontaktów homoseksualnych.
Kontakty homoseksualne w Kolumbii są legalne od 1981. Wiek osób legalnie dopuszczających się kontaktów homo- i heteroseksualnych jest zrównany i wynosi 12 lat dla kobiet i 14 lat dla mężczyzn.
Ochrona prawna przed dyskryminacją.
Ogólnokrajowa
W kolumbijskim prawie nie istnieją przepisy chroniące wprost przed dyskryminacją na podstawie orientacji seksualnej. W ostatnich latach orzeczenia kolumbijskiego Sądu Konstytucyjnego zlikwidowały przepisy bezpośrednio dyskryminujące osoby homoseksualne - zakaz przyjmowania gejów i lesbijek do armii i policji oraz wydalanie homoseksualnych nauczycieli z pracy. Sąd konstytucyjny w 2001 nakazał także władzom kolumbijskich więzień umożliwienie odwiedzin homoseksualnych partnerów osadzonych oraz uniemożliwił prywatnym religijnym szkołom wprowadzenie zakazu przyjmowania homoseksualnych uczniów. W 2004 ten sam sąd podjął precedensową decyzję nadania prawa pobytu w kraju partnerowi kolumbijskiego geja. Orzeczenie to stwierdzało jednocześnie, że przepisy przyznające takie prawo tylko parom przeciwnej płci są niezgodne z konstytucją.
Od 1999 geje nie są wykluczeni ze służby wojskowej z powodu swojej orientacji seksualnej.
Uznanie związków tej samej płci.
Ogólnokrajowe
Kolumbijski Sąd Konstytucyjny orzekł 7 lutego 2007, że pary homoseksualne powinny mieć takie same prawa majątkowe jak pary heteroseksualne. Decyzja ta dotyczy par jednopłciowych, które pozostają ze sobą w związku co najmniej 2 lata. Orzeczenie to jednocześnie stwierdzało niezgodność z konstytucją przepisów z 1990, które przyznawały prawa majątkowe tylko parom przeciwnej płci.
W 2007 ustawa dająca niezarejestrowanym parom jednopłciowym taką samą opiekę i ubezpieczenia społeczne oraz prawo do dziedziczenia, z jakich korzystają niezarejestrowane pary heteroseksualne została przyjęta w nieznacznie różniących się wersjach przez obie izby kolumbijskiego parlamentu (w Izbie Reprezentantów stosunkiem głosów 62:43, w Senacie 49:40), ale popierana przez prezydenta Alvaro Uribe i będąca kompromisem ostateczna wersja ustawy została odrzucona przez Kongres Narodowy. Nadzwyczajne głosowanie w Senacie, w którym odrzucono ustawę stosunkiem głosów 34:29 (na 102 senatorów; aż 39 członków Senatu było nieobecnych), odbyło się na wniosek konserwatywnego senatora. Sytuacja ta wywołała protesty polityków i działaczy na rzecz mniejszości seksualnych. Gdyby wprowadzono taką regulację, Kolumbia byłaby pierwszym latynoamerykańskim krajem, w którym takie prawo obowiązywałoby na całym jego terytorium.
Pierwszy projekt podobnej ustawy pojawił się w 1999. Od tego czasu ustawy takie zostały odrzucone przez kolumbijski Kongres już pięciokrotnie.
W 2011 Sąd Najwyższy wezwał parlament do zalegalizowania związków partnerskich. W przypadku nieprzyjęcia takiego prawa przez Kongres Narodowy w ciągu dwóch lat pary tej samej płci uzyskały automatycznie prawo zawierania związków partnerskich przed sędziami i notariuszami. W 2016 Sąd Najwyższy zalegalizował równość małżeńską.
Życie osób LGBT w kraju.
W kraju wydawane są publikacje, działają organizacje zajmujące się niesieniem pomocy przedstawicielom LGBT i walką z nietolerancją czy o równouprawnienie. Jedną z najważniejszych tego typu organizacji jest utworzona w 2004 roku "Colombia Diversa".
Każdego roku ulicami stolicy maszerują parady mniejszości seksualnych ("gaypride parade"). Pierwsza tego typu manifestacja odbyła się w 1996 roku, gromadząc 32 uczestników. W paradzie z 2005 roku brało udział już około 4000 osób.
W kraju istnieje niewielka scena gejowska, obejmująca kilkanaście lokali gejowskich i "gay-friendly", skoncentrowana w stolicy państwa, Bogocie.

</doc>
<doc id="1017450" url="https://pl.wikipedia.org/wiki?curid=1017450" title="Sytuacja homoseksualistów w Kolumbii">
Sytuacja homoseksualistów w Kolumbii



</doc>
<doc id="1017452" url="https://pl.wikipedia.org/wiki?curid=1017452" title="Batalion KOP „Hoszcza”">
Batalion KOP „Hoszcza”

Batalion KOP „Hoszcza” – pododdział piechoty Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21–22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 1 Brygadę Ochrony Pogranicza, a w jej składzie 3 batalion graniczny. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku.
W jego skład wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów.
3 października 1924 major Julian Królikowski z 40 pp został przeniesiony do KOP i wyznaczony na stanowisko dowódcy batalionu. Dowództwo rozlokowało się w Hoszczy w budynku prywatnym, własnym. Długość ochranianego przez batalion odcinka granicy wynosiła 69 kilometrów, przeciętna długość pododcinka kompanijnego to 23 kilometry, a strażnicy 5 kilometrów. Odległość dowództwa batalionu od dowództwa brygady wynosiła 30 kilometrów.
W 1926 roku zorganizowano na szczeblu brygady szkołę podoficerską dla niezawodowych podoficerów piechoty. Szkoła 1 Brygady OP stacjonowała w Hoszczy przy 3 batalionie granicznym.
Latem 1928 roku zlikwidowana została szkoła podoficerska. W jej miejsce, oraz w miejsce identycznych szkół funkcjonujących w pozostałych brygadach, w twierdzy Osowiec utworzony został batalion szkolny KOP.
W ramach 1 Brygady OP zorganizowano też Szkołę Podoficerów Zawodowych Kawalerii w Niewirkowie będącą w składzie 3 batalionu granicznego.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie na uzbrojeniu posiadał 713 karabiny Berthier wz.1916, 51 ręczne karabiny maszynowe Chauchat wz. 1915 i 2 ciężkie karabiny maszynowe wz.1914.
Aby zapewnić macierzystej brygadzie odpowiednią liczbę żołnierzy o specjalności saperskiej, w Hoszczy, z dniem 1 kwietnia 1928 roku, przy 3 batalionie granicznym utworzono ośrodek wyszkolenia saperów.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 64 podoficerów, 23 nadterminowych i 547 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla dywizjonu szkolnego kawalerii KOP „Niewirków”, kompanii saperów KOP „Hoszcza”, posterunku żandarmerii KOP „Hoszcza”, komendy pasa granicznego pw baonu KOP „Hoszcza”. Po rozformowaniu Brygady KOP „Wołyń” batalion wszedł w skład pułku KOP „Zdołbunów”.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Zmobilizowany w 1939 roku batalion został włączony w struktury rezerwowej 38 Dywizji Piechoty jako I batalion 98 pułku piechoty, dzieląc losy innych jednostek armii Karpaty.
Po odejściu batalionu przeznaczonego dla 38 Dywizji Piechoty garnizon jednostki w Hoszczy skadrował, wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Równe” i po 17 września 1939 roku brał udział w obronie ówczesnej wschodniej granicy państwa przed radzieckim agresorem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Hoszcza” w 1934 roku ochraniał odcinek granicy państwowej szerokości 79 kilometrów 917 metrów. Po odtworzeniu w 1939 roku, batalion ochraniał granicę długości 81 kilometrów 780 metrów.
Wydarzenia:
Bataliony sąsiednie:
Walki batalionu.
Walki o strażnice:&lt;br&gt;
Batalion graniczny ppłk. Władysława Węgrzyńskiego znalazł się na głównym kierunku uderzenia 8 Korpusu Strzeleckiego i 36 Brygady Pancernej wspartych pododdziałami 20 Oddziału Wojsk Pogranicznych NKWD. Zaskoczony atakiem został rozbity, a większość żołnierzy dostała się do niewoli. Strażnice i kompanie w zasadzie nie walczyły.
Pełniący służbę na strażnicy „Sapożyn” szeregowiec Edmund Pluciński, tak przedstawia wydarzenia w Sapożynie:
Struktura organizacyjna.
Organizacja batalionu w 1934:
Z dniem 20 maja 1938 dowódca KOP zarządzeniem nr L.1411/tj.og.org/38 reaktywował w 3 kompanii granicznej „Sapożyn” strażnicę KOP „Lidawka”.
Żołnierze batalionu.
Obsada personalna w 1928:
Obsada personalna w 1934:
Obsada personalna batalionu w marcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017454" url="https://pl.wikipedia.org/wiki?curid=1017454" title="Palmitoilacja">
Palmitoilacja



</doc>
<doc id="1017459" url="https://pl.wikipedia.org/wiki?curid=1017459" title="Rezerwat przyrody Ostaš">
Rezerwat przyrody Ostaš

Rezerwat przyrody Ostasz (czes. "Přírodní rezervace Ostaš") – rezerwat przyrody w Czechach, w Sudetach Środkowych, w czeskiej części Gór Stołowych. Obejmuje obszar wzniesienia Ostaš. 
Ma powierzchnię 29,5 ha. Utworzony w 1956 roku w celu ochrony form skalnych i reliktów przyrody.

</doc>
<doc id="1017460" url="https://pl.wikipedia.org/wiki?curid=1017460" title="Artek">
Artek

Artek (do 1925 Chasta) – obóz pionierski na Krymie, znajdujący się u podnóża południowo-zachodniego zbocza góry Ajudah (Aju-Dah), nad brzegiem Morza Czarnego, w miejscowości Gurzuf.
Pierwotna nazwa pochodzi od nazwy znajdującego się w tym miejscu uroczyska.
W latach od ok. 1900 do ok. 1918 wieś Chasta (pow. Jałta, gmina Deczenko) była własnością łódzkiego przemysłowca Gustawa Biedermanna (17 kwietnia 1871 – 5 listopada 1953), który prowadził w niej winnicę (wina „Chasta”). Jej sklep firmowy w Łodzi mieścił się przy ul. Piotrkowskiej 99. Wydarzenia rewolucji październikowej w Rosji w 1917 r. zmusiły go do opuszczenia Krymu, a jego winnicę nowe władze upaństwowiły, prawdopodobnie na początku lat 20. XX wieku.
16 czerwca 1925 w miejscowości został otwarty centralny obóz pionierski w ZSRR. Początkowo składał się z 4 brezentowych namiotów, obecnie jest to całe miasteczko, złożone z dziesięciu autonomicznych podobozów, mogących przyjąć jednorazowo (na turnus) 8000 dzieci. Z czasem stał się obozem międzynarodowym (w ramach współpracy, chociaż w okresie komunistycznym pojmowanej dość ideologicznie), przyjmującym grupy młodzieży z organizacji skautowskich, harcerskich i pionierskich z całego świata.
Przy obozie funkcjonuje przystań dla uprawiania sportów wodnych, stadion na 12 000 widzów, kilkadziesiąt boisk sportowych, 2 muzea – morskie i kosmiczne (znajduje się w nim m.in. skafander pierwszego kosmonauty ZSRR Jurija Gagarina oraz kopia pojazdu do badań powierzchni Księżyca Łunochod 2).

</doc>
<doc id="1017461" url="https://pl.wikipedia.org/wiki?curid=1017461" title="Rezerwat przyrody Ostasz">
Rezerwat przyrody Ostasz



</doc>
<doc id="1017466" url="https://pl.wikipedia.org/wiki?curid=1017466" title="Gimnastyka na Letnich Igrzyskach Olimpijskich 1900">
Gimnastyka na Letnich Igrzyskach Olimpijskich 1900

Zawody w gimnastyce na Letnich Igrzyskach Olimpijskich 1900 w Paryżu rozegrane zostały po raz drugi w historii igrzysk olimpijskich. Zawodnicy rywalizowali w jednej konkurencji - wieloboju indywidualnym - w dniach 29-30 lipca.
W skład wieloboju wchodziło 16 ćwiczeń, w tym lekkoatletyczne i podnoszenie ciężarów. Za każde otrzymać można było maksymalnie 20 punktów, co dawało łącznie 320 punktów możliwych do zdobycia.
Wszystkie medale zdobyli reprezentanci Francji. Mistrzem olimpijskim został Gustave Sandras z wynikiem 302 punktów, srebrny medal zdobył Noël Bas, natomiast brązowy medal - Lucien Démanet.
Ćwiczenia.
Zawody gimnastyczne składały się z 16 ćwiczeń, do których zaliczały się:

</doc>
<doc id="1017467" url="https://pl.wikipedia.org/wiki?curid=1017467" title="American Messenger Company">
American Messenger Company



</doc>
<doc id="1017470" url="https://pl.wikipedia.org/wiki?curid=1017470" title="Batalion KOP „Dederkały”">
Batalion KOP „Dederkały”

Batalion KOP „Dederkały” – pododdział piechoty, podstawowa jednostka taktyczna Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 1 Brygadę Ochrony Pogranicza, a w jej składzie 4 batalion graniczny „Dederkały”. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku.
W jego skład wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów. Dowództwo rozlokowało się we wsi Dederkały w budynku prywatnym.
3 października 1924 roku major Kazimierz Jan Galiński z 34 pp został przeniesiony do KOP i wyznaczony na stanowisko dowódcy batalionu. Długość ochranianego przez batalion odcinka granicy wynosiła 86 kilometrów, przeciętna długość pododcinka kompanijnego to 21 kilometry, a strażnicy 5 kilometrów. Odległość dowództwa batalionu od dowództwa brygady wynosiła 55 kilometrów.
W 1929 roku 1 Brygada Ochrony Pogranicza została przemianowana na Brygadę KOP „Wołyń”, a wchodzący w jej skład 4 batalion graniczny otrzymał obok numeru nazwę wyróżniającą „Dederkały”. W tym czasie na uzbrojeniu posiadał 880 karabinów Berthier wz.1916, 64 ręczne karabiny maszynowe Chauchat wz. 1915 i 2 ciężkie karabiny maszynowe wz.1914.
W 1931 roku 4 batalion graniczny „Dederkały” został przemianowany na batalion KOP „Dederkały”.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i czterech kompanii granicznych.
W listopadzie 1936 roku batalion etatowo liczył 22 oficerów, 77 podoficerów, 28 nadterminowych i 741 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla szwadronu kawalerii KOP „Dederkały”, posterunku żandarmerii KOP „Dederkały”, komendy powiatu pw KOP „Krzemieniec”. W związku z likwidacją Brygady KOP „Wołyń”, batalion został podporządkowany dowódcy pułku KOP „Zdołbunów”.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Zmobilizowany batalion został włączony w struktury rezerwowej 38 Dywizji Piechoty jako III batalion 98 pułku piechoty, dzieląc losy innych jednostek armii Karpaty.
Po odejściu batalionu przeznaczonego dla 38 Dywizji Piechoty garnizon jednostki w Dederkałach wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP "Równe" i po 17 września 1939 roku brał udział w obronie ówczesnej wschodniej granicy państwa przed radzieckim agresorem. 19 września otoczony i zmuszony do kapitulacji pod Dubnem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Dederkały” w 1934 roku ochraniał odcinek granicy państwowej szerokości 101 kilometrów 51 metrów. Po odtworzeniu w 1939 roku, batalion ochraniał granicę długości 101 kilometrów 51 metrów.
Wydarzenia
Bataliony sąsiednie:
Walki batalionu.
Walki o strażnice:
Batalion graniczny mjr. Stanisława Szabłowskiego, 17 września 1939 roku atakowały pododdziały 2 Korpusu Kawalerii komdiwa Fiodora Kostienki oraz 21 Oddziału Wojsk Pogranicznych NKWD. Na kierunku głównego uderzenia znalazła się 4 kompania „Białozórka”. Walki w dniu 17 września tak relacjonuje jej dowódca:
Strażnice 4 kompanii atakowane były przez 28 pułk kawalerii mjr. Diedeogłu przy wsparciu batalionu zmotoryzowanego 24 BPanc. Strażnica „Ośniki” spłonęła. Strażnica „Mołotków” stawiła opór, a potem wycofali się. Załoga strażnicy „Brzezina” opuściła strażnicę bez walki i dołączyła do kompanii. 4 kompania wycofała się z Białozórki w kierunku Krzemieńca.
3 kompania graniczna „Łanowce" nie była atakowana. Dowództwo nad wszystkimi siłami w Łanowcu objął mjr. kaw. Władysław Bobiński. Oddział mjr. Bobińskiego około 14:00 17 września otrzymał rozkaz gen. bryg. Piotra Skuratowicza nakazujący nieprzyjmowania walki i wycofania się do Krzemieńca. Oddział dotarł do Krzemieńca 18 września około 2:00. 3 kompania połączyła się z 4 kompanią graniczną „Białozórka” i pod dowództwem por. Kowalewskiego wycofała się w kierunku Brodów.
Strażnice 1. i .2 kompanii granicznej prawdopodobnie opuściły stanowiska bez walki i wycofały się w kierunku m.p. dowództw tych kompanii. Prawdopodobnie nie zdołały one dotrzeć do sił głównych baonu.
Dowództwo i kompania odwodowa batalionu wycofała się 17 września w kierunku Krzemieńca. Do celu dotarła w godzinach południowych 18 września. Tu batalion skapitulował przed dowódcą sowieckiego 21 Jampolskiego Oddziału Wojsk Pogranicznych NKWD. Pododdziały wycofały się do Szkrabotówki, gdzie miały być internowane. Do niewoli dostało się 125 żołnierzy, w tym 12 oficerów. Sowieci skonfiskowali: 8 ckm, 184 karabiny, 21 karabinków małokalibrowych, 6 rakietnic, 380 masek przeciwgazowych, 490 granatów, 74 000 naboi.
Struktura organizacyjna batalionu.
Organizacja batalionu w 1934:
Odtworzona struktura organizacyjna w 1939
Żołnierze batalionu.
Obsada personalna w 1928:
Obsada personalna w grudniu 1934:
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017473" url="https://pl.wikipedia.org/wiki?curid=1017473" title="Marian Michalski">
Marian Michalski

Marian Michalski (ur. 7 lipca 1936 w Załoźcach, zm. 19 września 2018 w Jeleniej Górze) – polski polityk, nauczyciel akademicki, poseł na Sejm II kadencji.
Życiorys.
W 1971 ukończył studia na Wydziale Wychowania Fizycznego Wyższej Szkoły Wychowania Fizycznego we Wrocławiu. Następnie uzyskał stopień doktora nauk o kulturze fizycznej. Specjalizował się w antropologii sportowej, fizjologii sportu i morfologii funkcjonalnej. Był zatrudniony w Karkonoskiej Państwowej Szkole Wyższej w Jeleniej Górze, pełnił funkcję sekretarza Karkonoskiego Towarzystwa Naukowego.
Należał do Zjednoczonego Stronnictwa Ludowego. Był posłem II kadencji wybranym z listy Polskiego Stronnictwa Ludowego w okręgu jeleniogórskim. W 1998 kandydował do sejmiku dolnośląskiego. Pozostał działaczem PSL, był wybierany do miejskich władz tej partii. Odznaczony Krzyżem Komandorskim Orderu Odrodzenia Polski (1999). Otrzymał także tytuł „Zasłużonego dla Karkonoskiej Państwowej Szkoły Wyższej w Jeleniej Górze”.
Pochowany na nowym cmentarzu komunalnym w Jeleniej Górze.

</doc>
<doc id="1017474" url="https://pl.wikipedia.org/wiki?curid=1017474" title="Louise Lake-Tack">
Louise Lake-Tack

Louise Lake-Tack (ur. 26 lipca 1944) – gubernator generalny Antigui i Barbudy od 17 lipca 2007 do 13 sierpnia 2014.
Życiorys.
Lake-Tack z wykształcenia jest pielęgniarką i prawniczką. Wyemigrowała do Wielkiej Brytanii, gdzie rozpoczęła studia pielęgniarskie w Charring Cross Hospital. Pracowała jako pielęgniarka National Heart Hospital i the Harley Street Clinic. Następnie podjęła studia prawnicze. Od 1995 była sędzią w Marylebone and Horseferry Magistrate Courts.
Od 24 lat jest członkinią Narodowego Towarzystwa Antigui i Barbudy z siedzibą w Londynie.
14 lipca 2007 rząd premiera Baldwina Spencera zarekomendował jej kandydaturę królowej Elżbiecie II do stanowiska gubernatora generalnego wysp. Louise Lake-Tack została oficjalnie zaprzysiężona 17 lipca 2007. Pełniła funkcję do 13 sierpnia 2014.

</doc>
<doc id="1017476" url="https://pl.wikipedia.org/wiki?curid=1017476" title="Park im. księcia Józefa Poniatowskiego w Łodzi">
Park im. księcia Józefa Poniatowskiego w Łodzi

Park im. księcia Józefa Poniatowskiego – park w Łodzi; położony między ulicami: Żeromskiego, Mickiewicza, Jana Pawła II i Parkową. Powierzchnia parku wynosi 41,6 ha.
Historia parku.
Park był realizowany w latach 1904-1910 wg projektu Teodora Chrząńskiego i Waleriana Kornenberga, 1910 z inicjatywy władz miasta, na terenach dawnych lasów miejskich, sięgających znacznie dalej na północ niż obecny park (obejmowały m.in. tereny obecnego szpitala, kościoła i wytwórni filmowej). Jest to jeden z największych i najpiękniejszych parków w Łodzi. Dawna nazwa brzmiała „Ogród przy ulicy Pańskiej”. Od 1917 park nosi imię księcia Poniatowskiego.
Powierzchnia parku z upływem lat uległa zmniejszeniu. Najpierw powstał szpital wojskowy na rogu dawnej ul. Anny (obecnie Mickiewicza) i Pańskiej (ul. Żeromskiego), a w 1925 rozpoczęła się budowa kościoła Matki Boskiej Zwycięskiej przy zbiegu ulic Łąkowej i Anny. W latach 70. XX w. park został przycięty szerokim pasem obecnej al. Mickiewicza i obecnie ma kształt zbliżony do prostokąta. Od północy ograniczony jest al. Mickiewicza, południową granicę wytyczają ulice Parkowa i Radwańska. Od zachodu do parku przylega al. Jana Pawła II, a od wschodu ul. Żeromskiego – tu też usytuowane jest najbardziej reprezentacyjne wejście do parku. W parku znajdują się dwa cmentarze wojenne.
Park posiada oryginalny plan przestrzenny, symetryczny i regularny, z alejkami, zakątkami, trawnikami. Plan parku łączył w sobie elementy naturalnego parku angielskiego i kształtowanego ręką ogrodnika parku francuskiego. Wnętrze na osi wsch.-zach. pozostaje otwartą przestrzenią z urządzoną zielenią niską. Pozostałą porasta drzewostan, który w części jest pozostałością po lasach miejskich. Aby ziścić ideę projektanta, w ciągu kilku lat wycięto półtora tysiąca drzew iglastych, a w ich miejsce wykonano nasadzenia blisko 100 tys. drzew i krzewów.
„Ogród przy Pańskiej” (dawna nazwa ul. Żeromskiego) już od początku nie miał szczęścia, w 1910 plaga dzikich królików spowodowała wielkie szkody, wtedy park został ogrodzony. W czasie I wojny światowej był on otwarty dla ludności. Wówczas z powodu głodu na jego rabatach zamiast kwiatów uprawiano ziemniaki. W kolejnych latach wybudowano boiska, organizowano wypoczynek dla dzieci m.in. ślizgawkę i saneczkowanie, wykopano również staw, a z wydobytej ziemi usypano górkę. Pod koniec lat 20. wybudowano willę mieszkalną dla prezydenta miasta, w kolejnych latach mostek i altankę przy stawie, a także ogródek jordanowski.
3 lipca 1938 w osi głównej parku stanął pomnik Stanisława Moniuszki, niestety został zniszczony przez Niemców rok później. Podczas II wojny światowej Niemcy zamknęli park dla Polaków i Żydów, a większość drzew iglastych będących pozostałością lasów miejskich wycięli, zlikwidowali także ogródek bylinowy i wybudowali w jego miejscu korty do tenisa (ob. Miejski Klub Tenisa). W czasie wojny zniszczone zostało także dno stawu, które odbudowano dopiero w 1957.
W 1946 plenery Parku Poniatowskiego oraz m.in. Mani posłużyły za tło w filmie "Zakazane piosenki".
Pamiątką po wojnie są dwa cmentarze żołnierzy radzieckich poległych w styczniu 1945. Do 1991 obok cmentarzy stał Pomnik Wdzięczności Armii Czerwonej. 
Przyroda.
Drzewostan jest bardzo różnorodny. W parku rośnie 14 drzew uznanych za pomniki przyrody, a cały park wpisany jest do rejestru zabytków. Na szczególną uwagę zasługują m.in.: perełkowce japońskie, głóg czarny, jarząb szwedzki, jałowiec sawina. Osobliwością jest trójiglicznia, którą można podziwiać w okolicy ulicy Łąkowej. W północnej części parku można podziwiać jary – zagłębienia powstałe w wyniku wybierania materiału skalnego do budowy miasta. Atrakcję stanowi także staw z wysepką, na której rozpościera się ogródek daliowy.
Przed deszczem można się schronić w pawilonie przeciwdeszczowym, wybudowanym na półwyspie stawu. Jest też muszla koncertowa, a dla mieszkańców chcących zadbać o swoją kondycję sportową udostępniono korty tenisowe.
Tor rowerowy.
15 października 2008 w północno-wschodniej części parku otwarto tor rowerowy. Cała inwestycja powstała dzięki inicjatywie stowarzyszenia „Alternatywa BMX”, które przekonało władze miasta do wybudowania toru. Na dirtpark składają się 3 sekcje 3 hopek: największa 3x double, 3x średnie, 3x małe table. Dookoła sekcji hopek zakończonej quoterpipem, umieszczono treningowy tor racing z 3 zakrętami.

</doc>
<doc id="1017477" url="https://pl.wikipedia.org/wiki?curid=1017477" title="Chlorek manganu(II)">
Chlorek manganu(II)

Chlorek manganu(II), – nieorganiczny związek chemiczny, sól kwasu solnego i manganu na II stopniu utlenienia.
Właściwości.
Chlorek manganu to różowoczerwone ciało stałe. Jest rozpuszczalny w wodzie.
Otrzymywanie.
Można go otrzymać w reakcji kwasu solnego z:
Toksyczność.
Działa szkodliwie po połknięciu. Mogą wystąpić mdłości oraz ataksja.
Pierwsza pomoc.
Przy kontakcie z oczami lub skórą należy jak najszybciej zmyć substancję dużą ilością wody, natomiast po spożyciu należy podać dużą ilość wody i spowodować wymioty.
Przechowywanie substancji.
Substancję należy przechowywać w temperaturze pokojowej. Należy unikać jej styczności z metalami alkalicznymi i cynkiem.
Hydraty.
Chlorek manganu(II) może także występować w postaci dihydratu lub tetrahydratu.

</doc>
<doc id="1017487" url="https://pl.wikipedia.org/wiki?curid=1017487" title="Kratofania">
Kratofania

Kratofania (z gr. "kratós" ‘siła’ lub ‘moc’, "phaínein" ‘ukazywać’) – rodzaj hierofanii, w której dochodzi do objawienia, manifestacji mocy sacrum. 
Za kratofanię mogą być uważane zjawiska spodziewane i często pojawiające się, jak np. narodziny dziecka, wzejścia roślin, ale także wydarzenia niespodziewane: klęski, czy zdarzenia poczytywane za cuda. Przez swą dwojaką naturę mogą stać się zarówno przedmiotem ludzkiej czci, jak i bojaźni.

</doc>
<doc id="1017488" url="https://pl.wikipedia.org/wiki?curid=1017488" title="Dederkały Wielkie">
Dederkały Wielkie

Dederkały Wielkie (ukr. Великі Дедеркали) – wieś w zachodniej części Ukrainy, na granicy Wołynia i Podola, w rejonie krzemienieckim obwodu tarnopolskiego. Miejsce urodzin Hugona Kołłątaja, podkanclerzego koronnego.
W latach 1919–1939 w granicach Polski, siedziba gminy wiejskiej Dederkały w powiecie krzemienieckim województwa wołyńskiego. Miejscowość była jednym z garnizonów macierzystych Batalionu KOP "Dederkały" i 3 szwadronu kawalerii KOP. Podczas II wojny światowej, we wrześniu 1939 zajęta przez ZSRR i włączona następnie w składzie Ukrainy Zachodniej do ZSRR. W latach 1940–1961 siedziba rejonu dederkalskiego.
Do 1939 roku w miejscowości funkcjonował klub piłkarski WKS Dederkały.

</doc>
<doc id="1017489" url="https://pl.wikipedia.org/wiki?curid=1017489" title="Universitario de Deportes">
Universitario de Deportes

Club Universitario de Deportes - peruwiański klub piłkarski z Limy, zwanym w skrócie przez kibiców peruwiańskich La «U». Obok Alianzy Lima jest najlepszym klubem piłkarskim w Peru, założonym w 1924 roku.
U siebie Universitario rozgrywa mecze na stadionie "Estadio Monumental". Stadion ten posiada pojemność ponad 80 000 widzów z powodu specjalnych nisz położonych nad trybunami.
Universitario uchodzi w Peru za klub tradycyjnie preferujący futbol waleczny. Przynosi to efekty, pomimo tego, że krajowi przeciwnicy zgodnie z peruwiańską tradycją grają bardziej efektownie dla oka, stosując więcej lubianych przez widzów sztuczek technicznych. Także z tego powodu Universitario ma spośród peruwiańskich klubów najwięcej sukcesów na arenie międzynarodowej.
Historia.
Początki.
W swoich prapoczątkach Universitario było drużyną złożoną ze studentów (stąd nazwa klubu) wywodzących się ze średniej lub niższych klas peruwiańskiego społeczeństwa. Stąd, wielu graczy w początkowych dniach, mieli białą skórę lub byli metysami, w odróżnieniu od tradycyjnego rywala, Alianzy, gdzie większość graczy to byli ludzie czarną skórę lub byli mulatami. Z biegiem czasu wszystko to uległo zmianie. Dzisiaj skóra graczy nie odgrywa żadnej roli. Jednak zostało jeszcze trochę różnic ze starych czasów, na przykład powszechnie używany przydomek Alianzy – Blanquiazules – który wywodzi się od biało-niebieskich koszulek drużyny (blanco – biały, azul – niebieski). Do pierwszego meczu ("clásico") z odwiecznym rywalem doszło 23 września 1928.
Pierwszy tytuł mistrza kraju Univeristario zdobyło 5 lat od momentu założenia klubu – w 1929 i dziwnym trafem po następne dwa tytuły mistrza Peru Universitario sięgało dokładnie co 5 lat – w 1934 i w 1939. Dopiero tytuł z 1941 przełamał tą co-pięcioletnią passę. W latach 1945 i 1946 klub po raz pierwszy został mistrzem dwa razy z rzędu. Później udało się powtórzyć ten wyczyn jeszcze czterokrotnie. Po dobrych latach 40., kiedy to 4-krotnie zdobyto mistrzostwo nastąpiły dość słabe lata 50. i tylko jeden tytuł mistrza w 1959, zwiastujący złoty okres w historii klubu.
Złoty okres.
19 kwietnia 1961 Universitario zadebiutowało w Copa Libertadores. Rywalem był obrońca trofeum urugwajski CA Peñarol. Mecz na Estadio Centenario zakończył się klęską 0:5. W rewanżu mistrzowie Peru wygrali tylko 2:0. Mistrzostwo z 1964 umożliwiło kolejną międzynarodową próbę, ale w 1965 kolejne rozczarowanie – ostatnie miejsce za Santosem FC i Club Universidad de Chile. W 1966 jako wicemistrzowie Peru nie awansowali do następnej rundy, ale zajęli trzecie miejsce w sześciozespołowej grupie tuż za dwoma argentyńskimi klubami z Buenos Aires – River Plate i Boca Juniors. Odwieczni rywale i aktualni mistrzowie Peru, drużyna Alianzy zajęła dopiero piąte miejsce. W następnym roku Universitario wreszcie wyszło z grupy i awansowało do dalszych gier, zmuszając do barażowego meczu słynny Racing, który w tym roku miał sięgnąć po najwyższe trofeum. 18 lipca 1967 w Santiago Universitario uległo w walce o finał 1:2. Na pocieszenie pozostało drugie z rzędu mistrzostwo kraju. W 1968 ponownie wyszli z grupy, ale przegrali w półfinale. Po czterech startach z rzędu w 1969 Universitario z powodu słabszego sezonu 1968 w lidze na arenie międzynarodowej pauzowało, za to w kraju kolejny raz zdobyło tytuł mistrza kraju. W 1970 ponownie wyszli z grupy na pierwszym miejscu, ale w ćwierćfinale nie dali rady klubom z Argentyny. W następnym roku zrewanżowali się na Argentyńczykach, eliminując ich reprezentantów już w pierwszej rundzie. W kolejnym etapie jednak jak zwykle ostatni – tym razem wyprzedziły Universitario takie kluby jak Club Nacional de Football i SE Palmeiras. Mistrzostwo kraju w 1971 i start w Copa Libertadores 1972 stanowią uwieńczenie najlepszego okresu w historii klubu. W grupie zajęli pierwsze miejsce i w półfinale sprawili wielką sensację, zostawiając w tyle dwa giganty z Montevideo – Nacional i Penarol. Universitario stanęło na szczytach południowoamerykańskiego, a więc także i światowego futbolu. W finale czekał na nich CA Independiente, szykujący się właśnie do imponującego wyczynu jakim był czterokrotny z rzędu triumf w najważniejszym pucharze Ameryki Południowej. Pierwszy mecz 17 maja w Limie zakończył się bezbramkowym remisem. Rewanż w Avellaneda odbył się 25 maja 1972 na Estadio Almirante Cordero w obecności 55000 widzów. Już w 6 minucie Maglioni zdobył prowadzenie dla Independiente. Gdy w drugiej połowie Maglioni w 61 minucie podwyższył na 2:0 dla Argentyńczyków, nikt już nie wierzył, że mistrzowie Peru zdołają się podnieść. Ale na 11 minut przed końcem znakomity napastnik reprezentacji Peru Percy Rojas zdobył bramkę kontaktową, sprawiając, że do ostatniego gwizdka sprawa ostatecznego triumfu była otwarta. Peruwiańczykom nie udało się wyrównać, jednak nie zmienia to faktu, że był to największy wyczyn w historii klubowej piłki peruwiańskiej.
W finałowym rewanżu Univeristario zagrało w następującym składzie: Ballesteros, Soría, Cuellar, Chumpítaz, Luna, Techera (Alva), Cruzado, Castañeda, Munante, Rojas, Ramírez (Bailetti).
Świetny występ zasłonił fakt, że drużyna nie zdobyła kolejnego tytułu mistrza kraju. W 1973 apetyty były wielkie, toteż ostatnie miejsce w grupie było dla kibiców Universitario szokiem. Nikt jeszcze wtedy nie spodziewał się, że było to symboliczne zakończenie złotego okresu w historii klubu, który nie zdołał dotąd wznieść się na podobne wyżyny.
Co prawda jeszcze w 1974 zdobyto mistrzostwo, a w 1975 w Copa Libertadores udało się wyeliminować Penarol i nawet doszło do walki o ponowny występ w finale, jednak nie udało się wygrać z chilijskim Unión Española Santiago.
Słabszy okres.
Nastąpiły kolejne słabsze lata. Ostatni występ na arenie międzynarodowej w latach 70. miał miejsce w roku 1979 i zakończył się drugim miejscem w grupie za brazylijskim Guarani FC, co oznaczało pożegnanie się z turniejem. Po ośmiu latach przerwy, w 1982 Universitario ponownie został mistrzem Peru, a później jeszcze w 1985 i 1987. W latach 80. klub pięciokrotnie podchodził do Copa Libertadores i tylko dwukrotnie i to dzięki zmianom w regulaminie nie zakończył udziału na pierwszej rundzie. W latach 90. Univeristario pięciokrotnie zdobyło mistrzostwo kraju, nawiązując do znakomitych lat 60. Pięciokrotny udział w Copa Libertadores zawsze kończył się mizernie, w najlepszym razie na 1/8 finału. W 1992 r. drużyna zadebiutowała w mającym być odpowiednikiem europejskiego pucharu UEFA – Copa CONMEBOL. Jednak już w pierwszej rundzie Universitario uległo z łatwością Nacionalowi Quito dwukrotnie przegrywając 1:3. Ale w 1997 w drugim podejściu drużyna dotarła do półfinału, gdzie została zmasakrowana przez Clube Atlético Mineiro, triumfatora tej edycji pucharu. W latach 1998-2001 klub regularnie brał udział w Copa Merconorte, za każdym razem kończąc swój udział na pierwszej rundzie, i to na ogół na ostatni miejscu w grupie. W roku 2000 Universitario po raz ostatni jak dotąd sięgnęło po tytuł mistrza kraju. W Copa Libertadores starty w latach 2000, 2001, 2003 i 2006 kończyły się tradycyjnie na rozgrywkach grupowych. W Copa Sudamericana, powstałym po fuzji pucharów Copa Mercosur i Copa Merconorte Universitario wzięło jak dotąd udział dwukrotnie – w 2002 i 2003 r., za każdym razem odpadając w pierwszej rundzie. W lidze po mistrzostwie w 2000 r. jedynym sukcesem było zwycięstwo w turnieju Apertura w 2002 r. Jednak mistrzem kraju został Sporting Cristal, gdyż w turnieju Clausura Universitario zajęło dopiero jedenaste miejsce, a by móc stoczyć bój o mistrzostwo, powinno zająć miejsce co najmniej czwarte. W 2005 w Apertura drużyna zajęła drugie miejsce, a w Clausra miejsce czwarte. W 2006 zakończył się turniej Apertura, w którym Universitario zajęło szóstą pozycję, a obecnie rozegrano już sześć kolejek turnieju Clausura. Dnia 20 sierpnia 2006 w szóstej kolejce Universitario przegrało na wyjeździe z Alianzą Lima 0:1 i zajęło ósme miejsce w tabeli.
Główni rywale klubu Universitario.
Sporting Cristal.
Kolejnym po Alianzie głównym rywalem Universitario jest Club Sporting Cristal. Rywalizacja pomiędzy obu tymi klubami zaczęła gwałtownie narastać w ciągu ostatnich kilkunastu lat, począwszy od końca lat 80. XX wieku. Sporting Cristal tradycyjnie jest najbogatszym klubem w Peru, finansowanym przez przemysł browarniczy. W historii obu klubów często zdarzało się, że Cristal próbował, nierzadko z powodzeniem, podkupywać najlepszych graczy, trenerów czy członków sztabu szkoleniowego z Universitario. Na przykład Jose Chemo del Solar, jeden z symboli-graczy Universitario zdecydował się zostać trenerem Sportingu Cristal w jego trenerskim debiucie w Peru w 2005. To doprowadziło do licznych zaburzeń pomiędzy kibicami obu drużyn, tym bardziej, że nowy trener doprowadził swój zespół do mistrzostwa. Dotąd wielu kibiców Universitario uważało Del Solara nie tylko za swego idola, ale także za człowieka w pełni oddanego klubowi (gdy był jeszcze graczem, wielokrotnie pojawiał się na trybunach wśród grupy kibiców Trinchera Norte). Toteż jego decyzja, by objąć posadę trenera Sportingu Cristal uznana została za zdradę zarówno klubu jak i samej Trinchery. Pomimo tego Del Solar głosi, że nadal kibicuje Universitario.
Cienciano Cuzco.
Po roku 2003 rozpoczęła się dla Universitario nowa rywalizacja – tym razem z Cienciano Cuzco. Cienciano to mały, prowincjonalny klub z miasta Cuzco, do tej pory bez znaczących sukcesów na arenie krajowej. Ale to właśnie ten klub w 2003 zdobył Copa Sudamericana, pokonując po drodze największe potęgi Ameryki Południowej. Był to pierwszy puchar klubu pochodzącego z Peru. Cienciano dokonało tego opierając swój skład niemal w całości na byłych graczach Universitario. Najbardziej dobitnym przykładem jest tutaj peruwiańsko-argentyński bramkarz Oscar Ibañez, były kapitan drużyny Universitario. Opuścił klub w wyniku zatargów z zarządem. W przeciwieństwie do Del Solara wciąż jest uwielbiany przez większość kibiców Universitario.
Większość najlepiej dopingujących kibiców Universitario kibicuje swojemu klubowi bardziej niż reprezentacji narodowej. Nie jest niczym niezwykłym widok kibiców Universitario wspierających zespoły z innych krajów grające przeciwko krajowym rywalom klubu.
Kibice.
Do największych grup kibiców należą "La Trinchera Norte" (Północny Okop) oraz z powodu zajmowanego miejsc na stadionie "La Barra Oriente" (Wschodnia Strona). Trinchera Norte ma opinię grupy nieco bardziej gwałtownej i agresywnej. Członkowie obu grup podróżują wspólnie by wspierać swój klub Universitario. Były osobliwy członek Trinchera Norte, zwany "Misterio", słynny na całe Peru, zabił się grając w rosyjską ruletkę.
W przeszłości jeśli gracz choć raz zagrał dla Universitario, nie mógł już grać dla Alianzy, i na odwrót. Jednak w ciągu dwudziestu kilku lat trochę się pod tym względem zmieniło, choć nadal tacy gracze nie są w pełni akceptowani przez najlepszych zwolenników Universitario.
Obecna kadra.
"Stan na 14 września 2015"
Informacje o klubie.
Strój podstawowy: koszulki i spodenki kremowe, podkolanówki czarne
Strój rezerwowy: koszulki i spodenki ciemnoczerwone, podkolanówki czarne
Pierwotna nazwa klubu: Federación Universitaria.
Klub został założony przez studentów "Universidad Nacional Mayor de San Marcos" – najstarszego uniwersytetu w obu Amerykach (rocznik 1551).
Turniej amatorski 1928: Federación Universitaria – José Olaya de Chorrillos 7:1
"Merengues", "Cremas"
Estadio Nacional – pojemność 45 000 widzów
Estadio Lolo Fernández – pojemność 15 000 widzów
Estadio Monumental – pojemność 80 093 widzów

</doc>
<doc id="1017491" url="https://pl.wikipedia.org/wiki?curid=1017491" title="Alianza">
Alianza



</doc>
<doc id="1017493" url="https://pl.wikipedia.org/wiki?curid=1017493" title="Ajudah">
Ajudah

Ajudah (Aju-Dah, ) – góra i przylądek na południowym wybrzeżu Półwyspu Krymskiego. Wysokość góry wynosi 572 m n.p.m. Obszar ogólny wynosi ∼4 km². W 1947 r. kompleks „Ajudah” składający się z góry Ajudah i okolicznych lasów został ustanowiony rezerwatem i zabytkiem przyrody. U podnóża południowego zbocza znajduje się dziecięcy obóz „Artek”, a u północnego zbocza – osiedle Partenit.
Geologiczne pochodzenie.
Przylądek wysunięty jest daleko w morze, o stromych zboczach, zbudowany ze skał krystalicznych (stanowi formę lakkolitu). Góra powstała 150 milionów lat temu w okresie Jury. Kompleks Ajudahu stanowi masyw jednolitych gabro-diabazów. Na Ajudahu zostało znalezionych 18 minerałów.
Toponimia.
Słowo „Ajudah” składa się z dwóch krymskotatarskich słów: ' „niedźwiedź”, ' „góra”. Jednak, badacz Krymu Piotr Keppen stwierdził, że jeszcze na początku XIX w. Tatarzy krymscy wymieniali tę górę ', co oznacza „Wielka forteca”. P. Keppen przypuszczał, że w okresie średniowiecza ta góra mogła nosić nazwę  – święta, lecz grecki wyraz transformował się w krymskotatarski '.
Na średniowiecznych włoskich mapach-portolanach Niedźwiedź-góra była oznaczona jako "" – wielbłąd.
Historia.
W VIII wieku powstał duży klasztor św. Apostołów Piotra i Pawła, za którego założyciela jest uznawany święty Jan Gocki. Do klasztoru Jan Gocki przeniósł siedzibę biskupstwa Gotskiego. Według hagiograficznych źródeł relikwie świętego Jana Gockiego spoczywają na terytorium klasztoru. Koło wschodniego zbocza została zbudowana główna świątynia – Bazylika św. Piotra i Pawła. Resztki tej cerkwi się znajdują na terenie sanatorium „Krym”. Oprócz klasztoru na Ajudahu w średniowieczu powstawało dużo niewielkich osad.
W literaturze.
Adam Mickiewicz opisał górę w swym Sonecie krymskim pt. "Ajudah". Inspiracją do napisania tego utworu był tygodniowy pobyt Mickiewicza w posiadłości polskiego ziemianina Gustawa Olizara mieszczącej się u stóp Ajudahu.

</doc>
<doc id="1017494" url="https://pl.wikipedia.org/wiki?curid=1017494" title="Maciej Pałyszko">
Maciej Pałyszko

Maciej Pałyszko (ur. 2 stycznia 1978 w Warszawie) – polski lekkoatleta specjalizujący się w rzucie młotem. Syn Zbigniewa.
Osiągnięcia.
Złoty medalista Gimnazjady w 1994 (79,64 m młotem o wadze 5,0 kg). W 1996 w Sydney wywalczył tytuł mistrza świata juniorów (wynik: 71,24 m), a rok później w słoweńskiej Lublanie wygrał mistrzostwa Europy juniorów (74,12 m). W roku 1999 zdobył brązowy medal mistrzostw Europy młodzieżowców w Göteborgu osiągając wynik 73,50 m. Uczestnik Igrzysk Olimpijskich w Sydney (2000). W zawodach superligi pucharu Europy w 2002 z wynikiem 78,25 m zajął drugie miejsce. Cztery lata wcześniej w zawodach I ligi pucharu Europy był pierwszy (75,30 m). Srebrny medalista Igrzysk Frankofońskich (2001) z wynikiem 75,25 m; w tym samym roku zajął 11. miejsce na Mistrzostwach świata w lekkoatletyce w Edmonton. Wielokrotny medalista mistrzostw Polski jednak tytuł Mistrza Polski wywalczył tylko raz w roku 1998. Zawodnik warszawskich klubów: Legii, Warszawianki TOP 2000 i Skry. Obecnie reprezentuje Kielecki Klub Lekkoatletyczny. Do 2014 Rekordzista Polski w rzucie ciężarem (21,34 m – 2009).

</doc>
<doc id="1017497" url="https://pl.wikipedia.org/wiki?curid=1017497" title="Adam Drosio">
Adam Drosio

Adam Drosio (ur. ? w Petersburgu, zm. 28 grudnia 1928 w Poznaniu) – polski inżynier budownictwa, szachista i działacz szachowy.
Wykształcenie inżynierskie zdobył w Warszawie, gdzie ukończył Instytut Politechniczny. Prawdopodobnie także w Warszawie stawiał pierwsze kroki jako uczestnik turniejów szachowych, brak jest jednak wyników tych startów. Dużo aktywniejszy jako szachista był w Poznaniu, dokąd przeniósł się w 1924. Kontynuował tam także pracę w zawodzie inżyniera, zasłynął m.in. jako budowniczy mostu Bolesława Chrobrego na Warcie.
Należał do Poznańskiego Klubu Szachistów, w 1928 został jego prezesem. Uczestniczył w licznych imprezach organizowanych przez klub, m.in. w 1926 triumfował w mistrzostwach klubowych. W 1926 w pierwszych mistrzostwach Poznania uplasował się na 4. miejscu (wspólnie ze Zbigniewem Millerem). W 1927 został zaproszony do elitarnego turnieju "sześciu" zorganizowanego dla poznańskiej czołówki i również zajął dzielone 4. miejsce. W czerwcu 1927 w czasie meczu Poznańskiego Klubu Szachistów z wrocławskim klubem "Morphy" w kawiarni "Ziemiańska" pokonał Josefa Foerdera, olimpijczyka niemieckiego, późniejszego reprezentanta Izraela (pod nazwiskiem Porath).
Bliski zwycięstwa w mistrzostwach Poznania był w grudniu 1928. Prowadził po dziesięciu rundach, zgromadziwszy 9 punktów, wyprzedzając m.in. Antoniego Wojciechowskiego i Mariana Steifera; w trakcie turnieju niespodziewanie zmarł.

</doc>
<doc id="1017502" url="https://pl.wikipedia.org/wiki?curid=1017502" title="BBC Entertainment">
BBC Entertainment

BBC Entertainment – kanał telewizyjny o profilu filmowo-rozrywkowym należący do spółki BBC Worldwide, komercyjnego skrzydła BBC. Stacja emituje głównie brytyjskie seriale, filmy, teleturnieje i inne programy rozrywkowe produkcji BBC oraz NBCUniversal, z którym w czerwcu 2009 podpisała umowę o rozpowszechnianiu na antenie również produkcji NBC.
Emisja.
Kanał rozpoczął emisję 8 października 2006, debiutując na rynkach azjatyckich, gdzie zastąpił wycofywany z rynku BBC Prime. Przez następne lata BBC Entertainment sukcesywnie zastępował starą markę w kolejnych krajach i 11 listopada 2009 BBC Entertainment stało się jedynym z kanałów BBC Worldwide oferowanych na całym świecie. Przejął on rolę BBC Prime, który został zlikwidowany.
2 grudnia 2007 roku kanał zadebiutował w Polsce wraz z BBC Knowledge, BBC Lifestyle oraz CBeebies i do 1 lutego 2011 roku dostępny był na wyłączność w Cyfrowym Polsacie. Kanał nadawany był jest w pełnej polskiej oraz angielskiej wersji językowej. BBC Entertainment oferował różnorodne bloki tematyczne, w których nadawane były wybrane programy, między innymi brytyjskie filmy, seriale, programy dokumentalne, kulinarne, lifestylowe i inne. 1 lutego 2015 roku BBC Entertaimnent został zastąpiony w Polsce przez BBC Brit.

</doc>
<doc id="1017503" url="https://pl.wikipedia.org/wiki?curid=1017503" title="Wojciech Kondratowicz">
Wojciech Kondratowicz

Wojciech Kondratowicz (ur. 18 kwietnia 1980 w Gorzowie Wielkopolskim) – polski lekkoatleta specjalizujący się w rzucie młotem.
Kariera sportowa.
Zawodnik posiada w dorobku tytuł wicemistrza Europy juniorów oraz brązowy medal mistrzostw świata juniorów. W 2003 roku brał udział w mistrzostwach świata. Podczas superligi pucharu Europy (2003) zajął 2. miejsce. Ze względów ekonomicznych był zmuszony przerwać na kilka lat karierę sportową i podjął pracę w Ministerstwie Finansów, do lekkoatletyki powrócił w 2009, a w 2010 ponownie zaczął reprezentować Polskę w międzynarodowych zawodach. Podczas przygotowań do sezonu 2011 w amerykańskim Chula Vista doznał kontuzji lewego kolana i zakończył karierę sportową, wracając do pracy w Ministerstwie Finansów.
Siedem razy w karierze stawał na podium mistrzostw Polski (złoto wywalczył w 2003 i 2010, srebro w 2009, a brąz w 1999, 2000, 2001 oraz 2002). 

</doc>
<doc id="1017506" url="https://pl.wikipedia.org/wiki?curid=1017506" title="Batalion KOP „Krasne”">
Batalion KOP „Krasne”

Batalion KOP „Krasne” – oddział piechoty, podstawowa jednostka taktyczna Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21–22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 3 Brygadę Ochrony Pogranicza, a w jej składzie 10 batalion graniczny „Krasne”. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku. Nazwa jednostki pochodzi od leżącego na pograniczu Wileńszczyzny i Mińszczyzny miasta Krasne nad Uszą znajdującego się wówczas na obszarze województwa wileńskiego i będącego macierzystym garnizonem batalionu. W jego skład wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów. Długość ochranianego przez batalion odcinka granicy wynosiła 90 kilometrów, przeciętna długość pododcinka kompanijnego to 22 kilometry, a strażnicy 5 kilometrów. Odległość dowództwa batalionu od dowództwa brygady wynosiła 40 kilometrów.
3 października 1924 roku na stanowisko dowódcy baonu został wyznaczony major Bolesław Wilhelm Pytel z 7 pułku piechoty Legionów z Chełma.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu.
Latem 1929 roku batalion wszedł w skład pułku KOP „Wilejka”. W tym czasie batalion na uzbrojeniu posiadał 904 karabiny Berthier wz.1916, 52 ręczne karabiny maszynowe Chauchat wz. 1915 i 2 ciężkie karabiny maszynowe wz.1914.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 69 podoficerów, 24 nadterminowych i 598 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi przeorganizowanie batalionu KOP „Krasne” poprzez odebranie batalionowi charakteru jednostki administracyjnej z jednoczesnym zreorganizowaniem dowództwo batalionu. Jednostką administracyjną dla batalionu był pułk KOP „Wilejka”, ale podkwatermistrzostwa batalionu zaopatrywało szwadron kawalerii KOP „Krasne”, posterunek żandarmerii KOP „Krasne", komendę pasa granicznego pw batalionu KOP „Krasne” i stację gołębi pocztowych KOP „Smorgonie”. W wyniku realizacji drugiej fazy reorganizacji KOP, latem 1937 roku pluton odwodowy 2 kompanii granicznej „Bryckie” rozmieszczono w budynku po zlikwidowanej strażnicy „Baturyn”. W koszarach plutonu odwodowego był rozmieszczony jeden z plutonów kompanii odwodowej batalionu.
Zarządzenie dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku zlikwidowane zostało podkwatermistrzostwo batalionu, a sformowano kwatermistrzostwo. W związku ze zlikwidowaniem kwatermistrzostwa w pułkach „Wilno” i „Wilejka”, do batalionu przydzielono pod względem gospodarczym dowództwo pułku „Wilejka”.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
W 1939 roku zmobilizowany batalion został włączony w struktury rezerwowej 35 Dywizji Piechoty jako II batalion 207 pułku piechoty, dzieląc losy innych jednostek broniących Lwowa.
Po odejściu batalionu przeznaczonego dla 35 Dywizji Piechoty garnizon jednostki w Krasnem wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Wilejka”. Po odtworzeniu, batalion ochraniał granicę z ZSRR o długości 82,072 km. Od 17 września 1939 roku brał udział w obronie ówczesnej wschodniej granicy państwa przed radzieckim agresorem. 19 września batalion skapitulował pod Oszmianą.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi
Batalion graniczny KOP „Krasne” w 1934 roku ochraniał odcinek granicy państwowej szerokości 85 kilometrów 872 metrów. Po odtworzeniu w 1939 roku, batalion ochraniał granicę długości 82 kilometrów 72 metrów.
Wydarzenia:
Bataliony sąsiednie:
Walki batalionu.
Strzegący granicy batalion graniczny mjr. Starzyńskiego 17 września 1939 roku rozpoczął walki z atakującymi strażnice pododdziałami 100 Dywizji Strzeleckiej, 36 Dywizji Kawalerii kombriga Zybina oraz 15 Oddziału Wojsk Pogranicznych NKWD.
Strażnice 2 kompanii „Bryckie” zostały zaatakowane przez czołowe pododdziały 100 Dywizji Strzeleckiej i 15 Oddziału Wojsk Pogranicznych NKWD. Strażnica „Borki” opuściła stanowiska bez podejmowania walki, strażnica „Łowcewicze” w walce straciła 3 zabitych żołnierzy i 9 wziętych do niewoli. Sowieci stracił 1 zabitego żołnierza i kilku rannych. O losach strażnicy „Zalesie" brak jest informacji.
3 kompania „Bakszty Małe” poniosła ciężkie straty. Strażnica „Budźki” podjęła walkę. Sowieci stracili 1 zabitego i 1 rannego żołnierza. Do niewoli dostało się 6 żołnierzy strażnicy. Strażnica „Bakszty Małe” i pododdziały kompanii także podjęły walkę. W walce pododdziały polskie straciły zabitych 2 oficerów, 5 oficerów ciężko raniono. Do niewoli wzięto 25 żołnierzy. Straty sowietów - 3 rannych, w tym 2 ciężko.
O walkach strażnic 1 kompanii „Dubrowa” w zasadzie brak jest informacji. Wyjątek stanowi strażnica „Szapowały”. Została ona zaatakowana przez pododdziały 144 pułku kawalerii przy wsparciu baterii artylerii konnej. Strażnica stawiła krótkotrwały opór. W walce poległo 4 żołnierzy załogi, 5 zostało rannych, 10 dostało się do niewoli. Sowieccy kawalerzyści stracili 2 zabitych, a 1 został ranny.
W wyniku działań 100 DS i 36 DK batalion KOP „Krasne” we wczesnych godzinach południowych 17 września rozpoczął wycofywanie po osi Krasne-Mołodeczno–Oszmiana w kierunku Wilna. Odwrót baonu osłaniał szwadron KOP „Krasne” rtm. Konstantego Antona przejściowo dowodzony przez por. Ryszarda Cieślińskiego. Posuwał się on po osi Mołodeczno-Bienica. Wkrótce po północy, po przebyciu ok. 55 km, dotarł do Smorgoni gdzie zanocował. W czasie odwrotu po drodze Krasne-Mołodeczno-Oszmiana dowódca straży tylnej baonu KOP „Krasne”, ppor. rez. Wiktor Borucki, niszczył wszystkie mosty i przewody telefoniczne. W godzinach popołudniowych, w rejon wsi Wilki, natknął się na czołgi ze 100 DS. Wobec braku broni przeciwpancernej, baon wycofał się i kontynuował marsz w kierunku Oszmian.
Rano 18 września 3 kompania graniczna „Bakszty Małe”, w trakcie próby zniszczenia mostu przez rzekę Berezynę została zaatakowana przez batalion rozpoznawczy sowieckiej 6 BPanc. Do niewoli dostało się 9 żołnierzy, w tym 2 oficerów.
Około południa gros sił baonu dotarło do Oszmian i połączyło się z innymi pododdziałami pułku „Wilejka”. Dowódca pułku ppłk Kramczyński podjął decyzję o wycofaniu się z Oszmian i podjęcia marszu w kierunku Wilna. Pułk opuszczał miasto w szyku defiladowym.
Relacja kpr. rez. Surynta:
Sprawcą tej masakry był 8 pułk czołgów płk. Mirosznikowa, a ściślej 2 szwadron pułku czołgów pod dowództwem technika wojskowego II rangi Panowa. Do niewoli dostało się około 150 żołnierzy i 3 oficerów.
Po stoczonej walce w pobliżu miejscowości Juryszany grupy żołnierzy rozproszonego baonu KOP „Krasne" kontynuowały marsz w kierunku Wilna.
Struktura organizacyjna.
Organizacja batalionu w 1934
Żołnierze batalionu.
Obsada personalna w 1928:
Obsada personalna w październiku 1931:
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017508" url="https://pl.wikipedia.org/wiki?curid=1017508" title="Dai (mniejszość narodowa)">
Dai (mniejszość narodowa)

Dai (tai lü: tai51 lɯ11; ) – jedna z 55 oficjalnie uznawanych mniejszości etnicznych w Chinach, posługująca się językami z dajskiej rodziny językowej.
Nazwa Dai jest jednak używana wspólnie w odniesieniu wobec kilku mniejszych grup etnicznych w południowej części prowincji Junnan, zamieszkujących okręg autonomiczny Xishuangbanna oraz okręg autonomiczny Taihong Tai i Jingpo, spokrewnionych z Tajami. Chińskie statystyki wyliczają 1,15 mln osób tej narodowości.
Nazwa Dai jest również używana w odniesieniu do grup etnicznych w Laosie, Wietnamie, Tajlandii i Mjanmie. 

</doc>
<doc id="1017511" url="https://pl.wikipedia.org/wiki?curid=1017511" title="Piła IV">
Piła IV

Piła IV (ang. "Saw IV") – amerykański film z gatunku horror/thriller/gore, którego premiera odbyła się 26 października 2007 roku w USA. Reżyserem filmu jest Darren Lynn Bousman.
Dozwolone od 18 lat.
Fabuła.
Kontynuacja wydarzeń z poprzedniej, trzeciej części. Jigsaw, Amanda i doktor Lynn umierają. Jedynie przy życiu zostaje Jeff, wplątany w nową grę zabójcy. Może on uciec z budynku, bądź uratować swoją córkę, która jest gdzieś uwięziona. Postanawia uratować córkę. Zostaje wplątany w kolejną grę przygotowaną przez Jigsawa. Odkrywa, że wszystko to było już od dawna zaplanowane. Kolejna część historii maniakalnego zabójcy, torturujący ludzi w bardzo wyrafinowany sposób.

</doc>
<doc id="1017523" url="https://pl.wikipedia.org/wiki?curid=1017523" title="Agnieszka Pogroszewska">
Agnieszka Pogroszewska

Agnieszka Pogroszewska (ur. 20 lutego 1977) – polska lekkoatletka – młociarka.
Życiorys.
Zawodniczka AZS Poznań, później Jantar Ustka. Dziesięciokrotna medalistka mistrzostw Polski (osiem srebrnych i dwa brązowe medale), brązowa medalistka Uniwersjady (Daegu 2003 – 64.27). Srebrna medalistka Igrzysk Frankofońskich (Ottawa 2001) – 65.44. Szósta zawodniczka Młodzieżowych Mistrzostw Europy w Lekkoatletyce (Göteborg 1999). Rekord życiowy: 67.98 (2001). Zakończyła karierę w 2006.

</doc>
<doc id="1017525" url="https://pl.wikipedia.org/wiki?curid=1017525" title="She (mniejszość narodowa)">
She (mniejszość narodowa)

She () – jedna z oficjalnie uznawanych 55 mniejszości etnicznych w Chinach. Jest to największa po Chińczykach Han grupa w prowincji Fujian, zamieszkuje również prowincje Zhejiang, Jiangxi, Guangdong oraz Anhui.
Jednostki administracyjne zdominowane przez ludność She to gmina Xiaocang (小沧畲族乡) w powiecie Lianjiang w prowincji Fujian, oraz Jingning – Autonomiczny Powiat Narodowści She (景宁畲族自治县) w prowincji Zhejiang.
She posiadają własny język she zaliczany do grupy hmong-mien, jednak liczba osób posługujących się tym językiem nie przekracza 1000 osób. Większość używa odmiany języka hakka, określanej jako "shehua" (dialekt she). Niektórzy posługują się innymi chińskimi dialektami. Sami nazywają się „Hone” (chiń. 活聂 huóniè).
Ich liczebność w Chinach wynosi 700 tysięcy.

</doc>
<doc id="1017527" url="https://pl.wikipedia.org/wiki?curid=1017527" title="Kościół Świętej Trójcy w Gorzowie Wielkopolskim">
Kościół Świętej Trójcy w Gorzowie Wielkopolskim

Kościół Świętej Trójcy w Gorzowie Wielkopolskim – kościół parafii ewangelicko-augsburskiej (luterańskiej) w Gorzowie Wielkopolskim to dawna kaplica dawnego cmentarza ewangelickiego parafii Marii Panny. Jest to budynek murowany z cegły o formach historyzujących (neoromanizm) wybudowany pod koniec XIX wieku.
Podczas wojny uszkodzony, w latach 1964-1965 został ponownie przystosowany dla potrzeb kultu religijnego. Wyposażenie jest w większości nowe, oprócz tego wewnątrz znajdują się też elementy wyposażenia przewiezione w 1965 z rozebranego kościółka w Ludwikowicach Kłodzkich – stare ławki i zabytkowa chrzcielnica z 1791 roku. Kościół mieści się przy ulicy Walczaka 18.

</doc>
<doc id="1017528" url="https://pl.wikipedia.org/wiki?curid=1017528" title="North American OV-10 Bronco">
North American OV-10 Bronco



</doc>
<doc id="1017532" url="https://pl.wikipedia.org/wiki?curid=1017532" title="Kraśne">
Kraśne

Kraśne (błr. Краснае, "Krasnaje"; ros. Красное, "Krasnoje") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne, nad Uszą.
W 1859 r. wzniesiono tu cerkiew prawosławną, w kwietniu 1908 roku poświęcono budynek mieszczący kaplicę katolicką i plebanię, a 15 sierpnia 1908 roku rozpoczęto budowę murowanego kościoła katolickiego.
W II Rzeczypospolitej siedziba gminy Kraśne w powiecie mołodeczańskim, w województwie wileńskim.
Siedziba parafii prawosławnej (pw. Opieki Matki Bożej) i rzymskokatolickiej (pw. Wniebowzięcia Najświętszej Maryi Panny). Znajduje się tu stacja kolejowa Usza na linii Wilno-Mołodeczno-Mińsk.
Stanowiło garnizon macierzysty:

</doc>
<doc id="1017534" url="https://pl.wikipedia.org/wiki?curid=1017534" title="Omar Sivori">
Omar Sivori



</doc>
<doc id="1017537" url="https://pl.wikipedia.org/wiki?curid=1017537" title="She">
She



</doc>
<doc id="1017540" url="https://pl.wikipedia.org/wiki?curid=1017540" title="U.S. Postal Service Pro Cycling Team">
U.S. Postal Service Pro Cycling Team



</doc>
<doc id="1017543" url="https://pl.wikipedia.org/wiki?curid=1017543" title="MercedesCup 2007">
MercedesCup 2007

MercedesCup 2007 – tenisowy turniej ATP z cyklu MercedesCup rozgrywany w dniach 14–22 lipca 2007 roku w Stuttgarcie na kortach ziemnych o puli nagród 757 000 euro.

</doc>
<doc id="1017545" url="https://pl.wikipedia.org/wiki?curid=1017545" title="Batalion KOP „Iwieniec”">
Batalion KOP „Iwieniec”

Batalion KOP „Iwieniec” – pododdział piechoty, podstawowa jednostka taktyczna Korpusu Ochrony Pogranicza.
We wrześniu 1939 roku jednostka sformowała III batalion 207 pułku piechoty. Batalion wziął udział w obronie Lwowa.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 2 Brygadę Ochrony Pogranicza, a w jej składzie 6 batalion graniczny „Iwieniec”. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku. W skład batalionu wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów. Dowództwo jednostki stacjonowało w Iwieńcu na terenie Nowego Miasta przy ulicy Kniażeskiej przemianowanej w 1932 na ul. Wigury.
W 1927 roku batalion wyłączony został ze składu 2 BOP i podporządkowany dowódcy 3 Brygady Ochrony Pogranicza. Długość ochranianego przez batalion odcinka granicy wynosiła 45 kilometrów, przeciętna długość pododcinka kompanijnego to 15 kilometrów, a strażnicy 4 kilometry. Odległość dowództwa batalionu od dowództwa brygady wynosiła 78 kilometrów.
W lipcu 1929 podporządkowany został dowódcy pułku KOP „Wołożyn”. W tym czasie na uzbrojeniu posiadał 716 karabinów Berthier wz.1916, 52 ręczne karabiny maszynowe Chauchat wz. 1915 i 2 ciężkie karabiny maszynowe wz.1914. Wtedy też przyjęto zasadę, że bataliony przyjmą nazwę miejscowości będącej miejscem ich stacjonowania. Pododdział przemianowany został na 6 batalion graniczny „Iwieniec”. Obok nazwy geograficznej, do 1931 roku stosowano również numer batalionu. Po tym czasie jednostka przemianowana została na batalion KOP „Iwieniec”.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i czterech kompanii granicznych.
W listopadzie 1936 roku batalion liczył 19 oficerów, 62 podoficerów, 26 nadterminowych i 536 żołnierzy służby zasadniczej.
Latem 1936 roku dowódca KOP polecił wyłączyć ze składu batalionu KOP „Iwieniec” 2 kompanię graniczną „Rubieżewicze” i włączyć ją jako 4 kompanię graniczną batalionu KOP „Stołpce”. Odcinek ochraniany przez kompanię włączono w rejon odpowiedzialności dowódcy batalionu KOP „Stołpce”. Dotychczasowa 4 kompania graniczna KOP „Raków” batalionu KOP „Iwieniec” otrzymała numer 2 .
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla szwadronu kawalerii KOP „Iwieniec” i posterunku żandarmerii KOP „Iwieniec”. W wyniku realizacji drugiej fazy reorganizacji KOP, latem 1937 roku przesunięto 3 kompanię graniczną „Stasiewszczyzna” z batalionu „Iwieniec” do batalionu KOP „Stołpce” jako jego 5 kompanię graniczną. Budynki likwidowanej strażnicy „Morgi” nakazano rozebrać.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
W 1939 roku, razem z 28 batalionem odwodowym i 2 szwadronem kawalerii „Iwieniec”, utworzył pułk KOP „Wołożyn”. Jednostka posiadała własną orkiestrę wojskową.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Iwieniec” w 1934 roku ochraniał odcinek granicy państwowej szerokości 59 kilometrów 915 metrów.
W 1937 roku ustalono dla batalionu następujący podział ochranianego odcinka granicy państwowej:
Po odtworzeniu w 1939 roku, batalion ochraniał granicę długości 33 kilometrów 641 metrów od słupa 628 do słupa 698.
Wydarzenia:
Bataliony sąsiednie:
Struktura organizacyjna.
Poświęcenie koszar Korpusu Ochrony Pogranicza w Iwieńcu przez ks. biskupa Władysława Bandurskiego miało miejsce 2 sierpnia 1925 roku w obecności dowódcy 2 Brygady OP płk Józefa Olszyny - Wilczyńskiego, oraz okolicznych ziemian i tłumnie zgromadzonej miejscowej ludności.
Organizacja batalionu w 1934:
Razem batalion KOP Iwieniec w tym czasie obsadzał swymi kompaniami 15 strażnic granicznych i 4 dowództwa odwodów kompanijnych.
W 1937 roku, po przeprowadzonej reorganizacji KOP, w skład batalionu weszły tylko dwie kompanie i pięć strażnic. Kompania „Dubowy” weszła w skład batalionu KOP „Krasne”, jako 1 kompania „Dubrowa”, natomiast kompania „Szarzywszczyzna” weszła w skład batalionu KOP „Stołpce”, jako 5 kompania „Stasiewszczyzna”. Kompania „Żebrowszczyzna” przemianowana została z 3 na 1.
Po przeprowadzonej reorganizacji struktura organizacyjna batalionu przedstawiała się następująco :
&lt;br&gt;Dowództwo batalionu KOP „Iwieniec”
Stan osobowy
Razem - 521 żołnierzy
Batalion w kampanii wrześniowej.
Mobilizacja batalionu&lt;br&gt;
Zdaniem dowódcy batalionu mjr. Jana Stylińskiego plan mobilizacyjny batalionu zmieniono w sierpniu 1939 roku. Istniejący batalion miał przyjąć rezerwistów i podzielić się na batalion graniczny i liniowy. W sierpniu 1939 kompania odwodowa i kompania ckm brały udział w ćwiczeniach letnich przeprowadzanych na obszarze batalionu KOP „Krasne”. Na skutek rosnącego zagrożenia, ćwiczenia zostały przerwane i kompanie wróciły do garnizonu. 30 sierpnia zarządzono mobilizację. po kilku godzinach ją przerwano, by ponownie uruchomić ją następnego dnia. 31 sierpnia zaczęli docierać do batalionu pierwsi rezerwiści. Zostali oni skierowani do kompanii granicznych, a z kompanii wydzielano część żołnierzy do formującego się batalionu liniowego. Sprawnie udało się sformować tabory dla nowego batalionu. Hrabia Benedykt Tyszkiewicz podarował wojsku swój samochód osobowy. Był to jedyny pojazd motorowy w nowym batalionie.
Przekazanie dowodzenia nastąpiło 2 września w Iwieńcu. Dotychczasowy dowódca batalionu granicznego mjr Jan Styliński objął dowodzenie batalionem liniowym, a dowództwo granicznego batalionu powierzone zostało byłemu kwatermistrzowi batalionu kpt. Edwardowi Nowratowi.
Po sformowaniu taborów batalion liniowy wymaszerował do Wołożyna, zajął koszary po zmobilizowanym znacznie wcześniej batalionie KOP „Wołożyn” i do 4 września przyjmował kolejnych rezerwistów.
Walki o strażnice&lt;br&gt;
Po zakończeniu mobilizacji III/207 pp, stan osobowy batalionu został odtworzony, poprzez wcielenie kolejnych żołnierzy rezerwy. W związku z likwidacją pułku KOP „Wołożyn” batalion podporządkowany został dowódcy pułku KOP „Wilejka”. Z podległości tej jednak niewiele wynikło ze względu na krótki czas jaki oddzielał agresję niemiecką od sowieckiej. Oddziały nowego pułku nigdy nie przeprowadziły wspólnych ćwiczeń, a po napaści Sowietów walczyły z nimi też osobno. W skład odtworzonego batalionu KOP „Iwieniec” weszły: dowództwo batalionu, kompania odwodowa, kompania ckm i pluton łączności oraz 1 kompania „Żebrowszczyzna” z plutonem odwodowym oraz trzema strażnicami: „Zagajno”, „Wołma” i „Joachimowo”, a także 2 kompania „Raków” z plutonem odwodowym i dwiema strażnicami: „Kuczkuny” i „Pomorszczyzna”. Po odtworzeniu, batalion ochraniał granicę z ZSRR o długości 33,641 km. W przededniu agresji sowieckiej, liczył tylko 521 żołnierzy, w tym 16 oficerów, 68 podoficerów i 437 szeregowych.
Batalion graniczny dowodzony przez kpt. Edwarda Nowrata 17 września zaatakowany został przez oddziały 6 Korpusu Konnego komdiwa Andrieja Jeremienki i pododdziały 15. i 16 Oddziału Wojsk Pogranicznych NKWD. Pierwsi, jeszcze przed brzaskiem, podeszli się pod polskie strażnice sowieccy pogranicznicy. Mieli za zadanie zlikwidować po cichu ubezpieczenia strażnic i umożliwić szybkie zajęcie KOP-owskich placówek.
1 kompanię „Żebrowszczyzna” atakowały pododdziały 15. i 16 Oddziału Wojsk Pogranicznych NKWD. Strażnica „Zagajno” podjęła walkę tracąc 2 zabitych. Po przeszło godzinnej walce załoga poddała się. 8 żołnierzy dostało się do niewoli. Straty sowieckie - 7 rannych, w tym jeden oficer. Strażnica „Wołma” została zdobyta o 7:00. Wzięto do niewoli 1 oficera i 1 cywila. Strażnicę „Joachimowo” zdobyto o 9:30.
Strażnica 2 kompanii „Raków" „Kuczkumy", zaatakowana została przez pododdziały 36 Dywizji Kawalerii, po krótkotrwałej walce wycofała się w kierunku zachodnim.
W godzinach rannych pozostałości baonu „Iwieniec” rozpoczęły wycofywanie się przez Puszczę Nalibocką w kierunku na Wilno.
W walkach odwrotowych z Armią Czerwoną:&lt;br&gt;W walkach o strażnice batalion poniósł stosunkowo niewielkie straty. Wycofując się w kierunku Lidy, natknął się na pododdziały 145 pułku kawalerii mjr. Karpenki. W rejonie Żukowego Borka nad Niemnem, w zaciętej walce, poniósł znaczne straty. Resztki baonu wyrwały się z okrążenia i kontynuowały marsz w kierunku Lidy. 19 września dotarły w rejon 13 km na południe od tego miasta, gdzie zostały otoczone i zmuszone do poddania się przed dowódcą 100 batalionu czołgów.
Walki III batalionu 207 pułku piechoty&lt;br&gt;W dniach 4-6 września 1939 roku jednostka sformowała, w II rzucie mobilizacji powszechnej, III batalion 207 pułku piechoty. Dowództwo nowo powstałego pododdziału objął mjr Jan Styliński. Batalion wziął udział w obronie Lwowa.
4 września liniowy batalion KOP „Iwieniec” przeprowadził swoje jedyne ćwiczenie taktyczne. Zostały one przerwane telegramem wzywającym oddział do opuszczenia Wołożyna.
W późnych godzinach wieczornych odbył się przegląd wojska, nabożeństwo polowe z udziałem ludności cywilnej, a następnie liczący około 1050 żołnierzy batalion wymaszerował w kierunku stacji kolejowej. O świcie 5 września już jako III batalion 207 pułku piechoty wyruszył w rejon koncentracji pułku. Wyładował się w Białymstoku, a po dziennym odpoczynku wymaszerował pieszo na zachód do rejonu odległego 25 km od miasta.
7 września wieczorem batalion wyruszył w stronę stacji kolejowej na północ od Bielska Podlaskiego. Tam czekał na podstawienie wagonów. Dowódca batalionu uznał, że zbyt długo czeka na swoje składy i podjął samodzielną decyzję przejścia w stronę stacji kolejowej Bielsk Podlaski. Odtąd III/207 przemieszczał się w oderwaniu od macierzystej dywizji. W Czeremsze batalion zaopatrzył się w furaż dla koni i załadował się ponownie na transport.
W nocy z 9 na 10 września transport ruszył przez Brześć do Lwowa. 30 km na północ od Brześcia klucz samolotów niemieckich zbombardował transportowany batalion. Zginęło 4 żołnierzy, 8 było rannych, a 2 nie udało się odszukać. Wieczorem 10 września transport osiągnął stację Sokal i tu również został zbombardowany. Zabitych i rannych było 86 żołnierzy, stracono 11 koni, a poważnie uszkodzony został 1 ckm i jeden moździerz. Transport wyruszył dopiero rano 11 września. Zatrzymany został zatrzymany około 15 km na południe od Kamionki Strumiłowej. Wobec kolejnych nalotów, żołnierze batalionu ukryli się w lesie, a w wagonach pozostawiono sprzęt pod strażą. Tu dowódca batalionu zdecydował się na pozostawienie swoich pododdziałów w transporcie i wieczorem 11 września osobiście udał się samochodem po rozkazy do Lwowa. Nie przebiwszy się nocą do Lwowa, mjr Styliński wrócił nad ranem do swoich pododdziałów. Około południa 12 września batalion, wraz z baterią armat wyruszył w kierunku na Lwów. Po drodze zabierano ze sobą niedobitków z różnych oddziałów. Nie napotkawszy nieprzyjaciela, nocą z 13 na 14 września pododdziały batalionu „zalesione wzgórza na północny wschód od Lwowa”. Następnego dnia w południe, batalion otrzymał rozkaz zająć na kwatery koszary 14 pułku Ułanów Jazłowieckich i przejść do odwodu dowództwa obrony Lwowa.
14 września batalion odtwarzał gotowość bojową. Do działań po raz pierwszy wszedł 15 września, kiedy to jedna kompania na rozkaz dowódcy DOK VI Lwów gen. bryg. Władysława Langnera przeszukała lasy na wschód od miasta w poszukiwaniu niemieckich patroli i dywersantów. Kontaktu z nieprzyjacielem nie nawiązano. 17 września weszła do walki 8 kompania wzmocniona oddziałem policji państwowej, plutonem ckm i działkiem przeciwpancernym. Miała ona oczyścić z nieprzyjacielskich patroli i band dywersyjnych lasów w południowo-wschodniej części miasta. Przygotowania do oczyszczenia kompleksu leśnego z Niemców przerwał popołudniowy rozkaz z DOK wyznaczający zadanie dla całego batalionu. III batalion miał wyzyskać sukces 10 BK zmot. płk. Stanisława Maczka i uderzyć na wzgórze nr 324. Powodzenie natarcia umożliwiłoby przełamanie okrążenia miasta. Batalion, bez 8 kompanii, wyruszył w kierunku Szosy Żółkiewskiej. Przekraczając drogę w okolicach fabryki konserw Ruckera, został ostrzelany. Wykorzystując osłonę zabudowań, kompanie maszerowały dalej wzdłuż Szosy Żółkiewskiej. W fabryce pozostała centrala telefoniczna i punkt opatrunkowy batalionu. W rejonie Zboisk uzyskano bezpośredni kontakt z BK zmot. płk. Maczka. Przy wsparciu kawalerii dywizyjnej przeprowadzono atak na wzgórze nr 324. Zdobyto wschodnią część wzgórza i wzięto jeńców. O 22.00 DOK nakazało batalionowi opuszczenie pozycji i powrót do koszar. Również 10 BK zmot. została wycofana z tego kierunku. O opuszczone bez walki pozycje przyszło żołnierzom polskim stoczyć później krwawą bitwę.
W nocy z 18 na 19 września pojawiły się pierwsze sowieckie czołgi. Rano batalion został ponownie podporządkowany 206 pułkowi piechoty. II batalion i II/207 pp otrzymały po południu 19 września rozkaz natarcia na porzucone niedawno wzgórze nr 324 i leżące opodal sanatorium w Hołosku Wielkim. Wsparcie atakującym zapewnić miała niemal cała artyleria Lwowa. Od 16:00 liniowy batalion KOP „Iwieniec” nacierał na prawym skrzydle zgrupowania uderzeniowego. Do zmroku jego 9 kompania dotarła Zboisk. 7 kompania nacierała pod osłoną ciemności na wzgórze nr 324. Wsparła ją odwodowa 8 kompania. Całonocne działania nie przyniosły spodziewanych efektów. Szturm wznowiono przed świtem 20 września. Nacierających wspierały kompanie ckm. Wzgórza nr 324 i wieś Zboiska opanowano. Nie udało się jednak zająć Hołoska Wielkiego i nawiązać bezpośredniego kontaktu z przebijającymi się do Lwowa resztkami trzech dywizji gen. Sosnkowskiego. Zabrakło około 1,5 kilometra.
20 września walki w okolicy wzgórz nr 324, Hołoska i Zboisk trwały nadal przynosząc polskim żołnierzom duże straty. Wieczorem tego dnia część żołnierzy batalionu wróciła na odpoczynek do koszar. Dzień 21 września minął żołnierzom spokojnie. Czas przeznaczono na zreorganizowanie i doprowadzenie do porządku pododdziałów.
Od 10:00 21 września zaczęło stawać się jasnym, że walki dalszej nie będzie i nastąpi "złożenie broni Sowietom". O 11:00 22 września odbyła się odprawa w dowództwie 206 pp, na której zarządzono: „"należy natychmiast pobrać potrzebną gotówkę i wypłacić: oficerom i podoficerom 3 x pobory, szeregowym za 3 dekady; oddziały mają pod dowództwem najstarszych podoficerów złożyć broń w kozły i czekać przedstawicieli Armii Czerwonej"”. Oficerom załogi Lwowa nakazano zbiórkę pod budynkiem DOK o 12:00.
Na odprawie dla oficerów batalionu mjr Styliński, przedstawił podwładnym swój własny pogląd. Stwierdził, że wojna jest jeszcze nie skończona i on sam uważa, iż obowiązkiem jest uniknąć za wszelką cenę niewoli i próbować przedostać się na zachód lub za granicę. Wszyscy oficerowie batalionu podjęli próbę wydostania się ze Lwowa. To dzięki zdecydowanej postawie dowódcy batalionu, tak niewielu oficerów iwienieckiego batalionu KOP trafiło ostatecznie do Katynia. Żołnierze liniowego batalionu KOP „Iwieniec” złożyli broń na pl. Bernardynów, szli na północ ulicami Bajki, Lenartowicza, Pełczyńską, Jabłonowskich i Zieloną w stronę Szosy Sichowskiej...
Spółdzielnia Spożywcza 6 baonu i 2 szwadronu KOP w Iwieńcu.
"Spółdzielnia Spożywcza 6 baonu Ochrony Pogranicza w Iwieńcu z odpowiedzialnością udziałami" powstała w styczniu 1925 roku.
Udziałowcami byli wszyscy oficerowie i szeregowi zarówno zawodowi, jak i czynni batalionu i szwadronu Ochrony Pogranicza.
W dniu założenia spółdzielni udziały wynosiły 541 zł.(w listopadzie 1925 roku - 1682 zł.) Spółdzielnia 6 baonu posiada swoją siedzibę centralną w miasteczku Iwieńcu, filię w koszarach odwodu batalionowego i trzy filie w miasteczkach przygranicznych, miejscach postoju odwodów kompanijnych. Funkcjonowanie spółdzielni napotyka na znaczne trudności z uwagi na to, że transport towarów do spółdzielni jest dostarczany ze stacji kolejowej znajdującej się w odległość ok. 60 km. W sklepach spółdzielni zaopatruje się w towary również miejscowa ludność.
w listopadzie 1925 roku fundusz specjalny, stworzony z dochodów spółdzielni i przeznaczony na cele kulturalno-oświatowe oraz nagrody sportowe, wynosił 990 zł. 50 gr., a fundusz zapasowy, stworzony z zysków spółdzielni, wynosi 1028 zł. 90 gr. Wartość ruchomości spółdzielni wynosi 388 zł 60 gr. Stan towarów z dnia l listopada 1925 roku wynosi 14.495 zł. 13 gr. Z tego przypada na wierzycieli 8352 zł. 33 gr. Wartość towaru, który jest własnością spółdzielni 6142 zł. 80 gr.
Dnia 19 września 1930 roku została zmieniona dotychczasowa nazwa na "„Spółdzielnia Spożywcza 6 Baonu i 2 Szwadronu Korpusu Ochrony Pogranicza w Iwieńcu z odpowiedzialnością udziałami” - zarejestrowano również Zarząd w osobach: por.Zygmunt Grzymała, sierż. Franciszek Królak i wachm.Franciszek Glapa, oraz członków sierż. Antoni Kryska, sierż. Wacław Anglik i plut. Anzelm Glugla.
Żołnierze batalionu.
Oficerowie batalionu:
Podoficerowie:
Obsada personalna w kwietniu 1929:
Obsada personalna w październiku 1931
Obsada personalna batalionu w czerwcu 1939:
Obsada personalna liniowego batalionu we wrześniu 1939
w batalionie służył też, bez ustalonego przydziału, ppor. rez. Jan Stanisław Chrobak
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017546" url="https://pl.wikipedia.org/wiki?curid=1017546" title="Elżbieta Krawczuk-Trylińska">
Elżbieta Krawczuk-Trylińska

Elżbieta Anna Trylińska, z d. Krawczuk (ur. 5 października 1960 w Białymstoku, zm. 13 grudnia 2017 we Francji) – polska lekkoatletka, specjalizująca się w skoku wzwyż, olimpijka z Moskwy (1980).
Życiorys.
Urodzona 5 października 1960 w Białymstoku, córka Włodzimierza i Tatiany z d. Karpiuk, absolwentka miejscowego II Liceum Ogólnokształcącego i Wydziału Handlu Wewnętrznego SGPiS w Warszawie (ekonomistka). Mężatka (mąż Krzysztof jest inżynierem), miała dwoje dzieci. Mieszkała we Francji. Została pochowana na cmentarzu w Saint-Remy.
Kariera.
Zawodniczka MKS-AZS, Juvenia Białystok i SZS-AZS-AWF Warszawa. Olimpijka z Moskwy (1980). Wielokrotna medalistka mistrzostw Polski, 2-krotna mistrzyni (1979, 1981) i 3-krotna rekordzistka Polski w skoku wzwyż (1.91, 1.93, 1.94 w 1980; wynik ten jest jej rekordem życiowym i został uzyskany w Madrycie). W halowych mistrzostwach Europy zdobyła dwa medale: srebrny (1981) w Grenoble (1.94) i brązowy (1987) w Liévin we Francji z wynikiem 1.91.

</doc>
<doc id="1017547" url="https://pl.wikipedia.org/wiki?curid=1017547" title="Elżbieta Trylińska">
Elżbieta Trylińska



</doc>
<doc id="1017550" url="https://pl.wikipedia.org/wiki?curid=1017550" title="Kościół Świętej Trójcy w Warszawie na Solcu">
Kościół Świętej Trójcy w Warszawie na Solcu



</doc>
<doc id="1017552" url="https://pl.wikipedia.org/wiki?curid=1017552" title="Tour de France 2000">
Tour de France 2000

87. Tour de France rozpoczął się 1 lipca we francuskim wesołym miasteczku Futuroscope, a zakończył się 23 lipca w Paryżu. Wyścig składał się z 21 etapów, w tym 11 etapów płaskich, 2 etapów pagórkowatych, 5 etapów górskich i 3 etapów jazdy na czas. Cała trasa liczyła 3662 km.
Klasyfikacje.
Klasyfikację generalną wygrał po raz drugi z rzędu Amerykanin Lance Armstrong, wyprzedzając Niemca Jana Ullricha i Hiszpana Josebę Belokiego. Niemiec Erik Zabel wygrał klasyfikację punktową, Kolumbijczyk Santiago Botero wygrał klasyfikację górską, a Hiszpan Francisco Mancebo był najlepszy w klasyfikacji młodzieżowej. Najaktywniejszym kolarzem został Holender, Erik Dekker. W klasyfikacji drużynowej najlepsza była hiszpańska drużyna Kelme-Costa Blanca.
Doping.
Przed startem wyścigu wszyscy zawodnicy obowiązkowo musieli się poddać badaniom. Badań tych nie przeszli trzej kolarze: Rosjanin Siergiej Iwanow z drużyny Farm Frites, Włoch Rossano Brasi z Team Polti i Słoweniec Andrej Hauptman z Vini Caldirola-Sidermec. We krwi wszystkich trzech wykryto zbyt duży poziom hematokrytu we krwi, co sugerowało stosowanie erytropoetyny (EPO). Cała trójka została wykluczona z rywalizacji.
Po zakończeniu 16. etapu testów antydopingowych nie przeszedł francuski kolarz Emmanuel Magnien. W jego krwi wykryto kortykosteroidy. Zwycięzca klasyfikacji punktowej, Erik Zabel, także stosował doping, do czego przyznał się w 2013 roku.
W 2012 roku Armstrong został dożywotnio zdyskwalifikowany za stosowanie dopingu przez Amerykańską Agencję Antydopingową. Anulowano także wszystkie jego wyniki począwszy od 1 sierpnia 1998 roku. W 2013 roku Armstrong przyznał się do stosowania między innymi EPO, transfuzji krwi, testosteronu i kortyzonu. Mimo to jeden z najpoważniejszych rywali Amerykanina, Jan Ullrich stwierdził, że Amerykaninowi powinno się przywrócić wszystkie wyniki, z uwagi na powszechność stosowania dopingu wśród kolarzy w tamtych czasach.
Drużyny.
W tej edycji TdF wzięło udział 20 drużyn:
Liderzy klasyfikacji po etapach.
Podczas 2. etapu David Millar nosił żółtą koszulkę, a Lance Armstrong, drugi w klasyfikacji punktowej, zieloną.

</doc>
<doc id="1017553" url="https://pl.wikipedia.org/wiki?curid=1017553" title="Liv (kanał telewizyjny)">
Liv (kanał telewizyjny)

Liv (wcześniej jako People+Arts) – kanał telewizyjny prezentujący treści przeznaczone głównie dla kobiet. Prowadzony był wspólnie przez BBC oraz Discovery Communications, lecz w listopadzie 2010 r. Discovery stał się jego wyłącznym właścicielem. Dostępny jest m.in. w Hiszpanii, Portugalii oraz Ameryce Południowej. Kanał posiada zdecydowanie rozrywkowy profil, co pozwala uznać go w pewnym sensie za latynoskiego odpowiednika BBC Prime/BBC Entertainment. W odróżnieniu od nich emituje jednak produkcje nie tylko brytyjskie, lecz również amerykańskie oraz pochodzące z krajów hiszpańskojęzycznych, w tym liczne reality shows.

</doc>
<doc id="1017556" url="https://pl.wikipedia.org/wiki?curid=1017556" title="Andrzej Desperak">
Andrzej Desperak

 Andrzej Desperak (ur. 19 października 1958) – polski artysta, malarz, grafik, pedagog.
Życiorys.
Studiował w krakowskiej Akademii Sztuk Pięknych na Wydziale Grafiki w Katowicach. W 1984 uzyskał dyplom uczelni, za który został nagrodzony medalem, oraz otrzymał stypendium Ministra Kultury i Sztuki. W 1991 otrzymał Nagrodę Prezydenta miasta Częstochowy w dziedzinie kultury. W czasie "I Triennale Sztuki Sacrum" otrzymał Nagrodę Honorową krytyków sztuki. Był nauczycielem plastyki w I Społecznym Liceum Ogólnokształcącym im. Zbigniewa Herberta STO w Częstochowie. Od 2002 profesor nadzwyczajny w Zakładzie Komunikacji Wizualnej Instytutu Plastyki Akademii im. Jana Długosza w Częstochowie. Uprawia malarstwo, grafikę, rysunek i projektowanie graficzne. Jest twórcą nowego logo Akademii im. Jana Długosza w Częstochowie. 
Jest twórcą rysunków z cyklu: "Przestrzeń mroczna - przestrzeń świetlista" oraz cyklu grafik komputerowych: "Wielka Jutrznia". Autor wielu wystaw min: "Duchowość konstrukcji" (lipiec 1998, Galeria Krytyków Pokaz w Warszawie), "O drodze" (grudzień 2006 - styczeń 2007 Miejska Galeria Sztuki w Częstochowie), "Wielka Jutrznia" (styczeń - luty 2007, Galeria Krytyków Pokaz w Warszawie). Jest również autorem wielu wystaw indywidualnych, w takich galeriach jak: Zachęta w Warszawie, Krypta u Pijarów w Krakowie, Galeria Sztuki Współczesnej BWA w Katowicach.
Obecnie mieszka w Częstochowie.

</doc>
<doc id="1017557" url="https://pl.wikipedia.org/wiki?curid=1017557" title="LPG (zespół muzyczny)">
LPG (zespół muzyczny)

LPG (hangul: 엘피지; skrót od Lovely Pretty Girls) – południowokoreański, k-popowy zespół muzyczny. Pierwotnie składał się z czterech kobiet: Hanyoung, Yoonah, Yeonoh i Sooah, a od 2015 roku w skład grupy wchodziły Jiwon (liderka), Riwon, Songha i Jieun. Artystki nagrały swój pierwszy album w 2005 r.

</doc>
<doc id="1017558" url="https://pl.wikipedia.org/wiki?curid=1017558" title="Joachim Vobbe">
Joachim Vobbe

Joachim Vobbe (ur. 5 stycznia 1947 w Bad Honnef (Niemcy), zm. 26 lipca 2017 w Königswinter) – niemiecki biskup, w latach 1995 - 2009 zwierzchnik Kościoła Starokatolickiego w Niemczech.
Joachim Vobbe ukończył wydziały teologiczne w Bonn, Monachium i Kolonii, po czym został wyświęcony 14 lipca 1972 roku na księdza rzymskokatolickiej diecezji Kolonia. W 1977 związał się z Kościołem Starokatolickim w Niemczech. W latach 1977 - 1982 wikariusz, a następnie proboszcz parafii w Blumbergu. Od 1985 do 1994 roku proboszcz w parafii w Offenbach am Main.
15 listopada 1994 roku wybrany na biskupa przez 52. Synod Kościoła Starokatolickiego w Niemczech. Święcenia biskupie przyjął 25 marca 1995 roku we Frankfurcie nad Menem od biskupa Sigisberta Krafta. W 1996 roku udzielił pierwszy raz w tym Kościele święceń kapłańskich dwóm kobietom. Joachim Vobbe od 1999 roku jest honorowym asystentem anglikańskiego biskupa diecezji kontynentalnej Kościoła Anglikańskiego.
Podczas odbywającej się w czerwcu 2009 roku Rady Kościoła Starokatolickiego w Niemczech, biskup Vobbe zrezygnował z dalszego zwierzchnictwa nad Kościołem ze względów zdrowotnych. W dniu 6 i 7 listopada 2009 Synod Kościoła w Mannheim dokonał wyboru jego następcy, którym został ks. dr Mateusz Ring.
Biskup Joachim Vobbe był żonaty i miał dwóch synów.

</doc>
<doc id="1017561" url="https://pl.wikipedia.org/wiki?curid=1017561" title="Kościół Jezusowy w Zielonej Górze">
Kościół Jezusowy w Zielonej Górze



</doc>
<doc id="1017562" url="https://pl.wikipedia.org/wiki?curid=1017562" title="Mariensztat (jurydyka)">
Mariensztat (jurydyka)

Mariensztat – jurydyka istniejąca w latach 1762–1784 w sąsiedztwie Starej Warszawy. 
Opis.
Jurydyka została założona 5 listopada 1762 przez właścicieli Eustachego Potockiego i jego żonę Marię z Kątskich Potockiej. Zgodę na to wyraził król August III Sas. Nazwa, od imienia właścicielki, pochodzi z języka niemieckiego ("Marienstadt", co oznacza „miasto Marii”). Herbami Mariensztatu były Pilawa Potockich i Brochwicz Kątskich.
Jurydyka powstała pod skarpą wiślaną, na tyłach ogrodów klasztorów bernardynów i bernardynek, na dawnych terenach pozalewowych powstałych dzięki przesunięciu się na wschód koryta Wisły, osuszaniu nadbrzeża i naniesieniu iłów rzecznych. Miała kształt zbliżony do kwadratu z rynkiem pośrodku. Zabudowa, w większości drewniana, powstała przez założeniem jurydyki.
Magistrat Mariensztatu składał się z burmistrza i czterech ławników. Mieszkańcy mogli zajmować się handlem, rzemiosłem i wyszynkiem oraz urządzać trzy jarmarki rocznie. Mariensztat był ważnym ośrodkiem handlu produktami spożywczymi dostarczanymi rzeką oraz rzemiosła.
W 1770 na terenie jurydyki znajdowało się 105 dworków i 9 kamienic.
Potoccy sprzedali Mariensztat Janowi i Helenie z Kwiecińskich Szanowskim, a w 1780 kolejnym właścicielem został Stanisław August Poniatowski, który nadał mu prawa miejskie. W kwietniu 1784 król, w zamian za część miejskich gruntów na Solcu, przekazał magistratowi Starej Warszawy Mariensztat i pobliską jurydykę Stanisławów. W ten sposób obydwie jurydyki przestały istnieć. Stanisław August Poniatowski wydzielił jednak przed tą transakcją część nieruchomości wraz z pałacem Pod Blachą i przekazał ją później bratankowi Józefowi Poniatowskiemu.
Współcześnie w miejscu jurydyki znajduje się osiedle Mariensztat.

</doc>
<doc id="1017565" url="https://pl.wikipedia.org/wiki?curid=1017565" title="Elżbieta Towarnicka">
Elżbieta Towarnicka

Elżbieta Towarnicka (ur. 29 lipca 1950 we Wrocławiu) – polska śpiewaczka operowa (sopran).
Ukończyła studia na Akademii Muzycznej w Krakowie w klasie śpiewu Barbary Walczyńskiej w wieku 28 lat. Już podczas studiów występowała w Operze Krakowskiej. W 1979 zdobyła III nagrodę na Ogólnopolskim Konkursie Wokalistyki Operowej im. Adama Didura w Bytomiu.
Jej repertuar obejmuje główne partie sopranowe w takich operach jak:
Większy rozgłos przyniosły jej nagrania do filmów Krzysztofa Kieślowskiego: "Trzy kolory" ("Niebieski" oraz "Czerwony"), "Dekalog", "Podwójne życie Weroniki" (wokaliza w wykonaniu stała się jednym z najpopularniejszych utworów w stacjach radiowych w pierwszej połowie lat 90.). Od 1992 występuje w "Nieszporach ludźmierskich" Jana Kantego Pawluśkiewicza (ponad 110 wykonań w Polsce i za granicą; wydanych m.in. w 1993 r. na płycie CD, ponowne wydanie w 2007).
W 2000 nagrała pierwszą niefilmową płytę "Ave Maria" zarejestrowaną wraz z Jackiem Ozimkowskim i Markiem Stefańskim w bazylice Mariackiej w Krakowie. Płyta została wznowiona w 2006 z powodu wyczerpania nakładu, oraz jako insert do jednego z tygodników w 2012 sprzedając się w nakładzie 158,048 egzemplarzy. Album był nominowany do Nagrody Muzycznej „Fryderyk”.
Artystka wydała kilkanaście solowych albumów oraz brała udział w nagraniach płyt innych artystów. Wiele jej nieopublikowanych nagrań znajduje się w archiwach Polskiego Radia w Krakowie i Warszawie. Część z nich znalazła się w wydanym przez Atlas i Polskie Radio trzy płytowym albumie "Wielcy wykonawcy – Elżbieta Towarnicka" (2012).
Występowała m.in.: w Grecji, Niemczech, Hiszpanii, Anglii, Rosji, Włoszech (La Scali), Szwecji, Belgii, Francji, na Litwie, Ukrainie, w Argentynie, Stanach Zjednoczonych, Japonii, Chinach, Chorwacji, Macedonii, czy Kanadzie. Współpracuje z większością filharmonii w kraju. Specjalizuje się w wykonaniach oratoryjnych, m.in. 22 maja 2010 była solistką w trakcie premierowego wykonania Oratorium Braniewskiego "Mikołaj Kopernik". Obecnie mieszka w Krakowie.

</doc>
<doc id="1017566" url="https://pl.wikipedia.org/wiki?curid=1017566" title="Dochody">
Dochody



</doc>
<doc id="1017567" url="https://pl.wikipedia.org/wiki?curid=1017567" title="Wielka piątka Afryki">
Wielka piątka Afryki

Wielka piątka Afryki (ang. "The Big Five of Africa") – określenie obejmujące pięć gatunków dużych ssaków, zamieszkujących Afrykę: afrykańskiego słonia sawannowego, nosorożca czarnego, lwa, bawołu afrykańskiego i lamparta. Zwierzęta te tradycyjnie uważane są za najgroźniejsze na kontynencie, co jednak nie odpowiada w pełni prawdzie, jako że najwięcej osób w Afryce zabijają niezaliczone do wielkiej piątki hipopotamy.
Termin został wymyślony i wprowadzony przez myśliwych polujących na grubą zwierzynę w Afryce. Obecnie jest powszechnie stosowany w przewodnikach turystycznych i przyrodniczych opisujących zwierzęta afrykańskie i safari. Głównym kryterium wyboru gatunków nie były osiągane rozmiary, lecz stopień trudności i ryzyka związanego z ich upolowaniem. Zwierzęta "Wielkiej Piątki" znane są ze swej waleczności, zwłaszcza kiedy bronią swych młodych lub kiedy zostaną zranione. Cała piątka należy do najbardziej niebezpiecznych zwierząt świata.

</doc>
<doc id="1017568" url="https://pl.wikipedia.org/wiki?curid=1017568" title="Batalion KOP „Berezwecz”">
Batalion KOP „Berezwecz”

Batalion KOP „Berezwecz” – odwodowy pododdział piechoty Korpusu Ochrony Pogranicza.
Formowanie i zmiany organizacyjne.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi utworzenie batalionu odwodowego KOP „Berezwecz” . 
Zarządzeniem dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku utworzone zostało podkwatermistrzostwo batalionu. Pod względem gospodarczym przydzielony został do batalionu KOP „Podświle”. Tym samym zarządzeniem, z dniem 1 kwietnia 1939 roku utworzono w batalionie etat adiutanta w stopniu kapitana.
Batalion zmobilizowano w ramach mobilizacji częściowej zarządzonej 23 marca 1939 roku i przesunięto w rejon: Żywiec, Chabówka, Nowy Sącz. Zmobilizowany batalion został włączony w struktury 1 Brygady Górskiej, jako I batalion 2 pułku piechoty KOP, dzieląc losy innych jednostek Armii Kraków (Bitwa pod Węgierską Górką).
Po odejściu batalionu przeznaczonego dla 1 Brygady Górskiej, garnizon i kadra jednostki w Berezweczu nie odtworzyła batalionu i skoncentrowała się na wsparciu organizacyjnym dla odtwarzanych batalionów „Łużki” i „Podświle”.
Struktura organizacyjna.
Dowództwo batalionu 
Stan osobowy 
Razem – 398 żołnierzy
Żołnierze batalionu.
Obsada personalna w marcu 1939 roku.
"Ostatnia „pokojowa” obsada personalna batalionu":
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1017570" url="https://pl.wikipedia.org/wiki?curid=1017570" title="UKTV">
UKTV

UKTV – grupa dziesięciu telewizyjnych kanałów tematycznych dostępnych w Wielkiej Brytanii i Irlandii, będących współwłasnością BBC Worldwide, komercyjnej części brytyjskiego publicznego nadawcy radiowo-telewizyjnego BBC, oraz amerykańskiej spółki medialnej Scripps Networks Interactive. Wszystkie kanały dostępne są w sieciach kablowych i przekazie satelitarnym, a cztery z nich także w cyfrowym przekazie naziemnym.
Historia.
W 1992 uruchomiony został kanał UK Gold, mający służyć BBC oraz Thames Television jako miejsce, w którym obaj nadawcy mogliby zarabiać dodatkowo na powtórkowych emisjach programów ze swoich archiwów. Trzecim udziałowcem powołanej do tego celu spółki była amerykańska firma Cox Enterprises. W kolejnych latach w wyniku serii przekształceń własnościowych głównym udziałowcem UK Gold została firma Flextech, a jej mniejszościowym partnerem BBC. Od 2000 Flextech był kontrolowany przez firmę telekomunikacyjną Telewest, zaś w 2007 komercyjnym współwłaścicielem UKTV została spółka Virgin Media. W międzyczasie udziały BBC zostały zwiększone do 50%. W latach 1998-2005 liczba kanałów nadawanych przez UKTV wzrosła z jednego do dziesięciu. W latach 2007-2009 miał miejsce stopniowy rebranding wszystkich stacji, w toku którego uzyskały one zupełnie nowe nazwy, pozbawione członu "UK". W 2011 grupa Virgin sprzedała swoje udziały amerykańskiej firmie Scripps Networks Interactive. 

</doc>
<doc id="1017575" url="https://pl.wikipedia.org/wiki?curid=1017575" title="Tadeusz Pepłowski">
Tadeusz Pepłowski

Tadeusz Stanisław Pepłowski (ur. 1936, zm. 19 stycznia 2018) – biskup Polskiego Narodowego Kościoła Katolickiego w Stanach Zjednoczonych i Kanadzie (PNKK) pochodzenia polskiego, ordynariusz diecezji Buffalo-Pittsburgh PNKK w latach 1990-2012, proboszcz parafii katedralnej Matki Bożej Różańcowej w Bufallo.
Tadeusza Pepłowskiego na godność biskupa wybrał XVIII Synod Polskiego Narodowego Kościoła, elekt został konsekrowany 30 listopada 1990 r. w katedrze pw. Matki Bożej Różańcowej w Buffalo. Jego głównym konsekratorem był Pierwszy Biskup PNKK Jan Swantek, przy współudziale abpa Antoniego Glazemakera (Kościół Starokatolicki w Holandii, bpa Hansa Gernego (Kościół Chrześcijańskokatolicki w Szwajcarii, bpa Józefa Niemińskiego, bpa Antoniego Rysza, bpa Józefa Zwistowskiego oraz bpa Tomasza Gnata. W 2012 roku przeszedł na emeryturę, zastąpił go bp John Mack. Zmarł 19 stycznia 2018 r. w Buffalo.

</doc>
<doc id="1017580" url="https://pl.wikipedia.org/wiki?curid=1017580" title="Dorsz">
Dorsz

Dorsz (wątłusz) – nazwa zwyczajowa dorsza atlantyckiego ("Gadus morhua") i jego podgatunków: nominatywnego "G. m. morhua", żyjącego w Bałtyku dorsza bałtyckiego ("G. m. callarias"), nazywanego również pomuchlą, oraz dorsza kildyńskiego ("G. m. kildinensis").
Nazwa "dorsz" używana jest dla kilku gatunków spokrewnionych z dorszem atlantyckim:
lub ogólnie dla ryb dorszowatych (Gadidae).

</doc>
<doc id="1017584" url="https://pl.wikipedia.org/wiki?curid=1017584" title="Elżbieta Szparaga">
Elżbieta Szparaga

Elżbieta Anna Szparaga (ur. 10 października 1950 w Nowinach) – polska polityk, posłanka na Sejm III i IV kadencji.
Życiorys.
Ukończyła w 1980 studia na Wydziale Socjologiczno-Politycznym Wyższej Szkoły Nauk Społecznych przy KC PZPR. Od 1969 do rozwiązania należała do Polskiej Zjednoczonej Partii Robotniczej. Od 1980 do 1982 była I sekretarzem komitetu zakładowego, a od 1982 do 1988 kierowała Rejonowym Ośrodkiem Pracy Partyjnej. W 1988 została I sekretarzem komitetu miejskiego PZPR.
W latach 1975–1979 była kierownikiem wydziału organizacyjnego Rady Wojewódzkiej Federacji Socjalistycznych Związków Młodzieży Polskiej. Pracowała w Urzędzie Miasta i Gminy Chodecz, później kierowała Włocławskim Centrum Kultury. W latach 90. zasiadała w radzie miejskiej Aleksandrowa Kujawskiego, następnie od 1998 do 2000 w sejmiku kujawsko-pomorskim. W 1998 została posłem III kadencji, zastępując zmarłego posła SLD Kazimierza Nowaka. Sprawowała też mandat w Sejmie IV kadencji z okręgu toruńskiego. W 2005 bezskutecznie ubiegała się o reelekcję, po czym powróciła do pracy we Włocławskim Centrum Kultury jako kierownik administracyjny. Zasiadała we władzach krajowych Sojuszu Lewicy Demokratycznej. Bez powodzenia kandydowała w wyborach w 2006 i w 2014 do sejmiku, w 2010 do rady powiatu, a w 2011 do Sejmu.

</doc>
<doc id="1017585" url="https://pl.wikipedia.org/wiki?curid=1017585" title="Napromek (osada w województwie warmińsko-mazurskim)">
Napromek (osada w województwie warmińsko-mazurskim)

Napromek (dawniej Mały Napromek, niem. "Gut Nappern") – osada w Polsce położona w województwie warmińsko-mazurskim, w powiecie iławskim, w gminie Lubawa, przy drodze wojewódzkiej nr 537. W latach 1975–1998 miejscowość administracyjnie należała do województwa olsztyńskiego.
Historia.
Wieś lokowana w 1351 r. na 17 włókach, nadanie otrzymał Prus o imieniu "Naproke". W 1537 r. była to wieś wolna od szarwarku, podobnie jak Łabsztynek (wskazuje to, że mieszkali tu wolni). W 1540 r. w Napromku mieszkało czterech wolnych chłopów. W roku 1557 książę Albrecht nadał Janowi z Witramowa, staroście z Pasłęka, jedna włókę w Gierłoży oraz prawo budowy wiatraka w Napromku. W 1584 r. wieś należała do Fabiana i Nikiela z Witramowa, którzy zobowiązani byli do jednej służby zbrojnej (wystawienie jednego zbrojnego w razie wojny). W 1650 r. wieś należała do rodu Kalksteinów. Do początku XVIII w. właścicielem Napromka oraz Czerlina był Jan Sarschewski (Zakrzewski). W 1783 r. w miejscowości były dwa domy. W 1820 w majątku ziemskim, należącym do von Brandta, były cztery domy, zamieszkane przez 15 ludzi. W 1861 r. był to majątek rycerski o powierzchni 2647 mórg i zamieszkały przez 213 osób (w tym 48 katolików). W 1895 r. do Napromka należało 271 ha a do majątku ziemskiego 568 ha. We wsi mieszkało 160 katolików a w majątku 111 osób (w tym 48 katolików). 
Podczas plebiscytu, który odbył się latem 1920 roku na terenach Warmii i Mazur, za przynależnością do Polski opowiedzieli się jedynie mieszkańcy 5 wsi — między innymi wsi Napromek, wsi Lubstynek, a także wsi Groszki, zlokalizowanych w byłym powiecie ostródzkim. W Napromku za Polską oddano 45 głosów, za Prusami Wschodnimi – 43 głosy. 
W innych miejscowościach powiatu ostródzkiego, pozostałych w Niemczech na skutek niekorzystnego dla Polski wyniku plebiscytu, powstało wiele pomników-głazów upamiętniających pozostanie tych ziem na trwałe w Rzeszy Niemieckiej. Po zakończeniu II wojny światowej pomniki-głazy niszczono.
W okresie międzywojennym w miejscowości stacjonowała placówka Straży Granicznej I linii „Napromek”.

</doc>
<doc id="1017586" url="https://pl.wikipedia.org/wiki?curid=1017586" title="Dalton (Ohio)">
Dalton (Ohio)

Dalton – wieś w USA, w stanie Ohio, w hrabstwie Wayne.
Liczba mieszkańców w 2000 roku wynosiła 1 605.

</doc>
<doc id="1017591" url="https://pl.wikipedia.org/wiki?curid=1017591" title="Danville (Ohio)">
Danville (Ohio)

Danville – wieś w USA, w stanie Ohio, w hrabstwie Knox. Miejscowość została oficjalnie założona w roku 1813, a pierwszy raz opisana w roku 1833. Aktualnie (2014) burmistrzem wsi jest Robert L. Dile.
W roku 2010, 28,3% mieszkańców było w wieku poniżej 18 lat, 8,4% było w wieku od 18 do 24 lat, 26% od 25 do 44 lat, 24,4% miało od 45 do 64 lat, 12,8% było w wieku 65 lat lub starszych. We wsi było 49,2% mężczyzn i 50,8% kobiet.
Liczba mieszkańców w 2010 roku wynosiła 1 044, a w roku 2012 wynosiła 1 027.

</doc>
<doc id="1017593" url="https://pl.wikipedia.org/wiki?curid=1017593" title="Darbyville">
Darbyville

Darbyville – wieś w USA, w stanie Ohio, w hrabstwie Pickaway. Miejscowość została założona w roku 1826 roku, a pierwszy raz opisana w roku 1833.
W roku 2010, 26,6% mieszkańców było w wieku poniżej 18 lat, 10% było w wieku od 18 do 24 lat, 24,8% od 25 do 44 lat, 24% miało od 45 do 64 lat, 14,9% było w wieku 65 lat lub starszych. We wsi było 47,7% mężczyzn i 52,3% kobiet.
Liczba mieszkańców w 2010 roku wynosiła 222, a w roku 2012 wynosiła 224.

</doc>
<doc id="1017595" url="https://pl.wikipedia.org/wiki?curid=1017595" title="De Graff (Ohio)">
De Graff (Ohio)

De Graff – wieś w USA, w stanie Ohio, w hrabstwie Logan.
Liczba mieszkańców w 2000 roku wynosiła 1 212.

</doc>
<doc id="1017599" url="https://pl.wikipedia.org/wiki?curid=1017599" title="Deersville">
Deersville

Deersville – wieś w USA, Hrabstwo Harrison (Ohio) w stanie Ohio, w hrabstwie Harrison. Historyczna część miejscowości "Deersville Historic District" znajduje się wzdłuż głównej ulicy.
W roku 2010, 16,5% mieszkańców było w wieku poniżej 18 lat, 11,3% było w wieku od 18 do 24 lat, 20,2% miało od 25 do 44 lat, 34,2% miało od 45 do 64 lat, a 17,7% było w wieku 65 lat lub starszych. We wsi było 51,9% mężczyzn i 48,1% kobiet.

</doc>
<doc id="1017602" url="https://pl.wikipedia.org/wiki?curid=1017602" title="Wanda Warska">
Wanda Warska

Wanda Warska, właśc. Wanda Kurylewicz z d. Małolepsza (ur. 28 kwietnia 1930 w Poznaniu, zm. 6 lipca 2019 w Laskach) – polska wokalistka jazzowa, wykonawczyni poezji śpiewanej i kompozytorka, artystka kabaretu literackiego „Piwnica pod Baranami” w Krakowie, od 1963 mieszkała w Warszawie, gdzie od 1965 prowadziła „Piwnicę Artystyczną”.
Życiorys.
Absolwentka Średniej Szkoły Muzycznej i Szkoły Baletowej im. Stanisława Miszczyka w Poznaniu. Studiowała na Wydziale Filozofii Uniwersytetu Warszawskiego. Od 1954 występowała w zespole Jerzego Borowca MM 176.
Główna interpretatorka utworów Andrzeja Kurylewicza, którego żoną była od 1958 roku. W 1965 wspólnie założyli „Piwnicę Artystyczną” (zwaną też „Piwnicą Wandy Warskiej”, a później „Piwnicą Artystyczną Kurylewiczów”), która mieściła się najpierw przy Nowym Świecie 24, a od 1967 przy Rynku Starego Miasta w Warszawie.
Artystka zasłynęła wokalizą do filmu "Pociąg" (1959) Jerzego Kawalerowicza. Nagrała też muzykę do filmów "Pingwin" (1964) Jerzego Stefana Stawińskiego i "Wszystko na sprzedaż" (1968) Andrzeja Wajdy. Była też autorką „Utworu na 10 kontrabasów i głos” oraz kompozytorką muzyki do filmu "Jezioro osobliwości", serialu "Karino" Jana Batorego i filmów krótkometrażowych. Była wykonawczynią piosenek do wierszy Kochanowskiego, Gałczyńskiego, Słowackiego, Norwida, Leśmiana, Tuwima oraz Agnieszki Osieckiej. Występowała w Europie, a także na Kubie i w Wenezueli.
W 2016 przeszła udar mózgu.
Wanda Warska zmarła 6 lipca 2019 w Laskach pod Warszawą. Została pochowana na Starych Powązkach 11 lipca 2019 roku, uroczystości pogrzebowe miały państwowy charakter.
Była matką filozofki, poetki i tłumaczki Gabrieli Kurylewicz.

</doc>
<doc id="1017603" url="https://pl.wikipedia.org/wiki?curid=1017603" title="Dellroy">
Dellroy

Dellroy – wieś w USA, Hrabstwo Carroll (Ohio) w stanie Ohio.
Wieś została założona w 1849 roku jako "Cannonsburg", a około roku 1878 została przemianowana na Dellroy.
W roku 2010, 25,6% mieszkańców było w wieku poniżej 18 lat, 5,9% było w wieku od 18 do 24 lat, 26,9% było od 25 do 44 lat, 24,4% było od 45 do 64 lat, a 17,1% było w wieku 65 lat lub starszych. We wsi było 48,6% mężczyzn i 51,4% kobiet.
Liczba mieszkańców w 2010 roku wynosiła 356.
Obecnie burmistrzem miejscowości jest Douglas S. Ruby.

</doc>
<doc id="1017604" url="https://pl.wikipedia.org/wiki?curid=1017604" title="Dennison (Ohio)">
Dennison (Ohio)

Dennison – wieś w USA, w stanie Ohio, w hrabstwie Tuscarawas. Wieś oficjalnie powstała w roku 1873 i została nazwana od nazwiska gubernatora Ohio Williama Dennisona. Aktualnie burmistrzem wsi jest Tim Still.
W roku 2010, 26,6% mieszkańców było w wieku poniżej 18 lat, 8,3% było w wieku od 18 do 24 lat, 27,7% miało od 25 do 44 lat, 25,3% miało od 45 do 64 lat, 12,2% było w wieku 65 lat lub starszych. We wsi było 48,8% mężczyzn i 51,2% kobiet.
Liczba mieszkańców w 2010 roku wynosiła 2655, a w roku 2012 wynosiła 2639.
W miejscowości w nieczynnym dworcu kolejowym znajduje się muzeum "Dennison Railroad Depot Museum".

</doc>
<doc id="1017607" url="https://pl.wikipedia.org/wiki?curid=1017607" title="Deshler (Ohio)">
Deshler (Ohio)

Deshler – wieś w USA, w hrabstwie Henry, w stanie Ohio. Aktualnie (2014) burmistrzem wsi jest Steve Gibson.
W roku 2010, 28,8% mieszkańców było w wieku poniżej 18 lat, 6,5% było w wieku od 18 do 24 lat, 26,5% miało od 25 do 44 lat, 23,1% miało od 45 do 64 lat, a 14,9% było w wieku 65 lat lub starszych. We wsi było 49,5% mężczyzn i 50,5% kobiet.
Liczba mieszkańców w 2010 roku wynosiła 1 799, a w roku 2012 wynosiła 1795.

</doc>
<doc id="1017608" url="https://pl.wikipedia.org/wiki?curid=1017608" title="I liga brazylijska w piłce nożnej (2005)">
I liga brazylijska w piłce nożnej (2005)

Brazylia 2005
Mistrzem Brazylii został klub Corinthians Paulista, natomiast wicemistrzem Brazylii został klub SC Internacional.
Do Copa Libertadores w roku 2006 zakwalifikowały się następujące kluby:
Do Copa Sudamericana w roku 2006 zakwalifikowały się następujące kluby:
Cztery ostatnie w tabeli kluby spadły do drugiej ligi (Campeonato Brasileiro Série B):
Na miejsce spadkowiczów awansowały dwa najlepsze kluby drugiej ligi:
Pierwsza liga brazylijska zmniejszona została z 22 do 20 klubów.
Campeonato Brasileiro Série A – sezon 2005.
23 września wyszło na jaw, że sędzia piłkarski Edílson Pereira de Carvalho był zaangażowany w loterię internetową zajmującą się rozgrywkami piłkarskimi, przez co istniało uzasadnione podejrzenie, że niektóre sędziowane przez niego mecze w mistrzostwach Brazylii mogły zostać wypaczone. STJD (najwyższy trybunał sportowy) postanowił anulować 11 meczów sędziowanych przez Carvalho i nakazał ich powtórzenie.
Klub Internacional, który bez anulowania wyników meczów sędziowanych przez Carvalho zostałby mistrzem Brazylii, odwołał się do sądu w Porto Alegre. Uzyskawszy korzystny wyrok domagał się od CBF przywrócenia mu tytułu mistrza (który na skutek anulowania wyników przypadł klubowi Corinthians).
Końcowa tabela sezonu 2005.
Do Copa Libertadores 2006 zakwalifikowały się cztery najlepsze kluby w tabeli, natomiast do Copa Sudamericana 2006 zakwalifikował się mistrz Brazylii oraz kluby, który zajęły w tabeli miejsca od 5 do 11. Jedynym klubem, który obok mistrz Brazylii mógł wystąpić w obu tych turniejach był klub São Paulo, który w Copa Libertadores miał prawo wystąpić jako obrońca tytułu, a ponadto jako 11. w tabeli klub zakwalifikował się także do Copa Sudamericana.
Do drugiej ligi (Campeonato Brasileiro Série B) spadły 4 ostatnie w tabeli kluby: Coritiba FBC, Clube Atlético Mineiro, Paysandu SC oraz Brasiliense Brasília.

</doc>
<doc id="1017609" url="https://pl.wikipedia.org/wiki?curid=1017609" title="Serie A (1996/1997)">
Serie A (1996/1997)

Serie A 1996/1997 – 95. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 8 września 1996 do 1 czerwca 1997. Mistrzem został , zdobywając swój 24.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
Drużyny grają ze sobą dwa razy u siebie i na wyjeździe.
Baraż o spadek.
 – 3:1

</doc>
<doc id="1017610" url="https://pl.wikipedia.org/wiki?curid=1017610" title="Dexter City">
Dexter City

Dexter City – wieś w USA, w stanie Ohio, hrabstwie Noble.
Liczba mieszkańców w 2010 roku wynosiła 129, a w roku 2012 wynosiła 129.

</doc>
<doc id="1017612" url="https://pl.wikipedia.org/wiki?curid=1017612" title="Dillonvale (hrabstwo Jefferson)">
Dillonvale (hrabstwo Jefferson)

Dillonvale – wieś w USA, w stanie Ohio, w hrabstwie Jefferson. Miejscowość została założona w roku 1816.
W roku 2010, 20,2% mieszkańców było w wieku poniżej 18 lat, 8,1% było w wieku od 18 do 24 lat, 23,7% miało od 25 do 44 lat, 27,7% miało od 45 do 64 lat, 20,5% było w wieku 65 lat lub starszych. We wsi było 47,2% mężczyzn i 52,8% kobiet.
Liczba mieszkańców w 2010 roku wynosiła 665, a w roku 2012 wynosiła 651.

</doc>
<doc id="1017616" url="https://pl.wikipedia.org/wiki?curid=1017616" title="Dillonvale (hrabstwo Hamilton)">
Dillonvale (hrabstwo Hamilton)

Dillonvale – jednostka osadnicza w USA, w stanie Ohio.
Liczba mieszkańców w 2010 roku wynosiła 3 474.

</doc>
<doc id="1017618" url="https://pl.wikipedia.org/wiki?curid=1017618" title="La Cumbre (wulkan)">
La Cumbre (wulkan)

La Cumbre – czynny wulkan na wyspie Fernandina w archipelagu Galapagos. Wznosi się na wysokość 1476 m n.p.m. i jest najwyższym szczytem tej wyspy. Ostatnia erupcja miała miejsce we wrześniu 2017 roku
Nazwa.
Inne nazwy wulkanu to „Fernandina”, „Narborough” i „Plata”.
Opis.
La Cumbre (1476 m n.p.m.) jest najwyższym szczytem wyspy Fernandina w archipelagu Galapagos. Jest to czynny wulkan tarczowy, znajdujący się najbliżej pióropusza płaszcza ze wszystkich wulkanów Galapagos. Jego kaldera ma wymiary 5 × 6,5 km. W 1968 roku kaldera zapadła się po wybuchu o 350 m a po wybuchu w 1988 roku zapadła się jej wschodnia ściana. 
Erupcje.
La Cumbre jest najbardziej aktywnym z wulkanów Galapagos. Erupcje miały miejsce w latach: 1814, 1817, 1819, 1825, 1846, 1888, 1917, 1926, 1927, 1937, 1958, 1961, 1968, 1972, 1973, 1977, 1978, 1981, 1984, 1988, 1991, 1995, 2005, 2009 i 2017. 
Ostatni wybuch La Cumbre odnotowano we wrześniu 2017 roku. Podczas erupcji w 2009 chmura popiołów wulkanicznych rozciągała się na przestrzeni 150 km w kierunku południowo-zachodnim.

</doc>
<doc id="1017620" url="https://pl.wikipedia.org/wiki?curid=1017620" title="Serie A (1995/1996)">
Serie A (1995/1996)

Serie A 1995/1996 – 94. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 27 sierpnia 1995 do 12 maja 1996. Mistrzem został , zdobywając swój 15.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1017621" url="https://pl.wikipedia.org/wiki?curid=1017621" title="Donnelsville">
Donnelsville

Donnelsville – wieś w USA, w hrabstwie Clark, w stanie Ohio.
Liczba mieszkańców w 2010 roku wynosiła 304, a w roku 2012 wyniosła 302.

</doc>
<doc id="1017623" url="https://pl.wikipedia.org/wiki?curid=1017623" title="Summerfield (Ohio)">
Summerfield (Ohio)

Summerfield – wieś w USA, w hrabstwie Noble, w stanie Ohio.
Liczba mieszkańców w 2010 roku wynosiła 254, a w roku 2012 wynosiła 252.

</doc>
<doc id="1017626" url="https://pl.wikipedia.org/wiki?curid=1017626" title="Doylestown (Ohio)">
Doylestown (Ohio)

Doylestown – wieś w USA, w hrabstwie Wayne w stanie Ohio.
Liczba mieszkańców w 2023 roku wynosiła 3 051.

</doc>
<doc id="1017627" url="https://pl.wikipedia.org/wiki?curid=1017627" title="Dresden (Ohio)">
Dresden (Ohio)

Dresden – wieś w USA, w stanie Ohio, w hrabstwie Muskingum. Aktualnie (2014) burmistrzem wsi jest David A. Mathew. Dresden zostało założone w roku 1817, a oficjalnie ustanowione w roku 1835.
W roku 2010 28,0% mieszkańców miało poniżej 19 lat, 4,8% miało 20 do 24 lat, 24,9% miało 25 do 44 lat, 25,8% miało 45 do 64 lat, a 16,7% osób było w wieku 65 lat lub starszych. Średni wiek mieszkańców wynosił 39 lat. Na każde 100 kobiet przypadało 83,6 mężczyzn. Na każde 100 kobiet powyżej 18 roku życia, było 84,7 mężczyzn.
Liczba mieszkańców w 2010 roku wynosiła 1.529, a w roku 2012 wynosiła 1.519.

</doc>
<doc id="1017628" url="https://pl.wikipedia.org/wiki?curid=1017628" title="Andrzej Krawczyk (lekkoatleta)">
Andrzej Krawczyk (lekkoatleta)

Andrzej Krawczyk (ur. 11 kwietnia 1976 w Płońsku) – polski lekkoatleta, dyskobol.
Osiągnięcia.
Mistrz Europy juniorów (Nyíregyháza 1995 – 58,22 m) i młodzieżowy mistrz Europy (Turku 1997 – 59,54 m). Trzeci zawodnik superligi Pucharu Europy (Florencja 2003 – 61,27 m). Wicemistrz Uniwersjady w Daegu (2003 – 60,70 m). Brązowy medalista Olimpijskiego Festiwalu Młodzieży Europy w pchnięciu kulą (1993 – 18,06 m; kula 5 kg). 6-krotny mistrz Polski (1996, 1997, 1998, 2002, 2003 oraz 2004).

</doc>
<doc id="1017632" url="https://pl.wikipedia.org/wiki?curid=1017632" title="Czeski pies górski">
Czeski pies górski

Czeski pies górski – rasa psa, pochodząca z Czechosłowacji; zaliczana w Czechach do owczarków i innych psów pasterskich z wyłączeniem szwajcarskich psów do bydła. 
Charakter: odważny, inteligentny, przywiązany, czujny.
Sprawdza się jako pies zaprzęgowy, lawinowy, stróżujący, pasterski, rodzinny.
Sierść średniej długości, umaszczenie białe z plamami.

</doc>
<doc id="1017633" url="https://pl.wikipedia.org/wiki?curid=1017633" title="La Cumbre (szczyt)">
La Cumbre (szczyt)

La Cumbre – szczyt o wysokości 1215 m n.p.m. w górach Santa Ynez, w okolicach miasta Santa Barbara, w stanie Kalifornia, USA. Droga prowadząca na szczyt jest często wykorzystywana do treningu przez biegaczy i rowerzystów.

</doc>
<doc id="1017638" url="https://pl.wikipedia.org/wiki?curid=1017638" title="Jastrząbka Stara">
Jastrząbka Stara



</doc>
<doc id="1017640" url="https://pl.wikipedia.org/wiki?curid=1017640" title="Dunkirk (Ohio)">
Dunkirk (Ohio)

Dunkirk – wieś w USA, w stanie Ohio, w hrabstwie Hardin.
Liczba mieszkańców w 2000 roku wynosiła 952.

</doc>
<doc id="1017642" url="https://pl.wikipedia.org/wiki?curid=1017642" title="Ordynacka (jurydyka)">
Ordynacka (jurydyka)

Ordynacka (Ordynackie) to jurydyka, założona w 1739 przez Zamoyskich pomiędzy już istniejącymi Tamka-Kałęczyn, Bożydar-Kałęczyn, Nowoświecka i Aleksandria. Obecnie jej obszar znajduje się w dzielnicy Śródmieście m.st. Warszawy.
W 1725 Zamek Ostrogskich przy dzisiejszej ulicy Tamka nabywa Michał Zamoyski. W 1739 ordynat Jan Jakub Zamoyski zakłada jurydykę, nazwaną Ordynacka, a sam zamek zyskuje nową nazwę - Pałac Ordynacki. Osią jurydyki była dzisiejsza ulica Ordynacka, ratusz znajdował się przy późniejszej ul. Nowy Świat 46 (hip. 1305).
Włączona do Warszawy wraz z innymi jurydykami w końcu XVIII wieku.

</doc>
<doc id="1017644" url="https://pl.wikipedia.org/wiki?curid=1017644" title="Serie A (1994/1995)">
Serie A (1994/1995)

Serie A 1994/1995 – 93. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 4 września 1994 do 4 czerwca 1995. Mistrzem został , zdobywając swój 23.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 3 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Baraże o pozostanie.
 – 1:1* (k.5:4)

</doc>
<doc id="1017648" url="https://pl.wikipedia.org/wiki?curid=1017648" title="Dupont (Ohio)">
Dupont (Ohio)

Dupont – wieś w USA, w stanie Ohio, w hrabstwie Putnam.
W roku 2010, 18,6% mieszkańców było w wieku poniżej 18 lat, 8,1% było w wieku od 18 do 24 lat, 32,1% było od 25 do 44 lat, 31,4% było od 45 do 64 lat, a 9,7% było w wieku 65 lat lub starszych. We wsi było 51,9% mężczyzn i 48,1% kobiety.
Liczba mieszkańców w 2010 roku wynosiła 318.

</doc>
<doc id="1017650" url="https://pl.wikipedia.org/wiki?curid=1017650" title="Mariola Sokołowska">
Mariola Sokołowska

Mariola Henryka Sokołowska (ur. 6 listopada 1963 w Golubiu-Dobrzyniu) – polska polityk, samorządowiec, posłanka na Sejm IV kadencji, wiceprezydent Grudziądza w latach 2006–2010.
Życiorys.
Ukończyła studia na Wydziale Pedagogicznym Uniwersytetu Mikołaja Kopernika w Toruniu, a także podyplomowe studia z zarządzania. W latach 1982–2000 pracowała w przedszkolu, w okresie 2000–2010 w Specjalnym Ośrodku Szkolno-Wychowawczym nr 1 w Grudziądzu, a od grudnia 2010 podjęła pracę w Specjalnym Ośrodku Szkolno-Wychowawczym nr 2 w Grudziądzu. Od 1990 do 2006 była zatrudniona na etacie w Związku Nauczycielstwa Polskiego. W latach 1998–2005 zasiadała w radzie miasta Grudziądza. 12 kwietnia 2005 objęła mandat posła na Sejm IV kadencji z okręgu toruńskiego, zastępując zmarłego Marka Olewińskiego. Należała do Sojuszu Lewicy Demokratycznej, w 2004 przeszła do Socjaldemokracji Polskiej (została szefową jej grudziądzkich struktur).
W 2005 i 2007 bez powodzenia kandydowała do Sejmu. W 2006 została powołana przez Roberta Malinowskiego na stanowisko zastępcy prezydenta Grudziądza. Funkcję tę pełniła do 2010. W tym samym roku z ramienia komitetu Wspólny Grudziądz bezskutecznie ubiegała się o urząd prezydenta miasta, uzyskała natomiast mandat radnej miasta. Została radną niezrzeszoną i wiceprzewodniczącą rady. W 2011 bezskutecznie startowała jako przedstawicielka SDPL do Sejmu z listy Platformy Obywatelskiej. W 2014 już jako bezpartyjna bez powodzenia kandydowała na stanowisko prezydenta Grudziądza z ramienia komitetu Wspólny Grudziądz (zajęła 4. miejsce spośród 7 kandydatów), tracąc również mandat radnej.
Życie prywatne.
Mąż Ryszard (żołnierz zawodowy), syn Grzegorz.

</doc>
<doc id="1017653" url="https://pl.wikipedia.org/wiki?curid=1017653" title="Wityń">
Wityń

Wityń () – osada w Polsce położona w województwie lubuskim, w powiecie świebodzińskim, w gminie Świebodzin, przy trasie drogi krajowej nr 92. Przez wieś przepływa Lubinica.
W latach 1975–1998 miejscowość administracyjnie należała do województwa zielonogórskiego.
Historia.
Wityń wzmiankowany jest w 1236 roku, kiedy to jego właściciel rycerz Jarota de Vitin darował część wsi dla cystersów z pobliskiego Paradyża oraz opactwa w Obrze. Pomimo powyższych nadań, wieś nie była wymieniana pośród posiadłości klasztornych. Osada położona nad brzegiem jeziora Lubinieckiego szybko zyskiwała na znaczeniu i począwszy od 1304 roku była wymieniana jako jedna z ważniejszych umocnionych osad w okolicy. W źródłach znajdujemy informację o tym, iż ówcześnie Wityń był lokalnym ośrodkiem władzy, którego znaczenie uległo zmniejszeniu wraz z rozwijającym się prężniej pobliskim Świebodzinem. Od XV wieku we wsi funkcjonował młyn, który w późniejszych latach był dziedziczną dzierżawą. Po 1945 roku we wsi zorganizowano PGR. W 2008 roku w Wityniu założono winnicę "Łukasz" zaliczaną do Lubuskiego Szlaku Wina i Miodu.

</doc>
<doc id="1017655" url="https://pl.wikipedia.org/wiki?curid=1017655" title="Fizjonomika">
Fizjonomika

Fizjonomika (gr. φύσις, "physis" – natura; γνώμων, "gnōmōn" – wskazówka, oznaka) – pseudonauka utrzymująca, że wygląd twarzy, jej cech charakterystycznych decyduje u człowieka o jego przynależności do określonej grupy charakterologicznej, a nawet może decydować o powodzeniu w życiu i całym losie. Fizjonomicy przewidują lub rozpoznają właściwości umysłowe i postawy uczuciowe badanego na podstawie twarzy, postury i czynności wykonywanych bezwiednie.
Najwięcej wiadomości uzyskują jednak z twarzy. Zależnie od „szkoły” dzielą ją na trzy lub dwie strefy. Według trzystrefowego podziału:
Dwustrefowy podział przedstawia się następująco:
Thimoty Mar opracował szczegółową instrukcję dotyczącą odczytywania cech charakteru i usposobienia z rysów twarzy, zawierającą różne symptomatyczne opisy: owalu twarzy, kształtu czoła, zmarszczek, łuków brwiowych, oczu, nosa, ust, zębów, uszu, brody oraz sposobu trzymania głowy, np. głowa zadarta do góry – fałszywa ambicja. Zwłaszcza w drugiej połowie XIX w. i pierwszej XX w. fizjonomika była wykorzystywana w różnych teoriach o charakterze rasistowskim oraz jako argument w eugenice. Okresami rozwijała się nawet osobna koncepcja pod nazwą patonomiki. Głosiła ona, że dopiero choroby i cierpienia, emocje towarzyszące różnym działaniom odciskają na twarzy specyficzne ślady mogące dawać wartościowe wskazówki co do charakteru badanego. W odmianie eugenicznej usiłowano rozpoznawać patologiczne odchylenia psychiczne. U podstaw fizjonomiki leży wiara w przeznaczenie (determinizm losu). Ponieważ „wiedza” fizjonomiczna nie jest weryfikowalna, łatwo może zostać użyta jako sposób czerpania obfitych zysków kosztem osób naiwnych. Dzisiejsza fizjonomika dla zdobycia zwolenników używa współczesnych argumentów, stwarzających pozory racjonalności i zgodności tej teorii ze współczesną nauką. Dla przykładu: za kształt twarzy odpowiada testosteron a jego poziom wpływa na charakter, od którego zależy sukces w życiu. Fakt, że na charakter oprócz hormonów i genetyki (geny sprzężone) ma wpływ wychowanie, środowisko i wiele innych aspektów, jest pomijany lub bagatelizowany po to, aby wśród potencjalnych klientów nie wzbudzać niepotrzebnych wątpliwości.
Historia fizjonomiki.
Starożytność.
Jeżeli chodzi o usystematyzowanie przemyśleń w dziedzinie fizjonomiki, to w pierwszej kolejności zwrócić się trzeba ku Arystotelesowi. To on zauważył, że można określić charakter zwierzęcia
czy też człowieka na podstawie jego postury, jak i rysów twarzy. W dziele Arystotelesa "Analityki pierwsze" można znaleźć liczne nawiązania do tej teorii. Ciało i dusza współistniejąc oddziałują na siebie i choć jakąś rolę w życiu człowieka odgrywa kultura i sztuka, to jednak pierwotny związek ma decydujące znaczenie dla fizjonomii i charakteru. Tego samego autora "Fizjonomika", poświęcona wyłącznie tej problematyce, składa się z dwóch części. W pierwszej autor analizuje ludzkie zachowania w konkretnych życiowych sytuacjach. W drugiej analizuje zachowania samic i samców różnych gatunków zwierząt. Ich znacznie łatwiejsze do wytłumaczenia zachowania bierze za wzór i podobne cechy znajduje u ludzi.
Fizjonomiką zajmował się również Teofrast, Cyceron, Kwintylian, Pliniusz Starszy, Seneka Młodszy i Galen. Zdarzyło się, że Pitagoras pewnego razu nie przyjął do grona swych uczniów niejakiego Cylona, tylko dlatego że nie spodobał mu się jego wygląd, świadczący, zgodnie z fizjonomiką, o złym charakterze kandydata.
Średniowiecze.
W średniowieczu wiara w charakterologiczne skutki posiadania określonej fizjonomii znacznie się rozpowszechniła. Idący na pielgrzymkę do Canterbury Anglicy z Opowieści Kanterberyjskich, zazwyczaj opisują bohaterów swoich opowiadań stosownie do ich charakteru. Nic dziwnego – fizjonomika była w Anglii przedmiotem wykładowym od dawna i dopiero Henryk VIII Tudor w roku 1531 zabronił prowadzania takich nauk. Na kontynencie za sprawą scholastyki fizjonomika podupadła. Do najwybitniejszych przedstawicieli tego okresu należy Joannis ab Indagine zalecający dokonywanie przepowiedni na podstawie znaków uzyskanych na podstawie chiromancji, fizjonomiki oraz astrologii. Girolamo Cardano, włoski matematyk, astrolog i lekarz powiązał układ zmarszczek na czole z określonymi planetami i metalami. Doprowadziło go to do wniosku, że dzięki wnikliwemu poznaniu wyglądu twarzy można rozczytać nie tylko charakter człowieka, ale nawet postawić lekarską diagnozę. Jego spostrzeżenia poparł Paracelsus. W XVI wieku pętla inkwizycji zacieśniła się jednak wokół nauki i sztuki. Wiele wybitnych dzieł trafiło do pierwszego oficjalnego indeksu ksiąg zakazanych przez Kościół, a wśród
nich i te traktujące o fizjonomice. W 1559 roku decyzją papieża Pawła IV dzieła dotyczące fizjonomiki, jako dopuszczające wpływ na człowieka innych sił niż boskie, trafiły na listę ksiąg zakazanych. Odtąd, przez długi czas literatura fizjonomiczna rozpowszechniała się głównie drogą powielania (przedruki i tłumaczenia) w krajach nieuznających władzy papieża. Girolamo Cardano stworzył odmianę fizjonomiki o nazwie metoposkopia. Tu w diagnostyce kluczową rolę odgrywał przebieg bruzd i zmarszczek na czole badanego. Odpowiadały one określonym planetom (metalom) mającym i przekazującym określone cechy, z dawien dawna zbadane i opisane przez alchemików. Zwolennikiem tego kierunku był Paracelsus.
Renesans.
Podejście do ludzkiej twarzy zmieniło się z nadejściem renesansu, kiedy wyraz oczu nabrał znaczenia. To właśnie oczy są zwierciadłem duszy, co podkreślał w swoich dziełach Rafael Santi. Myśl ta towarzyszy nam po dziś dzień choćby za sprawą Amedeo Modiglianiego, który obdarowuje malowane postaci jednobarwnymi, niezgodnymi z anatomią, bezosobowymi oczami, jeżeli nie zna ich duszy.
Nowożytność i czasy współczesne.
Ponowny rozkwit fizjonomika zawdzięcza postaci szwajcarskiego pastora Lavatera (1741-1801) zainspirowanego pismami lekarzy i filozofów: G. B. della Porty (1535-1615) oraz Browne’a. Pisma Browne’a zwróciły uwagę Lavatera na odrębności narodowe, mające odzwierciedlenie zwłaszcza w kształcie nosów, warg i oprawy oczu, natomiast pisma della Porty podkreśliły konieczność oddzielenia cech wynikłych z natury od cech nabytych, chociażby przez edukację. Zagadnienie to della Porta zilustrował w swojej "De humana physiognomia" (1586) drzeworytami zwierząt będących uosobieniem określonych cech (człowiek mający wzrok owcy ma też jej cechy charakteru i umysłu). Zarówno Włoch, jak i Anglik byli zwolennikami koncepcji sygnatur Paracelsusa. Z tego wypływała pewność słuszności koncepcji fizjonomiki – odpowiednie znaki są dane, fizjonomikowi pozostaje je rozpoznać i zinterpretować. Ludzie mający podobne cechy twarzy muszą mieć również podobne charaktery. "Von der Physiognomik" Lavatera opublikowana po niemiecku w 1772 r. przyniosła mu wielką popularność, także w Anglii i Francji, gdzie pojawiły się jej przekłady. Następne, czterotomowe dzieło "Physiognomische Fragmente" z lat 1775-78 ugruntowało sławę Lavatera. Zamieścił w nim liczne portrety i analizy charakterologiczne mnóstwa znanych postaci współczesnych i historycznych (szlachty, mieszczan, pisarzy, prostych chłopów, zbrodniarzy a nawet zwierząt).
Wszystkie siedemnastowieczne badania i wnioski sprawiły, że ludzie bardziej się kontrolowali, poznawali siebie samych. Tym dziwniejszym może wydawać się fakt, że w połowie tego stulecia fizjonomika podzieliła los wróżbiarstwa oraz astrologii i powoli zaczęła znikać z naukowych ksiąg. Została wyparta przez myślenie racjonalne, stopniowo zaczęła znikać z encyklopedii, a nawet jeśli hasła z nią związane pozostawały, to opatrzono je przestrogami, aby nauk tych nie traktować zbyt poważnie, a już na pewno aby nie wydawać sądów o człowieku na podstawie tych spostrzeżeń. Zaczęto zwracać uwagę na poznawanie bliżej ludzi, zanim wyda się o nich sąd. Na scenę poznania zaczęły więc wkraczać inne metody wykazujące, że zbliżenie się do człowieka może całkowicie zmienić naszą ocenę zewnętrznego wyglądu. Courtine i Haroche określili to pięknie „zemstą Sokratesa” Po publikacjach Marcusa de la Colombière'a, aż do lat siedemdziesiątych XVIII wieku nie pojawiło się we Francji ani jedno dzieło traktujące o fizjonomice. Badacze zajęli się jednak dziedzinami pokrewnymi. Po pierwsze pojawiła się patognomika, po drugie powstała frenologia.
Patognomika.
Patognomika to nauka o ruchach muskulatury twarzy, będących uzewnętrznieniem przeżyć człowieka. Zagadnienie odczytywania sposobu poruszania się człowieka nie pozostawały rzecz jasna niezauważone, aż do XVIII wieku. Już w starożytności obserwowano je i analizowano. Świadczą o tym chociażby opracowania Kwintyliana, traktujące o sposobach używania mimiki i gestów przez retorów. Termin „patognomika” ukuty został jednak przez Lichtenberga i jest do dziś częścią składową psychologii wyrazu.
Frenologia.
Frenologię opracowali ją Gall i Spurzheim. Twierdzili, że kora mózgu człowieka jest podzielona na strefy, z których każda odpowiada za określone zjawiska psychiczne, a te z kolei – za dane uzdolnienia i cechy charakterologiczne człowieka. Uznano zatem, że po kształcie czaszki człowieka można określić jakie dana osoba posiada zdolności, a jakie ułomności. Frenolodzy porównywali czaszki różnych ludzi między sobą, analizowali podobieństwa i różnice u obu płci, a także u różnych ras, co z kolei doprowadziło do powstania pewnych stereotypów. Gall, który pozostał jednym z najbardziej znanych badaczy frenologicznych, poszukiwał wypukłości na czaszce człowieka i próbował na podstawie ich obecności bądź braku określić dyspozycje intelektualne i moralne badanego.
Poglądy te zostały
bardzo ostro potraktowane również przez Lichtenberga, a Hegel w swej „Fenomenologii ducha” otwarcie wyśmiał całą frenologię oraz Lavatera. Choć niejednokrotnie bardzo źle przyjęta, co zresztą nie powinno nikogo dziwić, odbiła się echem jeszcze w XIX wieku.
W XX wieku poglądy te przyniosły nową teorię, również dotyczącą temperamentu, a mianowicie genetyczną teorię typów, wiążącą strukturę psychiczną i fizyczną człowieka z uwarunkowaniami genetycznymi. Przekonanie to zbyt małą wagę przywiązywało jednak do czynników środowiskowych, jakie bezdyskusyjnie wpływają na człowieka w bardzo dużym stopniu. Frenologia, choć była teorią, która miała ogromny wpływ na rozwój prawdziwych nauk, takich jak neurologia, bądź neurochirurgia.
Wpływ fizjonomiki najbardziej uwidacznia się w dziełach Balzaka, Dickensa, Hardy’ego oraz Brontë. Związek wyglądu twarzy z charakterem i czynami jest głównym motywem powieści Wilde’a Portret Doriana Graya. W Ameryce ten nurt reprezentują nowele Poego. Do fizjonomiki bardzo praktycznie podchodził Cesare Lombroso. Jako lekarz-kryminolog badał twarze w kontekście skłonności do popełniania określonych przestępstw ("Genio e follia", 1864). W badaniach posiłkował się głównie kraniometrią (robił pomiary czaszek) i stąd przyjął koncepcję dziedzicznej skłonności do popełniania określonych przestępstw.
W XXI wieku fizjonomika i jej dziedzictwo wciąż funkcjonują. Jej ślady znajdziemy w antropometrii i ortodoncji, w technikach rekrutacyjnych, w psychologii wyrazu, osteologii, miologii, organologii, kryminologii oraz wielu innych dziedzinach.
Jako pierwszy do nowożytnej fizjonomiki inaczej podszedł na początku XX wieku H.W. Merton. Założył on w 1918 r. w Nowym Jorku instytut usługowy, określający na podstawie twarzy cechy charakteru kandydatów do pracy, przysyłanych na badania przez ich potencjalnych pracodawców. Orzeczenia instytutu cieszyły się wielkim powodzeniem. Według Mertona twarz dzieliła się na 16 głównych stref, te na podstrefy i części – razem 1296 punktów określających cechy charakteru i umysłu.
W latach 1936-1945 departament lotnictwa japońskiej marynarki wojennej zatrudniał fizjonomika Yoshito Mizuno z zadaniem sprawdzania przydatności kandydatów na pilotów. Ku zaskoczeniu sceptyków ze sztabu admirała Yamamoto aż 80% pozytywnie zaopiniowanych przez Mizuno zostało pilotami. Ten zaskakujący wynik równie dobrze można jednak wytłumaczyć pozytywnymi zmianami jakie w tym czasie zaszły w armii japońskiej.

</doc>
<doc id="1017656" url="https://pl.wikipedia.org/wiki?curid=1017656" title="Monastyr Gelati">
Monastyr Gelati

Monastyr Gelati (gruz. გელათის მონასტერი) – monastyr położony niedaleko na wschód od miasta Kutaisi, w Imeretii w zachodniej Gruzji.
Monastyr został ufundowany w 1106 przez króla Dawida IV Budowniczego (1089-1125). Legenda mówi, że król osobiście brał udział w budowie. Po śmierci został tam pochowany. Według tradycji, akceptowanej również przez część gruzińskich historyków, w sekretnym miejscu na terenie klasztoru została później również pochowana zmarła w 1213 r. królowa Gruzji Tamara.
Przez długi czas monastyr był jednym z głównych kulturalnych i intelektualnych ośrodków w Gruzji. Znajdowała się w nim akademia, która skupiała gruzińskich naukowców, teologów i filozofów. Część z nich działała wcześniej w innych prawosławnych monasterach poza granicami (np. w Konstantynopolu), m.in. Petritsi (XII w.) i Arsen Ikaltoeli.
Z powodu rozległej działalności Akademii Gelati, współcześni jej ludzie nazywali ją „nowa Grecja” lub „drugie Athos”.
Do naszych czasów w monastyrze przetrwały freski i manuskrypty pochodzące z XII–XVII w.
W 1994 Monastyr Gelati został, razem z katedrą Bagrati w Kutaisi, wpisany na Listę światowego dziedzictwa UNESCO. W 2017 roku katedrę Bagrati skreślono jednak z listy, ponieważ straciła ona na autentyczności w wyniku przeprowadzonej odbudowy.

</doc>
<doc id="1017657" url="https://pl.wikipedia.org/wiki?curid=1017657" title="Edward Wojtalik">
Edward Wojtalik

Edward Wojtalik (ur. 7 lipca 1948 w miejscowości Wilków-Kolonia) – polski polityk, poseł na Sejm IV kadencji.
Życiorys.
W 1991 ukończył studia na Wydziale Nauk Społecznych Uniwersytetu Gdańskiego. W latach 1967–1990 należał do PZPR, był I sekretarzem jej miejsko-gminnego komitetu w Bobolicach. Od 1994 do 1998 pełnił funkcję burmistrza Bobolic, następnie w do 2001 starosty koszalińskiego.
Pełnił funkcję posła na Sejm IV kadencji, wybranego w okręgu koszalińskim z ramienia Sojuszu Lewicy Demokratycznej. W 2004 przeszedł do Socjaldemokracji Polskiej. W 2005 bezskutecznie ubiegał się o reelekcję, kandydował też bez powodzenia w wyborach samorządowych (w 2006 do sejmiku zachodniopomorskiego z listy LiD, w 2010 do rady powiatu koszalińskiego z listy SLD oraz w 2014 na wójta gminy Świeszyno z własnego komitetu); w międzyczasie opuścił SDPL.

</doc>
<doc id="1017658" url="https://pl.wikipedia.org/wiki?curid=1017658" title="Serie A (1993/1994)">
Serie A (1993/1994)

Serie A 1993/1994 – 92. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 29 sierpnia 1993 do 1 maja 1994. Mistrzem został , zdobywając swój 14.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1017661" url="https://pl.wikipedia.org/wiki?curid=1017661" title="Nagroda Hugo za najlepszą nowelę">
Nagroda Hugo za najlepszą nowelę

Lista zwycięzców i nominowanych do nagrody Hugo oraz nagrody Retro Hugo w kategorii "najlepsza nowela" ("Best Novelette", utwór o objętości między 7500 a 17 500 słów).
Nagroda Hugo za najlepszą nowelę.
Ceremonia rozdania nagród za najlepszą nowelę nie odbyła się w latach 1954, 1957, 1960–1966 oraz 1970–1972.
Legenda: 
Nagroda „Retro Hugo”.
Legenda: 

</doc>
<doc id="1017666" url="https://pl.wikipedia.org/wiki?curid=1017666" title="Podjezierze">
Podjezierze

Podjezierze – osada leśna wsi Wilkowo w Polsce, położona w województwie lubuskim, w powiecie świebodzińskim, w gminie Świebodzin.
Osada wchodzi w skład sołectwa Wilkowo.
W latach 1975–1998 osada administracyjnie należała do województwa zielonogórskiego.

</doc>
<doc id="1017667" url="https://pl.wikipedia.org/wiki?curid=1017667" title="Obszar Chronionego Krajobrazu Lasy Przysusko-Szydłowieckie">
Obszar Chronionego Krajobrazu Lasy Przysusko-Szydłowieckie

Obszar Chronionego Krajobrazu Lasy Przysusko-Szydłowieckie – obszar chronionego krajobrazu utworzony w 1983 roku. Obejmuje kompleks lasów Puszczy Rozwadowskiej i Świętokrzyskiej, zaś jego powierzchnia wynosi 41 593 ha.
Niemal 90% powierzchni obszaru (37 247 ha) leży na terenie województwa mazowieckiego (gminy: Gielniów, Przysucha, Borkowice, Chlewiska, Szydłowiec, Mirów, Jastrząb). Pozostała część (4346 ha) znajduje się w granicach województwa świętokrzyskiego (gmina Gowarczów).
W obrębie obszaru znajdują się 4 rezerwaty przyrody (Puszcza u źródeł Radomki, Podlesie, Rezerwat Cisowy Majdów, Rezerwat Cisowy Skarżysko), 32 pomniki przyrody (drzewa) oraz 2 parki zabytkowe.
Jest to obszar porośnięty w znacznym stopniu lasami mieszanymi z jodłą, świerkiem, brzozą i bukiem oraz licznymi źródliskami i małymi ciekami wodnymi. Obszar ten jest słabo poznany pod względem przyrodniczym. Kompleksy leśne tworzą w dużej mierze mieszane starodrzewia z dużą ilością śródleśnych torfowisk.
Stosunkowo najlepiej poznana jest na tym terenie ornitofauna. Z ciekawszych gatunków ptaków występują: cietrzewie, jarząbki, bociany czarne, orły bieliki. Faunę ssaków reprezentują liczne gatunki zwierząt łownych. Często spotykamy tu również koszatki leśne i popielice.

</doc>
<doc id="1017668" url="https://pl.wikipedia.org/wiki?curid=1017668" title="Tx26 (W1A)">
Tx26 (W1A)

Tx26 typu W1A (Pińczów) – typ polskich parowozów wąskotorowych, budowanych w latach 1926–1928 w Pierwszej Fabryce Lokomotyw SA (Fablok) w Chrzanowie, zaliczonych następnie do serii PKP Tx26. Były to tendrzaki o układzie osi D, na tor o rozstawie 600 mm. Zbudowano sześć lokomotyw tego typu, z których dwie są zachowane jako eksponaty. Oprócz tego, do serii Tx26 zaliczono po 1961 roku odmienny parowóz Tx26-427 typu W2A.
Historia.
W 1925 roku Zarząd Pińczowskich Kolei Dojazdowych zamówił w Pierwszej Fabryce Lokomotyw w Chrzanowie (Fablok) dwa parowozy na tor szerokości 600 mm, które miały być zdolne uciągnąć pociąg o masie 80 ton na wzniesieniu o nachyleniu 15‰ z prędkością 10 km/h. Ponieważ Fablok nie budował do tej pory lokomotyw wąskotorowych, zakupił dokumentację dwóch typów parowozów (o trzech i czterech osiach napędnych) na tor szerokości 760 mm w austriackiej fabryce StEG, z którą współpracował. Na podstawie dokumentacji lokomotywy czteroosiowej Biuro Konstrukcyjne Fabloku do połowy 1926 roku opracowało parowóz na tor szerokości 600 mm, o oznaczeniu fabrycznym W1A (W oznaczało parowóz wąskotorowy, A – cztery osie napędne, 1 – pierwszy projekt o takim układzie osi). Obie lokomotywy o numerach fabrycznych 149 i 150 zostały wyprodukowane i dostarczone w grudniu 1926 roku. Były to pierwsze lokomotywy wąskotorowe zbudowane w Polsce. Od zamawiającej kolei określano je jako typ „Pińczów”. Ponieważ konstrukcja została uznana za udaną, kolej zamówiła dalsze cztery parowozy, zbudowane w 1927 (numery 175 i 176) i 1928 roku (numery 185 i 186).
W 1930 roku pińczowska kolej została przejęta przez Polskie Koleje Państwowe, wchodząc w skład Jędrzejowskiej Kolei Wąskotorowej. Lokomotywy otrzymały oznaczenia PKP serii D z numerami 1306-1309 i 1311-1312. Podczas II wojny światowej zostały przejęte przez Niemców i dalej tam służyły pod numerami 99 1588-1591 i 99 1593-1594. Jedynie parowóz 99 1591 (nr 176), uszkodzony w 1939 roku podczas bombardowania, został złomowany. Po wojnie używano ich w dalszym ciągu na kolei jędrzejowskiej. W 1947 roku zaliczono je do zbiorczej serii PKP Tx3, pod oznaczeniami Tx3-422 do 426. Tx3-426 został skasowany już w 1948 roku. Po przebudowie tej kolei na rozstaw toru 750 mm, przeprowadzonej do połowy lat 50., parowozy te wysłano na inne koleje. W 1954 roku parowóz Tx3-422 skierowano na Bydgosko-Wyrzyskie Koleje Dojazdowe, a już w 1950 roku pozostałe trzy na Mławską Kolej Dojazdową. W związku z przebudową także tej kolei na szerokość 750 mm, w 1961 roku Tx3-425 przesłano do Białośliwia na koleje bydgoskie, a Tx3-423 i 424 na Jarocińską Kolej Dojazdową. Od 1 stycznia 1961 roku zmieniono ich oznaczenie serii na ostateczne Tx26, według systemu oznaczania lokomotyw polskiego pochodzenia. Tx26-422 skreślono z inwentarza PKP 19 sierpnia 1978, a Tx26-423 – 7 marca 1978.
Obie pozostałe lokomotywy zachowano do celów muzealnych – Tx26-422 trafił do Muzeum Kolei Wąskotorowej w Wenecji, a Tx26-423 został ustawiony na placu zabaw Ośrodka Wypoczynkowego Milicji Obywatelskiej w Kiekrzu, a następnie został przekazany Poznańskiemu Klubowi Modelarzy Kolejowych i po odnowieniu ustawiony jako pomnik na Kolejce Parkowej Maltanka w Poznaniu. W roku 2010 dzięki pracy wolontariuszy SPM Maltanka parowóz zyskał ciemnooliwkowe malowanie, jakie nosił na Jarocińskiej Kolej Dojazdowej.

</doc>
<doc id="1017670" url="https://pl.wikipedia.org/wiki?curid=1017670" title="Tour de Pologne 2007">
Tour de Pologne 2007

64. edycja wyścigu kolarskiego Tour de Pologne odbyła się w dniach 9–15 września 2007 roku. W imprezie wystartowały 23 ekipy kolarskie (20 z i 3 z dzikimi kartami). Łączna długość trasy to 1237,1 km.
Start wyścigu zaplanowano jak przed rokiem w Warszawie. Jednak tym razem był to krótki, 3-kilometrowy odcinek jazdy drużynowej na czas. Meta została usytuowana, podobnie jak w latach poprzednich, w Karpaczu, pod skocznią narciarską Orlinek (po raz dziewiąty z rzędu).

</doc>
<doc id="1017671" url="https://pl.wikipedia.org/wiki?curid=1017671" title="Register">
Register

Register – cecha estetyczna złamanego tekstu polegająca na takim rozmieszczeniu łamów w kolumnach, aby wiersze w sąsiednich łamach były położone na jednakowej wysokości. Dotyczy to m.in. łamów znajdujących się:
Register odnosi się również do pagin, zwłaszcza żywych, umieszczonych na sąsiadujących stronach publikacji.
Przestrzeganie registru należy do dobrych zwyczajów typograficznych. Złamany w ten sposób tekst jest bardziej estetyczny i łatwiejszy w czytaniu — nie posiada na przykład charakterystycznych przebić pochodzących od wierszy umieszczonych po drugiej stronie arkusza, gdyż nie padają one na światło pomiędzy liniami.
Niekiedy zachowanie registru jest utrudnione lub wręcz niemożliwe, np. w tekstach zawierających skomplikowane wzory matematyczne lub przeplatanych innymi elementami o nienormatywnych rozmiarach albo zawierających fragmenty złożone różnymi stopniami pisma. W takich przypadkach dopuszczalne jest odstąpienie od registru.

</doc>
<doc id="1017681" url="https://pl.wikipedia.org/wiki?curid=1017681" title="Chris Smith (amerykański polityk)">
Chris Smith (amerykański polityk)

Christopher Henry (Chris) Smith (ur. 4 marca 1953) – amerykański polityk, członek Partii Republikańskiej. Od 1981 roku jest przedstawicielem czwartego okręgu wyborczego w stanie New Jersey w Izbie Reprezentantów Stanów Zjednoczonych.

</doc>
<doc id="1017683" url="https://pl.wikipedia.org/wiki?curid=1017683" title="Niedźwiady (województwo lubuskie)">
Niedźwiady (województwo lubuskie)

Niedźwiady – osada w Polsce położona w województwie lubuskim, w powiecie świebodzińskim, w gminie Świebodzin, w pobliżu jeziora Niedźwiedno.
W latach 1975–1998 miejscowość administracyjnie należała do województwa zielonogórskiego.

</doc>
<doc id="1017684" url="https://pl.wikipedia.org/wiki?curid=1017684" title="Scott Garrett">
Scott Garrett

E. Scott Garrett (ur. 9 lipca 1959) – amerykański polityk, członek Partii Republikańskiej. W latach 2003-2017 był przedstawicielem piątego okręgu wyborczego w stanie New Jersey w Izbie Reprezentantów Stanów Zjednoczonych.

</doc>
<doc id="1017685" url="https://pl.wikipedia.org/wiki?curid=1017685" title="Genowefa Kobielska-Cejzikowa">
Genowefa Kobielska-Cejzikowa

Genowefa Kobielska-Cejzik-Zimnoch (ur. 24 kwietnia 1906 w Łasku, zm. 16 lipca 1993 w Piasecznie) – polska lekkoatletka, miotaczka.
Kariera sportowa.
Uprawiała hazenę, koszykówkę, siatkówkę i lekkoatletykę (rzuty), w której reprezentowała kolejno kluby: Łódzki Klub Sportowy, Polonię Warszawa, AZS Warszawa i ZS Katowice.
Rekordzistka świata w rzucie dyskiem oburącz – 67,82 (1934), akademicka wicemistrzyni świata w rzucie dyskiem z 1935 (35,47), ósma zawodniczka w rzucie dyskiem Igrzysk Olimpijskich w Amsterdamie (1928 – 32,72), piąta zawodniczka światowych igrzysk kobiet w 1934 (rzut dyskiem – 36,12 oraz pchnięcie kulą – 10,61), piąta (dysk – 36,51) i siódma (kula – 11,68) zawodniczka mistrzostw Europy w 1938.
Trzykrotnie ustanawiała rekordy kraju (dysk, oszczep), zdobywając mistrzostwo Polski w rzucie oszczepem (1937). Rekordy życiowe: kula – 12,56 (1938), dysk – 40,11 (1939), oszczep – 36,24 (1930). Startowała jeszcze po wojnie i kontynuowała studia w CIWF i AWF, otrzymując we Wrocławiu tytuł magistra wychowania fizycznego (1951). Była trenerem i sędzią lekkoatletycznym, wykładowcą w WSWF Wrocław i Studium Wychowania Fizycznego Politechniki Wrocławskiej. Została żoną lekkoatlety Antoniego Cejzika.

</doc>
<doc id="1017686" url="https://pl.wikipedia.org/wiki?curid=1017686" title="Genowefa Kobielska">
Genowefa Kobielska



</doc>
<doc id="1017687" url="https://pl.wikipedia.org/wiki?curid=1017687" title="Genowefa Cejzik">
Genowefa Cejzik



</doc>
<doc id="1017689" url="https://pl.wikipedia.org/wiki?curid=1017689" title="Mike Ferguson (polityk z New Jersey)">
Mike Ferguson (polityk z New Jersey)

Michael A. „Mike” Ferguson (ur. 22 czerwca 1970) – amerykański polityk, członek Partii Republikańskiej.
W latach 2001-2009 przez cztery kolejne dwuletnie kadencje Kongresu Stanów Zjednoczonych był przedstawicielem siódmego okręgu wyborczego w stanie New Jersey w Izbie Reprezentantów Stanów Zjednoczonych.

</doc>
<doc id="1017693" url="https://pl.wikipedia.org/wiki?curid=1017693" title="San Lazzaro degli Armeni">
San Lazzaro degli Armeni

San Lazzaro degli Armeni (orm.: „Սուրբ Ղազար կղզի”) – wyspa Laguny Weneckiej, położona na południowy wschód od Wenecji i na zachód od Lido.
Historia.
Nazwa pochodzi od świętego Łazarza, patrona trędowatych, którzy byli wywożeni na wyspę od XII do XVI wieku.
Wyspa jest obecnie w posiadaniu (na zasadzie dzierżawy wieczystej) ormiańskokatolickiego zakonu mechitarystów, który otrzymał ją od Senatu Wenecji na miejsce osiedlenia po zniszczeniu przez Turków pierwszego domu macierzystego na Peloponezie. W tym czasie była ona niezamieszkana. Akt przekazania wyspy miał miejsce 8 września 1717. Początkowo na wyspie osiadło 17 mnichów na czele z opatem i założycielem zakonu Mechitarem. Mnisi odbudowali znajdujący się na wyspie kościół, postawili klasztor, stworzyli bibliotekę i muzeum. W 1729 na wyspie otwarta została drukarnia, która wydawała dzieła pisarzy ormiańskich lub przekłady pisarzy obcojęzycznych. W niedługim czasie klasztor na wyspie stał się jednym z ważniejszych w świecie ośrodków kultury ormiańskiej.
Współcześnie.
Pomimo posiadania innych placówek klasztor na San Lazzaro degli Armeni do dnia dzisiejszego pełni rolę domu macierzystego zakonu. Jest nadal ośrodkiem propagującym język i kulturę ormiańską, prowadzącym działalność muzealną, biblioteczną i edukacyjną. Biblioteka klasztorna zawiera 150 000 woluminów w języku ormiańskim, ale także w innych językach, w tym 4000 ormiańskich manuskryptów, z których najstarszy pochodzi z VIII wieku n.e. Posiada także zabytki języka ormianokipczackiego.
Muzeum posiada cenne zabytki, jak sarkofag i mumię egipską z XV wieku p.n.e. (otrzymane w 1825 od Ormianina, ministra w egipskim rządzie, który wstępował wówczas do zakonu), liczne rzeźby, malowidła, klejnoty, przedmioty egipskie, asyryjskie i etruskie.
W 2002 na wyspie przebywało 10 zakonników, 10 seminarzystów i 15 studentów ormiańskich.
Zabytki wyspy są również dostępne do zwiedzania dla turystów.

</doc>
<doc id="1017695" url="https://pl.wikipedia.org/wiki?curid=1017695" title="Rodney Frelinghuysen">
Rodney Frelinghuysen

Rodney P. Frelinghuysen (ur. 29 kwietnia 1946) – amerykański polityk, członek Partii Republikańskiej. Od 1995 roku jest przedstawicielem jedenastego okręgu wyborczego w stanie New Jersey w Izbie Reprezentantów Stanów Zjednoczonych.

</doc>
<doc id="1017696" url="https://pl.wikipedia.org/wiki?curid=1017696" title="EC Flamengo">
EC Flamengo

Esporte Clube Flamengo – brazylijski klub piłkarski z siedzibą w mieście Teresina, stolicy stanu Piauí.
Historia.
Klub założony został 8 grudnia 1937 roku. W 1941 roku zorganizowano pierwsze mistrzostwa stanowe (Campeonato Piauiense), a Flamengo wygrał drugą edycję tych mistrzostw (w roku 1942).

</doc>
<doc id="1017697" url="https://pl.wikipedia.org/wiki?curid=1017697" title="Richard Wielebinski">
Richard Wielebinski

Richard Wielebinski (ur. 12 lutego 1936 w Pleszewie) – australijski astrofizyk polskiego pochodzenia, wieloletni dyrektor "Max-Planck-Institut für Radioastronomie" w Bonn.
Życiorys.
Jego rodzina krótko po wybuchu II wojny światowej została wysiedlona z Pleszewa i dostała się do Krakowa, a po wojnie wyemigrowała do Australii. Wielebinski studiował na Uniwersytecie Tasmańskim. Po studiach wyjechał do Laboratorium Cavendisha na Uniwersytecie Cambridge, gdzie współpracował m.in. z Martinem Ryle'm. W latach 1963-1969 pracował na Uniwersytecie w Sydney. W 1969 roku objął funkcję dyrektora Max-Planck-Institut für Radioastronomie w Bonn, pełnił tę funkcję do przejścia na emeryturę w 2004.
Zajmował się głównie radioastronomią, w latach 60. XX wieku, wykonał pomiary polaryzacji promieniowania radiowego Drogi Mlecznej, świadczące o istotnej roli pól magnetycznych w powstawaniu galaktycznej emisji radiowej. Kierowany przez niego zespół sporządził mapy emisji radiowej i polaryzacji Drogi Mlecznej. Był inicjatorem wybudowania największego w Europie radioteleskopu Effelsberg o 100-metrowej średnicy. Kierował również obserwacjami pulsarów na najwyższych częstotliwościach.
19 lutego 1993 otrzymał tytuł doktora honoris causa Uniwersytetu Mikołaja Kopernika, 14 czerwca 2007 Uniwersytetu Jagiellońskiego. 9 września 2008 otrzymał tytuł "doctor of engineering honoris causa" Uniwersytetu Tasmanskiego. W czerwcu 2014 roku został doktorem honoris causa Uniwersytetu Zielonogórskiego.

</doc>
<doc id="1017698" url="https://pl.wikipedia.org/wiki?curid=1017698" title="Jarosław Płocica">
Jarosław Płocica



</doc>
<doc id="1017710" url="https://pl.wikipedia.org/wiki?curid=1017710" title="Igor Janik">
Igor Janik

Igor Janik (ur. 18 stycznia 1983 w Gdyni) – polski lekkoatleta specjalizujący się w rzucie oszczepem.
Dwukrotny uczestnik igrzysk olimpijskich – 2008 w Pekinie oraz w 2012 w Londynie odpadał w eliminacjach. Trzykrotny reprezentant Polski podczas mistrzostw świata. Zdobywał medale międzynarodowych imprez w kategorii juniora oraz młodzieżowca, trzy razy stawał na podium uniwersjady. Uczestnik meczów międzypaństwowych i zawodów pucharu Europy, drużynowego czempionatu Starego Kontynentu oraz zimowego pucharu w rzutach lekkoatletycznych. Członek grupy lekkoatletycznej Silesiathletics.
Rekord życiowy – 84,76 m (19 września 2008, Ustka).
W 2007 w Ustce ustanowił nieoficjalny rekord świata w rzucie kamieniem nadmorskim – 155 metrów.
Kariera sportowa.
Początki.
Janik zaczął startować już jako młodzik – na koniec sezonu 1998 był, z wynikiem 60,32 uzyskanym oszczepem o wadze 600 gramów, liderem polskich tabel w tej kategorii wiekowej, we wrześniu 1998 triumfował w małym memoriale Janusza Kusocińskiego. Podczas mistrzostw Polski juniorów młodszych w 1999 zajął 5. miejsce przegrywając jedynie z zawodnikami ze starszego rocznika. W 2001 po wypełnieniu minimum wystąpił na mistrzostwach Europy juniorów w Grosseto zajmując w tej imprezie szóste miejsce. W swoim trzecim starcie w 2002 roku oszczepnik 16 czerwca podczas memoriału Kusocińskiego ustanowił wynikiem 78,90 rekord Polski juniorów. Miesiąc później w stolicy Jamajki Kingston najpierw wygrał eliminacje (z wynikiem 73,84), a następnie rzutem na odległość 74,16 zapewnił sobie tytuł mistrza świata juniorów. Dzięki temu sukcesowi Janik został pierwszym polskim oszczepnikiem, który zdobył złoto juniorskiego czempionatu globu oraz drugim po Dariuszu Trafasie Polakiem, który wywalczył medal tych zawodów w rzucie oszczepem.
2003–2005.
Pierwszy sezon wśród młodzieżowców (zawodników do lat 23) Janik rozpoczął 31 maja 2003 ustanawiając w Białej Podlaskiej rekord życiowy wynikiem 81,91 – pierwszy raz w karierze rzucając ponad 80 metrów. 18 lipca był drugi w eliminacjach, a dwa dni później zdobył w Bydgoszczy srebrny medal mistrzostw Europy młodzieżowców ustawiając wynikiem 82,54 rekord Polski w tej kategorii wiekowej. Miesiąc po czempionacie wystartował w uniwersjadzie w Daegu – w finale tej imprezy uzyskał wynik 76,83 i zdobył złoty medal. Po powrocie z Korei Południowej oszczepnik wygrał jeszcze młodzieżowe mistrzostwa Polski (13 września) oraz z wynikiem 80,40 memoriał Michała Barty w Kołobrzegu.
W sezonie 2004 borykał się z kontuzją, która sprawiła, że wystąpił tylko w czterech mityngach, a najlepszy rezultat – 74,49 – uzyskał 29 maja w Białej Podlaskiej.
Swój ostatni sezon w gronie młodzieżowców oszczepnik rozpoczął od startu na mityngu w Poznaniu wygrywając go z wynikiem 74,80. 19 czerwca zadebiutował w reprezentacji kraju na zawody superligi pucharu Europy – z rezultatem 75,36 zajął wówczas piąte miejsce. 25 czerwca zdobył pierwszy w karierze medal mistrzostw Polski seniorów stając w Białej Podlaskiej na najniższym stopniu podium i przegrywając ze startującymi od lat zawodnikami Dariuszem Trafasem i Tomaszem Damszelem. W połowie lipca odbywały się w Erfurcie młodzieżowe mistrzostwa Europy, podczas których Janik zdobył złoty medal osiągając wynik 77,25. Nie udało mu się powtórzyć sukcesu z 2003 roku i na uniwersjadzie w Izmirze zajął piątą lokatę.
2006–2008.
Sezon 2006 rozpoczął od pierwszego w karierze startu w zawodach zimowego pucharu Europy w rzutach – z wynikiem 81,16 zwyciężył w tych zawodach. W maju był trzeci w Halle oraz czwarty na mityngu Zlatá Tretra w Ostrawie, podczas którego wynikiem 82,86 ustanowił rekord życiowy. 22 lipca zdobył brąz mistrzostw Polski seniorów, a dwa dni później na mityngu w Salonikach nie oddał żadnej mierzonej próby. .
Sezon 2007 rozpoczął od startów w Azji i Ameryce Południowej – 5 maja z wynikiem 80,50 zajął drugie miejsce na zawodach w Osace, 16 maja był trzeci w Foratalezie, a 20 maja z rezultatem 80,02 uplasował się na drugiej lokacie w zawodach Grande Premio Brasil Caixa de Atletismo w Belém. Po powrocie do Europy zajął piąte miejsce w memoriale Braci Znamieńskich. 30 czerwca w Poznaniu zdobył swój pierwszy w karierze tytuł mistrza Polski seniorów. Na początku sierpnia podczas kolejnej edycji uniwersjady, która odbywała się w Tajlandii, Janik był trzeci w eliminacjach, a w finale zdobył srebrny medal z wynikiem 82,28 przegrywając z Łotyszem Vadimsem Vasiļevskisem. Najważniejszą imprezą sezonu były mistrzostwa świata w Osace – Polak w eliminacjach nie osiągnął minimum kwalifikacyjnego (82,00) ale awansował do finału (jako pierwszy polski oszczepnik w historii) dzięki wynikowi 80,83 (dziewiątemu wśród startujących). W finale – 2 września – Polak oddał tylko dwa mierzone rzuty – w pierwsze kolejce na odległość 79,82 oraz w trzeciej na odległość 83,38. Ostatecznie Janik uplasował się na siódmej pozycji ustanawiając rezultatem z trzeciej serii nowy rekord życiowy.
Rok olimpijski 2008 Janik rozpoczął od zajęcia – 9 maja – drugiego miejsca w zawodach w Dosze – wynikiem 83,21 wypełnił minimum uprawniające do startu w igrzyskach olimpijskich w Pekinie. Podczas pucharu Europy w Annecy (22 czerwca) był trzeci, dwa tygodnie później drugi raz w karierze zdobył złoto mistrzostw Polski seniorów. W ostatnim starcie przed igrzyskami – 27 lipca w Sopocie podczas Grand Prix im. Janusza Sidły – zajął trzecie miejsce z wynikiem 75,61 przegrywając z Niemcem Manuelem Nau i aktualnym mistrzem świat juniorów Robertem Szpakiem. 21 sierpnia na stadionie w Pekinie uzyskał w eliminacjach wynik 77,63 i został sklasyfikowany na szesnastym miejscu, które nie dawało prawa występu w finale konkursu olimpijskiego. W pierwszym starcie po nieudanych zawodach w Chinach był dla Polaka mityng w Rovereto we Włoszech, gdzie z wynikiem 73,90 uplasował się na czwartej lokacie. 19 września w Ustce na festiwalu rzutów lekkoatletycznych ustanowił – w drugiej serii – swój nowy rekord życiowy wynikiem 84,76. W ostatnim starcie w roku 2008 – 25 września w południowokoreańskim Daegu – zajął szóste miejsce z wynikiem 75,05.
2009–2012.
W trzecim starcie w sezonie 2009 podczas mityngu w hiszpańskim wynikiem 83,30 wypełnił minimum kwalifikujące go do składu reprezentacji Polski na mistrzostwa świata. Tydzień później oszczepnik ponownie uzyskał wynik lepszy od wymaganego przez Polski Związek Lekkiej Atletyki minimum na światowy czempionat uzyskując w Berlinie rezultat 83,52 podczas prestiżowego mityngu Internationales Stadionfest 2009. 21 czerwca wystąpił w pierwszej edycji drużynowych mistrzostw Starego Kontynentu – z wynikiem 76,48 zajął trzecie miejsce zdobywając dla reprezentacji dziesięć punktów. Po zajęciu trzeciego miejsca w eliminacjach 10 lipca uplasował się tuż za podium – na czwartym miejscu – rozgrywanej w Belgradzie uniwersjadzie. Kolejnym startem dla Janika były mistrzostwa Polski seniorów w Bydgoszczy – 31 lipca wygrał eliminacje, a dzień później zdobył z wynikiem 77,53 srebrny medal przegrywając z Adrianem Markowskim, który niespodziewanie zdobył złoto ustanawiając wynikiem 84,85 rekord życiowy. Na mistrzostwach świata w Berlinie oszczepnik uzyskał w eliminacjach wynik 75,20 i ostatecznie zajmując 31. miejsce nie awansował do konkursu finałowego.
W sezonie 2010 pierwszy start Polak miał w Daegu, gdzie podczas mityngu Colorful zajął pierwsze miejsce z wynikiem 80,46. Dzięki zwycięstwu w europejskim festiwalu lekkoatletycznym w Bydgoszczy (6 czerwca) uzyskał prawo startu w drużynowych mistrzostwach Europy – na stadionie w Bergen, 20 czerwca, zajął siódmą lokatę z rezultatem 76,47. Kilkanaście dni później podczas mistrzostw Polski zdobył złoty medal. Nie udało mu się uzyskać minimum uprawniającego do startu w lipcowych mistrzostwach Europy, które wynosiło 80,50. 4 września w Krakowie podczas zawodów ligowych uzyskał swój najlepszy rezultat w sezonie rzucając na odległość 80,83.
Podczas swojego pierwszego startu w sezonie, na mityngu Colorful w Daegu, zwyciężył z wynikiem 82,18, który był lepszy o 18 centymetrów od minimum kwalifikacyjnego na mistrzostwa świata, które w Daegu odbyły się na przełomie sierpnia i września. W stojącym na wysokim poziomie mityngu Diamentowej Ligi IAAF Shanghai Golden Grand Prix 2011 objął prowadzenie po pierwsze serii rzutów wynikiem 79,69, a ostatecznie z rezultatem 82,09 uplasował się w tych zawodach na piątej lokacie. 28 maja wygrał międzynarodowe mistrzostwa Tajwanu uzyskując wynik 80,75. Na mityngu w Rehlingen (13 czerwca) zwyciężył z wynikiem 81,94 (w pozostałych trzech ważnych rzutach osiągnął 81,29; 81,53 oraz 80,53). Z powodu kontuzji stopy nie mógł reprezentować Polski podczas zawodów superligi drużynowych mistrzostw Europy. Podczas uniwersjady w Shenzhen zdobył brązowy medal. Na mistrzostwach świata w Daegu uzyskał w eliminacjach trzynasty rezultat pośród startujących i nie awansował do finału – wynik Janika (80,88) dałby mu kwalifikacje do finałów wszystkich poprzednich mistrzostw świata od roku 2001.
W styczniu 2012 przeszedł zabieg artroskopii kolana. Olimpijski sezon rozpoczął od startu 16 maja na mityngu Colorful Daegu Meeting 2012 w Daegu, podczas którego zajął trzecie miejsce z wynikiem 80,23. 9 czerwca zwyciężył w Grand Prix Sopotu im. Janusza Sidły z wynikiem 79,65, a dzień później w St. Wendel uzyskał wynik 82,11 – lepszy od wskaźnika PZLA na igrzyska olimpijskie jednak mityng nie znajdował się w kalendarzu European Athletics i rezultat Janika nie mógł być brany pod uwagę jako kwalifikacja olimpijska. Tydzień później zdobył w Bielsku-Białej złoty medal mistrzostw Polski seniorów zapewniając sobie start w mistrzostwach Europy. Podczas mistrzostw w Helsinkach w eliminacjach rzucił 82,37 i wypełnił wskaźnik PZLA na igrzyska w Londynie, a dzień później – 28 czerwca – z wynikiem 81,21 zajął szóste miejsce w finale. Podczas igrzysk olimpijskich w Londynie nie awansował do finału.
Osiągnięcia.
Mistrzostwa Polski.
Igor Janik w latach 2004–2013 dziesięć razy startował w wąskim finale mistrzostw Polski seniorów. W klasyfikacji medalowej wszech czasów mistrzostw Polski oszczepnik zajmuje ósme miejsce z czterema złotymi, jednym srebrnym i czterema brązowy medalami. Janik stawał także na podium mistrzostw Polski juniorów oraz był mistrzem kraju w gronie młodzieżowców.

</doc>
<doc id="1017712" url="https://pl.wikipedia.org/wiki?curid=1017712" title="Transgór Rybnik">
Transgór Rybnik

Transgór Rybnik S.A – przedsiębiorstwo działające w sektorach wodno-ściekowym, gospodarki odpadami, motoryzacyjnym i transportu. Jest największym przewoźnikiem w rybnickiej komunikacji miejskiej, obsługując linie autobusowe: 1, 4, 5, 8, 9, 10, 11, 12, 13, 15, 16, 17, 18, 19, 22, 23, 31, 32, 40, 41, 43, 45, 46, 47, 48, 49, 51. Siedziba przedsiębiorstwa znajduje się w Rybniku przy ulicy Jankowickiej 9, zaś zajezdnia autobusowa przy ulicy Brzezińskiej 40.

</doc>
<doc id="1017713" url="https://pl.wikipedia.org/wiki?curid=1017713" title="Leniwka (Rzeczyca)">
Leniwka (Rzeczyca)

Leniwka – osada wsi Rzeczyca w Polsce, położona w województwie lubuskim, w powiecie świebodzińskim, w gminie Świebodzin.
W latach 1975–1998 osada administracyjnie należała do województwa zielonogórskiego.

</doc>
<doc id="1017715" url="https://pl.wikipedia.org/wiki?curid=1017715" title="Rajmund Kółko">
Rajmund Kółko

Rajmund Kółko (ur. 1 maja 1971 w Lubinie) – polski lekkoatleta, specjalizujący się w rzucie oszczepem.
W 1997 odpadł w eliminacjach na mistrzostwach świata, a w 2002 nie udało mu się awansować do finału podczas mistrzostw Europy. Reprezentował Polskę w pucharze Europy oraz zimowym pucharze w rzutach lekkoatletycznych. 
Multimedalista mistrzostw Polski seniorów – w kolekcji ma cztery złote krążki (Kielce 1992, Warszawa 1995, Bydgoszcz 1997, Bydgoszcz 2004), cztery srebrne (Bydgoszcz 2001, Szczecin 2002, Bielsko-Biała 2003 i Bydgoszcz 2006) oraz pięć brązowych (Kielce 1991, Piła 1996, Wrocław 1998, Kraków 1999, Kraków 2000).
Rekord życiowy: 84,95 (17 czerwca 2001, Warszawa) – rezultat ten jest piątym w historii rzutu oszczepem w Polsce. 28 maja 1997 w Ostrawie rzutem na odległość 82,50 ustanowił rekord Polski.

</doc>
<doc id="1017719" url="https://pl.wikipedia.org/wiki?curid=1017719" title="Szczypawka">
Szczypawka



</doc>
<doc id="1017722" url="https://pl.wikipedia.org/wiki?curid=1017722" title="Nowoświecka">
Nowoświecka

Nowoświecka – jurydyka założona w 1659 przez kapitułę warszawską, włączona w skład miasta Warszawy w końcu XVIII wieku. 
Powstała ona częściowo na terenie założonej w 1539 jurydyki należącej do szpitala św. Ducha, nazywanej Szpitalną.
Jurydyka zajmowała obszar po wschodniej stronie Nowego Światu, między Ordynacką a Tamką, oraz po obu stronach ul. Wróblej, a także kilka posesji na wąskiej roli biegnącej między ulicami Warecką i Sienną aż do granicy wsi Wielka Wola. Ratusz znajdował się przy ul. Nowy Świat 37 (hip. 1255, obecnie w jego miejscu znajduje się kamienica z lat 1819–1820 projektu Fryderyka Alberta Lessla).

</doc>
<doc id="1017727" url="https://pl.wikipedia.org/wiki?curid=1017727" title="Urszula Piwnicka">
Urszula Piwnicka

Urszula Jasińska-Piwnicka (ur. 6 grudnia 1983 w Pasłęku) – polska lekkoatletka specjalizująca się w rzucie oszczepem.
Kariera.
Na początku kariery odpadła w eliminacjach podczas mistrzostw świata juniorów młodszych (1999). W 2002 zdobyła brązowy medal mistrzostw świata juniorów. Pięć lat później zdobyła brąz uniwersjady oraz odpadła w eliminacjach na mistrzostwach świata w Osace. Startowała na igrzyskach olimpijskich w Pekinie (2008) nie awansując do finału. W 2009 nie udało jej się wywalczyć awansu do finału na mistrzostwach świata w Berlinie (2009).
Reprezentantka Polski w meczach międzypaństwowych oraz pucharze Europy.
Medalistka mistrzostw Polski seniorów ma w dorobku trzy złote (Poznań 2007, Szczecin 2008 oraz Bydgoszcz 2009) i jeden srebrny medal (Bydgoszcz 2006). Stawała na podium juniorskich mistrzostw Polski oraz młodzieżowych mistrzostw kraju.
Rekord życiowy: 63,53 (30 maja 2009, Kalamata).

</doc>
<doc id="1017728" url="https://pl.wikipedia.org/wiki?curid=1017728" title="Oblężenie Avaricum">
Oblężenie Avaricum

Oblężenie Avaricum, bitwa pod Avaricum, dzisiejszym Bourges - oblężenie i zdobycie oppidum galijskiego plemienia Biturygów przez rzymskiego prokonsula Gajusza Juliusza Cezara w 52 r. p.n.e. podczas powstania Wercyngetoryksa.
W 52 r. p.n.e. podczas powstania Wercyngetoryksa zaskoczony szybkimi działaniami Galów Juliusz Cezar postanowił sam działać równie szybko, by skupić wokół siebie rozlokowane w różnych częściach Galii legiony. Zdoławszy połączyć się z legionami stacjonującymi u Lingonów wyruszył przeciwko powstańcom. Pozostawił jeden legion w Agendicum (dziś Sens), by kontrolować przeprawę przez rzekę Yonne, zaś z resztą armii dotarł do doliny Loary i zajął Genabum. Po wymanewrowaniu powstańczej armii galijskiej legiony Cezara przekroczyły rzekę Loarę i wtargnęły do kraju Biturygów (Bituriges Cubi – "królowie świata"). Naczelnicy miasta Nowiodunum (Neuvy-sur-Barangeon), położonego u granic kraju natychmiast poddali się ze względu na nieprzygotowanie grodu do obrony. Miasto musiało wydać broń oraz dać zakładników mających być rękojmią wierności wobec Rzymu.
Po zajęciu i spacyfikowaniu Nowiodunum Cezar ruszył w kierunku głównego oppidum Biturygów, Avaricum (Avaricum - łac. "Bród na rzece Avara", tj. na dzisiejszej rzece Yevre), największego centrum handlu zbożem w całej Galii. Poprzez ten manewr Cezar chciał poddać swej woli lud Biturygów oraz pozbawić Wercyngetoryksa cennego sprzymierzeńca. Dodatkowym motywem było przekonanie o tym, że zaopatrzy się tam w zboże dla żołnierzy. Było to o tyle ważne, że wódz Galów, który miał wcześniej możliwość zapoznania się z taktyką bitewną legionów i talentem dowódczym Cezara, postanowił unikać otwartego starcia w polu. Obrał więc taktykę spalonej ziemi, licząc na wygłodzenie legionistów. Według niego należało uniemożliwić legionom aprowizację poprzez "spalenie na pniu dojrzewającego zboża" i odciąć je od wszelkich dostaw zaopatrzenia. Jednocześnie szukające zaopatrzenia, rozproszone i oddalone od sił głównych oddziały rzymskie będzie można osaczać i po kolei niszczyć. Zebrani na naradzie wojennej naczelnicy plemion zgodzili się na ten plan. W jednym dniu poszło z dymem dwadzieścia miast i miasteczek Biturygów. Jednak kiedy miano podłożyć ogień pod domy Avaricum, największego i najbogatszego miasta, Biturygowie zaczęli błagać Wercyngetoryksa o jego oszczędzenie. Ich głównym argumentem było to, że miasto położone jest wśród bagien oraz otoczone rzeką i będzie mogło wytrzymać oblężenie. Prawdopodobnie dodatkowym argumentem był też fakt, że Wercyngetoryks chciał zatrzymać Cezara przez dłuższy czas w jednym miejscu, by dodatkowo utrudnić mu zaopatrzenie.
W obliczu pogłębiających się braków w zaopatrzeniu w żywność Cezar bezzwłocznie przystąpił do oblężenia miasta. Rozpoczynając oblężenie stanął wobec trudności związanych z naturalnym położeniem miasta zbudowanego wśród bagien oraz opasanego rzeką, i do którego dostęp (tylko jeden, i to dość ciasny) był tylko z jednej strony, nakazał więc wykonać główne roboty oblężnicze naprzeciw tego dostępu – "I rozpoczął sypać wał, podsuwać szopy bojowe i ustawiać dwie wieże, warunki naturalne uniemożliwiały bowiem opasanie miasta wałem".
Oblężenie przeciągało się, gdyż Biturygowie, wprawni w pracach górniczych ze względu na eksploatowanie licznych kopalń rud żelaza, bronili się bardzo skutecznie: 
Rzymianom tymczasem dokuczał brak żywności, chłód i deszcz. Cezar dodawał swoim żołnierzom otuchy ukazując im miraż wszelkiego dostatku po zdobyciu bogatego miasta posiadającego duże zapasy zboża. Żołnierze z wielką energią sypali wały, budowali rampę oblężniczą, stawiali i chronili wieże przed próbami podpalenia. Galowie prócz nieustannych prób przeszkadzania Rzymianom w budowie rampy, próbowali także robić wypady na stanowiska oblegających, jednak kończyły się one za każdym razem porażką obrońców miasta, gdyż legioniści nieustannie czuwali na stanowiskach, gotowi do odparcia każdego ataku. Pomimo wszelkich działań Biturygów, żołnierze po dwudziestu pięciu dniach wysiłków zbudowali ogromny, drewniany pomost podchodzący pod same mury.
Kiedy rampa oblężnicza znajdowała się już stosunkowo blisko murów miasta, Galowie omal nie zniszczyli całego dzieła. Przed północą podpalili pomost od dołu za pomocą wykonanego wykopu, a jednocześnie z dwu bram dokonali wypadu na rzymskie posterunki, by uniemożliwić próby zgaszenia. Walki trwały całą noc i ostatecznie Rzymianie odparli wszystkie ataki i ugasili pożar rampy. Wobec takiego obrotu sprawy, mając świadomość, że już wkrótce nastąpi generalny szturm na mury miasta, naczelnicy galijscy zdecydowali o jego opuszczeniu przez załogę. Decyzja ta została powzięta na wniosek Wercyngetoryksa, który wskazywał konieczność spalenia miasta i opuszczenia go przez mieszkańców oraz kilka tysięcy wojowników broniących dotąd murów, wobec rychłego szturmu generalnego Rzymian. Wyjście zaplanowano nocą, by zdezorientować przeciwnika. Plan został jednak pokrzyżowany przez kobiety, które nie wtajemniczone w plany zaczęły błagać wojowników, by ci ich nie opuszczali i nie narażali na okrucieństwo wroga. Następnego dnia podczas rzęsistej ulewy legioniści na rozkaz Cezara ruszyli do szturmu na wały. Zaskoczeni Galowie nie byli w stanie skutecznie zapobiec wdarciu się na obwarowania twierdzy. Legioniści przezornie nie zeszli z wałów, lecz starali się zająć je całe po obwodzie, by okrążyć przeciwnika. To wywołało dodatkową panikę wśród obrońców, którzy rzucili się do ucieczki. Widząc to, legioniści natarli na uciekających oraz rzucili do plądrowania domostw. W mieście nastąpiła rzeź. Według Cezara z 40 000 wojowników tylko 800 dotarło do Wercyngetoryksa z wiadomością o zdobyciu Avaricum przez Rzymian. Również starcy, kobiety i dzieci zapłacili za opór – 
Niestety Cezar po raz kolejny nie potrafił, bądź raczej nie chciał, powstrzymać okrucieństwa swych żołnierzy.
Wódz Galów na wieść o zdobyciu Avaricum obwarował obóz i zaczął ściągać posiłki, spodziewał się bowiem ataku ze strony Cezara. Ten jednak po kilkudniowym wypoczynku wyruszył do kraju Eduów, w którym groził wybuch wojny domowej między stronnikami Rzymu a stronnikami Wercyngetoryksa.

</doc>
<doc id="1017729" url="https://pl.wikipedia.org/wiki?curid=1017729" title="Euro-Mat">
Euro-Mat

Euro-Mat S.A. – europejska federacja grup zakupowo-sprzedażowych niezależnych handlowców materiałów budowlanych, sprzętu budowlanego oraz produktów sanitarnych. Sieć powstała w roku 1989, a jej założycielami były firmy: Mobau, HG Commerciale oraz Centramat, chcące przeciwstawić się rosnącej konkurencji w sektorze materiałów budowlanych ze strony agresywnie rozwijających się hipermarketów budowlanych. Siedzibą federacji jest Luksemburg. Polskim członkiem "Euro-Mat" jest Grupa Polskie Składy Budowlane S.A. z miejscowości Wełecz, powiat Busko-Zdrój, kontrolującą 14-15% krajowego rynku materiałów budowlanych. 

</doc>
<doc id="1017730" url="https://pl.wikipedia.org/wiki?curid=1017730" title="Kontrakt różnicy kursowej">
Kontrakt różnicy kursowej

Kontrakt różnicy kursowej, kontrakt na różnicę kursową, kontrakt CFD (ang. "contract for difference", CFD) – kontrakt pomiędzy dwiema stronami: dostawcą kontraktu (wystawcą kontraktu) i inwestorem (nabywcą kontraktu), w którym zakłada się, że sprzedający zapłaci różnicę między aktualną wartością (w dniu wykonania kontraktu) danych ściśle określonych aktywów (na przykład akcje, obligacje, waluty, surowce, towary itd.), a ich wartością w dniu ustalania kontraktu (jeśli różnica jest ujemna, to tę wartość płaci kupujący sprzedającemu). Kontrakt CFD jest po prostu rodzajem zakładu między dwiema stronami transakcji na wycenę kontraktu w dniu zamknięcia pozycji – wzrost lub spadek. Taki kontrakt jest instrumentem pochodnym, w którym nie jest się właścicielem zawartych w kontrakcie aktywów. CFD jest produktem niewystandaryzowanym, co oznacza, że regulaminy dostawców i zasady obrotu tymi kontraktami mogą znacznie się różnić. CFD wykorzystują dźwignię finansową (tak zwany lewar).
CFD są zawierane w wielu krajach (np. Australii, Nowej Zelandii, Rosji, RPA, Singapurze, Szwajcarii, Turcji i w większości krajów Unii Europejskiej o bardziej rozwiniętych rynkach finansowych, w tym w Polsce). W Stanach Zjednoczonych po ustawie Dodda-Franka z 2010 r. nastąpiły znaczne ograniczenia w zawieraniu takich kontraktów. W Belgii wprowadzono zakaz oferowania kontraktów CFD. Brokerzy działający we Francji muszą wprowadzić do oferty tzw. gwarantowane poziomy Stop Loss. Trader, przed zawarciem transakcji, musi podać poziom Stop Loss, którego po otwarciu pozycji nie będzie można zwiększyć a jedynie zredukować. Dodatkowo, został odgórnie wymuszony warunek ochrony przed powstaniem ujemnego salda (tzw. "Negative Balance Protection").
Od 74% do 89% rachunków inwestorów detalicznych odnotowuje straty środków w wyniku handlu kontraktami CFD.

</doc>
<doc id="1017731" url="https://pl.wikipedia.org/wiki?curid=1017731" title="Wygon (województwo lubuskie)">
Wygon (województwo lubuskie)

Wygon – osada leśna w Polsce położona w województwie lubuskim, w powiecie świebodzińskim, w gminie Świebodzin. Osada wchodzi w skład sołectwa Jeziory.
W latach 1975–1998 miejscowość administracyjnie należała do województwa zielonogórskiego.

</doc>
<doc id="1017732" url="https://pl.wikipedia.org/wiki?curid=1017732" title="Howard Pyle">
Howard Pyle

Howard Pyle (ur. 5 marca 1853 w Wilmington w stanie Delaware, zm. 9 listopada 1911 we Florencji) – amerykański ilustrator, malarz i pisarz, brat Katharine Pyle. Ostatnie kilka lat życia spędził we Florencji.
Jest autorem wydanej w 1883 roku powieści „"Wesołe przygody Robin Hooda"" ("The Merry Adventures of Robin Hood of Great Renown in Nottinghamshire"). Książka ta jest najsłynniejszą adaptacją przygód tego legendarnego bandyty i wydawana jest po dziś dzień. Pierwszy raz została wydana w Polsce w 1961, a w 1974 roku ukazała się w kolekcji "Klasyka Młodych" nakładem wydawnictwa Iskry.

</doc>
<doc id="1017734" url="https://pl.wikipedia.org/wiki?curid=1017734" title="Miłkowo (Raków)">
Miłkowo (Raków)

Miłkowo – osada wsi Raków w Polsce, położona w województwie lubuskim, w powiecie świebodzińskim, w gminie Świebodzin. Osada wchodzi w skład sołectwa Raków.
W latach 1975–1998 osada administracyjnie należała do województwa zielonogórskiego.

</doc>
<doc id="1017735" url="https://pl.wikipedia.org/wiki?curid=1017735" title="Frontispis">
Frontispis



</doc>
<doc id="1017737" url="https://pl.wikipedia.org/wiki?curid=1017737" title="Lorenzo Buffon">
Lorenzo Buffon

Lorenzo Buffon (ur. 19 grudnia 1929 r. w Majano) - włoski piłkarz grający na pozycji bramkarza. 16-krotny reprezentant Włoch.
Buffon grał w A.C. Milan, Genoi, Interze Mediolan oraz Fiorentinie. Łącznie w spotkaniach Serie A wystąpił 376 razy. Największe sukcesy osiągnął w zespole Milanu. Zdobył z tym klubem 4 tytuły mistrza Włoch - w latach 1951, 1955, 1957 i 1959. W reprezentacji zadebiutował 9 listopada 1958 roku w meczu przeciwko Francji (mecz zakończył się wynikiem 2:2). W 1962 zagrał na mistrzostwach świata w Chile. W latach 1960 - 1962 był kapitanem włoskiego zespołu.
Obecnie Buffon jest poszukiwaczem młodych talentów dla juniorskich zespołów Milanu.
Lorenzo jest kuzynem dziadka bramkarza Gianluigiego Buffona.

</doc>
<doc id="1017738" url="https://pl.wikipedia.org/wiki?curid=1017738" title="Departament Ohio">
Departament Ohio

Departament Ohio był wojskowym okręgiem administracyjnym stworzonym przez Departament Wojny Stanów Zjednoczonych na początku wojny secesyjnej, w celu lepszego zorganizowania oddziałów Północy w pobliżu rzeki Ohio. Departament powstał na mocy rozkazu z 3 maja 1861 roku i początkowo swoim zasięgiem obejmował terytoria stanów Ohio, Indiana i Illinois. Pierwszym dowódcą Departamentu Ohio był generał major George B. McClellan.

</doc>
<doc id="1017744" url="https://pl.wikipedia.org/wiki?curid=1017744" title="Kapitulna">
Kapitulna

Kapitulna, także Zadzikowska – warszawska jurydyka założona w 1638, znajdująca się pomiędzy ulicami Podwale i Miodową.
Opis.
Jurydyka została założona przez biskupa krakowskiego i kanclerza wielkiego koronnego Jakuba Zadzika na podstawie konstytucji sejmowej (ustawy) w 1638. Znajdowała się pod zarządem kapituły kolegiaty św. Jana. Jej obszar rozciągał się między Podwalem a ul. Miodową, po obu stronach uliczki, która także otrzymała później nazwę "Kapitulna". 
W 1731 jurydykę przyłączono do jurydyki Dziekanka.
W latach 1791–1794 jurydyka została włączona do Warszawy.

</doc>
<doc id="1017748" url="https://pl.wikipedia.org/wiki?curid=1017748" title="Anonimowy serwer pośredniczący">
Anonimowy serwer pośredniczący



</doc>
<doc id="1017750" url="https://pl.wikipedia.org/wiki?curid=1017750" title="Konferencja messyńska">
Konferencja messyńska



</doc>
<doc id="1017752" url="https://pl.wikipedia.org/wiki?curid=1017752" title="Ewa Gryziecka">
Ewa Gryziecka

Ewa Gryziecka-Kwiecińska (ur. 11 kwietnia 1948 w Katowicach) – polska lekkoatletka, która specjalizowała się w rzucie oszczepem, olimpijka z Monachium 1972.
Życiorys.
W 1972 roku startowała w igrzyskach olimpijskich w Monachium. Reprezentantka Polski podczas mistrzostw Europy. Brązowa medalistka europejskich igrzysk juniorów w roku 1966. Dwa razy zdobywała złoty medal mistrzostw Polski i również dwa razy poprawiała rekord Polski. Trzykrotnie – w latach 1970–1972 – była notowana w rankingu magazynu "Track &amp; Field News". 17 razy broniła barw narodowych w meczach międzypaństwowych (w latach 1967–1975) odnosząc w nich 9 zwycięstw indywidualnych. 11 czerwca 1972 podczas meczu Rumunia-RFN-Polska w Bukareszcie rzutem na odległość 62,70 poprawiła o 30 centymetrów mający już 8 lat i należący do Jeleny Gorczakowej rekord świata. Wynik ten uzyskała o godzinie 17:46, a już o 18:20 (czyli 34 minuty później) na zawodach w Poczdamie zawodniczka NRD Ruth Fuchs poprawiła wynik Polki osiągając 65,06.
Absolwentka średniej szkoły zawodowej na kierunku technik telekomunikacji. Żona zapaśnika Czesława Kwiecińskiego, dwukrotnego medalisty olimpijskiego. Mają trójkę dzieci, mieszkają w Gliwicach. Jej siostra Małgorzata także uprawiała rzut oszczepem, startując w barwach Górnika Zabrze.
Postanowieniem prezydenta RP Aleksandra Kwaśniewskiego z 14 grudnia 1999 została odznaczona Złotym Krzyżem Zasługi "za zasługi dla rozwoju sportu, za osiągnięcia w działalności na rzecz Polskiego Związku Lekkiej Atletyki".
Wyniki.
Poniższa tabela prezentuje wynik Ewy Gryzieckiej w przeciągu jej kariery

</doc>
<doc id="1017755" url="https://pl.wikipedia.org/wiki?curid=1017755" title="Janusz Wierzbicki">
Janusz Wierzbicki



</doc>
<doc id="1017757" url="https://pl.wikipedia.org/wiki?curid=1017757" title="Antoni Hermanowicz">
Antoni Hermanowicz

Antoni Hermanowicz (ur. 27 sierpnia 1947 w Poniatowej, zm. 27 lipca 2016 w Kielcach) – polski piłkarz i trener.
Wychowanek Stali Poniatowa. Grał także w Piaście Gliwice oraz AZS-AWF Warszawa. Występował na pozycji obrońcy lub pomocnika. Jego trenerami byli m.in. Andrzej Strejlau i Andrzej Zamilski. W 1972 roku ukończył studia w Akademii Wychowania Fizycznego w Warszawie.
Początkowo był trenerem Stali Nowa Dęba, Stali Stalowa Wola, Wisłoki Dębica i Stali Mielec. Pięciokrotnie (1980–1983, 1986, 1987–1988, 1993, 2000) prowadził Koronę Kielce – w 1982 roku wywalczył z nią awans do II ligi. Od lipca do października 1983 był szkoleniowcem Wisły Płock. Następnie pracował w Alicie Ożarów i Nidzie Pińczów. W 1998 wraz z Bucovią Bukowa dotarł do 1/16 finału pucharu Polski, w której prowadzony przez niego zespół przegrał 0:3 z Legią Warszawa.
Był również trenerem Granatu Skarżysko-Kamienna, Spartakusa Daleszyce, Wiernej Małogoszcz i AKS Busko-Zdrój. Był także działaczem kieleckiego OZPN zajmując stanowisko przewodniczącego Rady Trenerów. Ponadto pracował jako nauczyciel wychowania fizycznego w Zespole Szkół Ogólnokształcących nr 26 w Kielcach.

</doc>
<doc id="1017760" url="https://pl.wikipedia.org/wiki?curid=1017760" title="Przedsiębiorstwo Komunikacji Samochodowej w Rybniku">
Przedsiębiorstwo Komunikacji Samochodowej w Rybniku

Przedsiębiorstwo Komunikacji Samochodowej w Rybniku sp. z o.o. – rybnickie przedsiębiorstwo komunikacji samochodowej, zlikwidowane w 2015 r. Było drugim co do wielkości przewoźnikiem rybnickiej komunikacji miejskiej. Siedziba znajdowała się w Rybniku przy ulicy Jankowickiej 7.
Historia.
W 1953 roku na terenie Rybnika powstała Placówka Terenowa PKS Gliwice. Rybnicki PKS powstał w 1964 roku. Tabor przedsiębiorstwa liczył wówczas sto autobusów, obsługujących 112 linii. Składało się to na 921 dobowych kursów, podczas których obsługiwano 35 tysięcy osób. Przedsiębiorstwo zatrudniało w tym czasie niemal 600 pracowników.
Na początku XXI wieku przedsiębiorstwo połączyło się z PKS Wodzisław Śląski. W 2010 roku zostało postawione przez Skarb Państwa w stan likwidacji. Zostało zlikwidowane w 2015 roku, a realizowane przez nie linie przejęło przedsiębiorstwo Kłosok Żory.

</doc>
<doc id="1017761" url="https://pl.wikipedia.org/wiki?curid=1017761" title="Unmanned aerial vehicle">
Unmanned aerial vehicle



</doc>
<doc id="1017762" url="https://pl.wikipedia.org/wiki?curid=1017762" title="Federico Vilar">
Federico Vilar

Federico Vilar Baudena (ur. 30 maja 1977 w Buenos Aires) – argentyński piłkarz pochodzenia włoskiego występujący na pozycji bramkarza, trener piłkarski. Od lipca 2013 posiada również obywatelstwo meksykańskie.
Vilar profesjonalną karierę piłkarską rozpoczął w Boca Juniors. Grał tam w latach 1993-2000. Ostatni jego klub argentyński to Almirante Brown Arrecifes. Następnie wyemigrował do Meksyku, do Acapulco, by grać dla miejscowego zespołu. W meksykańskiej pierwszej lidze debiutował 1 grudnia 2003 w meczu przeciwko CF Monterrey, zremisowanym 1:1. Został kapitanem zespołu już po kilku występach. Po Torneo Bicentenario 2010 podpisał kontrakt z Monarcas Morelia.
Jest rekordzistą pod względem rozegranych kolejno spotkań w lidze meksykańskiej – w latach 2008–2013 (jako zawodnik Atlante i Morelii) wystąpił w 188 ligowych meczach z rzędu.

</doc>
<doc id="1017764" url="https://pl.wikipedia.org/wiki?curid=1017764" title="Janusz Wierzbicki (polityk)">
Janusz Wierzbicki (polityk)

Janusz Wierzbicki (ur. 12 kwietnia 1947 w gminie Jabłonna Lacka) – polski polityk, rolnik, poseł na Sejm II kadencji.
Życiorys.
W 1970 ukończył studia na Wydziale Rolnym Szkoły Głównej Gospodarstwa Wiejskiego w Warszawie. Był posłem II kadencji wybranym z listy Polskiego Stronnictwa Ludowego w okręgu siedleckim. W 1997 nie uzyskał reelekcji. W latach 2001–2002 pełnił mandat radnego sejmiku mazowieckiego. Działa w Ochotniczej Straży Pożarnej, prowadzi gospodarstwo rolne. Należy w dalszym ciągu do PSL.
W 2000 otrzymał Złoty Krzyż Zasługi.

</doc>
<doc id="1017768" url="https://pl.wikipedia.org/wiki?curid=1017768" title="Kiżucz">
Kiżucz

Kiżucz ("Oncorhynchus kisutch") – gatunek ryby z rodziny łososiowatych (Salmonidae).
Występowanie.
Występuje w Pacyfiku i jego zlewisku, głównie u wybrzeży Ameryki Północnej od Alaski do Kalifornii. Po stronie azjatyckiej rzadko spotykany od Anadyru do Hokkaido.
W Polsce introdukowany w 1859 roku, bez powodzenia.
Opis.
Uzyskuje długość przeciętnie 70 (maksymalnie 108) cm i masę ciała do 15 kg.

</doc>
<doc id="1017769" url="https://pl.wikipedia.org/wiki?curid=1017769" title="United States Securities and Exchange Commission">
United States Securities and Exchange Commission

United States Securities and Exchange Commission (skrótowiec: SEC), Amerykańska Komisja Papierów Wartościowych i Giełd, dosłownie Komisja Papierów Wartościowych i Giełd Stanów Zjednoczonych – amerykańska niezależna agencja państwowa, której obowiązkiem jest sprawowanie nadzoru nad przestrzeganiem federalnego prawa obrotu papierami wartościowymi oraz regulowanie i kontrolowanie rynku papierów wartościowych w Stanach Zjednoczonych. 
Została powołana w 1934, w następstwie załamania na giełdzie w 1929 i trwającego wielkiego kryzysu. W skład komisji wchodzi pięciu członków wyznaczanych przez prezydenta Stanów Zjednoczonych za zgodą Senatu.

</doc>
<doc id="1017770" url="https://pl.wikipedia.org/wiki?curid=1017770" title="Oncorhynchus kisutch">
Oncorhynchus kisutch



</doc>
<doc id="1017778" url="https://pl.wikipedia.org/wiki?curid=1017778" title="Tuszynek Starościński">
Tuszynek Starościński

Tuszynek Starościński – wieś w Polsce położona w województwie łódzkim, w powiecie łódzkim wschodnim, w gminie Tuszyn.
Wieś królewska w starostwie piotrkowskim w powiecie piotrkowskim województwa sieradzkiego w końcu XVI wieku. W latach 1975–1998 miejscowość należała administracyjnie do województwa piotrkowskiego.
Zobacz też: Tuszyn

</doc>
<doc id="1017779" url="https://pl.wikipedia.org/wiki?curid=1017779" title="Fronty polskie">
Fronty polskie

Fronty polskie – w zależności od zadania, jakie przed nimi stawiano, a co za tym idzie od wielkości przydzielonych sił i środków fronty w strukturach organizacyjnych Wojska Polskiego spełniały rolę związków operacyjnych lub strategicznych.
Fronty posiadały niestały skład organizacyjny i siłę bojową, mogącą odpowiadać zarówno dywizji, jak i kilku armiom.
Inne.
W 1944 roku w polskim i radzieckim dowództwie planowano z armii polskich utworzyć Front Polski (na wzór radziecki). Jednak z powodu braku kadry oficerskiej pomysłu zaniechano.
Zgodnie z „"Planem zamierzeń organizacyjnych WP na lata 1955–1960”" Siły Zbrojne PRL na wypadek wojny z zachodem ze swojego składu miały wydzielić Front Polski/Nadmorski.

</doc>
<doc id="1017780" url="https://pl.wikipedia.org/wiki?curid=1017780" title="SEC">
SEC



</doc>
<doc id="1017784" url="https://pl.wikipedia.org/wiki?curid=1017784" title="Arzberg (Bawaria)">
Arzberg (Bawaria)

Arzberg – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Leży w Smreczanach, nad rzeką Röslau, przy drodze B303 i linii kolejowej Praga – Paryż.
Miasto położone jest 15 km na wschód od Wunsiedel i 45 km na północny wschód od Bayreuth, przy granicy z Czechami.
Dzielnice.
W skład miasta wchodzą następujące dzielnice: 
Współpraca.
Miejscowości partnerskie:

</doc>
<doc id="1017786" url="https://pl.wikipedia.org/wiki?curid=1017786" title="Genowefa Patla">
Genowefa Patla

Genowefa Patla z domu "Olejarz" (ur. 17 października 1962 w Jeżowem) – polska lekkoatletka, oszczepniczka.
Najważniejsze osiągnięcia.
Olimpijka z Barcelony (1992). 14-krotna mistrzyni Polski (1982-2000), 5-krotna rekordzistka Polski oszczepem starego i nowego typu. Rekordy życiowe: stary typ - 65,96 (1991), nowy typ - 61,50 (2000).
Z sukcesami startuje w zawodach weteranów (złote medale imprez mistrzowskich w różnych konkurencjach, rekord świata w rzucie oszczepem w kategorii +50 lat – 45,27).
Trenerka młodych sportowców w Akademickim Klubie Lekkoatletycznym Ursynów.

</doc>
<doc id="1017787" url="https://pl.wikipedia.org/wiki?curid=1017787" title="En Vogue">
En Vogue

En Vogue – amerykańska grupa R&amp;B założona w 1989 w Oakland w Kalifornii. Tworzą ją: Terry Ellis, Cindy Herron i Rhona Bennett. Zespół powstał z inicjatywy dwóch producentów muzycznych: Denzila Fostera oraz Thomasa McElroya. Formacja dotychczas wydała pięć albumów studyjnych.

</doc>
<doc id="1017789" url="https://pl.wikipedia.org/wiki?curid=1017789" title="Tuszynek Poduchowny">
Tuszynek Poduchowny

Tuszynek Poduchowny – część miasta Tuszyn w Polsce położonego w województwie łódzkim, w powiecie łódzkim wschodnim, osiedle na obszarze miasta, do 1954 samodzielna wieś.
Historia.
Dawniej samodzielna miejscowość. Od 1867 w gminie Górki. W okresie międzywojennym należała do powiatu łódzkiego w woj. łódzkim. 1 stycznia 1925 gminę Górki zniesiono, a Tuszynek Poduchowny włączono do nowo utworzonej gminę Kruszów. 1 września 1933 utworzono gromadę Tuszynek Poduchowny w granicach gminy Kruszów, składającej się ze wsi Tuszynek Poduchowny i Las Tuszynek Poduchowny. Podczas II wojny światowej włączono do III Rzeszy.
Po wojnie Tuszynek Poduchowny powrócił do powiatu łódzkiego woj. łódzkim, jako jedna z 16 gromad gminy Kruszów. W związku z reorganizacją administracji wiejskiej jesienią 1954, Tuszynek Poduchowny włączono do Tuszyna.

</doc>
<doc id="1017790" url="https://pl.wikipedia.org/wiki?curid=1017790" title="Genowefa Olejarz">
Genowefa Olejarz



</doc>
<doc id="1017792" url="https://pl.wikipedia.org/wiki?curid=1017792" title="Jan Okoński">
Jan Okoński

Jan Józef Okoński (ur. 7 maja 1953 w Krakowie) – polski polityk, samorządowiec, przedsiębiorca, poseł na Sejm II kadencji.
Życiorys.
Studiował na Wydziale Prawa i Administracji Uniwersytetu Jagiellońskiego, uzyskując w 1977 absolutorium. Prowadzi prywatną działalność gospodarczą. Przez wiele lat kierował Krakowską Kongregacją Kupiecką, później został jej prezesem honorowym. W latach 1990–2006 zasiadał w radzie miasta Krakowa. Sprawował także mandat posła II kadencji (1993–1997).
Należał do Unii Demokratycznej i Unii Wolności. W 2005 przystąpił do Partii Demokratycznej, był jej przewodniczącym w województwie małopolskim. W 2007 prezydent Krakowa Jacek Majchrowski powołał go na stanowisko pełnomocnika ds. rozwoju przedsiębiorczości.
W 2010 prezydent Bronisław Komorowski odznaczył go Krzyżem Kawalerskim Orderu Odrodzenia Polski. W 2001 otrzymał Złoty Krzyż Zasługi.

</doc>
<doc id="1017793" url="https://pl.wikipedia.org/wiki?curid=1017793" title="Tuszynek">
Tuszynek

3 miejscowości w Polsce:
1 jezioro w Polsce:
Zobacz też: Tuszyn

</doc>
<doc id="1017795" url="https://pl.wikipedia.org/wiki?curid=1017795" title="Metodi Ananiew">
Metodi Ananiew

Metodi Ananiew (bg. "Методи Ананиев", ur. 17 lutego 1986 w Sofii) – bułgarski siatkarz, reprezentant kraju, grający na pozycji przyjmującego. Do kadry narodowej powołanie otrzymał w 2007. Od sezonu 2020/2021 występuje w drużynie Dobrudża 07 Dobricz.
Sukcesy klubowe.
Puchar Bułgarii:
Sukcesy reprezentacyjne.
Mistrzostwa Europy:

</doc>
<doc id="1017796" url="https://pl.wikipedia.org/wiki?curid=1017796" title="Szpital Żydowski we Wrocławiu (ul. św. Antoniego 6/8)">
Szpital Żydowski we Wrocławiu (ul. św. Antoniego 6/8)



</doc>
<doc id="1017800" url="https://pl.wikipedia.org/wiki?curid=1017800" title="Tuszyn-Las">
Tuszyn-Las

Tuszyn-Las – część miasta Tuszyn, w województwie łódzkim, w powiecie łódzkim wschodnim, osiedle.
W latach 1921–1928, na zalesionym obszarze położonym obok Tuszyna, powstało Sanatorium Przeciwgruźlicze i osiedle letniskowe Tuszyn-Las zaprojektowane jako miasto-ogród. W roku 1928 osiedle zostało przyłączone do Tuszyna. Orędownikiem powstania osiedla Tuszyn-Las był starosta łódzki Aleksy Rżewski, który dokonał poświęcenia kamienia węgielnego 6 maja 1928.
W latach 1975–1998 Tuszyn należał administracyjnie do województwa piotrkowskiego.
18 grudnia 1983 roku na terenie osiedla został poświęcony nowy kościół parafialny pw. Świętego Krzysztofa. Budowa kościoła trwała od 1981 do 1983 roku. Architektami są: Elżbieta Muszyńska i Krzysztof Muszyński.

</doc>
<doc id="1017801" url="https://pl.wikipedia.org/wiki?curid=1017801" title="Hohenberg an der Eger">
Hohenberg an der Eger

Hohenberg an der Eger, Hohenberg a.d.Eger – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, wchodzi w skład wspólnoty administracyjnej Schirnding. Leży w Smreczanach, nad Ochrzą, przy drodze B303 i linii kolejowej Praga – Paryż.
Miasto położone jest 14 km na północny wschód od Wunsiedel i 48 km na północny wschód od Bayreuth, bezpośrednio przy granicy z Czechami.
1 kwietnia 2013 do miasta włączono 7,55 km2 pochodzące z dzień wcześniej zlikwidowanego obszaru wolnego administracyjnie Hohenberger Forst.
Dzielnice.
W skład miasta wchodzą dwie dzielnice: 
Polityka.
Burmistrzem jest Dieter Thoma z SPD. Rada miasta składa się z 13 osób:
Współpraca.
Miejscowości partnerskie:

</doc>
<doc id="1017802" url="https://pl.wikipedia.org/wiki?curid=1017802" title="Szpital Żydowski we Wrocławiu">
Szpital Żydowski we Wrocławiu



</doc>
<doc id="1017803" url="https://pl.wikipedia.org/wiki?curid=1017803" title="Szpital Żydowski we Wrocławiu (ul. Sudecka 92/96)">
Szpital Żydowski we Wrocławiu (ul. Sudecka 92/96)



</doc>
<doc id="1017804" url="https://pl.wikipedia.org/wiki?curid=1017804" title="Sytuacja prawna i społeczna osób LGBT w Urugwaju">
Sytuacja prawna i społeczna osób LGBT w Urugwaju

Prawo wobec kontaktów homoseksualnych.
Kontakty homoseksualne w Urugwaju są legalne od 1934 roku. Wiek osób legalnie dopuszczających się kontaktów homo- i heteroseksualnych jest zrównany i wynosi 15 lat.
Ochrona prawna przed dyskryminacją.
Podburzanie do nienawiści przez wzgląd na orientację seksualną jest w Urugwaju zabronione od 2003 roku.
Od 2004 roku w ustawodawstwie kraju znajdują się przepisy chroniące przed dyskryminacją na podstawie orientacji seksualnej w miejscu pracy oraz innych dziedzinach życia.
Od 2007 roku działa w kraju "Honorowa Komisja do Zwalczania Rasowej Dyskryminacji, Ksenofobii i innych form Dyskryminacji", która zajmuje się przygotowywaniem projektów ustaw dotyczących również dyskryminacji na podstawie orientacji seksualnej oraz tożsamości płciowej.
Geje, lesbijki i biseksualiści nie są wykluczeni ze służby wojskowej z powodu swojej orientacji seksualnej.
Uznanie związków tej samej płci.
W 2006 roku zaproponowano projekt ustawy wprowadzającej w Urugwaju związki partnerskie, która parom tej samej i przeciwnej płci zapewniłaby po pięciu latach wspólnego życia te większość praw, jakie posiadają małżeństwa. Inicjator projektu, senator Margarita Percovich, wyrażała przekonanie, że ustawa ta na pewno zostanie uchwalona, gdyż popiera ją koalicja partii lewicowych "Frente Amplio", mająca wówczas większość w parlamencie. 19 grudnia 2007 roku ustawa została przyjęta przez obie izby parlamentu. 27 grudnia została ona podpisana przez prezydenta i weszła w życie 1 stycznia 2008 roku.
Od września 2009 pary jednopłciowe mają prawo do adopcji. Urugwaj jest pierwszym krajem w Ameryce Łacińskiej, który przyznał homoseksualistom prawa adopcyjne.
25 maja 2009 roku senator Percovich zapowiedziała, że jeśli jej ugrupowanie wygra wybory parlamentarne zaplanowane na 25 października 2009, to wówczas przedstawi projekt ustawy legalizującej małżeństwa osób tej samej płci. W lipcu 2010 roku politycy rządzącego Szerokiego Frontu potwierdzili zamiar legalizacji małżeństw osób tej samej płci w trakcie obecnej kadencji parlamentu.
Życie osób LGBT w kraju.
W kraju wydawane są publikacje, działają liczne organizacje zajmujące się niesieniem pomocy przedstawicielom LGTB i walką z nietolerancją czy o równouprawnienie. 
Każdego roku ulicami stolicy maszerują parady mniejszości seksualnych ("gaypride parade"). Pierwsza tego typu manifestacja odbyła się w kraju w 1994 roku (wzięło w niej udział około 200 osób). Kraj posiada małą i skoncentrowaną w stolicy scenę gejowską, licząca kilkanaście miejsc, w tym cztery gejowskie kluby.
W 2005 roku w Montevideo odsłonięto pierwszy w Ameryce Łacińskiej pomnik "seksualnej różnorodności". Wykonany z różowego granitu pomnik ma kształt trójkąta.

</doc>
<doc id="1017805" url="https://pl.wikipedia.org/wiki?curid=1017805" title="Sytuacja homoseksualistów w Urugwaju">
Sytuacja homoseksualistów w Urugwaju



</doc>
<doc id="1017806" url="https://pl.wikipedia.org/wiki?curid=1017806" title="Plan Anaconda">
Plan Anaconda

Plan Anaconda – jedna ze strategii prowadzenia wojny secesyjnej w Stanach Zjednoczonych, wysunięta na początku 1861 roku przez generała Unii, Winfielda Scotta (1786–1866). Nazwa planu pochodzi od sposobu, w jaki anakondy duszą swoje ofiary.
Plan przewidywał wygranie wojny przy minimalnych stratach dzięki blokadzie morskiej oraz kontroli nad rzeką Missisipi. Blokadę morską stanów Południa ogłoszono już 19 kwietnia 1861 – mimo że Unia nie uznawała Konfederacji za odrębne państwo. Chociaż w rękach Skonfederowanych Stanów Ameryki (ang. Confederate States of America, CSA) znalazła się ogromna część przedwojennego Wschodniego Wybrzeża USA, nie znajdowały się tam wcale lub prawie wcale istotne stocznie i bazy wojskowe. Te zlokalizowane były głównie w niewielkiej części wybrzeża, jaki pozostał w Unii. Siłą rzeczy Marynarka Wojenna CSA była dużo słabsza od US Navy. Blokada morska faktycznie zakończyła się z upadkiem portu Wilmington w Karolinie Północnej 25 lutego 1865, oficjalnie 23 czerwca 1865.

</doc>
<doc id="1017807" url="https://pl.wikipedia.org/wiki?curid=1017807" title="Poddębina (Tuszyn)">
Poddębina (Tuszyn)

Poddębina – część miasta Tuszyn, w Polsce położonego w województwie łódzkim, w powiecie łódzkim wschodnim, osiedle w zachodniej części miasta.
W latach 1975–1998 miejscowość należała administracyjnie do województwa piotrkowskiego.

</doc>
<doc id="1017811" url="https://pl.wikipedia.org/wiki?curid=1017811" title="Marek Kaczyński">
Marek Kaczyński

Marek Kaczyński (ur. 9 grudnia 1963 w Wysokiem Mazowieckiem) – polski polityk, samorządowiec, poseł na Sejm III kadencji.
Życiorys.
Jest absolwentem technikum mechanicznego oraz instytutu kształcenia nauczycieli, zajmował się działalnością rolniczą. W 1994 objął funkcję wójta gminy Nowe Piekuty, w 1998, 2002, 2006, 2010, 2014 i 2018 był wybierany na następne kadencje.
Był także posłem III kadencji wybranym z listy Akcji Wyborczej Solidarność w okręgu łomżyńskim. Należał do Stronnictwa Konserwatywno-Ludowego, w trakcie kadencji przeszedł do ZChN. W 2001 z listy AWSP bez powodzenia ubiegał się o reelekcję. W 2002 związał się z Ligą Polskich Rodzin, z ramienia której kandydował w wyborach uzupełniających do Senatu w 2003. W 2011 włączył się w budowę podlaskich struktur ugrupowania Polska Jest Najważniejsza. Z funkcji pełnomocnika PJN zrezygnował po kilku miesiącach.
W 2015 został odznaczony Odznaką Honorową za Zasługi dla Samorządu Terytorialnego.

</doc>
<doc id="1017812" url="https://pl.wikipedia.org/wiki?curid=1017812" title="Falarek (album)">
Falarek (album)

Falarek – album polskiego zespołu Falarek Band, wydany w 1996.
"Falarek" jest jedyną pełną płytą zespołu. Muzyka znajdująca się na albumie powstała w latach 1993–1995. Materiał nagrano i zremiksowano w Gold Rock Studio, a także w Studiu Dźwiękowym Wytwórni Filmów w Łodzi. Teksty napisał Robert Brylewski, muzyka była wspólnym dziełem wszystkich członków Falarka. Inne miksy kilku utworów zawartych na płycie znalazły się na epce zatytułowanej "+ + +".
Skład.
Gościnnie:

</doc>
<doc id="1017815" url="https://pl.wikipedia.org/wiki?curid=1017815" title="Ogrodzonka (Tuszyn)">
Ogrodzonka (Tuszyn)

Ogrodzonka – część miasta Tuszyn, w Polsce położone w województwie łódzkim, w powiecie łódzkim wschodnim, osiedle we wschodniej części miasta.
W latach 1975–1998 miejscowość należała administracyjnie do województwa piotrkowskiego.

</doc>
<doc id="1017818" url="https://pl.wikipedia.org/wiki?curid=1017818" title="Lapatynib">
Lapatynib

Lapatynib – wielofunkcyjny organiczny związek chemiczny, inhibitor kinazy białkowej stosowany jako lek przeciwnowotworowy w leczeniu guzów litych raka sutka. Został opracowany przez firmę GlaxoSmithKline.
Działanie.
Lapatynib jest inhibitorem podwójnej wewnątrzkomórkowej kinazy tyrozynowej receptora czynnika wzrostu naskórka (EGFR, ErbB-1) oraz receptora HER2/neu (ErbB-2) komórek nowotworowych.
U chorych z HER2+ rakiem sutka z przerzutami dodanie lapatynibu do standardowej terapii spowolniło wzrost guza.
Działania niepożądane.
Najczęstsze objawy niepożądane (&gt;25%) podczas leczenia lapatynibem to zaburzenia żołądka i jelit (biegunka, nudności i wymioty) oraz wysypka. Erytrodyzestezja dłoniowo-podeszwowa była również nierzadka (≥ 25%), a częstość jej występowania była podobna w grupach pacjentów otrzymujących lapatynib w skojarzeniu z kapecytabiną oraz przyjmujących samą kapecytabinę. Biegunka była najczęstszym objawem niepożądanym powodującym przerwanie leczenia – zarówno w przypadku leczenia lapatynibem w połączeniu z kapecytabiną, jak i lapatynibem w kombinacji z letrozolem.
Stosowanie w lecznictwie.
W 2007 roku lek ten został warunkowo zaaprobowany przez amerykańską Agencję Żywności i Leków do leczenia zaawansowanych przypadków raka sutka (raka z przerzutami) wraz z chemioterapią przy użyciu kapecytabiny, po wcześniejszym stosowaniu trastuzumabu, antracyklin i taksanów. W roku 2008 specyfik ten został warunkowo dopuszczony do obrotu w Unii Europejskiej. Dopuszczenie warunkowe oznacza, że oczekiwane są dalsze dowody świadczące o korzyści ze stosowania produktu leczniczego. Europejska Agencja Leków powinna każdego roku dokonywać przeglądu nowych informacji o produkcie i uzupełniać charakterystykę produktu leczniczego, jeśli to będzie konieczne.

</doc>
<doc id="1017823" url="https://pl.wikipedia.org/wiki?curid=1017823" title="C+C Music Factory">
C+C Music Factory

C+C Music Factory – amerykańska grupa dance pop założona w 1990 w Nowym Jorku. Członkami zespołu byli: Portorykańczyk Robert Clivillés i Afroamerykanin David Cole (producenci muzyczni) oraz Zelma Davis (wokalistka), Martha Wash (wokalistka), Freedom Williams (raper) i Deborah Cooper (wokalistka). Grupa jest najbardziej znana ze swego singla "Gonna Make You Sweat (Everybody Dance Now)".
Single.
"Things That Make You Go Hmmm..."
"Just a Touch of Love"
"Take a Toke"
"I'll Always Be Around"

</doc>
<doc id="1017828" url="https://pl.wikipedia.org/wiki?curid=1017828" title="Schönwald (Bawaria)">
Schönwald (Bawaria)

Schönwald – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Leży w Smreczanach, przy autostradzie A9, drodze B15 i linii kolejowej Hof – Selb.
Miasto położone jest 19 km na północny wschód od Wunsiedel, 18 km na południowy wschód od Hof i 45 km na północny wschód od Bayreuth.
Historia.
Pierwsze wzmianki o zasiedleniu się ludzi na tym terenie pochodzą z XII wieku. Schönwald w latach 1412-1791 był w posiadaniu szlachty z Norymbergi a następnie przeszło w posiadanie władców Księstwa Bayreuth, kolejno Ansbach-Bayreuth i wraz z księstwem trafił w 1791 pod władania pruskie. W 1810 po Traktacie tylżyckim miejscowość znajdowała się w granicach Królestwa Bawarii. Gmina uzyskała prawa targowe w 1938 a prawa miejskie 17 maja 1954.
Współpraca.
Miejscowość partnerska:
Miasto jest także członkiem zawiązku partnerskiego Freunde im Herzen Europas (pol. "Przyjaźń w Sercu Europy") zrzeszającego miasta i gminy Czech i Niemiec.

</doc>
<doc id="1017833" url="https://pl.wikipedia.org/wiki?curid=1017833" title="Kępica (Tuszyn)">
Kępica (Tuszyn)

Kępica – część miasta Tuszyn, położonego w województwie łódzkim, w powiecie łódzkim wschodnim, dawniej osada.
W latach 1975–1998 miejscowość należała administracyjnie do województwa łódzkiego.

</doc>
<doc id="1017837" url="https://pl.wikipedia.org/wiki?curid=1017837" title="Plecha homeomeryczna">
Plecha homeomeryczna

Plecha homeomeryczna – niezróżnicowana plecha porostów. Na przekroju mikroskopowym jest jednowarstwowa – tworzące ją strzępki grzyba są mniej więcej równomiernie na całej grubości plechy wymieszane z komórkami glona. Wśród plech homeomerycznych są plechy o budowie listkowatej, skorupiastej, proszkowatej, zarówno drobne rozmiarami, jak i plechy znacznych rozmiarów. W tego typu plechach symbiotycznym glonem jest najczęściej sinica. W plechach homeomerycznych zwykle brak kory, lub jest ona bardzo cienka, zbudowana z pojedynczej warstwy komórek, jak np. u porostów z rodzaju "Leptogium" (pakość).
Przeciwieństwem plechy homeomerycznej jest plecha heteromeryczna.

</doc>
<doc id="1017839" url="https://pl.wikipedia.org/wiki?curid=1017839" title="Klątwa upadłych aniołów">
Klątwa upadłych aniołów

Klątwa upadłych aniołów – brytyjski serial emitowany w latach 2004-2005. Serial w Polsce zadebiutował w TV4 29 listopada 2005 roku.
Opowiada o klasycznej walce dobra ze złem. Główna bohaterka Cassandra mieszkająca w internacie daleko od domu, pewnego dnia uświadomi sobie, że obdarzona jest niesamowitymi zdolnościami. Początkowo dziewczyna jest przerażona siłami które posiada, jednak z czasem uczy się jak nad nimi panować.

</doc>
<doc id="1017840" url="https://pl.wikipedia.org/wiki?curid=1017840" title="Martín Cardetti">
Martín Cardetti

Martín Alejandro Cardetti (ur. 22 października 1975 w Río Cuarto) piłkarz argentyński grający na pozycji napastnika.
Życiorys.
Cardetti jest wychowankiem klubu Rosario Central. W jego barwach zadebiutował w 1995 roku w lidze argentyńskiej. Już w pierwszym sezonie gry osiągnął swój pierwszy i zarazem jedyny z klubem z Rosario sukces, jakim było zdobycie Copa CONMEBOL. W Rosario występował przez 2 lata i w październiku 1997 przeszedł do jednego z najbardziej utytułowanych klubów w kraju, jakim był River Plate. W ataku stołecznego klubu występował wraz z Chilijczykiem Marcelo Salasem i w tamtym sezonie wywalczył mistrzostwo Argentyny fazy Apertura, a także zdobył Copa Sudamericana. Latem 1998 roku Martín przeszedł do hiszpańskiego beniaminka Primera División UD Salamanca. Pobyt w tym klubie był jednak niezbyt udany, gdyż Cardetti zdobył zaledwie 5 goli w lidze, a klub z trudem utrzymał się w niej. Po sezonie czyli w 1999 roku zawodnik wrócił do River Plate, w którym występował przez 3 kolejne sezony. Jeszcze w tym samym roku pomógł mu w wywalczeniu mistrzostwa fazy Apertura, a w 2000 roku dołożył do tego tytuł mistrzowski w Clausura. Natomiast w 2001 roku dzięki 16 zdobytym golom został królem strzelców ligi, a w 2002 roku kolejny raz został mistrzem Clausura.
Latem 2002 Cardetti po raz drugi postanowił spróbować gry w Europie i podpisał kontrakt z francuskim Paris Saint-Germain. W paryskim klubie spędził jeden sezon. Rywalizował o miejsce w ataku z Ronaldinho, Aloísio czy Bartholomew Ogbeche i przez cały sezon strzelił 7 goli dla tego klubu. Zajął z nim jednak dopiero 11. miejsce i nie do końca spełniając pokładane w nim nadzieje odszedł do Realu Valladolid. W hiszpańskim klubie spisywał się jeszcze słabiej i w zaledwie 12 rozegranych meczach ani razu nie wpisał się na listę strzelców, a do tego klub spadł do Segunda División.
W 2004 roku Cardetti wrócił do Buenos Aires i został piłkarzem Racing Club de Avellaneda. Występując w nim przez rok zdobył 4 bramki, a w fazie Clausura zajął 3. miejsce w lidze. W 2005 roku Martín przeszedł do meksykańskiego UNAM Pumas, gdzie występował przez rok, ale nie wywalczył większych sukcesów. Latem 2006 powrócił do Argentyny i grał w Gimnasia y Esgrima La Plata, a w zimie 2007 został zawodnikiem kolumbijskiego Deportivo Cali, w którym odzyskał dawną formę i poprowadził go do 3-4. miejsca w lidze. Latem 2007 został zawodnikiem CA Colón.

</doc>
<doc id="1017841" url="https://pl.wikipedia.org/wiki?curid=1017841" title="IPCP">
IPCP



</doc>
<doc id="1017842" url="https://pl.wikipedia.org/wiki?curid=1017842" title="Martin Cardetti">
Martin Cardetti



</doc>
<doc id="1017843" url="https://pl.wikipedia.org/wiki?curid=1017843" title="Grzędy (Tuszyn)">
Grzędy (Tuszyn)

Grzędy – część miasta Tuszyn, położonego w województwie łódzkim, w powiecie łódzkim wschodnim, dawniej osada.
W latach 1975–1998 miejscowość należała administracyjnie do województwa łódzkiego.

</doc>
<doc id="1017846" url="https://pl.wikipedia.org/wiki?curid=1017846" title="Czesław Sobierajski">
Czesław Sobierajski

Czesław Stanisław Sobierajski (ur. 5 czerwca 1952 w Kielcach) – polski polityk, przedsiębiorca, poseł na Sejm X, I, III, VII i VIII kadencji.
Życiorys.
W 1981 ukończył liceum ogólnokształcące dla pracujących w Knurowie, a w 1986 Policealne Technikum Mechaniczne dla Pracujących w Gliwicach. W 1975 podjął pracę w Knurowie jako górnik w Kopalni Węgla Kamiennego „Szczygłowice”, po czym w okresie 1982–1986 był zatrudniony w „Koksoremie” w jako ślusarz-spawacz.
W 1980 wstąpił do Niezależnego Samorządnego Związku Zawodowego „Solidarność”, w stanie wojennym został internowany na okres od 29 maja do 30 września 1982. W latach 1989–1991 był posłem na Sejm X kadencji z ramienia Komitetu Obywatelskiego, a w latach 1991–1993 posłem I kadencji z listy Porozumienia Obywatelskiego Centrum.
Należał do Porozumienia Centrum, był prezesem zarządu wojewódzkiego tej partii. Z jej rekomendacji w ramach Akcji Wyborczej Solidarność od 1997 do 2001 sprawował mandat posła III kadencji. W latach 1998–2002 pełnił funkcję radnego sejmiku śląskiego I kadencji.
W 1999 został członkiem Porozumienia Polskich Chrześcijańskich Demokratów. W tym samym roku pobrał około 39 tys. zł odprawy górniczej przysługującej pracownikom odchodzącym z kopalń, sprawując w tym czasie mandat poselski i będąc w Sejmie sprawozdawcą ustawy wprowadzającej to uprawnienie. Poseł również z niego skorzystał, mimo że od dziewięciu lat w kopalni, w której był zatrudniony, przebywał na urlopie bezpłatnym. Zachowanie takie, chociaż zgodne z prawem, zostało uznane za nieetyczne, co skutkowało udzieleniem mu upomnienia przez sejmową Komisję Etyki Poselskiej. Po nagłośnieniu sprawy zadeklarował przeznaczenie części pieniędzy na pomoc dla Kosowa.
W 2001 bez powodzenia ubiegał się o reelekcję, zajął się prowadzeniem własnej działalności gospodarczej. W 2004 startował w wyborach uzupełniających do Senatu z ramienia własnego komitetu „Chadecja Śląska”, zajmując 7. miejsce wśród 9 kandydatów. W 2006 został przyjęty do Prawa i Sprawiedliwości, uzyskując z list tej partii mandat radnego sejmiku III kadencji. W 2010 kolejny raz został wybrany na radnego województwa i został szefem klubu radnych tej partii. W wyborach parlamentarnych w 2007 i 2011 bezskutecznie kandydował do Sejmu z listy PiS. 24 września 2014 objął mandat poselski w miejsce wybranej do Senatu Izabeli Kloc. W 2015 z powodzeniem ubiegał się o poselską reelekcję (otrzymał 5014 głosów). W wyborach w 2019 nie uzyskał ponownie mandatu poselskiego. Powołany później na doradcę wojewody śląskiego.
Odznaczenia.
W 2017 otrzymał Krzyż Wolności i Solidarności.

</doc>
<doc id="1017850" url="https://pl.wikipedia.org/wiki?curid=1017850" title="Marktleuthen">
Marktleuthen

Marktleuthen – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Leży w Smreczanach, przy linii kolejowej Rzym - Sztokholm.
Miasto położone jest 9 km na północ od Wunsiedel, 22 km na południowy wschód od Hof i 37 km na północny wschód od Bayreuth.
Dzielnice.
W skład miasta wchodzą następujące dzielnice: 
Polityka.
Burmistrzem jest Helmut Ritter z CSU. Rada miasta składa się z 17 członków:
Współpraca.
Miejscowość partnerska:

</doc>
<doc id="1017854" url="https://pl.wikipedia.org/wiki?curid=1017854" title="Wielkopole (Tuszyn)">
Wielkopole (Tuszyn)

Wielkopole – część miasta Tuszyn, w Polsce położonego w województwie łódzkim, w powiecie łódzkim wschodnim, osiedle we wschodniej części obszaru miasta.
W latach 1975–1998 miejscowość należała administracyjnie do województwa łódzkiego.

</doc>
<doc id="1017857" url="https://pl.wikipedia.org/wiki?curid=1017857" title="Mały Bór">
Mały Bór

2 miejscowości w Polsce:
Miejscowość na Białorusi:

</doc>
<doc id="1017858" url="https://pl.wikipedia.org/wiki?curid=1017858" title="Macara Ambato">
Macara Ambato



</doc>
<doc id="1017859" url="https://pl.wikipedia.org/wiki?curid=1017859" title="Bitwa o Dodekanez">
Bitwa o Dodekanez

Bitwa o Dodekanez – walki toczone od 8 września do 22 listopada 1943 roku między połączonymi siłami brytyjskimi, włoskimi i greckimi, a wojskami III Rzeszy o panowanie nad wyspami Dodekanezu i basenem Morza Egejskiego.
Kampania była wynikiem zajęcia przez aliantów Dodekanezu po kapitulacji Włoch i rozbrajania włoskich żołnierzy, którzy nie stawiali oporu. Brytyjczycy planowali używać potem wysp jako bazy wypadowej do ataków na niemieckie pozycje na Bałkanach, w tym bardzo ważne pola i rafinerie naftowe w rumuńskim Ploeszti. Niemcy, nie mogąc sobie pozwolić na stratę ważnych strategicznie wysp, zaatakowali połączone wojska brytyjsko-włosko-greckie. Po prawie dwumiesięcznej kampanii obrońcy wysp się poddali, a III Rzesza rozpoczęła okupację Dodekanezu. 
Była to ostatnia kampania wojenna wygrana przez Niemców w czasie II wojny światowej.
Geneza.
Wyspy Dodekanezu znalazły się pod władzą Włoch zaraz po wojnie turecko-włoskiej w 1912 roku. W trakcie II wojny światowej, ze względu na ich położenie, stały się ważną bazą Włoch w wojnie przeciw Grecji oraz działań morskich wspierających inwazję na Krecie.
Przed kapitulacją Włoch we wrześniu 1943 roku wyspy przykuły uwagę brytyjskiego premiera Winstona Churchilla. Churchill już w czasie I wojny światowej jako pierwszy lord Admiralicji wyrażał przekonanie, że obszar ten stanowi „miękkie podbrzusze Europy”. To przekonanie doprowadziło m.in. do klęski wojsk Ententy pod Gallipoli. Mimo to Churchill, zachęcony udanymi lądowaniami aliantów na Sycylii i na Półwyspie Apenińskim rozkazał przygotowywanie planów zajęcia wysp. Zamierzał je wykorzystać jako bazy wypadowe floty i lotnictwa do atakowanie Niemców na Bałkanach, a być może w przyszłości jako „rampę” do inwazji na Grecję. 
W grę wchodziło także możliwe przyciągnięcie na stronę aliantów Turcji, dotychczas neutralnej. Już od dłuższego czasu obie strony konfliktu próbowały wciągnąć ją w sojusz, ale Turcja nadal była niezdecydowana. W latach 1942–1943 szala sympatii Turków zaczęła się przechylać w stronę sojuszu alianckiego, toteż prośby Brytyjczyków nasiliły się. Hamowały ją jednak szybkie postępy wojsk niemieckich na Wschodzie, a zwłaszcza zajęcie Bałkanów przez siły Osi oraz silne sympatie proniemieckie w kraju. Turcja bała się także uzależnienia od ZSRR. W razie ataku na Dodekanez Niemcy musieli więc zażarcie bronić tego rejonu, żeby skutecznie odciągnąć Turcję od pomysłu przyłączenia się do aliantów.
Początek - upadek Rodos.
8 września 1943 roku oficjalnie podano do wiadomości kapitulację Włoch. Zaskoczeni włoscy żołnierze albo mieli zamiar przyłączyć się do aliantów, albo po prostu wrócić do domów. Jednak niemieckie dowództwo od dłuższego czasu było przygotowane na kapitulację swojego sojusznika więc już wcześniej w Grecji zaczęto umacniać siły niemieckie, a nad granicę bułgarsko-turecką wysłano kilka dywizji. W tym czasie wojska te wchodziły w skład Grupy Armii E dowodzonej przez generała Luftwaffe Alexandra Löhra.
Najsilniejszą grupą w czasie kampanii dodekaneskiej był 7,5-tysięczna dywizja uderzeniowa „Rodos” dowodzona przez generała Ulricha Kleemanna. Została ona wysłana na Rodos, a w razie czego miała opanować wyspę.
Rodos w tym czasie był centrum administracji włoskiej na Dodekanezie. Na wyspie wybudowano trzy lotniska, dlatego była tak ważna dla Niemców i aliantów.
Pierwszym garnizonem włoskim na Dodekanezie, który poddał się aliantom już 8 września 1943 roku był ten na wyspie Kastelorizo. Następnego dnia na Rodos zrzucono spadochroniarzy, na czele których stał lord George Jellicoe. Jego zadaniem było przekonanie włoskiego admirała Inigo Campioniego do przejścia na stronę aliantów. Negocjacje zostały przerwane, gdy Kleeman widząc co się dzieje, wydał rozkaz ataku na 40 tysięczny garnizon włoski, nie czekając na decyzję Campioniego. Delegacja Brytyjczyków zdołała uciec, a Włosi skapitulowali już po dwóch dniach.
Bitwa o Kos.
W dniach 3–4 października 1943 roku stoczono bitwę o wyspę Kos, zajętą przez Brytyjczyków w połowie września. Niemcy wysadzili desant morski sił złożonych m.in. jednostki specjalnej Brandenburg, która w ciągu dwóch dni pokonała oddziały brytyjsko-włoskie. Dowódca Felice Leggio oraz ponad stu włoskich żołnierzy po poddaniu się zostało rozstrzelanych.
Bitwa o Leros.
Na wyspie Leros w połowie listopada 1943 roku Niemcy zrzucili spadochroniarzy. Po początkowych trudnościach związanych z desantem powietrznym, siły niemieckie szybko zdobyły przewagę. W ciągu czterech dni pokonały brytyjską obronę. Niemcy okupowali wyspę do końca wojny.
Kultura masowa.
Kampania dodekaneska zainspirowała Alistaira MacLeana do napisania powieści "Działa Nawarony", na podstawie której nakręcono potem film o tej samej nazwie.
Udział Polaków.
W czasie bitwy o Dodekanez polski niszczyciel eskortowy ORP Krakowiak w nocy 10/11 listopada 1943 roku wraz z niszczycielami brytyjskimi HMS Petard i HMS Rockwood ostrzelał Kalymnos.

</doc>
<doc id="1017865" url="https://pl.wikipedia.org/wiki?curid=1017865" title="Droga krajowa A006 (Argentyna)">
Droga krajowa A006 (Argentyna)

Droga krajowa A006 (hiszp. "Ruta Nacional A006") - zniszczona droga w Andach, w Argentynie o długości 8,5 km, która obecnie łączy miejscowość Las Cuevas położoną na północnym zachodzie prowincji Mendoza z figurą Chrystusa Zbawiciela z Andów znajdująca się na granicy Argentyny i Chile. Poruszanie się po drodze jest możliwe tylko w lato.
Droga składająca się z wielu serpentyn znajduje się na wysokości od 3151 m n.p.m. do 3832 m n.p.m.
Uprzednio droga funkcjonowało jako połączenie pomiędzy Argentyną i Chile, zanim został zbudowany tunel Chrystusa Zbawiciela.
W miejscowości Las Cuevas droga przebiega poniżej charakterystycznego budynku zwanego "Arco de Las Cuevas", który obecnie pełni funkcję hotelu i restauracji.

</doc>
<doc id="1017867" url="https://pl.wikipedia.org/wiki?curid=1017867" title="Plecha heteromeryczna">
Plecha heteromeryczna

Plecha heteromeryczna – plecha porostów o budowie warstwowanej. Taką budowę plechy posiada większość porostów. W tej grupie występują wszystkie znane typy morfologiczne plech.
Cechą charakterystyczną plech tego rodzaju jest obecność przynajmniej dwu dobrze wyodrębnionych warstw grzybowych w postaci kory i miąższu oraz warstwy glonowej utworzonej z komórek glonu poprzeplatanych strzępkami grzyba. W dobrze rozwiniętej plesze heteromerycznej wyróżnia się więcej warstw:
Przeciwieństwem plechy heteromerycznej jest plecha homeomeryczna.

</doc>
<doc id="1017871" url="https://pl.wikipedia.org/wiki?curid=1017871" title="Kirchenlamitz">
Kirchenlamitz

Kirchenlamitz – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Leży w Smreczanach.
Miasto położone jest 12 km na północny zachód od Wunsiedel, 17 km na południe od Hof i 33 km na północny wschód od Bayreuth. 
Dzielnice.
W skład miasta wchodzą następujące dzielnice: 
Polityka.
Burmistrzem jest Thomas Schwarz. Rada miasta składa się z 17 członków:
Współpraca.
Miejscowości partnerskie:

</doc>
<doc id="1017872" url="https://pl.wikipedia.org/wiki?curid=1017872" title="Ludwików (powiat łódzki wschodni)">
Ludwików (powiat łódzki wschodni)

Ludwików – wieś w Polsce położona w województwie łódzkim, w powiecie łódzkim wschodnim, w gminie Andrespol. Miejscowość wchodzi w skład sołectwa Stróża.
Miejscowość włączona jest do sieci komunikacji autobusowej MPK Łódź: linia 82B.
W latach 1975–1998 miejscowość należała administracyjnie do ówczesnego województwa łódzkiego.
Zobacz też: Ludwików

</doc>
<doc id="1017876" url="https://pl.wikipedia.org/wiki?curid=1017876" title="Edmund Giemza">
Edmund Giemza



</doc>
<doc id="1017878" url="https://pl.wikipedia.org/wiki?curid=1017878" title="Franciszek Szczerbal">
Franciszek Szczerbal

Franciszek Szczerbal (ur. 31 października 1914 w Lubini Małej, zm. 11 września 1981 w Poznaniu) – polski nauczyciel oraz działacz społeczny i polityczny.
Życiorys.
Syn Stanisława i Władysławy. W latach 30. uczył w szkole podstawowej w Sątopach. W czasie II wojny światowej działał w ruchu oporu i pracował w biurze w Lwówku, którego burmistrzem był w połowie lat 40., był też wójtem gminy Lwówek. Przystąpił do Polskiej Partii Robotniczej (od 1945 do 1946 zasiadał w jej Komitecie Powiatowym w Nowym Tomyślu), Towarzystwa Przyjaźni Polsko-Radzieckiej, Towarzystwa Przyjaciół Żołnierza, Ligi Morskiej i Związku Samopomocy Chłopskiej. Od początku października 1946 do połowy maja 1947 był naczelnikiem Wojewódzkiego Urzędu Informacji i Propagandy w Poznaniu, przez kolejne trzy miesiące wiceprezydentem Gniezna, a następnie (od 16 sierpnia 1947 do 30 września 1949) starostą powiatu czarnkowskiego.
W grudniu 1948 wraz z PPR przystąpił do Polskiej Zjednoczonej Partii Robotniczej. Od października 1949 do września 1950 był instruktorem w Wydziale Administracyjnym Komitetu Wojewódzkiego tej partii w Poznaniu. Od 1950 zasiadał w Wojewódzkiej Radzie Narodowej w Poznaniu. W jej prezydium w latach 1952–1955 był sekretarzem, od 1955 do 1956 zastępcą przewodniczącego, a w latach 1956–1972 przewodniczącym. W październiku 1956 zasiadł w egzekutywie KW PZPR w Poznaniu, a w 1964 został zastępcą członka Komitetu Centralnego partii.
Sprawował mandat posła na Sejm PRL III, IV, V i VI kadencji (1961–1976). W trakcie III i IV kadencji reprezentował okręg Szamotuły, w trakcie V okręg Gniezno, a w trakcie VI okręg Leszno.
Od stycznia 1973 do śmierci był przewodniczącym Wojewódzkiego Komitetu Frontu Jedności Narodu w Poznaniu, zasiadał też w Ogólnopolskim Komitecie FJN. Był również członkiem Związku Zawodowego Pracowników Państwowych i Społecznych.
Pochowany został w Alei Zasłużonych na cmentarzu Junikowskim w Poznaniu (AZ-P-043).

</doc>
<doc id="1017879" url="https://pl.wikipedia.org/wiki?curid=1017879" title="Obszar Świątyni">
Obszar Świątyni



</doc>
<doc id="1017880" url="https://pl.wikipedia.org/wiki?curid=1017880" title="BBC UKTV">
BBC UKTV

BBC UKTV (dawniej UK.TV) – kanał telewizyjny dostępny w Australii i Nowej Zelandii, prezentujący niemal wyłącznie programy i seriale wyprodukowane w Wielkiej Brytanii. Należy w całości do BBC Worldwide.
Historia.
Kanał powstał w 1996 jako wspólny projekt BBC Worldwide, RTL Group i Foxtel. W roku 2008 BBC odkupiło od swoich partnerów wszystkie udziały w stacji i stało się jej jedynym właścicielem. Po wprowadzonych wówczas zmianach, UKTV stało się faktycznie lokalną wersją BBC Entertainment, dostosowaną do gustów publiczności na Antypodach. Prezentuje nie tylko programy z biblioteki BBC, ale również produkcje ITV plc i brytyjskich spółek RTL Group. W latach 2009-2013 logotyp BBC stanowił część logotypu stacji, jednak jej nazwa oficjalnie nie zawierała członu "BBC". Sytuacja ta zmieniła się w kwietniu 2013, gdy oficjalna nazwa kanału została zmieniona na BBC UKTV. 
W 2014 ogłoszono uruchomienie drugiego australijskiego kanału BBC, BBC First, na którym programy mają być emitowane równocześnie lub w krótkim odstępie po ich premierze w Wielkiej Brytanii. Tym samym BBC UKTV stanie się kanałem o charakterze bardziej powtórkowym. 
Dostępność.
Kanał nadawany jest w dwóch wersjach o nieco innej ramówce, australijskiej i nowozelandzkiej. Pozwala to lepiej dostosować nadawane treści do gustów miejscowej publiczności. Dodatkowo taki system sprawia, iż ten sam program może być przez BBC emitowany w Nowej Zelandii na własnym kanale, a w Australii może on zostać sprzedany jednej z miejscowych telewizji (lub odwrotnie), jeśli BBC uzna takie rozwiązanie za korzystniejsze finansowo. 
W obu krajach kanał dostępny jest w sieciach kablowych i na platformach cyfrowych. Dodatkowo w Nowej Zelandii wchodzi w skład platformy Igloo, oferującej płatne kanały również odbiorcom naziemnej telewizji cyfrowej. 

</doc>
<doc id="1017884" url="https://pl.wikipedia.org/wiki?curid=1017884" title="Dorotów">
Dorotów

2 miejscowości w Polsce:

</doc>
<doc id="1017885" url="https://pl.wikipedia.org/wiki?curid=1017885" title="Wykaz mistrzów w rozgrywkach regionalnych Wielkopolskiego Związki Piłki Nożnej">
Wykaz mistrzów w rozgrywkach regionalnych Wielkopolskiego Związki Piłki Nożnej

Wykaz mistrzów rozgrywek regionalnych na szczeblu Wielkopolskiego (wcześniej Poznańskiego) Związku Piłki Nożnej - lista klubów, które zostawały mistrzami najwyższych klas rozgrywkowych prowadzonych na szczeblu danego okręgu
Lata 1947-1952.
W sezonach 1947/1948-1949/1950 najwyższą klasą rozgrywkową w Wielkopolsce była klasa A (trzeci poziom rozgrywek). Nie były to już rozgrywki najsilniejszych drużyn z regionu, bowiem w I lidze państwowej występowały drużyny Warty i ZKK Poznań.
W 1949 roku powstała II liga państwowa, gdzie występowała drużyna Ostrovii Ostrów Wielkopolski.
Lata 1953-1974.
W latach 1953 - 1955 powstała ligę międzywojewódzką, dokąd znów odeszły dalsze drużyny: Calisia Kalisz, Budowlani Poznań, Olimpia Poznań, Stella Gniezno, Ogniwo Poznań, Polonia Leszno, Kolejarz Kępno oraz Prosna Kalisz. Przez te trzy lata konfrontacja w okręgu już nie dotyczyła wszystkich najlepszych drużyn z Wielkopolski. Jednak już od 1956 roku, do sezonu 1965/1966 liga orkęgowa odzyskuje swoją rangę i na powrót dochodzi do konfrontacji najsilniejszych klubów Wielkopolskich.
Bezprecedensowy jest sezon 1964/1965, gdzie Wielkopolska nie ma żadnego przedstawiciela ani w I, ani w II lidze - wszystkie najlepsze zespoły grają w lidze okręgowej.
W sezonie 1966/1967 ponownie jednak utworzono ligę międzywojewódzką i ponownie przez odejście kilku drużyn, znaczenie ligi okręgowej maleje.
Lata 1974-1976.
W roku 1974 poznańską ligę okręgową podzielono na dwie odrębne: kaliską i poznańską, które w tej formule przetrwały zaledwie dwa sezony.
Lata 1976-2000.
W roku 1976 pięć nowych województw wielkopolskich powołało swoje okręgi (kaliski, koniński, leszczyński, pilski oraz poznański), które wyłaniały swoich mistrzów aż do kolejnej reorganizacji rozgrywek w 2000 roku.
okręg kaliski.
"brak informacji"
okręg koniński.
"brak pełnych informacji"
okręg pilski.
"brak informacji"
Lata 2000-2008.
Reorganizacja rozgrywek w 2000 roku, powołała do życia IV ligę. Skupiła ona wszystkie drużyny z całego, rozproszonego dotąd regionu, jednakże podzielona została na dwie grupy: południową i północną. O mistrzostwie decydował dwumecz pomiędzy zwycięzcami grup, będący faktycznie barażem o awans do III ligi (grupa 2).
Od 2008.
Po kolejnej reorganizacji rozgrywek w 2008 roku mistrzowie obu grup IV ligi nie mają konieczności rozgrywania barażu o awans do wyższej klasy rozgrywkowej.

</doc>
<doc id="1017886" url="https://pl.wikipedia.org/wiki?curid=1017886" title="Weißenstadt">
Weißenstadt

Weißenstadt – miasto w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Leży w Smreczanach, nad Ochrzą, u źródeł Soławy.
Miasto położone jest 11 km na północny zachód od Wunsiedel, 23 km na południe od Hof i 27 km na północny wschód od Bayreuth.
Dzielnice.
W skład miasta wchodzą następujące dzielnice: 

</doc>
<doc id="1017887" url="https://pl.wikipedia.org/wiki?curid=1017887" title="Babe Zaharias">
Babe Zaharias



</doc>
<doc id="1017889" url="https://pl.wikipedia.org/wiki?curid=1017889" title="Poliglota kompluteńska">
Poliglota kompluteńska

Biblia Poliglota kompluteńska – pierwsza poliglota zawierająca całość tekstu biblijnego w trzech wersjach: hebrajskiej, łacińskiej (Wulgata) oraz greckiej (z łacińskimi glosami). Nazwa kompluteńska wywodzi się od łacińskiej nazwy miejscowości Alcalá de Henares (łac. "Complutum") będącej obecnie przedmieściem Madrytu. Została ona wydana w nakładzie 600 egzemplarzy, jednakże duża część nakładu uległa zniszczeniu wskutek zatonięcia statku transportującego księgi do Italii.
Nazwa Biblia Poliglota kompluteńska występuje też w literaturze jako Biblia Polyglota kompluteńska.
Historia.
Zespół filologów pracował nad tą Biblią od 1502 roku. Biblia Poliglota kompluteńska została opracowana w sześciu tomach pod kierunkiem kardynała Francisco Jiméneza de Cisneros w latach 1514–1517. Do wydania książki niezbędna była zgoda papieża Leona X, którą ten wydał w 1520 roku. Skutkiem innych komplikacji całość ukazała się dopiero w 1522 roku, już po śmierci Ximenesa de Cisnerosa.
Kompilację tekstu Poligloty kardynał de Cisneros zlecił zespołowi biblistów pod kierownictwem Diego Lopeza de Zúñigi, których ściągnął do nowo otwartego uniwersytetu w Alcalá de Henares. W zespole tym znaleźli się uczniowie de Zúñigi, Hernán Núñez i Juan de Vergara, oraz do opracowania tekstu hebrajskiego konwertyci Alfonso de Zamora i Pablo de Coronel. Do współpracy zaproszono również Erazma z Rotterdamu, który jednak odmówił.
Opis.
Pierwsze cztery tomy zawierają Stary Testament w języku hebrajskim, aramejskim, greckim (Septuaginta), Wulgatę oraz nowe łacińskie tłumaczenia tekstu aramejskiego i Septuaginty. Tom piąty zawiera Nowy Testament (tekst grecki i Wulgatę). Tom szósty zawiera słowniki i gramatykę języka hebrajskiego i aramejskiego Alfonso de Zamory.
Typografia.
Ponieważ hiszpańscy drukarze nie posiadali czcionek hebrajskich, greckich i aramejskich kardynał de Cisneros do ich przygotowania zatrudnił mistrza drukarskiego Arnaldo Guillén de Brocara. Wyrytował on komplet czcionek greckiego pisma ortotycznego do tego wydania w Hiszpanii w 1510 roku. Kilka lat później greka ortotyczna jako pismo drukarskie zupełnie zanikła, aż do XIX wieku, gdy zaczęto ponownie projektować greckie pisma ortotyczne. Najpopularniejsze ortotyczne greckie pismo drukarskie to New Hellenic Victora Scholderera z roku 1927, obecnie dostępne w postaci fontów OpenType pod nazwą GFS Neohellenic. Cyfrowa adaptacja pisma z Biblii kompluteńskiej jest dostępna pod nazwą GFS Complutum.

</doc>
<doc id="1017892" url="https://pl.wikipedia.org/wiki?curid=1017892" title="Wybory parlamentarne w Iraku, grudzień 2005">
Wybory parlamentarne w Iraku, grudzień 2005



</doc>
<doc id="1017901" url="https://pl.wikipedia.org/wiki?curid=1017901" title="Campeonato Ecuatoriano de Fútbol">
Campeonato Ecuatoriano de Fútbol



</doc>
<doc id="1017913" url="https://pl.wikipedia.org/wiki?curid=1017913" title="Karatau (miasto)">
Karatau (miasto)

Karatau (kaz. "Қаратау") – miasto w południowym Kazachstanie; w obwodzie żambylskim; 37 tys. mieszkańców (2006). Wydobycie fosforytów. Leży u stóp gór Karatau. W mieście znajduje się stacja obserwacji ruchów sejsmologicznych Ziemi.

</doc>
<doc id="1017922" url="https://pl.wikipedia.org/wiki?curid=1017922" title="Czasownik modalny">
Czasownik modalny

Czasownik modalny – czasownik wyrażający stosunek mówiącego do treści wypowiedzi lub do danej czynności, wykonywanej lub zaplanowanej. Ten typ czasownika opisuje, czy czynność jest obowiązkowa, możliwa czy celowa; wyraża zatem stopień realizowalności czynności lub modalność wolitywną. Zwykle łączy się z bezokolicznikiem, rzadziej z gerundium. 
W języku polskim tworzy on w obecności bezokolicznika orzeczenie modalne. Orzeczenia modalne tworzyć mogą trzy typy wyrazów:

</doc>
<doc id="1017930" url="https://pl.wikipedia.org/wiki?curid=1017930" title="Wybory prezydenckie w Portugalii, 2006">
Wybory prezydenckie w Portugalii, 2006



</doc>
<doc id="1017931" url="https://pl.wikipedia.org/wiki?curid=1017931" title="Bismarckhütte">
Bismarckhütte

Hajduki Wielkie (od 1922 pol. nazwa urzędowa, 1903–1922 nieurz. "Bismarkhuta"; niem.: 1903–1922, 1939–1941 Bismarckhütte, 1941–1945 "Königshütte-Bismarck"; śl. "Hajduki", w śl. gwarze Kobylorzy – "Bismark") – miejscowość (dawna gmina), obecnie część miasta Chorzów, wchodząca w skład dzielnicy Chorzów Batory.
Historia.
Początki osady "Hajduki" sięgają przełomu XVI i XVII wieku. W roku 1882 w "Hajduku Dolnym" była kopalnia węgla, wielka piekarnia parowa oraz łomy piaskowca.
W 1903 roku dwie gminy wiejskie: "Hajduki Dolne" (niem. "Nieder-Heiduk") i "Hajduki Górne" (niem. "Ober-Heiduk") zostały połączone dekretem cesarza Wilhelma II w nową gminę "Bismarckhütte". Było to związane z uruchomieniem w 1873 roku Huty Bismarcka (niem. „Bismarckhütte”, od 1933 r. Huta „Batory”) oraz założenia destylarni smoły (1888), która stanowiła zalążek przyszłych Zakładów Chemicznych „Hajduki”.
W plebiscycie 1921 roku, 8347 mieszkańców Bismarkhuty głosowało za pozostaniem gminy w Niemczech, a 4654 za przyłączeniem jej do Polski.
W czerwcu 1922 roku gminę przyłączono do Polski, zmieniając jej nazwę na "Hajduki Wielkie". W, decyzją Sejmu Śląskiego, Hajduki Wielkie zostały przyłączone do Chorzowa, stając się częścią dzielnicy o nazwie Chorzów-Batory.
W okresie międzywojennym wieloletnim naczelnikiem gminy "Hajduki Wielkie" został dowódca powstańczy Karol Grzesik, który w 1936 roku został prezydentem "Chorzowa".
W latach 1926–1939 "Hajduki Wielkie" były siedzibą starostwa powiatu świętochłowickiego, stanowiącego część dawnego powiatu bytomskiego, przyznaną Polsce. Władze gminy użyczyły staroście teren pod budowę gmachu (obecnie Urząd Miejski w Świętochłowicach), którego budowę ukończono w 1926 roku.
Po "Hajdukach Nowych" (1934), również "Hajduki Wielkie" utraciły samodzielność z dniem 1 kwietnia 1939 roku, poprzez włączenie do miasta "Chorzowa", przy czym zachodnie krańce, obejmujące "Kalinę", "Kolonię Dworcową" (ob. ul. Hajduki) oraz rejon przy rozwidleniu szlaków kolejowych Katowice–Gliwice i Katowice–Bytom ze szkołą i starostwem właśnie znoszonego powiatu świętochłowickiego przyłączono do Świętochłowic. Połączenie "Hajduków Wielkich" z "Chorzowem" dokonało się za zgodą rad obu gmin i z poparciem samych mieszkańców, gdyż przyłączenie do miasta o statusie powiatu, jakim był "Chorzów", wiązało się z szeregiem udogodnień dla mieszkańców i przedsiębiorców, przede wszystkim podatkowych.
W okresie międzywojennym gmina Hajduki Wielkie była znana przede wszystkim z sukcesów drużyny piłkarskiej "Ruchu Wielkie Hajduki", która w styczniu 1939 roku zmieniła nazwę na "Ruch Chorzów". Na terenie gminy działał też klub piłkarski "Bismarckhütter Ballspiel Club" (7 stycznia 1923 roku połączył się z "Ruchem").
Nazwa.
Bismarkhuta.
Po utworzeniu gminy łączącej Dolne i Górne Hajduki, funkcjonujące od XIX wieku spolszczone nazwy "Bismarkhuta" i "Huta Bismarka" zaczęto używać nie tylko na oznaczenie huty „Bismarck”, lecz również gminy i miejscowości.
W okresie II wojny światowej dawna gmina była częścią Królewskiej Huty, stanowiąc w latach 1941–1945 dzielnicę miasta o nazwie "Königshütte-Bismarck."
Hajduki Wielkie.
Nazwa miejscowości Hajduki wywodzi się od częstego nazwiska "Hajduk" i oznacza osadę należącą do tej rodziny (rodu).
Zmiana oficjalnej, urzędowej nazwy gminy z niemieckiej "Bismarckhütte" na obowiązującą do dziś polską "Hajduki Wielkie", dokonana przez Sejm Śląski, nastąpiła z dniem 19 czerwca 1922 roku. Kolejność członów w nazwie w okresie międzywojennym była zmienna, bowiem zamiennie używano form "Hajduki Wielkie" oraz "Wielkie Hajduki".
Komunikacja.
Hajduki Wielkie od 1913 roku posiadają własny dworzec kolejowy "Chorzów Batory" (przy ul. Armii Krajowej) na trasie Katowice–Gliwice, Katowice–Lubliniec. Jako część dzielnicy Chorzów Batory Hajduki Wielkie są ważnym węzłem drogowym (Autostrada A4 i DTŚ). W miejscowości znajduje się nowoczesny kompleks sportowy w rejonie ulicy Granicznej. Głównymi ulicami miejscowości są: ul. Armii Krajowej (wschód–zachód) oraz Stefana Batorego (północ–południe).

</doc>
<doc id="1017935" url="https://pl.wikipedia.org/wiki?curid=1017935" title="Taszarowo">
Taszarowo



</doc>
<doc id="1017938" url="https://pl.wikipedia.org/wiki?curid=1017938" title="Związki siarkoorganiczne">
Związki siarkoorganiczne

Związki siarkoorganiczne – związki organiczne zawierające wiązanie węgiel-siarka. Występują powszechnie w organizmach żywych i materii organicznej, np. węgiel kamienny, ropa naftowa i gaz ziemny. Aminokwasy siarkoorganiczne, cysteina i metionina, należą do 20 podstawowych aminokwasów białkowych i wchodzą w skład wielu białek. Wiele związków siarkoorganicznych ma intensywny, często nieprzyjemny zapach.
Klasyfikacja.
Wiele związków organicznych zawierających tlen ma swoje odpowiedniki siarkoorganiczne. Ich nazwy systematyczne tworzy się poprzez dodanie przedrostka „tio” do związku tlenowego, wiele ma też nazwy zwyczajowe.

</doc>
<doc id="1017939" url="https://pl.wikipedia.org/wiki?curid=1017939" title="Atbasar">
Atbasar

Atbasar (kaz. i ros.: Атбасар) – miasto w północnym Kazachstanie, w obwodzie akmolskim, nad rzeką Żabaj, siedziba administracyjna rejonu Atbasar. Na początku 2021 roku liczyło 28 402 mieszkańców. Centrum regionu rolniczego oraz ośrodek przemysłu spożywczego, elektromaszynowego i materiałów budowlanych.
Miejscowość została założona w 1846 roku jako stanica kozacka.
W przeszłości miasto było centralną stacją kolei wąskotorowej do Krasnoznamenskiej i Tachtabrodu.

</doc>
<doc id="1017944" url="https://pl.wikipedia.org/wiki?curid=1017944" title="Charlie Wilson (polityk z Ohio)">
Charlie Wilson (polityk z Ohio)

Charles A. „Charlie” Wilson (ur. 18 stycznia 1943 w Martins Ferry, zm. 14 kwietnia 2013 w Boynton Beach) – amerykański polityk, członek Partii Demokratycznej. W latach 2007-2011 przez dwie kolejne kadencje Kongresu Stanów Zjednoczonych był przedstawicielem szóstego okręgu wyborczego w stanie Ohio do Izby Reprezentantów Stanów Zjednoczonych.

</doc>
<doc id="1017952" url="https://pl.wikipedia.org/wiki?curid=1017952" title="Durowo">
Durowo



</doc>
<doc id="1017961" url="https://pl.wikipedia.org/wiki?curid=1017961" title="Kara cielesna">
Kara cielesna

Kara cielesna (kara fizyczna) – rodzaj kary mającej na celu zadanie bólu osobie karanej za pomocą użycia siły fizycznej wobec niej. W przypadku tej kary cierpienie fizyczne często łączy się z cierpieniem psychicznym. Kara fizyczna jest jedną z najstarszych kar w historii prawa.
Kary cielesne można podzielić na trzy główne rodzaje:
Historia.
Starożytność i średniowiecze.
Kary cielesne były stosowane już w starożytności. Wspomina o nich Biblia, m.in. w Księdze Przysłów:
Za niektóre przestępstwa przewidywał je kodeks Hammurabiego z XVIII wieku p. n. e. Jako przykład można wskazać np. § 197.: „Jeżeli kość obywatel złamał, kość złamią mu”. Były środkiem dyscyplinującym w wychowaniu i karą sądową m.in. w starożytnym Egipcie czy Rzymie.
Stosowano je jako podstawową karę wychowawczą w szczególności w Sparcie ze względu na bardzo surowe wychowanie państwowe (wychowanie spartańskie). Występowały też jako kara w prawie innych państw ówczesnego świata. Czasami kara była tak surowa, że z ciała skazanego leciała krew lub dochodziło do jego śmierci.
Podobnie stosowano sądowe kary cielesne w średniowieczu. Za przestępstwa wymierzano m.in. karę chłosty oraz tzw. karę mutylacyjną, polegającą na okaleczaniu skazanego. W tym czasie Kościół katolicki popierał kary cielesne jako środek dyscypliny w wychowaniu społeczeństwa. Jednakże już w tych czasach zaczęto krytykować kary cielesne. Wypowiadał się o nich krytycznie m.in. angielski arcybiskup Canterbury święty Anzelm z Canterbury. Uważał, że są one nadmiernie używane w wychowaniu dzieci.
Nowożytność i czasy współczesne.
W XVI wieku w Europie zaszły zmiany w stosowaniu sądowych kar cielesnych. Od tej pory wymierzano je publicznie wobec przestępcy. Zaczęto też krytykować stosowanie kar cielesnych w szkole. Filozof Roger Ascham stwierdził, że uczniowie są karani zbyt surowo.
W XVIII wieku w Polsce próbowano zakazać stosowania kar cielesnych w szkole. Planów tych nie zrealizowano z uwagi na rozbiory Polski. Również niektórzy filozofowie w tym wieku m.in. Jeremy Bentham krytykowali koncepcję takich kar. Proponowali odpowiednie reformy prawa. Z upływem czasu zniesiono sądowe kary cielesne w wielu krajach (w tym niemal wszystkich państwach europejskich). W wyniku zmian w prawie państw zaborczych, w XIX wieku kary cielesne na ziemiach polskich zostały zniesione. W Królestwie Polskim zniesiono je w 1864 r., zaś na terenie Galicji – w latach 60. XIX wieku, a w zaborze pruskim – w 1872 r. nowym niemieckim kodeksem karnym. W Wielkiej Brytanii zostały one zniesione w 1948 roku, w Kanadzie – w 1972 roku, a w Nowej Zelandii – w 1941 roku. W Stanach Zjednoczonych na przełomie 1905/1906 została przywrócona kara cielesna (dla małoletnich kara słupka, dla pełnoletnich kara chłosty).
Obecnie kara cielesna jest wymierzana poprzez mocne uderzanie, np. pasem lub kablem w określoną część ciała (zob. „Szkodliwość i stosowanie kar cielesnych”) (tzw. „lanie”). Również za formę tej kary można uznać łagodniejsze „klapsy” popularne w wychowaniu w rodzinie. W czasach obecnych kara fizyczna, tak jak dawniej, również ma charakter kary wychowawczej.
Współczesne regulacje prawne.
Kary cielesne w poszczególnych krajach.
Polska.
W Polsce stosowanie kar cielesnych jest całkowicie zabronione – stan ten od 2010 roku nie ulega wątpliwości, wcześniej wyrażano rozbieżne poglądy co do dopuszczalności ich stosowania względem dzieci.
Konstytucja RP.
Kary cielesne są przez Konstytucję całkowicie zakazane, ponieważ naruszają one niezbywalną godność człowieka.
Według części doktryny powyższy zakaz dotyczy wyłącznie kar cielesnych sądowych, nie obejmuje natomiast kar stosowanych wobec dzieci przez ich rodziców lub opiekunów.
Każdy może domagać się od władzy publicznej ochrony dziecka przed wyzyskiem, stosowaniem przemocy oraz demoralizacją. Dziecko również ma prawo do ochrony przed przemocą ze strony władz państwa.
Kary cielesne w domu.
Możliwość traktowania przemocy wobec własnego dziecka jako kontratypu względem odpowiednich zapisów Kodeksu karnego miałaby wynikać z uprawnienia do jego wychowywania, gwarantowanego przez Kodeks rodzinny i opiekuńczy w art. 95 § 1. Było to przez część interpretujących podawane w wątpliwość po wejściu w życie Konstytucji z 1997 roku oraz Ustawy o przeciwdziałaniu przemocy w rodzinie z 2005, jako sprzeczne z zawartymi w nich normami.
Od 2007 roku Rada Ministrów i Sejm RP pracowały nad zmianą przepisów dotyczących zwalczania przemocy domowej. W czerwcu 2010 roku została uchwalona nowelizacja ustawy o przeciwdziałaniu przemocy w rodzinie. Zakazuje ona stosowania kar cielesnych (również „klapsów”) w wychowaniu rodzinnym przez rodziców i innych opiekunów prawnych, dodając do Kodeksu rodzinnego i opiekuńczego przepis w następującym brzmieniu: "Osobom wykonującym władzę rodzicielską oraz sprawującym opiekę lub pieczę nad małoletnim zakazuje się stosowania kar cielesnych". Ustawa weszła w życie 1 sierpnia 2010 roku. Nie przewiduje ona sankcji karnych za stosowanie kar cielesnych niepowodujących uszkodzenia ciała dziecka. Stosowanie kar cielesnych wobec małoletniego dziecka może jednakże skutkować wszczęciem postępowania sądowego przez sąd opiekuńczy zmierzającego do ograniczenia lub pozbawienia władzy rodzicielskiej rodziców, którzy stosują kary cielesne.
Kary cielesne w szkole.
Już w XVIII wieku pamiętnikarz Jędrzej Kitowicz, wspominając wymierzanie kary cielesnej uczniom szkółek parafialnych, pisał o takich instrumentach kary jak „(...) rózga brzozowa albo dyscyplina pospolicie rzemienna; u surowszych zaś nauczycieli z sznurków nicianych tęgo spleciona, siedem lub dziewięć odnóg mająca (...), a także, (...) placenta, to jest skóra okrągła, gruba w kilkoro złożona, na dłoń ręki szeroka, na trzonku drewnianym obdłużnym osadzona, którą za omyłki w czytaniu, lub na pamięć tego, czego się nauczyć naznaczono, odmawianiu, bito w rękę (...)”.
Międzynarodową uwagę przyciągnął strajk dzieci we Wrześni, który rozpoczął się 20 maja 1901 r. Niemiecki nauczyciel wymierzył karę cielesną dzieciom za odmowę odpowiadania w języku niemieckim na lekcji religii.
W Polsce zakazano stosowania kar cielesnych w szkole w 2001 roku.
Sądowe kary cielesne.
Ustawa o wspieraniu i resocjalizacji nieletnich (do 2022 r. Ustawa o postępowaniu w sprawach nieletnich po nowelizacji z 2000 roku) i nowy kodeks karny z 1997 roku (zobacz sekcję poniżej) nie przewidują możliwości stosowania sądowych kar cielesnych w Polsce (nie stosuje się ich też wobec nieletnich).
Odpowiedzialność według Kodeksu karnego.
Odpowiedzialność karną określają przepisy art. 157 § 1, 2 i 4 Kodeksu karnego:
Szwecja.
W Szwecji zakaz stosowania kar cielesnych został wprowadzony w 1979 roku. Wprowadzenie go było poprzedzone konsultacjami społecznymi i miało kilka celów: wyparcie ze społecznej świadomości opinii, jakoby kara cielesna była skuteczną metodą wychowawczą, ograniczenie liczby dzieci doznających uszczerbku na zdrowiu w wyniku przemocy domowej, usprawnienie działania organów pomocy społecznej.
Pierwsze głosy na rzecz poprawy sytuacji najmłodszych członków społeczności pojawiły się jako reakcja na okrucieństwo szalejącej w latach 1914–1918 I wojny światowej. Pierwszym widocznym skutkiem prawnym było wprowadzenie w 1928 roku zakazu stosowania kar fizycznych w szkołach średnich. Zakaz ów pociągnął za sobą pierwsze widoczne zmiany w mentalności Szwedów. W 1957 roku przyznano dzieciom prawo do ochrony nietykalności osobistej przez wykreślenie z kodeksu karnego zapisu dopuszczającego stosowanie kar cielesnych przez rodziców lub opiekunów prawnych. Dziewięć lat później z kodeksu rodzinnego został usunięty również paragraf, który pozwalał stosować łagodne kary cielesne w uzasadnionych przypadkach. Powszechne wówczas było przeświadczenie o tym, że wymienione wyżej zmiany wpłyną znacząco na społeczną akceptację stosowania przemocy fizycznej w stosunku do dzieci. W połowie lat 70. została powołana Komisja Praw Dziecka, której zadaniem było opracowanie szeregu gruntownych zmian w artykułach kodeksu rodzinnego dotyczących dzieci. W wyniku pracy Komisji Praw Dziecka, która ujawniła, że przepisy zakazujące stosowania kar cielesnych są źle sformułowane i niewystarczająco klarowne, wniesiono o umieszczenie w kodeksie rodzinnym paragrafu, który jednoznacznie zakazywałby stosowania tego rodzaju kar. Riksdag wprowadził stosowny przepis 1 lipca 1979 roku w wyniku znacznego poparcia dla projektu w głosowaniu. Dany fragment stwierdzał, że: "Dzieci mają prawo do troski, bezpieczeństwa i dobrego wychowania. Dzieci powinny być traktowane z poszanowaniem dla ich osoby i indywidualności i nie mogą być poddawane karze cielesnej ani jakiemukolwiek poniżającemu traktowaniu".
Niemcy.
W Niemczech oficjalnie zakazano stosowania kar cielesnych w roku 2000, a pośrednim powodem było wprowadzenie takich przepisów prawnych w innych krajach. Z kolei wśród powodów bezpośrednich wymienia się rozpowszechnienie w Niemczech przekonania, że znęcanie się nad dziećmi w domu rodzinnym jest ściśle powiązane z narastającą przemocą wśród młodzieży w wieku gimnazjalnym. Bundestag był przekonany, że państwo chcące skutecznie zapobiegać przestępczości winno wkroczyć na do tej pory niefunkcjonujący w systemie prawnym obszar, jakim było życie rodzinne. Dodatkowo uznano, że karanie fizyczne dzieci, poza konsekwencjami dla społeczeństwa, może łatwo przeobrazić się w ich fizyczne bądź psychiczne krzywdzenie. Przepis został sformułowany następująco: „Dzieci mają prawo do wychowania wolnego od przemocy. Stosowanie kar cielesnych, dręczenia psychicznego i innych poniżających dziecko praktyk jest zabronione” (§ 1631 II BGB (niemieckiego kodeksu cywilnego)).
Wielka Brytania.
W Wielkiej Brytanii już w 1889 roku uchwalono pierwszy z wielu aktów prawnych dotyczących tej sfery życia – "Children`s Charter", którego celem było zapobieganie zjawisku przemocy względem dzieci. Brytyjskie organy państwowe po raz pierwszy w historii tego państwa uzyskały upoważnienie do interwencji i ingerowania w relacje dzieci i rodziców. Karta Dzieci zezwalała między innymi na to, żeby osoba podejrzana o stosowanie przemocy fizycznej wobec dziecka została tymczasowo aresztowana do czasu wyjaśnienia sprawy. Pięć lat później, w roku 1894, część zapisów została poprawiona a sam zakres działania aktu prawnego został znacznie poszerzony. Wniesione poprawki pozwalały między innymi na to, żeby osoba małoletnia mogła uczestniczyć w procesie sądowym w charakterze świadka. Dodatkowo, pojęcie przemocy fizycznej zostało dosyć szczegółowo zdefiniowane. Pojawiły się również sankcje prawne za odmówienie udzielenia pierwszej pomocy choremu dziecku. W roku 1908 parlament brytyjski uchwalił kolejny akt prawny, tzw. "The Children Act", który zakładał między innymi utworzenie specjalnych sądów dla nieletnich oraz wprowadzenie rejestru rodzin zastępczych. Uprawnienia powstałych sądów dla nieletnich uległy poszerzeniu w 1932 roku, wraz z uchwaleniem ustawy o dzieciach i młodzieży – "The Children and Young Persons Act". W kolejnym roku podjęto próbę uporządkowania obowiązujących wówczas aktów prawnych poprzez przyjęcie nowej ustawy, w której zawarte zostały dotychczasowe ustalenia. Ustawa owa utrzymywała się w mocy do 1948 roku, kiedy to przyjęto zupełnie nową ustawę dotyczącą praw dzieci.
Obecnie ustawą, która w Wielkiej Brytanii chroni dzieci przed przemocą, jest "The Children Act" z 1989 roku. Jego zapisy zapewniają każdemu dziecku prawo do ochrony przed przemocą psychiczną i fizyczną oraz szeroko rozumianym wykorzystywaniem. "The Children Act" został zatwierdzony w Anglii i Walii w roku 1991, po wprowadzeniu drobnych poprawek, od 1996 roku również w Irlandii Północnej. W 2019 r. zakazano całkowicie stosowania kar cielesnych wobec dzieci w Szkocji, natomiast w Walii miało to miejsce w 2020 r.
Inne kraje.
Kary cielesne w wychowaniu, oświacie i prawie są zakazane w sumie w 65 krajach świata.
Zakazane są zarówno w szkole, jak i w domu m.in. w Szwecji, Polsce, Norwegii, Grecji, Niemczech, na Ukrainie i w San Marino, jak również we Francji. Zakazano stosowania ich tylko w szkole m.in. w Czechach, Rosji, Włoszech, na Litwie, w Belgii, Wielkiej Brytanii, Turcji i niektórych krajów byłej Jugosławii. W Stanach Zjednoczonych w niektórych stanach wprowadzono zakaz stosowania tych kar wobec uczniów, natomiast w żadnym stanie nie jest zabronione ich stosowanie w domu. Sądowa kara cielesna występuje m.in. w Arabii Saudyjskiej, Sudanie i Indonezji. Prawo karne tych państw opiera się na szariacie, który przewiduje stosowanie takich kar.
Prawo międzynarodowe.
Konwencja o prawach dziecka.
Międzynarodowa Konwencja o prawach dziecka z 1989 roku bezwzględnie zabrania stosowania kar cielesnych wobec dzieci, również tych niepowodujących urazu ciała dziecka, przyznając dzieciom nietykalność cielesną i zobowiązując jej sygnatariuszy do zapewnienia dzieciom ochrony przed przemocą.
Międzynarodowy Pakt Praw Obywatelskich i Politycznych.
Międzynarodowy Pakt Praw Obywatelskich i Politycznych zabrania stosowania poniżających kar (w tym kar cielesnych).
Szkodliwość i stosowanie kar cielesnych.
Naukowcy badający wpływ kar cielesnych na rozwój dzieci wskazują, że rosnąca liczba badań na ten temat sugeruje, że mogą mieć one niezamierzone negatywne konsekwencje, takie jak:
W podsumowaniu meta-analizy badań na temat wpływu kar cielesnych w formie klapsów na dzieci opublikowanej w 2016 roku naukowcy stwierdzili, że nie ma dowodów na to że karanie dzieci za pomocą klapsów jest powiązane z poprawą ich zachowania lub daje jakiekolwiek inne pozytywne skutki.
Stosowanie kar fizycznych nie musi powodować uszkodzeń ciała. W krajach, w których wolno stosować kary fizyczne, dopuszczalne jest stosowanie kar cielesnych niepowodujących urazów. Według badań jednak dzieci, które są karane cieleśnie częściej spotykają się z nieuzasadnioną przemocą ze strony rodziców, są częściej bite, kopane i uderzane, częściej także doświadczają urazów, które wymagają opieki medycznej.
Kara cielesna jest obecnie wymierzana poprzez:
W kulturze zachodniej częściej karani są w ten sposób chłopcy.
Kary cielesne w debacie publicznej.
Stosowanie kar cielesnych wobec jest tematem debaty publicznej. Poniżej przedstawiono argumenty zwolenników i przeciwników tych sposobów karania, dyscyplinowania w tej dyskusji:
Międzynarodowy Dzień bez Kar Cielesnych.
30 kwietnia obchodzony jest w USA i wielu państwach europejskich Międzynarodowy Dzień bez Kar Cielesnych.

</doc>
<doc id="1017962" url="https://pl.wikipedia.org/wiki?curid=1017962" title="Reading Bulldogs">
Reading Bulldogs



</doc>
<doc id="1017964" url="https://pl.wikipedia.org/wiki?curid=1017964" title="Wunsiedel">
Wunsiedel

Wunsiedel – miasto powiatowe w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, siedziba powiatu Wunsiedel im Fichtelgebirge. Leży w Smreczanach, przy drodze B303 i linii kolejowej Rzym – Sztokholm.
Miasto położone jest 30 km na południowy wschód od Hof i 30 km na północny wschód od Bayreuth.
Historia.
Najstarsza wzmianka o miejscowości pochodzi z 1163 roku. W 1326 otrzymała prawa miejskie. Leżała początkowo w granicach Burgrabstwa Norymbergi, po czym przeszła pod panowanie Księstwa Kulmbach. W latach 1476, 1547, 1607, 1636, 1644, 1646, 1657, 1731 miasto ucierpiało z powodu pożarów. W 1792 znalazło się pod zarządem pruskim, od 1806 było okupowane przez Cesarstwo Francuskie, by w 1810 ostatecznie zostać włączonym do Królestwa Bawarii. Od 1871 wraz z Bawarią leży w granicach Niemiec.
Współpraca.
Miejscowości partnerskie:

</doc>
<doc id="1017965" url="https://pl.wikipedia.org/wiki?curid=1017965" title="Paul Ryan">
Paul Ryan

Paul Davis Ryan Jr. (ur. 29 stycznia 1970 w Janesville w Wisconsin) – amerykański polityk, członek Partii Republikańskiej, Spiker Izby Reprezentantów Stanów Zjednoczonych.
Od 1999 roku jest przedstawicielem pierwszego okręgu wyborczego w stanie Wisconsin w Izbie Reprezentantów Stanów Zjednoczonych. Od 29 października 2015 do 3 stycznia 2019 był spikerem Izby Reprezentantów z ramienia Partii Republikańskiej.
Młodość i edukacja.
Paul Ryan urodził się w rodzinie osiadłej w Wisconsin od kilku pokoleń. Jego ojciec, Paul Ryan Sr. był prawnikiem, zaś matka Betty zajmowała się wychowaniem dzieci (sam Paul jest najmłodszym z czwórki rodzeństwa). Ojciec Ryana zmarł na atak serca gdy ten miał 16 lat. 
Ryan ukończył Joseph A. Craig High School w swoim rodzinnym Janesville. Następnie na Miami University w miejscowości Oxford w stanie Ohio zdobył podwójny dyplom z ekonomii i nauk politycznych (1992). Należał również do stowarzyszenia Delta Tau Delta, z którego wywodzi się wielu wpływowych amerykańskich polityków.
Początki kariery.
Po ukończeniu studiów Ryan na krótko zajął się biznesem, by wkrótce wejść do polityki. Od 1995 roku pracował jako asystent senatora Boba Kastena. Następnie w tym samym charakterze pracował u senatora Sama Brownbacka i członka Izby Reprezentantów Jacka Kampa.
Izba Reprezentantów.
Wybór.
Kiedy Mark Neumann, dotychczasowy członek Izby Reprezentantów z 1. okręgu w Wisconsin zrezygnował z kandydowania w wyborach w 1998 roku, Ryan zdecydował się wystartować w prawyborach Partii Republikańskiej. Po uzyskaniu nominacji republikańskiej stanął do walki o mandat z demokratką Lydią Spottswood. Wybory zwyciężył znacząco, stosunkiem 57,1% do 42,7% i od tego czasu nieprzerwanie jest reprezentantem swojego okręgu.
W ostatnich wyborach (2010) pokonał demokratycznego oponenta Johna Heckenlively’ego i libertarianina Josepha Kexela, zdobywając 68,2% głosów.
Komisja Budżetowa.
Po wyborach w 2010 roku, kiedy to republikanie odzyskali kontrolę nad Izbą Reprezentantów, Ryan objął stanowisko przewodniczącego Komisji Budżetowej 112. Kongresu. Jest on zdecydowanym zwolennikiem utrzymania dyscypliny budżetowej i równie zagorzałym przeciwnikiem zwiększania wydatków na programy socjalne. Otwarcie skrytykował plan budżetowy przygotowany przez administrację prezydenta Baracka Obamy.
W 2018 roku nie ubiegał się o reelekcję.
Poglądy.
Paul Ryan uważany jest za konserwatywnego republikanina o poglądach wolnorynkowych. Sprzeciwia się między innymi aborcji i badaniom nad zarodkami ludzkimi. Niemal we wszystkich głosowaniach głosuje wraz z linią swojej partii (współczynnik ten wynosił w ostatnich kadencjach od 90% do 95%). W rankingu największej amerykańskiej organizacji "pro-life" NRLC otrzymał notę 100%, zaś organizacja Christian Coalition, która promuje tradycyjne wartości rodzinne, przyznała mu notę 91%.
Kampania roku 2012.
Podczas spotkania z wyborcami 11 sierpnia 2012 r. kandydat republikanów na prezydenta Mitt Romney ogłosił, że jego partnerem w walce z urzędującym prezydentem Barackiem Obamą będzie Paul Ryan. Tym samym, polityk z Wisconsin został kandydatem na wiceprezydenta z ramienia Partii Republikańskiej.
Z sondaży przeprowadzonych po ogłoszeniu decyzji Romneya wynika, że Ryan cieszy się poparciem około 50% Amerykanów.
Życie osobiste.
Od 2000 roku jest żonaty z Janną Little, z którą mają trójkę dzieci.
Jest katolikiem.

</doc>
<doc id="1017966" url="https://pl.wikipedia.org/wiki?curid=1017966" title="Przejma (województwo podlaskie)">
Przejma (województwo podlaskie)

Przejma – osada leśna w Polsce położona w województwie podlaskim, w powiecie grajewskim, w gminie Rajgród.
W latach 1975–1998 miejscowość administracyjnie należała do województwa łomżyńskiego.

</doc>
<doc id="1017969" url="https://pl.wikipedia.org/wiki?curid=1017969" title="CS Patria">
CS Patria

Club Sport Patria - ekwadorski klub piłkarski z siedzibą w mieście Guayaquil.
Historia.
Klub Patria założony został 18 września 1908 roku i jest najstarszym istniejącym klubem Ekwadoru. Największym sukcesem klubu było wicemistrzostwo kraju w roku 1961. Ostatni raz w najwyższej lidze Ekwadoru klub wystąpił w 1970 roku.

</doc>
<doc id="1017972" url="https://pl.wikipedia.org/wiki?curid=1017972" title="Club Sport Patria">
Club Sport Patria



</doc>
<doc id="1017988" url="https://pl.wikipedia.org/wiki?curid=1017988" title="Park Stanowy Jezioro Washoe">
Park Stanowy Jezioro Washoe

Park Stanowy Jezioro Washoe (ang. Washoe Lake State Park) – park stanowy leżący 10 mil (ponad 16 km.) na północ od Carson City i 15 mil (24 140 km.) na południe od Reno w hrabstwie Washoe stanu Nevada.
Obejmuje jeziora Washoe oraz Little Washoe w centralnej części doliny o tej samej nazwie.
Do atrakcji należą: pejzaż gór Sierra Nevada, wędrówki, jazda konna, pikniki, windsurfing, narciarstwo wodne, katamaran i łowienie ryb.
Historia.
Miejscowa dolina zawsze dostarczała środków do życia dla okolicznych plemion indiańskich. Zimą jednak, konieczne były przenosiny na niziny.
W 1859 r. odkryto srebro na pobliskiej Comstock Lode (dzisiaj Virginia City), co sprowadziło tysiące kupców i górników. W tym samym roku, Mormoni założyli niewielką osadę blisko Franktown, na zachód od jeziora. Wciąż można oglądać ruiny zakładu przetwórstwa rudy.
Trzynaście lat później powstała linia kolejowa łącząca z Carson City oraz biegnąca dookoła jeziora. Miasta podupadły, gdy zmieniła się koniunktura górnicza. Kolej zakończyła działalność w 1950 r.
W 1977 r. powstał park stanowy w celu ochrony zabytków oraz miejsc rekreacyjnych.
Fauna.
Występują m.in. jelenie, kojoty, orły, pelikany i wiele gatunków wędrownych ptaków. Sporadycznie można znaleźć grzechotniki.

</doc>
<doc id="1017989" url="https://pl.wikipedia.org/wiki?curid=1017989" title="Zhao">
Zhao



</doc>
<doc id="1017993" url="https://pl.wikipedia.org/wiki?curid=1017993" title="Wątłusz srebrzysty">
Wątłusz srebrzysty



</doc>
<doc id="1017994" url="https://pl.wikipedia.org/wiki?curid=1017994" title="Faustynowo">
Faustynowo

2 miejscowości w Polsce:

</doc>
<doc id="1017995" url="https://pl.wikipedia.org/wiki?curid=1017995" title="Józef Domachowski">
Józef Domachowski

Józef Domachowski (ur. 13 września 1876 w Wielkim Stwolnie, zm. 4 kwietnia 1940 w Stutthof (KL)) – polski duchowny katolicki, proboszcz parafii św. Piotra i Pawła na toruńskim Podgórzu.
Życiorys.
Święcenia prezbiteratu otrzymał 15 grudnia 1901 w Grudziądzu. W latach 1902–1904 był wikariuszem parafii pw. św. Wawrzyńca w Gnieźnie, a od 1905 był proboszczem parafii św. Piotra i Pawła w Podgórzu, będącym w tym okresie podtoruńskim miasteczkiem. Aktywnie uczestniczył w polskim życiu narodowym, wspierał strajk szkolny uczniów polskich w 1906, zainicjował działalność Katolickiego Stowarzyszenia Młodzieży i Stowarzyszenia Robotników Katolickich. Należał do Towarzystwa Naukowego w Toruniu. W 1913 przejął kierownictwo zagrożonego upadłością Banku Ludowego w Toruniu (wcześniej przewodniczył Radzie Nadzorczej), skutecznie porządkując finanse i wyprowadzając instytucję z kryzysu.
W niepodległej Polsce ks. Domachowski nadal był aktywnym działaczem społecznym i narodowym. Społeczność Podgórza z jego inicjatywy zrzeszała się w patriotycznych organizacjach, głównie śpiewaczych, teatralnych i sportowych (m.in. Towarzystwo Śpiewu „Halka”, Towarzystwo Gimnastyczne „Sokół”, Bractwo Kurkowe, Podgórski Klub Sportowy). U progu II wojny światowej organizował zbiórki pieniężne na obronność.
16 października 1939 został aresztowany przez Niemców i uwięziony na kilka dni w toruńskim więzieniu Fort VII. Po zwolnieniu mimo zakazu nie zaprzestał działalności kapłańskiej i ponownie trafił do aresztu już 3 listopada tegoż roku. Ponownie został uwięziony w Forcie VII, później 8 stycznia 1940 przewieziony do obozu przejściowego Neufahrwasser, a stamtąd 10‑14 stycznia 1940 przetransportowany do obozu koncentracyjnego KL Stutthof (numer obozowy 8821). Chory na serce, zmarł w obozie z przepracowania 4 kwietnia 1940.
Upamiętnienie.
W grudniu 1995 Rada Miejska Torunia nadała na wniosek Towarzystwa Miłośników Torunia imię ks. Domachowskiego jednej z lewobrzeżnych ulic miasta.

</doc>
<doc id="1017998" url="https://pl.wikipedia.org/wiki?curid=1017998" title="Faustynowo (województwo wielkopolskie)">
Faustynowo (województwo wielkopolskie)

Faustynowo (niem. "Faustinberg") – kolonia w Polsce położona w województwie wielkopolskim, w powiecie grodziskim, w gminie Rakoniewice. Na południe od Faustynowa przepływa Północny Kanał Obry.
W okresie Wielkiego Księstwa Poznańskiego (1815-1848) miejscowość wzmiankowana jako kolonia Faustynowo należała do wsi większych w ówczesnym powiecie babimojskim rejencji poznańskiej. Kolonia Faustynowo należała do rakoniewickiego okręgu policyjnego tego powiatu i stanowiła część majątku Rakoniewice, który należał wówczas do Czarneckiego. Według spisu urzędowego z 1837 roku kolonia Faustynowo liczyła 154 mieszkańców, którzy zamieszkiwali 32 dymy (domostwa).
Pod koniec XIX wieku Faustynowo liczyło 24 domostwa i 160 mieszkańców, w większości (148) wyznania ewangelickiego. Niemiecką nazwą było Faustinberg.
W latach 1975–1998 miejscowość należała administracyjnie do województwa poznańskiego.

</doc>
<doc id="1018005" url="https://pl.wikipedia.org/wiki?curid=1018005" title="Józefin (województwo wielkopolskie)">
Józefin (województwo wielkopolskie)

Józefin – osada w Polsce położona w województwie wielkopolskim, w powiecie grodziskim, w gminie Rakoniewice, między siedzibą gminy a Narożnikami.
Pod koniec XIX wieku Józefin był folwarkiem podległym Rakoniewicom w powiecie babimojskim i liczył 2 gospodarstwa i 38 mieszkańców.
W latach 1975–1998 osada należała administracyjnie do województwa poznańskiego.

</doc>
<doc id="1018007" url="https://pl.wikipedia.org/wiki?curid=1018007" title="Kościół i klasztor benedyktynek w Grudziądzu">
Kościół i klasztor benedyktynek w Grudziądzu

Kościół i klasztor benedyktynek w Grudziądzu – obecnie kościół parafialny Ducha Świętego i muzeum.
Historia.
Okres ewangelicki.
Wkrótce po krzyżackiej lokacji Grudziądza w 1291 r. w pobliżu Bramy Toruńskiej w południowej części miasta powstał przytułek – szpital Św. Ducha – z własną kaplicą. Po pożarze, w 1345 r. został włączony do uposażenia fary św. Mikołaja. W XVI w. stał się świątynią ewangelicką (zapewne tutaj, w latach 1552–1553 pierwsze w Grudziądzu jawnie luterańskie kazania głosił ks. dr Joachim Mörlin), co usankcjonował przywilej króla Zygmunta Augusta z 1569 r. W 1598 r. kościół odzyskali katolicy, jednak z niego nie korzystali i w latach 1608–1618 (lub według innych źródeł do 1624) znowu odbywały się w nim nabożeństwa protestanckie. 
Pod opieką benedyktynek.
W 1631 r. zabudowania objęły przybyłe z Torunia benedyktynki. Fundatorami klasztoru byli starosta pokrzywieński Jan Działyński i jego małżonka Justyna z domu Knutówna, którzy dostarczyli odpowiednich funduszy i nadań ziemskich. Już wcześniej na fali kontrreformacji dzięki Działyńskim osiadł w Grudziądzu zakon jezuitów. Pierwszą przełożoną (ksienią) benedyktynek została siostra fundatorki, Dorota Knutówna. W tym czasie wzniesiono pierwsze zabudowania klasztorne i dokonano przebudowy kościoła. Mniszki prowadziły szkołę dla dziewcząt. 
Podczas potopu szwedzkiego w 1656 r. kościół spłonął i zakonnice na 3 lata przeniosły się do swoich wiejskich posiadłości. Po wojnie kościół odbudowano i powstały prowizoryczne zabudowania klasztorne. W latach 1728–1731 staraniem ksieni Heleny Gaudówny wzniesiono bardziej okazałe gmachy, próbując przy tej okazji rozebrać część sąsiednich murów obronnych (jako zasłaniających widok z okien), co spowodowało ostry konflikt z miastem. Mniszki w obronie swoich przywilejów i posiadłości, toczyły takich sporów więcej. Za rządów ksieni Elżbiety Radowickiej w latach 1749–1750 wzniesiono ozdobną furtę klasztorną, zwaną dziś Pałacem Opatek, w której podejmowano również świeckich gości, dom kapelanów, ponadto zbudowano krużganki łączące poszczególne budynki. Kościół przedłużono ku zachodowi i z tamtej strony dodano wieżę z ażurowym hełmem - niewysoką, ale znakomicie ożywiająca panoramę miasta. Do furty od strony dziedzińca po 1766 r. dobudowano rezydencję ksieni. Cały zespół od strony miasta otoczono murem z figurami świętych.
Pod zaborami.
Klasztor został skasowany przez władze pruskie w 1810 r., choć mniszki pozostały w nim aż do 1836 r. W międzyczasie, w 1823 r. kościół Św. Ducha przekształcono w ewangelicką świątynię garnizonową. W kolejnych latach rozebrano wieżę, dom kapelanów, krużganki i mur wokół zabudowań. Od 1834 r. mieściło się tu seminarium nauczycielskie, ze szkołą i mieszkaniami nauczycieli. Po zbudowaniu nowego kościoła garnizonowego w 1900 r. kościół przeznaczono dla żołnierzy-katolików.
Po I wojnie światowej.
Po powrocie Grudziądza do Polski w 1920 r. służył katolikom niemieckim, młodzieży gimnazjalnej, a w 1928 r. po renowacji (podczas której dobudowano kruchtę) stał się filialnym fary. Podczas walk w 1945 r. wszystkie zabudowania spłonęły, pozostały tylko uszkodzone mury. Pałac Opatek odbudowano jeszcze w latach 40. (choć bez tylnego skrzydła mieszkalnego) z przeznaczeniem na szkołę muzyczną. Odbudowę budynków klasztornych zakończono w 1954 r. i stały się siedzibą Muzeum w Grudziądzu, które z czasem przejęło również Pałac Opatek i sąsiednie spichrze. Kościół, odbudowany w 1959 r., od 1980 r. jest świątynią parafialną.
Zabytki.
Kościół Św. Ducha i zabudowania poklasztorne zajmują cały południowo-zachodni kwartał staromiejski, tworzący trójkąt ograniczony ulicami Klasztorną i Wodna oraz linia przebiegu murów obronnych. Kościół jest budowlą tynkowaną, salową, obecnie w zasadniczym zrębie barokową, oszkarpowaną, zapewne z wykorzystaniem partii murów gotyckich. Ozdobnie rozwiązaną elewację wschodnią – dawniej od strony głównego wyjazdu z miasta – wieńczy manierystyczny szczyt, ozdobiony blendami i najeżony sterczynami. Wejście prowadzi od strony północnej. Wnętrze kryte jest żelbetowym stropem z czasów ostatniej odbudowy. Jedynym zachowanym zabytkiem ruchomym jest duży barokowy krucyfiks zawieszony na elewacji wschodniej. Mozaikowe tło ołtarza głównego zaprojektował Krzysztof Cander. Do 1945 r. zachowany był jeszcze barokowy ołtarz i wykonane po 1900 r. witraże z postaciami patronów różnego sił zbrojnych. 
Obok wschodniej części kościoła od ul. Klasztornej wznosi się piętrowy Pałac Opatek - furta z sienią wjazdową na teren zabudowań – piętrowy budynek o malowniczej, nietypowo rozwiązanej fasadzie, podzielonej pilastrami, w których w dwóch kondygnacjach wnęk rozmieszczono 8 drewnianych późnobarokowych figur zakonnych świętych. Budynek kryty jest czterospadowym dachem. Kompleks właściwego klasztoru składa się z 2 budynków na zachód od kościoła, jednego w przedłużeniu jego osi wzdłuż ul. Wodnej, drugiego wzniesionego na krawędzi wiślanej skarpy (i na linii średniowiecznych murów obronnych), o rzucie zbliżonym do załamanej litery L. Piętrowe elewacje zdobione są pilastrami, dachy są dwuspadowe, a wyróżniającym akcentem są wysokie wolutowe szczyty na krańcach elewacji. Wnętrza uległy całkowitemu przekształceniu podczas odbudowy na cele muzealne. Pierwotnie na przedłużeniu linii korpusu klasztoru ku wschodowi wzdłuż murów wznosiły się zabudowania gospodarcze. Dzięki eksponowanej lokalizacji, jasne elewacje klasztorne stały się jednym z akcentów panoramy Starego Miasta od strony Wisły, wyraźnie odcinającym się od dominującej czerwieni elewacji potężnych spichrzów.

</doc>
<doc id="1018010" url="https://pl.wikipedia.org/wiki?curid=1018010" title="Zamartwica">
Zamartwica



</doc>
<doc id="1018011" url="https://pl.wikipedia.org/wiki?curid=1018011" title="Braulio Luna">
Braulio Luna

Braulio Luna Guzmán (ur. 8 września 1974 w mieście Meksyk) – meksykański piłkarz występujący najczęściej na pozycji bocznego pomocnika.
Kariera klubowa.
Luna pochodzi z miasta Meksyk. Piłkarską karierę rozpoczął w tamtejszym klubie Pumas UNAM. W [1993] roku zadebiutował w jego barwach w lidze meksykańskiej w zremisowanym 3:3 spotkaniu z Club León. Trafił jednak na mało obfity w sukcesy okres w UNAM. Co prawda występował w drużynie z takimi zawodnikami jak Jorge Campos, Israel López, Claudio Suárez czy Rafael García, jednak nie wywalczył żadnego trofeum.
W [1998 roku Luna przeszedł do innego stołecznego klubu, Club América. Jednak i ten zespół przeżywał duży kryzys, nie osiągając żadnych sukcesów, pomimo faktu, że w drużynie grali tacy zawodnicy jak Cuauhtémoc Blanco czy Germán Villa.
Po 3,5 roku gry w Américe Luna znów zmienił barwy klubowe i został piłkarzem Club Necaxa. W Necaxie z kolei występował przez 2 i pół roku, a w 2004 roku trafił do Tiburones Rojos de Veracruz. Natomiast zimą 2007 przed rozpoczęciem fazy Clausura Luna został zawodnikiem San Luis, gdzie występował przez ponad cztery lata.
23 maja 2010 Luna za sumę 970 tysięcy euro oficjalnie został piłkarzem Pachuki. W drużynie tej spędził rok, rozgrywając 26 spotkań ligowych.
Latem 2011 odszedł do klubu z siedzibą w Guadalajarze, Tecos UAG.
Kariera reprezentacyjna.
W reprezentacji Meksyku Luna zadebiutował 12 grudnia 1997 roku w przegranym 1:3 spotkaniu z Australią, rozegranym w ramach Pucharu Konfederacji, z którego Meksyk odpadł po fazie grupowej. W 1998 roku Braulio został powołany do kadry na Mistrzostwa Świata we Francji. Tam wystąpił tylko we 2 meczach grupowych: wygranym 3:1 z Koreą Południową oraz zremisowanym 2:2 z Holandią.
W 2002 roku Luna znalazł się w kadrze na MŚ 2002. Tym razem był już podstawowym zawodnikiem drużyny i wystąpił najpierw w 3 meczach grupowych: z Chorwacją (1:0), z Ekwadorem (2:1) i Włochami (1:1), a następnie w 1/8 finału z USA (0:2).
Do kadry narodowej 35–letni Luna powrócił w 2009 roku za kadencji Javiera Aguirre jako zawodnik San Luis. Wziął udział w spotkaniach towarzyskich przed Mundialem 2010 w RPA – szczególnie dobrze zaprezentował się 25 lutego 2010 w sparingu z Boliwią, kiedy to w wygranym 5:0 meczu zanotował gola i cztery asysty. Ostatecznie nie znalazł się jednak w kadrze na Mistrzostwa Świata.

</doc>
<doc id="1018013" url="https://pl.wikipedia.org/wiki?curid=1018013" title="John Kline (polityk)">
John Kline (polityk)

John Paul Kline (ur. 6 września 1947) – amerykański polityk, członek Partii Republikańskiej. W latach 2003–2017 był przedstawicielem drugiego okręgu wyborczego w stanie Minnesota do Izby Reprezentantów Stanów Zjednoczonych.

</doc>
<doc id="1018014" url="https://pl.wikipedia.org/wiki?curid=1018014" title="Maksymilian Budzisz">
Maksymilian Budzisz

Maksymilian Budzisz (ur. 24 grudnia 1859 w Rekowie, zm. w lutym 1939 w Sopocie) – polski działacz narodowy, nauczyciel, Kaszuba.
Życiorys.
Pochodził z rodziny kaszubskiej. Wykształcenie zdobył w seminarium nauczycielskim w Kościerzynie. Przez pewien czas był właścicielem majątku w Sławkach, poświęcił się jednak pracy nauczycielskiej. Przez około 40 lat był nauczycielem w Oruni, gdzie prowadził sierociniec i zasiadał w radzie miejskiej. Później pracował jako nauczyciel w szkole katolickiej w Starych Szkotach.
Działał w Towarzystwie Nauczycieli Polaków w Gdańsku - był jego współzałożycielem i prezesem, potem otrzymał tytuł prezesa honorowego. Należał także do Towarzystwa Przyjaciół Nauki i Sztuki w Gdańsku. Tytułem honorowego prezesa obdarzyło go także Towarzystwo Śpiewacze "Lutnia" w Sopocie. 
Pochowany został na cmentarzu w Gdańsku-Starych Szkotach.

</doc>
<doc id="1018015" url="https://pl.wikipedia.org/wiki?curid=1018015" title="Yan">
Yan



</doc>
<doc id="1018016" url="https://pl.wikipedia.org/wiki?curid=1018016" title="Jim Ramstad">
Jim Ramstad

Jim Ramstad, właśc. James M. Ramstad (ur. 6 maja 1946 w Jamestown, Dakota Północna, zm. 5 listopada 2020 w Wayzata, Minnesota) – amerykański polityk, członek Partii Republikańskiej.
W latach 1991–2009 przez dziewięć kolejnych dwuletnich kadencji Kongresu Stanów Zjednoczonych był przedstawicielem trzeciego okręgu wyborczego w stanie Minnesota do Izby Reprezentantów Stanów Zjednoczonych.

</doc>
<doc id="1018018" url="https://pl.wikipedia.org/wiki?curid=1018018" title="Shanghai composite">
Shanghai composite



</doc>
<doc id="1018020" url="https://pl.wikipedia.org/wiki?curid=1018020" title="Hiperdoncja">
Hiperdoncja

Hiperdoncja, zwiększenie liczby zębów (łac. "hyperdontia"; z gr. "νπερ" – zbyt dużo, "οδοντ" – ząb, "-ια"; ang. hyperdontia) – zaburzenie rozwojowe polegające na obecności zębów nadliczbowych o nieprawidłowej budowie albo prawidłowo zbudowanych zębów dodatkowych.
W uzębieniu mlecznym hiperdoncję obserwuje się rzadko (0,3-1,8%), w uzębieniu stałym częściej (2-3,1%). Występuje częściej u mężczyzn niż u kobiet (2:1) i częściej dotyczy szczęki niż żuchwy (9:1).
Nadmierna liczba zębów może być:
Najczęstsze formy nadliczbowych zębów to:
Na ogół zwiększona liczba kilku zębów występuje symetrycznie.
Objawy tego zaburzenia rozwojowego wynikają najczęściej z zaburzenia funkcji stawu skroniowo-żuchwowego.
Hiperdoncja może stanowić część obrazu klinicznego zespołów wad wrodzonych, takich jak:

</doc>
<doc id="1018021" url="https://pl.wikipedia.org/wiki?curid=1018021" title="Barbara Frączek">
Barbara Frączek

Barbara Franciszka Frączek z domu Krzaklewska (ur. 3 grudnia 1941 we Lwowie) – polska polityk, lekarka i działaczka społeczna, posłanka na Sejm I i III kadencji.
Życiorys.
Córka chirurga Stanisława Krzaklewskiego oraz siostra Mariana Krzaklewskiego. W 1965 ukończyła studia na Wydziale Lekarskim Akademii Medycznej w Warszawie, następnie specjalizowała się w zakresie okulistyki. Pracowała jako starszy asystent w Wojewódzkim Szpitalu Zespolonym w Rzeszowie. W 1980 została działaczką „Solidarności”, zasiadała we władzach regionalnych związku. Z jego ramienia pełniła funkcję posła I kadencji (1991–1993). Była także posłanką III kadencji z listy Akcji Wyborczej Solidarność (1997–2001). Współtworzyła program AWS dotyczący ubezpieczeń zdrowotnych. Zajmowała się też wsparciem placówek ochrony zdrowia w regionie rzeszowskim i działaniami na rzecz lokalnego przemysłu zbrojeniowego.
W 2001 wycofała się z polityki, kontynuując praktykę lekarską. Działaczka ruchów katolickich, została m.in. przewodniczącą lokalnego stowarzyszenia „Tak Życiu”, wspierającego samotne matki i rodziny wielodzietne. Była też przewodniczącą Komisji Etyki Okręgowej Izby Lekarskiej w Rzeszowie.
Zamężna, ma dwóch synów.
Odznaczenia.
W 2017 odznaczona Krzyżem Oficerskim Orderu Odrodzenia Polski. W 2018 otrzymała Krzyż Wolności i Solidarności, a w 2019 Medal Stulecia Odzyskanej Niepodległości.

</doc>
<doc id="1018022" url="https://pl.wikipedia.org/wiki?curid=1018022" title="Dariusz Jastrząb">
Dariusz Jastrząb

Dariusz Jastrząb (ur. 14 stycznia 1960 w Słupsku) – polski ksiądz katolicki, infułat, kapłan diecezji koszalińsko-kołobrzeskiej, doktor teologii.
Życiorys.
Absolwent Papieskiego Uniwersytetu Laterańskiego (Papieski Instytut Jana Pawła II dla Studiów nad Małżeństwem i Rodziną oraz Akademii Teologii Moralnej „Alfonsiana”). Swą rozprawę doktorską poświęcił moralnym aspektom twórczości F. Dostojewskiego („Cristo, Dio-uomo come soluzione della tragica antinomia del bene e del male nell'uomo di Dostoevskij”). Został adiunktem Katedry Języka i Komunikacji Religijnej Wydziału Teologii Uniwersytetu Szczecińskiego.
Święcenia kapłańskie otrzymał 25 maja 1986 z rąk biskupa Tadeusza Werno. Objął obowiązki wikariusza parafii w Człuchowie, następnie wikariusz w Koszalinie w parafii pw. św. Wojciecha. W 2003 r. biskup Marian Gołębiewski mianował go proboszczem parafii pw. św. Antoniego w Sławnie. Funkcję tę piastował do 2005, kiedy zamieszkał przy kościele katedralnym w Koszalinie i podjął obowiązki wikariusza biskupiego ds. duchowieństwa. W 2018 został powołany przez ks. biskupa Edwarda Dajczaka na proboszcza parafii pw. NMP Wspomożenia Wiernych w Miastku.
W latach 1994–2003 pracował w Wyższym Seminarium Duchownym Diecezji Koszalińsko-Kołobrzeskiej w Koszalinie, gdzie służył jako prefekt i ojciec duchowny. Od 2006 do 2014 rektor Wyższego Seminarium Duchownego Diecezji Koszalińsko-Kołobrzeskiej w Koszalinie.
Jest autorem książek: „Duchowy świat Dostojewskiego”, „Literacki obraz księdza w pierwszej połowie XX wieku” oraz wielu artykułów naukowych z dziedziny teologii duchowości oraz teologii pastoralnej, opublikowanych między innymi w „Studia Koszalińsko-Kołobrzeskie”, „Pastores”, „Życie duchowe”. Działa jako rekolekcjonista w polskich seminariach duchownych.

</doc>
<doc id="1018023" url="https://pl.wikipedia.org/wiki?curid=1018023" title="Kenji Miyamoto">
Kenji Miyamoto

 – japoński polityk komunistyczny.
Od 1945 był członkiem KC Komunistycznej Partii Japonii, a w latach 1958–1970 sekretarzem generalnym KC Komunistycznej Partii Japonii. Następnie (do 1982) był przewodniczącym Prezydium Komitetu Centralnego, później był przewodniczącym KC Komunistycznej Partii Japonii.
W latach 1955–1957 był redaktorem naczelnym organu KC Komunistycznej Partii Japonii "Akahata". Kenji Miyamoto był autorem wielu publikacji z zakresu problematyki ruchu robotniczego.

</doc>
<doc id="1018024" url="https://pl.wikipedia.org/wiki?curid=1018024" title="Ząb nadliczbowy">
Ząb nadliczbowy

Ząb nadliczbowy () – ząb nadmiarowy poza typowymi 32 (u człowieka) zębami o nieprawidłowej budowie, np. potworniaki, zęby stożkowate.
Zazwyczaj zęby nadliczbowe usuwa się, gdyż z powodu nieprawidłowej budowy nie mogą pełnić swojej funkcji oraz są przeszkodą w wyrzynaniu się pozostałych zębów stałych.

</doc>
<doc id="1018027" url="https://pl.wikipedia.org/wiki?curid=1018027" title="Kojoty">
Kojoty



</doc>
<doc id="1018029" url="https://pl.wikipedia.org/wiki?curid=1018029" title="Rdestówka powojowata">
Rdestówka powojowata

Rdestówka powojowata, rdest powojowaty ("Fallopia convolvulus" (L.) Á. Löve) – gatunek rośliny z rodziny rdestowatych. Występuje w Europie, Azji i północnej Afryce. We florze Polski jest archeofitem, pospolicie występującym na całym obszarze. Znana też jako rdest powojowy.
Biologia i ekologia.
Roślina jednoroczna. Kwitnie od czerwca do października, jest samopylna. Rośnie na siedliskach ruderalnych, polach uprawnych i w zaroślach. Najłatwiej dostrzegalna jest w uprawach rolnych. Lubi miejsca słoneczne z żyzną glebą. Dokuczliwy, szybko rosnący i głęboko zakorzeniający się chwast polny. Potrafi wykiełkować nawet z głębokości ok. 12 cm. Liścienie ma długie (do 20 mm), wąskie z lekko zaokrąglonym wierzchołkiem, nagie, górna strona blaszki zwykle zielona a dolna czerwonawa. Jego pędy płożą się po ziemi lub pną owijając się wokół łodyg innych roślin. Wyrządza z tego względu duże szkody w uprawach lnu zanieczyszczając surowiec. W klasyfikacji zbiorowisk roślinnych gatunek charakterystyczny dla Cl. "Stellarietea mediae".
Jest rośliną trującą – zawiera m.in. rutynę i saponiny.

</doc>
<doc id="1018030" url="https://pl.wikipedia.org/wiki?curid=1018030" title="Maciej Jankowski">
Maciej Jankowski



</doc>
<doc id="1018033" url="https://pl.wikipedia.org/wiki?curid=1018033" title="Cewnik Pezzera">
Cewnik Pezzera

Cewnik Pezzera – typ samoutrzymującego się cewnika urologicznego z zakończeniem w postaci główki, stosowany do utrzymywania przetoki nadłonowej pęcherza, głównie u pacjentów po zabiegach operacyjnych. Podobne do niego są cewniki Malecota i Caspra, różnią się jedynie kształtem główki.

</doc>
<doc id="1018034" url="https://pl.wikipedia.org/wiki?curid=1018034" title="Cewniki Pezzera">
Cewniki Pezzera



</doc>
<doc id="1018036" url="https://pl.wikipedia.org/wiki?curid=1018036" title="Maciej Jankowski (ur. 1945)">
Maciej Jankowski (ur. 1945)

Maciej Władysław Jankowski (ur. 17 listopada 1945 w Krążkowie) – polski działacz związkowy i samorządowiec, poseł na Sejm III kadencji, od 2019 do 2020 pełniący funkcję prezydenta Nowej Soli.
Życiorys.
Uzyskał wykształcenie średnie pomaturalne, ukończył liceum ogólnokształcące we Wschowie, następnie w 1965 Państwową Szkołę Techniczną w Gorzowie Wielkopolskim. Do 1990 pracował w Rejonowym Przedsiębiorstwie Melioracyjnym w Kożuchowie. Od 1970 do 1975 należał do Stronnictwa Demokratycznego. We wrześniu 1980 został działaczem „Solidarności”. Po 13 grudnia 1981 zajmował się kolportażem prasy podziemnej i organizacją pomocy dla osób represjonowanych i ich rodzin. W latach 1990–1992 pełnił funkcję burmistrza Kożuchowa.
Od 1992 zajmował stanowisko przewodniczącego zarządu regionu związku. Kierował nim nieprzerwanie do 2018, kiedy to przeszedł na emeryturę. Od 2002 pełnił funkcje wiceprzewodniczącego Komisji Krajowej NSZZ „Solidarność”.
Był posłem na Sejm III kadencji z ramienia Akcji Wyborczej Solidarność z okręgu zielonogórskiego i do 2001 jednym z liderów Ruchu Społecznego AWS w województwie lubuskim. W 2001 nie uzyskał mandatu posła.
W październiku 2019, w związku z wygaśnięciem mandatu prezydenta Nowej Soli Wadima Tyszkiewicza, który został wybrany na senatora X kadencji, prezes Rady Ministrów Mateusz Morawiecki powołał Macieja Jankowskiego na stanowisko pełniącego funkcję prezydenta Nowej Soli. Zakończył urzędowanie w styczniu 2020.
Odznaczenia.
Odznaczony Krzyżem Kawalerskim (2016) i Oficerskim (2022) Orderu Odrodzenia Polski.

</doc>
<doc id="1018038" url="https://pl.wikipedia.org/wiki?curid=1018038" title="CF Atlante">
CF Atlante



</doc>
<doc id="1018041" url="https://pl.wikipedia.org/wiki?curid=1018041" title="Żarkent">
Żarkent

Żarkent (hist. "Panfiłow"; kaz. Жаркент) – miasto w Kazachstanie; centrum rejonu Panfiłow w obwodzie żetysuskim; 43 tys. mieszkańców (2021). Przemysł spożywczy.

</doc>
<doc id="1018044" url="https://pl.wikipedia.org/wiki?curid=1018044" title="Lisakowsk">
Lisakowsk

Lisakowsk (kaz. "Лисаковск") – miasto w Kazachstanie, w obwodzie kustanajskim. Położone nad rzeką Toboł w 120 km od stolicy obwodu – miasta Kustanaja – i w 70 km od granicy z Rosją.

</doc>
<doc id="1018045" url="https://pl.wikipedia.org/wiki?curid=1018045" title="Wojciech Frank">
Wojciech Frank

Wojciech Włodzimierz Frank (ur. 15 stycznia 1962 w Wodzisławiu Śląskim) – polski polityk, samorządowiec, przedsiębiorca, poseł na Sejm III kadencji.
Życiorys.
Ukończył w 1987 studia na Wydziale Budownictwa Lądowego Politechniki Śląskiej. W latach 80. pracował jako górnik i kierownik budowy. W latach 1990–1993 kierował Komitetem Obywatelskim w Jastrzębiu-Zdroju, następnie pełnił funkcję zastępcy prezydenta miasta. Od lat 90. jest nieprzerwanie radnym rady miasta, w latach 2002–2006 był jej przewodniczącym, w 2006 został wybrany na następną kadencję.
Był także posłem III kadencji z listy Akcji Wyborczej Solidarność. Bez powodzenia ubiegał się o reelekcję, a po zakończeniu pracy w parlamencie zajął się działalnością gospodarczą, prezesuje obecnie zarządowi firmy „Transbud Katowice”.
Należał do Ruchu Społecznego AWS, a od 2004 do 2007 do Platformy Obywatelskiej. W 2006 mandat radnego uzyskał z ramienia lokalnego komitetu (za start z jego ramienia został wykluczony z PO). W 2010 nie utrzymał go na kolejną kadencję.
Życie prywatne.
Żonaty (żona Wioletta), ma syna Maksymiliana i trzy córki (Karolinę, Julię i Antoninę).

</doc>
<doc id="1018051" url="https://pl.wikipedia.org/wiki?curid=1018051" title="Nokia 1208">
Nokia 1208

Nokia 1208 – telefon komórkowy wyprodukowany przez firmę Nokia. Korzysta z systemów GSM 900 oraz 1800. Telefon posiada system głośnomówiący, a także latarkę. Jego wymiary to 102x44,1x17,5 mm, a pojemność akumulatora wynosi 700 mAh. Kolorowy wyświetlacz pokazuje 65 tys. kolorów. Wyświetlacz ma wymiary 96 x 68 mm.

</doc>
<doc id="1018053" url="https://pl.wikipedia.org/wiki?curid=1018053" title="Aseptyczna martwica kości">
Aseptyczna martwica kości



</doc>
<doc id="1018054" url="https://pl.wikipedia.org/wiki?curid=1018054" title="Hisar (Tadżykistan)">
Hisar (Tadżykistan)

Hisar (tadż. "Ҳисор") – miasto w Tadżykistanie (Rejony Administrowane Centralnie), około 20 km na zachód od stolicy kraju Duszanbe; 24 tys. mieszkańców (2006). Ośrodek przemysłowy.

</doc>
<doc id="1018055" url="https://pl.wikipedia.org/wiki?curid=1018055" title="Objaw Gräfego">
Objaw Gräfego



</doc>
<doc id="1018056" url="https://pl.wikipedia.org/wiki?curid=1018056" title="Cewnik Foley'a">
Cewnik Foley'a



</doc>
<doc id="1018058" url="https://pl.wikipedia.org/wiki?curid=1018058" title="Całkowity nieprawidłowy płucny spływ żylny">
Całkowity nieprawidłowy płucny spływ żylny



</doc>
<doc id="1018059" url="https://pl.wikipedia.org/wiki?curid=1018059" title="Choroba von Gierka">
Choroba von Gierka



</doc>
<doc id="1018060" url="https://pl.wikipedia.org/wiki?curid=1018060" title="Nokia 2310">
Nokia 2310

Nokia 2310 – telefon komórkowy wyprodukowany przez Nokię. Używa systemów GSM 900 oraz 1800. 
Kolorowy wyświetlacz pokazuje 65 tys. kolorów i ma rozmiary 96x68 pikseli. Książka adresowa mieści 200 kontaktów. Ma system głośnomówiący oraz radio. Ma również gry: Bounce, Snake Xenzia oraz Nature Park. Nie ma aparatu i slotu na karty pamięci.

</doc>
<doc id="1018061" url="https://pl.wikipedia.org/wiki?curid=1018061" title="Bogdan Żurek">
Bogdan Żurek

Bogdan Żurek (ur. 4 marca 1956 w Ząbkowicach Śląskich, zm. 23 lipca 1999) – polski działacz związkowy, inżynier, poseł na Sejm III kadencji.
Życiorys.
Ukończył w 1980 studia na Wydziale Metalurgicznym Politechniki Śląskiej. Był działaczem NSZZ „Solidarność”, pracował w Hucie Katowice. W 1997 został wybrany posłem na Sejm III kadencji z ogólnopolskiej listy wyborczej Akcji Wyborczej Solidarność. Zmarł w trakcie trwania kadencji.

</doc>
<doc id="1018062" url="https://pl.wikipedia.org/wiki?curid=1018062" title="Dangara">
Dangara

Dangara (tadż. "Дангара") – osiedle typu miejskiego w Tadżykistanie (wilajet chatloński); 23 tys. mieszkańców (2006). Miejsce urodzenia obecnego prezydenta kraju, Emomali Rahmona.

</doc>
<doc id="1018063" url="https://pl.wikipedia.org/wiki?curid=1018063" title="Objaw Blumera">
Objaw Blumera



</doc>
<doc id="1018066" url="https://pl.wikipedia.org/wiki?curid=1018066" title="Amerykańskie okręty podwodne typu A">
Amerykańskie okręty podwodne typu A

Okręty podwodne typu A – typ amerykańskich okrętów podwodnych wybudowanych w latach 1901–1903. Od 1903 roku do służby w marynarce amerykańskiej weszło siedem jednostek tego typu, na licencji amerykańskiej w Wielkiej Brytanii wybudowano także 13 podobnych jednostek w zmodyfikowanej wersji dla Royal Navy.
Historia.
Marynarka amerykańska zamówiła zestaw okrętów podwodnych konstrukcji światowego pioniera budowy okrętów tej klasy Johna Hollanda, poczynając od okrętów typu "A". Pierwszą jednostką był „Plunger”, który stanowił powiększoną wersję USS „Holland” (SS-1) - pierwszego w pełni udanego okrętu Johna Hollanda. Rozwiązania konstrukcyjne, na których bazowały jednostki typu "Plunger", były wynikiem jego 25-letniej pracy badawczo-konstrukcyjnej. Okręty początkowo były oznaczane jako typ "Plunger", w 1911 roku zmieniono oficjalne oznaczenie całej serii na typ "A". Stępki pod budowane okręty położono w latach 1900–1901. Jednostki wchodziły do służby w latach 1903–1904. Uzbrojenie składało się z jednej wyrzutni torpedowej z zapasem pięciu torped. Każda torpeda miała swój zbiornik wyrównawczy, który był napełniany wodą po jej wystrzeleniu.
Te niewielkie okręty służyć miały przede wszystkim do obrony portów. W 1909 roku sześć z siedmiu okrętów zostało wysłanych na Filipiny w celu obrony Manili.
Okręty typu "Plunger" w US Navy były wykorzystywane głównie w celach szkoleniowych. Z uwagi na ich ograniczone możliwości bojowe stacjonujące podczas I wojny światowej na Filipinach 3 okręty wykorzystywano jedynie w ograniczony sposób do celów patrolowych. Pierwszy okręt typu, USS „Plunger”, został wycofany ze służby 24 lutego 1913 r. Kolejne okręty zostały wycofane ze służby w latach 1919–1921. 5 z nich zatopiono jako okręty–cele, a dwa złomowano. Ostatnim dowódcą „Plungera” był późniejszy najwyższy wojskowy dowódca floty amerykańskiej (Chief of Naval Operations) Chester Nimitz.
Należąca do Johna Hollanda stocznia Electric Boat, która na początku XX wieku przeżywała kłopoty finansowe, sprzedała licencję na budowę okrętów typu "Plunger" Holandii, Japonii, Wielkiej Brytanii i Rosji. W sumie w 1905 roku na świecie służyło 25 okrętów zbudowanych na podstawie projektu typu "Plunger".

</doc>
<doc id="1018067" url="https://pl.wikipedia.org/wiki?curid=1018067" title="Przetacznik długolistny">
Przetacznik długolistny

Przetacznik długolistny ("Veronica longifolia" L.) – gatunek rośliny należący do rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae"). Jest czasami uprawiany jako roślina ozdobna.
Zasięg geograficzny.
Występuje dziko na dwóch kontynentach:
W Polsce jest częsty w wielu regionach niżu, w niektórych dość częsty.
Systematyka.
Pierwszej klasyfikacji naukowej gatunku w systemie nazewnictwa binominalnego dokonał Karol Linneusz, który opisał go w "Species Plantarum" (1753) jako "Veronica longifolia". Niemiecki botanik Philipp Maximilian Opiz w 1852 roku zaliczył ten gatunek do wyodrębnionego przez siebie rodzaju "Pseudolysimachion" (jako "P. longifolium"), podnosząc do tej rangi wyróżniony w 1837 przez Wilhelma Kocha podrodzaj "Veronica" sect. "Pseudolysimachium". Przez długi czas różni autorzy przemiennie stosowali jedno lub drugie ujęcie. Dopiero w XXI wieku rozstrzygnięto, że mimo wyraźnej odrębności morfologicznej roślin z kompleksu "Pseudolysimachium" (szczytowe kwiatostany, rurka korony szersza niż dłuższa), podobnie jak w przypadku kompleksu "Hebe", konieczne jest przywrócenie szerokiego ujęcia rodzaju "Veronica", bowiem z powodu zagnieżdżenia różnych linii rozwojowych alternatywą byłoby utworzenie w miejsce rodzaju "Veronica" bardzo wielu nowych taksonów tej rangi.
Linneusz jako odrębne gatunki opisał "Veronica longifolia" i "V. maritima" dokonując podziału na podstawie cech morfologicznych – różnic w liczbie, ułożeniu i wcięciach brzegów liści. W późniejszych latach, ze względu na brak różnic siedliskowych i współwystępowanie roślin o różnych typach ulistnienia, zagadnienie właściwej systematyki przetacznika długolistnego stało się przedmiotem dyskusji botaników. Pierwszego ważniejszego przełomu w zmianie postrzegania sposobu podziału kompleksu dokonał Printz (1921). Zwrócił on uwagę, że osobniki z populacji badanych na Syberii wyraźnie różniły się od tych z populacji europejskich i określone zostały jako "Veronica pseudolongifolia". Przez dłuższy czas jego obserwacje były ignorowane, gdyż badacze skupiali się na różnicach morfologicznych i genetycznych w obrębie populacji europejskich. W międzyczasie (1955) Borrisova wyróżniła odrębny gatunek ("Veronica septentrionalis") dla populacji w północnej części zasięgu. Nadawanie wschodnim populacjom statusu odrębnych uważane było za nieuzasadnione lub problem ten nie był poruszany. W połowie lat 70. XX wieku zaczęto ponownie przyglądać się faktowi występowania różnic między populacjami europejskimi i azjatyckimi, a opracowania z przełomu XX i XXI wieku wskazują, że to właśnie ów fakt jest najistotniejszym kryterium podziału gatunku. W 2008 Albach w rewizji podrodzaju wyodrębnił w ramach gatunku dwa podgatunki (obok nominatywnego), uznając za nie dwa taksony wyżej wspomniane:
W zestawieniu "World Plants", Hassler wymienia dodatkowo dwa kolejne taksony:
Biologia.
Rozwój.
Bylina, hemikryptofit. Kwitnie od czerwca do sierpnia.
Cechy fitochemiczne.
W roślinie stwierdzono występowanie flawonoidów (7-O-(6”-O-(E)-kawoilo)-β-gluopiranozyd 6-hydroksyluteoliny), irydoidów glikozydowych (aukubina, katalpol, katalpozyd, werprozyd, gardozyd, asystasiozyd E, longifoliozyd A i B, kwas 8-epiloganinowy) oraz węglowodanów (mannitol).
Genetyka.
Liczba chromosomów: 2n = 34, 2n = 68.
Formy diploidalne występują głównie w północnej Europie, sporadycznie w środkowej i południowej. W centralnej Europie dominują formy tetraploidalne.
Gatunek bardzo zmienny, podobnie jak pozostałe rośliny z podrodzaju "Pseudolysimachium", z którymi często tworzy mieszańce. Wśród przyczyn ich podatności na krzyżowanie się między sobą wymienia się zgodność kojarzeniową wewnątrz podrodzaju oraz zasiedlanie przez te gatunki różnych środowisk, często nawet skrajnie różnych. Krzyżowanie się z roślinami spoza podrodzaju utrudnione jest ze względu na jego synapomorficzną liczbę chromosomów: x = 17. 
Skłonność do hybrydyzacji, duże zróżnicowanie morfologiczne oraz występowanie form pośrednich wewnątrz podrodzaju, umożliwiło wyhodowanie wielu ozdobnych kultywarów przetacznika długolistnego przy udziale innych roślin z kompleksu "Pseudolysimachium".
Ekologia.
Siedlisko.
Wilgotne, okresowo zalewane łąki, tereny łęgowe, okolice rzek, rowy, zarośla. Preferuje nasiąknięte wodą, bogate w składniki pokarmowe gleby, toleruje ich czasowe przesuszanie w lecie. Gatunek unika miejsc całkowicie zacienionych. W północnej części swojego zasięgu znaleźć go można w skupiskach roślinności charakterystycznych dla wybrzeży i tundr.
Fitosocjologia.
W klasyfikacji zbiorowisk roślinnych gatunek charakterystyczny dla All. "Filipendulion" i Ass "Veronico-Euphorbietum".
Oddziaływania międzygatunkowe.
Jest jedną z roślin żywicielskich larw zagrożonej przeplatki maturna. Wymieniany jest wśród bylin szczególnie atrakcyjnych dla owadów zapylających.
Zastosowanie i uprawa.
Bywa uprawiany jako roślina ozdobna. W Polsce jest całkowicie mrozoodporny (strefy mrozoodporności 4–9). Łatwy w uprawie, nie ma specjalnych wymagań co do podłoża. Rozmnaża się przez wysiew nasion jesienią lub wiosną, przez sadzonki wytwarzane latem lub przez podział rozrośniętych kęp jesienią lub wczesną wiosną .

</doc>
<doc id="1018068" url="https://pl.wikipedia.org/wiki?curid=1018068" title="Veronica longifolia">
Veronica longifolia



</doc>
<doc id="1018070" url="https://pl.wikipedia.org/wiki?curid=1018070" title="Słobódka (Białoruś)">
Słobódka (Białoruś)

Słobódka (biał "Слабо́дка") – agromiasteczko na Białorusi, w rejonie brasławskim obwodu witebskiego, 10 km od Brasławia. Inna nazwa miejscowości to Słobódka Zawierska.
Historia.
Miasto królewskie położone było w końcu XVIII wieku w powiecie brasławskim województwa wileńskiego.
Za II RP siedziba wiejskiej gminy Słobódka.
W latach 1921–1945 miasteczko leżało w Polsce, w województwie nowogródzkim (od 1926 w województwie wileńskim), w powiecie brasławskim, w gminie Słobódka.
Według Powszechnego Spisu Ludności z 1921 roku zamieszkiwało tu 592 osoby, 450 było wyznania rzymskokatolickiego, 1 ewangelickiego a 141 mojżeszowego. Jednocześnie 470 mieszkańców zadeklarowało polską przynależność narodową, 31 białoruską, 87 żydowską a 4 inną. Było tu 115 budynków mieszkalnych. W 1931 w 145 domach zamieszkiwało 848 osób.
Miejscowość należała do miejscowej parafii rzymskokatolickiej. Podlegała pod Sąd Grodzki w Brasławiu i Okręgowy w Wilnie; mieścił się tu urząd pocztowy który obsługiwał znaczną część terenu gminy.
Słobódka stanowiła garnizon macierzysty batalionu KOP „Słobódka” i placówki wywiadowczej KOP nr 12.
W 1921 do Słobódki został skierowany do pracy Józef Czechowicz, polski poeta awangardowy dwudziestolecia międzywojennego. 

</doc>
<doc id="1018073" url="https://pl.wikipedia.org/wiki?curid=1018073" title="Piotr Żak">
Piotr Żak

Piotr Żak (ur. 2 lutego 1957 w Łodzi) – polski polityk, działacz sportowy i związkowy, poseł na Sejm III kadencji, brydżysta.
Życiorys.
Jest absolwentem liceum ogólnokształcącego. Podjął studia z zakresu historii, których nie ukończył. Pracował jako nauczyciel historii w szkole podstawowej w Łodzi. W latach 90. był rzecznikiem prasowym NSZZ „Solidarność”.
Od 1997 pełnił funkcję posła III kadencji z ramienia Akcji Wyborczej Solidarność. Do lipca 2000 był rzecznikiem prasowym klubu parlamentarnego AWS. W maju 2001 przeszedł do Platformy Obywatelskiej, jednak na skutek słabego rezultatu w prawyborach nie znalazł się na liście kandydatów tego ugrupowania w wyborach parlamentarnych w tym samym roku. Po zakończeniu działalności w parlamencie podjął pracę w sektorze prywatnym. Wystartował z listy PO do Sejmu w wyborach parlamentarnych w 2005, zajmując czwarte miejsce wśród kandydatów tej partii, która w okręgu łódzkim otrzymała trzy mandaty. Następnie wycofał się z działalności politycznej.
Jest aktywnym brydżystą, arcymistrzem (PZBS), World International Master (WBF), działaczem Polskiego Związku Brydża Sportowego, sędzią klubowym, instruktorem sportu, zawodnikiem drużyny Consus Kalisz.

</doc>
<doc id="1018075" url="https://pl.wikipedia.org/wiki?curid=1018075" title="Batalion KOP „Łużki”">
Batalion KOP „Łużki”

Batalion KOP „Łużki” – pododdział piechoty, podstawowa jednostka taktyczna Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21–22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 3 Brygadę Ochrony Pogranicza, a w jej składzie 5 batalion graniczny „Łużki”. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku. Nazwa jednostki pochodzi od leżącej na północnej Wileńszczyźnie miejscowości Łużki, znajdującej się wówczas na obszarze województwa wileńskiego i będącej macierzystym garnizonem batalionu. W jego skład wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów. Długość ochranianego przez batalion odcinka granicy wynosiła 91 kilometrów, przeciętna długość pododcinka kompanijnego to 30 kilometrów, a strażnicy 7 kilometrów. Odległość dowództwa batalionu od dowództwa brygady wynosiła 120 kilometrów.
W 1929 roku batalion podlegał dowódcy pułku KOP „Głębokie”. W tym roku kompania szkolna 5 baonu stacjonowała w Żurkach.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie na uzbrojeniu posiadał 720 karabinów Berthier wz.1916, 51 ręcznych karabinów maszynowych Chauchat wz. 1915 i 2 ciężkie karabiny maszynowe wz.1914.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 68 podoficerów, 24 nadterminowych i 580 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla szwadronu kawalerii KOP „Łużki”, i posterunku żandarmerii KOP „Łużki”. W wyniku realizacji drugiej fazy reorganizacji KOP, latem 1937 roku zabrakło pomieszczeń dla części plutonów odwodowych kompanii granicznych. Dowódca KOP nakazał rozmieścić je przy innych kompaniach batalionu.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Po odejściu batalionu przeznaczonego dla 3 pułku piechoty KOP garnizon jednostki w Łużkach wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Głębokie”. Po odtworzeniu ochraniał granicę z ZSRR o długości 86,877 km. Od 17 września 1939 roku brał udział w obronie ówczesnej wschodniej granicy państwa przed radzieckim agresorem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Łużki” w 1934 roku ochraniał odcinek granicy państwowej szerokości 86 kilometrów 877 metrów.
Wydarzenia:
Bataliony sąsiednie:
Walki batalionu.
W sierpniu 1939 roku baon KOP „Łużki” wszedł, jako I batalion, w skład sformowanego 3 pułku piechoty KOP. Do 13 września 1939 roku 3 pp KOP uczestniczył w walkach z wrogiem na Suwalszczyźnie. 13 września 1939 roku został przetransportowany na Wołyń w rejon Równe–Kostopol, gdzie uczestniczył w walkach z wojskami sowieckimi. Brał udział w walkach z sowietami 21-22 września 1939 roku w rejonie wsi Borowicze, a 23 września 1939 roku w rejonie wsi Radoszyn, gdzie po walce z przeważającymi siłami agresora sowieckiego 3 pułk piechoty KOP skapitulował.
Walki o strażnice&lt;br&gt;
Strzegący granicy odtworzony batalion graniczny mjr. Benrota 17 września rozpoczął walki z atakującym strażnice 12 Oddziałem Wojsk Ochrony Pogranicza NKWD płk. Busarowa. Oddział sowiecki wzmocniony był 2–3 kompaniami z załogi rejonu umocnionego, jednym pociągiem pancernym oraz 22 Samodzielną Wietrińską Komendanturą WOP NKWD mjr. Smietanina.
W pasie odpowiedzialności 3 kompanii granicznej por. Witolda Połońskiego atakowały trzy kombinowane oddziały wydzielone z 12 Oddziału WOP NKWD.
Strażnicę i kompanię w Leonpolu atakował, wsparty pociągiem pancernym nr l6, OW dowodzony przez kpt. Faworskiego. Strażnica położona w odległości 200 m od Dźwiny odpowiedziała ogniem. W związku z przewagą sił i środków agresora, część załogi strażnicy i drużyny gospodarczej kompanii wycofała się w lasy na południe od Leonpola. Zginął dowódca kompanii. Do niewoli dostał się oficer i 30 żołnierzy.
Strażnicę KOP „Czuryłowo” zaatakował oddział wydzielony pod dowództwem kpt. Biedrinowa w składzie: trzy plutony strzeleckie, pluton km i grupa kawalerii. Po uprzednim zniszczeniu łączności z sąsiednimi strażnicami i z kompanią, zlikwidował wartownika, a następnie obrzucił granatami i ostrzelał budynek strażnicy. Pięciu polskich żołnierzy poległo, siedmiu wzięto do niewoli.
Strażnicę KOP „Słoboda" atakowała grupa składającą się z załogi sowieckiej 12 strażnicy i 3 rezerwowej strażnicy kawaleryjskiej. Wzmocnienie stanowiły dwa ciężkie karabiny maszynowe. Grupą dowodził kpt. Kleszczinow. W walce zginęło 16 żołnierzy, a do niewoli dostało się 7. Straty sowieckie: 9 żołnierzy utonęło, 4 rannych, w tym jeden oficer ciężko.
1 kompanię graniczną „Małaszki” por. Adama Domalewskiego atakowały pododdziały 12 Oddziału Wojsk Ochrony Pogranicza.
Strażnica „Hryhorowicze" oraz dowództwo kompanii nie zostały zaatakowane ze względu na brak przepraw przez Dzisnę na tych kierunkach. Załoga strażnicy i dowództwo kompanii prawdopodobnie opuściło stanowiska bez walki.
Strażnica „Oleszczenica” zaatakowana została przez oddział pod dowództwem st. lejtn. Miroszkina. Obrzucona granatami strażnica stanęła w ogniu. Załoga, podjęła walkę, tracąc 15 zabitych i 1 wziętego do niewoli. Potem poddała się. Straty sowieckie wyniosły 5 rannych.
Strażnica „Dzisna” została opanowana przez oddział w sile trzech kompanii strzeleckich pod dowództwem st. lejtn. Jermoczenkowa. Atak na strażnicę wyszedł z dwóch kierunków: od strony południowej i wschodniej przez rzekę. Według sowieckich źródeł o godzinie 5:40 strażnica została opanowana, wzięto do niewoli czterech żołnierzy. Ciężko ranny został dowodzący atakiem st. lejtn. Jermoczenkow.
2 kompania graniczna „Ćwiecino” por. Ksawerego Wojciechowskiego została zaatakowana przez 22 samodzielną komendanturę WOP.
Strażnicę „Czerepy” atakowała 1 kompania kpt. Kuchariewa, licząca 154 żołnierzy. Wywiązała się krótkotrwała walka, podczas której strażnica straciła 4 zabitych i 3 rannych, 4 żołnierzy zostało wziętych do niewoli. Sowieci stracili 1 zabitego i 3 rannych.
&lt;br&gt;Strażnicę KOP „Kopciowo” atakowała 2 kompania 22 komendantury WOP kpt. Zorina, licząca 90 żołnierzy. Straty polskie – jeden poległy podoficer, sowieckie – 1 zabity i 2 rannych żołnierzy. Pozostała część załogi wycofała się w kierunku zachodnim.
&lt;br&gt;Strażnica „Siergiejczyki” dowodzona przez kpr. Janiszewskiego została zaalarmowana przez sąsiednią strażnicę z prośbą o pomoc. W czasie opuszczania budynku sama została zaatakowana przez pododdziały ze składu 5 DS i 25 BPanc. Doszło do gwałtownej wymiany ognia i walki wręcz.
W wyniku walk o strażnice kompanie graniczne poniosły znaczne straty. 1. i 2. kompania graniczna miały około 30% zabitych i rannych, 20% dostało się do niewoli. Straty 3 kompanii to około 50% zabitych i rannych, a pozostali wzięci zostali do niewoli. Zginął dowódca 3 kg por. Połoński i wszyscy trzej dowódcy strażnic. Wycofujące się ze swych pozycji pozostałości kompani granicznych w godzinach przedpołudniowych osiągnęły m.p batalionu.
W walkach odwrotowych z Armią Czerwoną:&lt;br&gt;
Na rozkaz dowódcy pułku „Głębokie” dowództwo, odwód batalionu i przybyłe do Łużek pododdziały we wczesnych godzinach południowych opuściły miasto maszerując w kierunku Wilna. Do opuszczonych Łużek wkroczył 139 batalion czołgów mjr. Czeczyna z 25 BPanc, biorąc do niewoli grupę żołnierzy liczącą 17 osób, w tym jednego oficera.
Wieczorem, w rejonie Mosarzu, batalion połączył się maszerującymi pododdziałami pułku „Głębokie” i wspólnie maszerował w kierunku Wilna.
19 września dotarła do batalionu wieść o zajęciu Wilna przez Armię Czerwoną. Idący w straży przedniej batalion skierował się przez Rymszany ku granicy z Łotwą i 20 września we wczesnych godzinach rannych w okolicach Turmontu przekroczył granicę łotewską i został internowany.
Organizacja i dyslokacja batalionu.
Organizacja batalionu w 1934:
Organizacja i dyslokacja batalionu KOP „Łużki” przed 1937:
Stan osobowy
Razem - 675 żołnierzy
Organizacja batalionu KOP „Łużki” w 1939
Żołnierze batalionu.
Oficerowie:
Obsada personalna we wrześniu 1928:
Obsada personalna w listopadzie 1934:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018076" url="https://pl.wikipedia.org/wiki?curid=1018076" title="Łużki (rejon szarkowszczyński)">
Łużki (rejon szarkowszczyński)

Łużki () – wieś na Białorusi położona w obwodzie witebskim, w rejonie szarkowszczyńskim.
Siedziba parafii prawosławnej (pw. Narodzenia Matki Bożej) i rzymskokatolickiej (pw. św. Michała Archanioła).
Prywatne miasto szlacheckie położone było w końcu XVIII wieku w województwie połockim.
Historia.
Pierwsza pisemna wzmianka o majątku Łużki sięga 1519 roku. W różnych okresach, miejscowość była w posiadaniu Sapiehów, Żaby, Czapskich i Platerów. Według administracyjno-terytorialnej reformy w latach 1565–1566, Łużki stały się częścią prowincji połockiej.
W 1741 roku Walerian Żaba ufundował kościół i klasztor dla Zgromadzenia Księży Szkół Pobożnych (pijarów). W latach 1744–1756 trwała budowa kościoła. W 1744 roku otwarto kolegium pijarskie, a później bibliotekę. 14 stycznia 1745 roku z mocy przywileju króla Augusta III Sasa Łużki otrzymały status miasteczka. 
W 2 połowie XVIII wieku Tadeusz Żaba (prawdopodobnie) wybudował w Łużkach wielki klasycystyczny pałac, który przetrwał do II wojny światowej. Majątek w Łużkach jest opisany w 1. tomie "Dziejów rezydencji na dawnych kresach Rzeczypospolitej" Romana Aftanazego.
Okres zaborów.
W rezultacie drugiego rozbioru Rzeczypospolitej Obojga Narodów w 1793 roku Łużki stały się częścią imperium rosyjskiego. Łużki stały się centrum parafii w dekanacie dziśnieńskim w guberni mińskiej, a od 1842 roku w województwa wileńskiego. Kościół i klasztor w latach 1741–1798 znajdował się w diecezji wileńskiej. W 1794 roku zbudowano murowany kościół. W 1799 roku kolegium pijarskie kształciło 130 uczniów. W latach 1798–1849 parafia i klasztor znajdowały się w diecezji mińskiej. W 1829 roku w klasztorze mieszkało 7 zakonników i 3 kleryków. 
Podczas powstania listopadowego miasteczko stało się centrum powstania w powiecie dziśnieńskim. 13 kwietnia 1831 roku ogłoszono akt przystąpienia powiatu dziśnieńskiego do powstania i powołano komitet powstańczy z Romualdem Podbipietą z Plisy na czele. Dowódcą oddziału został Walenty Brochocki z Głębokiego, weteran wojen napoleońskich. Pod koniec kwietnia oddział liczył 3 tysiące ochotników, wyszkolonych przez 18 zbiegłych podoficerów armii carskiej, pochodzenia polskiego. Wśród nich byli hrabiowie Julian i Ferdynand Plater. 6 maja oddział wyruszył na Dzisnę, która została zdobyta. 15 maja zgrupowało się w Łużkach około 10 tysięcy powstańców z Dzisny, Głębokiego i Łużek. Wobec zbliżającego się rosyjskiego okrążenia wojska podzieliły się i wyruszyły w różne strony. 
W 1832 roku majątek ziemski pijarów, jako fundusz kolegium wynosił 13 wiosek z 330 poddanymi. Rok później skasowano klasztor i zamknięto kolegium z 6 klasową szkołą. W 1835 roku kościół został opuszczony, a w 1840 roku erygowano parafię przy kościele popijarskim. W latach 1849–1889 parafia znajdowała się w diecezji wileńskiej. W 1862 roku otwarto szkołę publiczną. W 1863 roku parafia św. Michała Archanioła w Łużkach liczyła 1719 wiernych. Od 1886 roku w mieście był młyn wodny, stacja poczty konnej, dom modlitwy, szkoły publiczne, browar i 14 domów. W 1901 roku otwarto szkołę carską. W latach 1904–1914 administratorem majątku Gorodziec-Łużki był późniejszy generał major carskiej armii Stanisław Bułak-Bałachowicz, ochotnik w Wojsku Polskim w wojnie 1920 i 1939 roku. Właścicielem majątku był wówczas hrabia Plater-Sieberg.
II Rzeczpospolita.
W dniach 6-7 czerwca 1920 r. wojsko polskie stoczyło pod Łużkami wygraną bitwę z wojskami sowieckimi. Po podpisaniu traktatu ryskiego w 1921 roku Łużki znajdowały się na terenie II Rzeczypospolitej w ówczesnym powiecie dziśnieńskim, w województwie wileńskim (siedziba gminy Łużki). Łużki stanowiły garnizon macierzysty Batalionu KOP „Łużki”. 11 listopada 1932 roku na terenie koszar garnizonowych odsłonięto pomnik Józefa Piłsudskiego. W okresie międzywojennym wybudowano budynek szkoły powszechnej.
3 lipca 1942 roku Niemcy aresztowali i zamordowali proboszcza parafii ks. Adama Masiulanisa. W 1950 roku Rosjanie aresztowali proboszcza ks. Antoniego Zierałko, w wyniku czego przez 6 następnych lat parafia nie miała proboszcza. W 1958 roku ks. Antoni Zierałko wyjechał do Polski. W 1988 roku zwrócono kościół wiernym, w następnym roku przeprowadzono remont kościoła. 
W 1939 roku Łużki zostały zajęte przez Armię Czerwoną i znalazły się w Białoruskiej SRR. 12 października 1940 roku stały się siedzibą rady wiejskiej. Status miasteczka spadł do wioski. 
Obecnie.
Od 1991 roku jest wioską w Republice Białorusi.
Ludność.
Największą liczbę ludności w Łużkach odnotowano w 1921 roku.

</doc>
<doc id="1018077" url="https://pl.wikipedia.org/wiki?curid=1018077" title="It Makes No Difference">
It Makes No Difference

It Makes No Difference – ballada bluesowa kanadyjskiej grupy The Band wydana na płycie "Northern Lights-Southern Cross" z 1975. Utwór był jednym z największych przebojów grupy i bodaj najbardziej znaną jej balladą. Muzykę i słowa napisał Robbie Robertson, a zaśpiewał je Rick Danko.
Utwór opiera się na wciąż powtarzanym schemacie: "It makes no diff'rence where I turn, I can't get over you and the flame still burns. It makes no diff'rence, night or day, the shadow never seems to fade away" (To bez znaczenia gdzie niesie mnie, nie mogę wrócić do ciebie a wciąż się we mnie pali płomień. To bez znaczenia, noc czy dzień, zdaje się, że wielki ten cień już nigdy zniknie), który pozwala na mnożenie poetyckich obrazów nieszczęśliwej miłości i osamotnienia.

</doc>
<doc id="1018080" url="https://pl.wikipedia.org/wiki?curid=1018080" title="Nokia 2626">
Nokia 2626

Nokia 2626 – produkt firmy Nokia. Telefon komórkowy z funkcjami GPRS, MMS, Java oraz dzwonkami polifonicznymi. Jego wymiary to 104x43x18 mm, waży natomiast 91 g. Posiada kolorowy wyświetlacz o wymiarach 128x128, wyświetlający 65 tys. kolorów. Akumulator ma pojemność 970 mAh. Książka adresowa może pomieścić 300 kontaktów.

</doc>
<doc id="1018084" url="https://pl.wikipedia.org/wiki?curid=1018084" title="Manhunt (gra komputerowa)">
Manhunt (gra komputerowa)

Manhunt – komputerowa gra akcji stworzona przez Rockstar Games i wydana przez Take 2 Interactive w 2003 na platformy PlayStation 2, Xbox oraz w 2004 na system Microsoft Windows. Mimo iż gra została dobrze oceniona przez recenzentów, wywołała kontrowersje w mediach, głównie przez nadmierną i sugestywną brutalność w rozgrywce. Została zakazana w wielu krajach, a jej twórcy zostali oskarżeni o zainspirowanie morderstwa dokonanego na terenie Wielkiej Brytanii (zarzuty zostały później oddalone).
W 2007 gra doczekała się kontynuacji, która swoim poziomem brutalności dorównywała części pierwszej.
Fabuła.
Akcja gry obraca się wokół losów Jamesa Earla Casha, czekającego na wykonanie wyroku śmierci za ciężkie przestępstwo, którego okoliczności nie zostały wyjaśnione. Były reżyser Lionel Starkweather, który zarządza podupadłym miastem Carcer City, przekupuje doktora, aby ten wstrzyknął Cashowi silny środek usypiający zamiast trucizny. Starkweather utrzymuje się z dystrybucji i reżyserowania filmów snuff za pośrednictwem firmy Valiant Video Enterprises. Wybiera Casha na swoją najnowszą gwiazdę – jeśli uda mu się ujść z życiem przed czekającymi na niego płatnymi zabójcami, zostanie uwolniony.
Odbiór gry.
"Manhunt" w wersji na PlayStation 2 zdobył pozytywne opinie krytyków, uzyskując według agregatora GameRankings średnią 77,05% oraz 76/100 punktów według serwisu Metacritic.

</doc>
<doc id="1018085" url="https://pl.wikipedia.org/wiki?curid=1018085" title="Czarny poniedziałek (1987)">
Czarny poniedziałek (1987)

Czarny poniedziałek (1987) – dzień 19 października 1987 roku, kiedy wskaźnik giełdy nowojorskiej Dow Jones Industrial Average gwałtownie spadł o 508 punktów (22 procent), a wraz z nim inne indeksy giełdowe na całym świecie. Do końca października giełda w Hongkongu spadła o 45,8%, w Australii o 41,8%, w Hiszpanii o 31%, Wielkiej Brytanii o 26,4% i w Kanadzie 22,5%.
Był to największy na dzień zdarzenia spadek procentowy w historii tego indeksu. Niektóre źródła mylnie podają, jakoby największy spadek procentowy miał nastąpić w sobotę 12 grudnia 1914 roku, tj. w dniu, kiedy wznowiono notowania na giełdzie w Nowym Jorku po czteroipółmiesięcznej przerwie spowodowanej wybuchem I wojny światowej. W rzeczywistości w tym dniu giełda odnotowała wzrost, zaś rzekomy spadek DJIA o 24,39% jest skutkiem rekonstrukcji indeksu w 1916, kiedy to dokonano wstecznego przeliczenia. 

</doc>
<doc id="1018086" url="https://pl.wikipedia.org/wiki?curid=1018086" title="Nokia 2630">
Nokia 2630

Nokia 2630 – telefon komórkowy firmy Nokia. Jeden z pierwszych modeli Nokii z dostępem do internetu, lekki i najcieńszy telefon komórkowy fińskiego producenta.
Jego wymiary to 105 x 45 x 9,9 mm. Waży 66 g. Ma Bluetooth (w tym A2dp) i aparat fotograficzny 0,3 MP. Jego oprogramowanie to Java 2.0. Książka adresowa mieści 1000 kontaktów. Odtwarza pliki mp3. Akumulator Li-Ion ma pojemność 700 mAh (utrzymujący telefon w trybie czuwania do 13 dni), a także system głośnomówiący i radio FM. Telefon nie ma możliwości rozszerzenia pamięci kartą pamięci. Posiada możliwość połączenia z internetem w technologii EDGE i GPRS.
Model produkowany był w czterech fabrykach w Finlandii, w Rumunii, na Węgrzech oraz w Chinach (jako jeden z pierwszych modeli których produkcję wyprowadzono poza Europę).
Pierwszym krajem, w którym można było kupić Nokię 2630, był Singapur.
Bibliografia.
Opis telefonu Nokia 2630 na stronie gsmarena.com [dostęp 2014-05-16]

</doc>
<doc id="1018088" url="https://pl.wikipedia.org/wiki?curid=1018088" title="Czarny poniedziałek">
Czarny poniedziałek



</doc>
<doc id="1018089" url="https://pl.wikipedia.org/wiki?curid=1018089" title="B-girl">
B-girl



</doc>
<doc id="1018091" url="https://pl.wikipedia.org/wiki?curid=1018091" title="Endless Highway">
Endless Highway

Endless Highway - piosenka kanadyjskiej grupy The Band, która znalazła się na koncertowym krążku "Bob Dylan &amp; The Band: Before the Flood" z 1971, a potem w aranżacji studyjnej na "Cahoots" z 1974. Autorem słów i muzyki jest Robbie Robertson. Śpiew i gra na fortepianie przypadły w udziale Richardowi Manuelowi. 
Utwór utrzymany jest w konwencji "ojcowskiej" rady: "Take a silver dollar and put it in your pocket, never let it slip away. Always be a man, not a boy gone astray" (Zabierz pieniądze, włóż je do kieszeni i uważaj, by ich nie rozsypać. Zawsze bądź mężczyzną, zduś w sobie chłopca). Punktem centralnym utworu jest "niekończąca się autostrada", która stanowi w piosence metaforę życia. Podobnie przedstawione zostały życiowe problemy egzystencjalne, ból istnienia ("dziurawa droga", "bolące stopy"). Powtarzającymi się motywami są wersy: "Better tell your home-life sweet goodbye" (powiedz swojemu domowi: "żegnaj!") oraz błyskotliwa antyteza "I'm on the road and it looks like I'm here to stay" (Wciąż jestem w drodze i chyba tak tu zostanę).
Piosenka wpisuje się w konwencje bluesowe oraz Southern rockowe.

</doc>
<doc id="1018093" url="https://pl.wikipedia.org/wiki?curid=1018093" title="Boldklubben 1913">
Boldklubben 1913

Boldklubben 1913 – duński klub piłkarski z siedzibą w mieście Odense.
Historia.
Klub B 1913 założony został w 1913 roku. W pierwszej lidze duńskiej wystąpił już w sezonie 1927/28 (pierwszy sezon ligi duńskiej), jednak w sezonie 1928/29 spadł z ligi. Ponownie pojawił się w sezonie 1940/41 i od razu wygrał swoją siedmiozespołową grupę awansując do ćwierćfinału ligi, gdzie przegrał z klubem Fremad Amager. W pierwszej lidze B 1913 nieprzerwanie grał do sezonu 1944/45. Na kolejny występ w pierwszej lidze klub musiał czekać aż do sezonu w 1960 roku. B 1913 wystąpił w Pucharze Mistrzów 1961/62, gdzie w pierwszej rundzie w imponującym stylu wyeliminował luksemburski klub Spora Luksemburg (6:0 na wyjeździe i 9:2 u siebie). W następnej rundzie duński klub nie miał żadnych szans z będącym wówczas u szczytu madryckim Realem (dotkliwe porażki 0:3 u siebie i 0:9 na wyjeździe). W 1961 roku B 1913 zajął w lidze 3 miejsce, a w roku 1962 i 1963 – dwa razy z rzędu wicemistrzostwo Danii. Potem było słabiej, aż w roku 1966 klub zajął ostatnie miejsce w tabeli i spadł z ligi razem z przedostanim B 1909. Oba kluby wróciły do pierwszej ligi już w następnym roku. Po dwóch dobrych sezonach (4 miejsce w 1968 i 7 miejsce w 1969) B 1913 zajął w roku 1970 11 miejsce (przedostatnie) i spadł do II ligi. Na powrót trzeba było czekać aż 18 lat, kiedy to klub w 1988 roku wywalczył awans. Klub rozegrał w I lidze tylko jeden sezon w 1989 roku, w którym zajął 13 miejsce w tabeli (przedostatnie) i spadł z I ligi (tym razem bezpowrotnie).
W roku 2006 doszło do fuzji B 1913 z klubami B 1909 i Dalum IF, w efekcie czego powstał nowy klub Fyn, który w sezonie 2006/07 przystąpił do rozgrywek drugiej ligi duńskiej.

</doc>
<doc id="1018094" url="https://pl.wikipedia.org/wiki?curid=1018094" title="Euroobligacja">
Euroobligacja

Euroobligacja (ang. "Eurobond") – średnio- lub długoterminowy dłużny papier wartościowy na okaziciela, w którym – podobnie jak w przypadku klasycznej obligacji - emitent zobowiązuje się do spełnienia określonego świadczenia (tj. do zapłaty posiadaczowi euroobligacji należności głównej wraz z odsetkami w określonych odstępach czasu aż do upływu terminu jej wykupu). Charakterystyczną cechą euroobligacji jest to, że jest ona nominowana w walucie innej niż waluta kraju, na terenie którego jest ona plasowana. Najczęściej euroobligacje są nominowane w euro i USD.
Początkowo emitentami euroobligacji były rządy krajów wysoko rozwiniętych oraz duże banki. Obecnie takie instrumenty są przeważnie emitowane przez duże przedsiębiorstwa o wysokim ratingu inwestycyjnym, a organizacją emisji zajmują się zazwyczaj konsorcja banków.

</doc>
<doc id="1018097" url="https://pl.wikipedia.org/wiki?curid=1018097" title="Jeff Fortenberry">
Jeff Fortenberry

Jeffrey Lane „Jeff” Fortenberry (ur. 27 grudnia 1960) – amerykański polityk, członek Partii Republikańskiej. W latach 2005-2022 był przedstawicielem pierwszego okręgu wyborczego w stanie Nebraska do Izby Reprezentantów Stanów Zjednoczonych.

</doc>
<doc id="1018098" url="https://pl.wikipedia.org/wiki?curid=1018098" title="Adnan Hajj">
Adnan Hajj

Adnan Hajj – libański fotoreporter, przez dziesięć lat pracownik Agencji Informacyjnej Reuters.
W 2006 dokonał manipulacji co najmniej dwóch zdjęć z tak zwanego kryzysu izraelsko-libańskiego. Do zdjęcia panoramy płonącego Bejrutu z 5 sierpnia, Hajj dodał za pomocą programu graficznego Adobe Photoshop więcej dymu, a przy opisie zdjęcia z 7 sierpnia przedstawiającego izraelski samolot wystrzeliwujący ochronne flary, celowo zasugerował w podpisie fotografii, że samolot ten wystrzeliwuje rakiety na jedną z wiosek na południu Libanu oraz zmanipulował samo zdjęcie, robiąc z jednej smugi – trzy. Zdjęcia ukazały się w gazetach i portalach internetowych. Oszustwo odkryli internauci tworzący amerykańskie blogi polityczne. W konsekwencji Hajj został zwolniony z pracy dla Agencji Reutera, a 920 jego zdjęć zostało usuniętych z archiwum agencji.

</doc>
<doc id="1018099" url="https://pl.wikipedia.org/wiki?curid=1018099" title="Lee Terry">
Lee Terry

Lee Raymond Terry (ur. 29 stycznia 1962) – amerykański polityk, członek Partii Republikańskiej. W latach 1999-2015 był przedstawicielem drugiego okręgu wyborczego w stanie Nebraska do Izby Reprezentantów Stanów Zjednoczonych.

</doc>
<doc id="1018106" url="https://pl.wikipedia.org/wiki?curid=1018106" title="Adrian M. Smith">
Adrian M. Smith

Adrian M. Smith (ur. 19 grudnia 1970) – amerykański polityk, członek Partii Republikańskiej. Od 2007 roku jest przedstawicielem trzeciego okręgu wyborczego w stanie Nebraska do Izby Reprezentantów Stanów Zjednoczonych.

</doc>
<doc id="1018109" url="https://pl.wikipedia.org/wiki?curid=1018109" title="Port lotniczy São Paulo-Congonhas">
Port lotniczy São Paulo-Congonhas

Port São Paulo-Congonhas (ang.: "Congonhas/São Paulo International Airport", port.: "Aeroporto Internacional de São Paulo/Congonhas", kod IATA: CGH, kod ICAO: SBSP) – międzynarodowy port lotniczy w São Paulo, obecnie obsługujący ruch krajowy, jeden z trzech obsługujących to miasto, położony 8 km od centrum miasta przy arterii "Avenida Washington Luís s/nº – Campo Belo". Port jest zarządzany przez brazylijską agencję Infraero. W 2005 stanowił port lotniczy z największymi przewozami w Brazylii – 17,5 mln odprawionych pasażerów.
Port Congonhas jest głównym węzłem 3 największych brazylijskich linii lotniczych: TAM Linhas Aéreas, Gol Transportes Aéreos i Varig.
Terminale portu są zaliczane to najlepszych przykładów nowoczesnej architektury São Paulo.
Inne porty lotnicze São Paulo.
Oprócz portu Congonhas blisko centrum miasta, São Paulo jest obsługiwane przez otwarty w 1985 port lotniczy São Paulo-Guarulhos, położony 35 km od centrum miasta, który obsługuje loty transatlantyckie, jak i port lotniczy Campinas-Viracopas, który obsługuje loty towarowe i pasażerskie.
Drogi startowe i deszcze.
Port Congonhas posiada dwie stosunkowo krótkie utwardzone drogi startowe: na kierunku 17R/35L o długości 1940 m i 17L/35R o długości 1435 m, których nie można łatwo przedłużyć z uwagi na gęstą miejską zabudowę, w tym wieżowce. Jest miejscem częstych ulewnych opadów. Ze względu na te właśnie czynniki jest uznawane za jedno z najbardziej niebezpiecznych lotnisk świata.

</doc>
<doc id="1018110" url="https://pl.wikipedia.org/wiki?curid=1018110" title="Tom Petri">
Tom Petri

Thomas Evert Petri (ur. 28 maja 1940) – amerykański polityk, członek Partii Republikańskiej. W latach 1979-2015 był przedstawicielem szóstego okręgu wyborczego w stanie Wisconsin do Izby Reprezentantów Stanów Zjednoczonych.

</doc>
<doc id="1018112" url="https://pl.wikipedia.org/wiki?curid=1018112" title="Nick Begich">
Nick Begich

Nicholas Joseph (Nick) Begich, Sr. (ur. 6 kwietnia 1932, zm. 16 października 1972) – amerykański polityk, członek Partii Demokratycznej. W latach 1971-1972 był przedstawicielem stanu Alaska w Izbie Reprezentantów Stanów Zjednoczonych.
Życiorys.
Za datę śmierci Begicha uznaje się 16 października 1972 r. Tego dnia w ramach kampanii wyborczej Begich podróżował z Anchorage do Juneau. Samolot którym leciał zaginął, najprawdopodobniej ulegając katastrofie, jednak jego wraku mimo trwających kilkadziesiąt dni poszukiwań nie znaleziono. Pomimo tego, Begich wygrał wybory, które odbyły się 7 listopada 1972 r., kilka tygodni po zaginięciu jego samolotu. Świadectwo zgonu Begicha zostało wystawione 29 grudnia 1972 i tego dnia oficjalnie zakończyła się jego kadencja w parlamencie Stanów Zjednoczonych.
Jego syn, Mark Begich, był burmistrzem miasta Anchorage (2003–2009) i Senatorem Stanów Zjednoczonych z Alaski (2009–2015).

</doc>
<doc id="1018118" url="https://pl.wikipedia.org/wiki?curid=1018118" title="Alan Mollohan">
Alan Mollohan

Alan Bowlby Mollohan (ur. 14 maja 1943) – amerykański polityk, członek Partii Demokratycznej. Od 1983 roku jest przedstawicielem pierwszego okręgu wyborczego w Wirginii Zachodniej w Izbie Reprezentantów Stanów Zjednoczonych.
Wcześniej tę funkcję piastował jego ojciec, Robert Homer Mollohan.

</doc>
<doc id="1018119" url="https://pl.wikipedia.org/wiki?curid=1018119" title="Nick Rahall">
Nick Rahall

Nicholas Joe „Nick Joe” Rahall II (ur. 20 maja 1949 w Beckley) – amerykański polityk, członek Partii Demokratycznej. Od 1977 jest przedstawicielem stanu Wirginia Zachodnia w Izbie Reprezentantów Stanów Zjednoczonych, najpierw z czwartego, a od 1993 z trzeciego okręgu wyborczego.

</doc>
<doc id="1018126" url="https://pl.wikipedia.org/wiki?curid=1018126" title="Neckarstadion">
Neckarstadion



</doc>
<doc id="1018127" url="https://pl.wikipedia.org/wiki?curid=1018127" title="Ajaks">
Ajaks



</doc>
<doc id="1018129" url="https://pl.wikipedia.org/wiki?curid=1018129" title="Robert C. Scott">
Robert C. Scott

Robert Cortez „Bobby” Scott (ur. 30 kwietnia 1947) – amerykański polityk, członek Partii Demokratycznej. Od 1993 roku jest przedstawicielem trzeciego okręgu wyborczego w stanie Wirginia w Izbie Reprezentantów Stanów Zjednoczonych.

</doc>
<doc id="1018130" url="https://pl.wikipedia.org/wiki?curid=1018130" title="Boguszyce Małe">
Boguszyce Małe

Boguszyce Małe – wieś w Polsce położona w województwie łódzkim, w powiecie rawskim, w gminie Rawa Mazowiecka. Miejscowość wchodzi w skład sołectwa Boguszyce.
W latach 1975–1998 miejscowość administracyjnie należała do województwa skierniewickiego.
W miejscowości znajduje się schronisko dla bezdomnych zwierząt, prowadzone przez Fundację „Ostatnia Szansa” Bożeny Wahl.

</doc>
<doc id="1018132" url="https://pl.wikipedia.org/wiki?curid=1018132" title="Batalion KOP „Budsław”">
Batalion KOP „Budsław”

 
Batalion KOP „Budsław” – oddział piechoty, podstawowa jednostka taktyczna Korpusu Ochrony Pogranicza.
Latem 1939 roku batalion sformował kompanię zwiadowczą i I batalion 207 pułku piechoty. W kampanii wrześniowej pododdziały wzięły udział w obronie Lwowa.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W pierwszym etapie organizacji KOP sformowano 3 Brygadę Ochrony Pogranicza, a w jej składzie 1 batalion graniczny „Budsław”. Podstawą formowania był rozkaz szefa Sztabu Generalnego L. dz. 12044/O.de B./24 z dnia 27 września 1924 roku. Nazwa jednostki pochodzi od leżącej na Wileńszczyźnie miejscowości Budsław znajdującej się wówczas na obszarze województwa wileńskiego i będącej macierzystym garnizonem batalionu. W jego skład wchodziły: cztery kompanie piechoty, drużyna dowódcy batalionu i pluton łączności. Według etatu liczy on 25 oficerów, 200 podoficerów i 603 szeregowców. Jego uzbrojenie stanowiły: 2 ciężkie karabiny maszynowe, 48 ręcznych km, 48 garłaczy, 439 karabinów, 280 karabinków i 32 pistolety. Środki transportu to 15 wozów taborowych, 1 motocykl i 7 rowerów. Długość ochranianego przez batalion odcinka granicy wynosiła 101 kilometrów, przeciętna długość pododcinka kompanijnego to 25 kilometrów, a strażnicy 5 kilometrów. Odległość dowództwa batalionu od dowództwa brygady wynosiła 55 kilometrów.
Z dniem 3 października 1924 roku major Bolesław Mirgałowski został przeniesiony z 15 pułku piechoty „Wilków” w Dęblinie do Korpusu Ochrony Pogranicza na stanowisko dowódcy 1 batalionu granicznego.
W 1926 roku zorganizowano na szczeblu brygady szkołę podoficerską dla niezawodowych podoficerów piechoty. Szkoła 3 Brygady OP stacjonowała w Wilejce przy 1 batalionie granicznym.
Latem 1928 roku zlikwidowana została szkoła podoficerska. W jej miejsce, oraz w miejsce identycznych szkół funkcjonujących w pozostałych brygadach, w twierdzy Osowiec utworzony został batalion szkolny KOP.
Aby zapewnić odpowiednią liczbę żołnierzy o specjalności saperskiej, z dniem 1 kwietnia 1928 roku, przy 1 batalionie granicznym w Budsławiu utworzono ośrodek wyszkolenia pionierów.
Latem 1929 roku, po rozformowaniu 3 Brygady Ochrony Pogranicza, batalion został włączony w skład pułku KOP „Wilejka”. W tym czasie na uzbrojeniu posiadał 953 karabiny Berthier wz.1916, 64 ręczne karabiny maszynowe Chauchat wz. 1915 i 2 ciężkie karabiny maszynowe wz.1914.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W 1930 roku w skład batalionu włączono 5 kompanię.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii szkolnej, kompanii odwodowej i czterech kompanii granicznych.
W listopadzie 1936 roku batalion etatowo liczył 22 oficerów, 83 podoficerów, 29 nadterminowych i 736 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi przeorganizowanie batalionu KOP „Budsław” poprzez odebranie batalionowi charakteru jednostki administracyjnej z jednoczesnym zreorganizowaniem dowództwa batalionu. jednostką administracyjną dla batalionu był pułk KOP „Wilejka”, ale podkwatermistrzostwa batalionu zaopatrywał szwadron kawalerii KOP „Budsław”, placówkę wywiadowczą KOP nr 4 i posterunek żandarmerii KOP „Budsław”. W wyniku realizacji drugiej fazy reorganizacji KOP, latem 1937 roku budynek strażnicy „Skoroda” nakazano przenieść do wsi Saczewka z przeznaczeniem na mieszkanie dowódcy strażnicy „Saczewka”.
Zarządzenie dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku zlikwidowane zostało podkwatermistrzostwo batalionu, a utworzone kwatermistrzostwo.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Latem 1939 roku batalion został jednostką mobilizującą dla kompanii zwiadowczej i I batalionu 207 pułku piechoty. Oba pododdziały zostały sformowane w mobilizacji powszechnej na początku września 1939 roku i włączone w skład rezerwowej 35 Dywizji Piechoty. W kampanii wrześniowej wzięły udział w obronie Lwowa.
Po zakończeniu mobilizacji pododdziałów 207 pułku piechoty batalion KOP „Budsław” wcielił kolejnych żołnierzy rezerwy i odtworzył swoje stany. Pozostając w składzie pułku KOP „Wilejka” ochraniał granicę z ZSRR o długości 112,143 km. Od 17 września 1939 roku batalion odpierał agresję ZSRR na Polskę.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-radzieckiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Budsław” w 1934 roku ochraniał odcinek granicy państwowej szerokości 113 kilometrów 243 metrów. Po odtworzeniu w 1939 roku, batalion ochraniał granicę długości 112 kilometrów 143 metrów.
Wydarzenia:
Bataliony sąsiednie:
Walki batalionu.
Walki o strażnice&lt;br&gt;
Strzegący granicy batalion graniczny mjr. M. Baczkowskiego 17 września 1939 roku rozpoczął walki z atakującymi strażnice pododdziałami 2 Dywizji Strzeleckiej, 14. i częściowo 13. i 15. Oddziału Wojsk Pogranicznych NKWD.
Strażnice 4 kompanii „Dokszyce” w zasadzie nie zdołały podjąć walki. Wyjątek stanowiła strażnica „Porzecze”. W trakcie walki zginęło dwóch żołnierzy z 13 Oddziału Wojsk Pogranicznych, a 1 żołnierz 2 DS został ranny. Strażnica została zdobyta o 6:10. Załoga strażnicy wycofała się. Strażnica „Komajsk” została zaatakowana przez 157 pułku kawalerii i nie zdołała podjąć walki. Jak podają sowieckie źródła "Polscy żołnierze tylko w bieliźnie, z karabinami ukryli się w lesie. Strat nie ma".
Strażnice 2 kompanii granicznej „Hnieździłów”, atakowane przez pododdziały 4 KS i 13 Oddziału Wojsk Pogranicznych NKWD, prawdopodobnie nie podjęły walki. Rozbite zostały też odwody kompanijne.
Strażnice 3 kompanii „Dołhinów” atakował 14 Oddziału Wojsk Pogranicznych NKWD. Strażnica „Milcza” podjęła godzinną walkę. Do niewoli dostał się dowódca strażnicy. Kilku żołnierzy wycofało się w kierunku Dołhinowa. Strażnica „Pohost” też podjęła walkę. Zginął dowódca strażnicy i kilku żołnierzy. Strona sowiecka straciła dowódcę atakującego oddziału lejtn. Pietrowa, a ranny został jego zastępca, politruk Końkow. Także strażnica „Karolin" podjęła walkę. Straciła trzech zabitych oraz pięciu wziętych do niewoli. Pododdziały stacjonujące w Dołhinowie wycofały się bez walki w kierunku Budsławia i dołączyły do wycofujących się sił batalionu.
Strażnice 1 kompanii „Olkowicze” zostały zaatakowane przez 14 Oddział Wojsk Pogranicznych NKWD i pododdziały 2 DS. Strażnica „Pasieki” po krótkiej walce została opanowana. Straciła 13 zabitych i 6 wziętych do niewoli. Straty sowieckie: raniąc w walce 5 czerwonoarmistów rannych. Pozostałe strażnice prawdopodobnie wycofały się bez walki w kierunku Olkowicz. Pododdziały stacjonujące w Olkowiczach wycofały się bez walki w kierunku Budsławia i 18 września dołączyły do wycofujących się sił batalionu.
Dowództwo batalionu z kompanią odwodową wycofało się w kierunku Wilejki. 17 września, do wycofujących się pododdziałów batalionu, dołączyła 3 kompania „Dołhinów”, a 18 września pozostałości 1 kompanii „Olkowicze”.
W walkach odwrotowych z Armią Czerwoną:&lt;br&gt;
W godzinach rannych 17 września w mocno uszczuplonym stanie, batalion rozpoczął odwrót w kierunku Wilejki. W trakcie marszu pododdziały batalionu weszły w kontakt ogniowy pod Iłowem i ostrzelały przeprawiających się przez Serwecz kawalerzystów 56 pułku kawalerii. Po dotarciu do Wilejki, w myśl otrzymanych rozkazów kontynuował marsz w kierunku Wilna. Po otrzymaniu wiadomości o opanowaniu Wilna przez Armię Czerwoną, dowódca batalionu zdecydował maszerować w kierunku Litwy. W godzinach nocnych z 19/20 września dotarł do Karwel. 20 września około 13:30 batalion został zaatakowany przez kompanię czołgów prawdopodobnie z 4 KS. Nie posiadający broni przeciwpancernej batalion został rozbity, a żołnierze dostali się do niewoli. Niewielka część baonu przeszła na Litwę i została internowana.
Struktura organizacyjna.
Organizacja batalionu w 1934:
Żołnierze batalionu.
Obsada personalna w październiku 1929:
Obsada personalna w listopadzie 1934:
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018135" url="https://pl.wikipedia.org/wiki?curid=1018135" title="Nowy Głuchówek">
Nowy Głuchówek

Nowy Głuchówek – wieś w Polsce położona w województwie łódzkim, w powiecie rawskim, w gminie Rawa Mazowiecka. Miejscowość wchodzi w skład sołectwa Głuchówek.
W latach 1975–1998 miejscowość administracyjnie należała do województwa skierniewickiego.

</doc>
<doc id="1018136" url="https://pl.wikipedia.org/wiki?curid=1018136" title="Jim Moran">
Jim Moran

James Patrick „Jim” Moran Jr. (ur. 16 maja 1945) – amerykański polityk, członek Partii Demokratycznej. W latach 1991-2015 był przedstawicielem ósmego okręgu wyborczego w stanie Wirginia w Izbie Reprezentantów Stanów Zjednoczonych.

</doc>
<doc id="1018137" url="https://pl.wikipedia.org/wiki?curid=1018137" title="Nowy Kurzeszyn">
Nowy Kurzeszyn

Nowy Kurzeszyn – wieś w Polsce położona w województwie łódzkim, w powiecie rawskim, w gminie Rawa Mazowiecka. Miejscowość wchodzi w skład sołectwa Kurzeszyn.
W latach 1975–1998 miejscowość administracyjnie należała do województwa skierniewickiego.

</doc>
<doc id="1018138" url="https://pl.wikipedia.org/wiki?curid=1018138" title="Kurzeszynek">
Kurzeszynek

Kurzeszynek – wieś w Polsce położona w województwie łódzkim, w powiecie rawskim, w gminie Rawa Mazowiecka. Miejscowość wchodzi w skład sołectwa Kurzeszyn.
W latach 1975–1998 miejscowość administracyjnie należała do województwa skierniewickiego.

</doc>
<doc id="1018140" url="https://pl.wikipedia.org/wiki?curid=1018140" title="Campeonato Brasileiro Série A 2005">
Campeonato Brasileiro Série A 2005



</doc>
<doc id="1018141" url="https://pl.wikipedia.org/wiki?curid=1018141" title="Nowa Rossocha">
Nowa Rossocha

Nowa Rossocha – wieś w Polsce położona w województwie łódzkim, w powiecie rawskim, w gminie Rawa Mazowiecka. Miejscowość wchodzi w skład sołectwa Rogówiec.
W latach 1975–1998 miejscowość administracyjnie należała do województwa skierniewickiego.

</doc>
<doc id="1018143" url="https://pl.wikipedia.org/wiki?curid=1018143" title="Lokomotywa trakcyjna">
Lokomotywa trakcyjna

Lokomotywa trakcyjna (in. liniowa) – lokomotywa przeznaczona do prowadzenia pociągów na szlaku kolejowym. Są to zarówno lokomotywy elektryczne, jak i lokomotywy spalinowe.
Główną cechą lokomotyw trakcyjnych (odróżniającą je od lokomotyw manewrowych) są dwie kabiny zapewniające dobrą widoczność w kierunku jazdy i duża moc zastosowanych silników trakcyjnych w elektrowozach, lub duża moc silnika spalinowego zastosowanego w spalinowozach. Ta ostatnia cecha ma zapewnić nie tyle duże zdolności do uciągu co dobrą dynamikę trakcji (zdolność przyśpieszania z prowadzonym składem, dobre pokonywanie wzniesień, wysoką prędkość na szlaku). Istotny jest też spokojny bieg lokomotywy przy większych prędkościach; niektóre lokomotywy (np. ET22) pomimo dobrych osiągów prędkościowych z uwagi na konstrukcyjne przeznaczenie i układ sześciu osi mają mniej spokojny bieg niż lokomotywy lżejsze (np. EU07).
Lokomotywy trakcyjne (in. liniowe) w ruchu pasażerskim muszą też posiadać układ do ogrzewania składu. W przypadku lokomotyw elektrycznych napięcie 3000 V do ogrzewania składu pochodzi z sieci trakcyjnej.
W przypadku lokomotyw spalinowych problem może być rozwiązany na kilka sposobów:
Lokomotywy trakcyjne są w układzie:
Lokomotywy trakcyjne są wyjątkowo używane do prac manewrowych. Są do tego celu nieergonomiczne (słaba widoczność) i nieekonomiczne (niepotrzebnie duża moc silników). Ponadto lokomotywy te mają często większą długość i gorzej wpisują się w ciasne łuki często spotykane na bocznicach kolejowych.

</doc>
<doc id="1018145" url="https://pl.wikipedia.org/wiki?curid=1018145" title="System każdy z każdym">
System każdy z każdym



</doc>
<doc id="1018146" url="https://pl.wikipedia.org/wiki?curid=1018146" title="Bożena Wahl">
Bożena Wahl

Bożena Wahl (ur. 12 października 1932 w Warszawie) – polska malarka i działaczka społeczna.
Życiorys.
Siostra bliźniaczka malarki Alicji Wahl. Ukończyła Akademię Sztuk Pięknych w Warszawie (1957), studiowała u Eugeniusza Eibischa. Jej obrazy były prezentowane na autorskich wystawach m.in. w Warszawie, Paryżu i Sztokholmie, znajdują się także w zbiorach Muzeum Narodowego.
Bożena Wahl jest także projektantką scenografii (dla „Kabaretu Starszych Panów”, dla Teatru Telewizji) i kostiumów dla kilku filmów, między innymi "Tanie pieniądze" (1985), "Choinka strachu" (1982), "Markheim" (1971), zagrała też epizodyczną rolę w filmie "Miłość z listy przebojów".
Artystka tworzyła głównie w swojej pracowni na Starym Mieście. Jej obrazami zachwycał się Zdzisław Beksiński, podobnie jak właściciele najlepszych galerii europejskich i amerykańskich.
Malarką była również jej bliźniaczka Alicja Wahl (zm. 2020), która w 1979 roku założyła galerię, następnie współprowadzoną przez obie siostry. Galeria Sztuki Alicji i Bożeny Wahl, mieszcząca się w willi na Starym Żoliborzu do 2002 roku, była jedną z pierwszych prywatnych przestrzeni wystawowych w Warszawie oraz jednym z niewielu miejsc, w których w tym czasie w Polsce można było zakupić obraz bez zgody władz. Dom został specjalnie zaprojektowany na galerię, połączoną z pracownią oraz przestrzenią mieszkalną. Siostry Wahl wystawiały w willi prace tak znanych i wybitnych artystów, jak Jan Lebenstein, Zdzisław Beksiński, Franciszek Starowieyski, Stanisław Ignacy Witkiewicz „Witkacy”, Bruno Schulz, Jacek Waltoś. W Galerii organizowali swoje indywidualne wystawy również m.in.: Jerzy Stajuda, Jan Dobkowski, Barbara Jonscher, Jacek Sienicki, Teresa Pągowska oraz wielu innych. Tam też można było najczęściej podziwiać dzieła bliźniaczek.
Bożena Wahl budziła zachwyt całego miasta, nie tylko jako utalentowana artystka, ale również jako piękna kobieta. Związana była między innymi z Januszem Głowackim, który pisze o niej w swojej autobiografii, jako o „pierwszej kobiecie, z którą mieszkał, i pierwszej, która namawiała go do pisania”.  
Obecna twórczość Bożeny Wahl odzwierciedla jej samotność. Obrazy są pełne smutku, niepokoju, melancholii. Artystka maluje, obok autoportretów, dużo klaunów – wcale nie takich zabawnych. Postacie na obrazach płaczą, są smutne, przestraszone, zamyślone. Na jej płótnach pojawiają się również psy – miłość jej życia.
Artystka obecnie prowadzi przytułek dla psów „Fundacja schronisko im. Bożeny Wahl” w Boguszycach koło Rawy Mazowieckiej.

</doc>
<doc id="1018148" url="https://pl.wikipedia.org/wiki?curid=1018148" title="Batalion KOP „Niemenczyn”">
Batalion KOP „Niemenczyn”

Batalion KOP „Niemenczyn” – pododdział piechoty Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21–22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W trzecim etapie organizacji KOP sformowano 6 Brygadę Ochrony Pogranicza, a w jej składzie 21 batalion graniczny. Podstawą formowania było rozporządzenie Ministra Spraw Wewnętrznych nr 1099 ze stycznia 1926 roku. Nazwa jednostki pochodzi od leżącego na Wileńszczyźnie miasta Niemenczyn znajdującego się wówczas na obszarze województwa wileńskiego i będącego macierzystym garnizonem batalionu. Długość ochranianego przez batalion odcinka granicy wynosiła 91 kilometrów, przeciętna długość pododcinka kompanijnego to 30 kilometrów, a strażnicy 6 kilometrów. Odległość dowództwa batalionu od dowództwa brygady wynosiła 25 kilometrów.
Aby zapewnić odpowiednią liczbę żołnierzy ze specjalnością saperską, 1 kwietnia 1928 roku, przy 21 batalionie granicznym w Wilnie utworzono brygadowy ośrodek wyszkolenia pionierów.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 738 karabinów Berthier wz.1916, 49 ręcznych karabinów maszynowych Chauchat wz. 1915 i 2 ciężkie karabiny maszynowe wz.1914.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 19 oficerów, 70 podoficerów, 26 nadterminowych i 550 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi przeorganizowanie batalionu KOP „Niemenczyn” poprzez odebranie batalionowi charakteru jednostki administracyjnej z jednoczesnym zreorganizowaniem dowództwo batalionu. jednostką administracyjną dla batalionu był pułk KOP „Wilno”, ale podkwatermistrzostwo batalionu zaopatrywało posterunek żandarmerii KOP „Niemenczyn”.
Zarządzeniem dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku zlikwidowane zostało podkwatermistrzostwo batalionu, a sformowane kwatermistrzostwo.
Tym samym zarządzeniem, z dniem 1 kwietnia 1939 roku utworzono w batalionie etat oficera ewidencyjno-personalnego w stopniu kapitana. Oficer ten był faktycznie oficerem mobilizacyjnym baonu.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Zmobilizowany w 1939 roku batalion został włączony w struktury rezerwowej 33 Dywizji Piechoty jako II batalion 133 pułku piechoty, dzieląc losy innych jednostek SGO „Narew”.
Po odejściu batalionu przeznaczonego dla 33 Dywizji Piechoty garnizon jednostki w Niemenczynie wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Wilno”. Po odtworzeniu batalion ochraniał granicę z Litwą o długości 114,628 km. Od 17 września 1939 roku batalion odpierał agresję ZSRR na Polskę.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-litewskiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Niemenczyn” w 1934 roku ochraniał odcinek granicy państwowej szerokości 117 kilometrów 345 metrów. Po odtworzeniu w 1939 roku, batalion ochraniał granicę długości 114 kilometrów 628 metrów.
Bataliony sąsiednie:
Walki batalionu.
17 września 1939 roku znad granicy litewskiej do Wilna zostały ściągnięte trzy baony graniczne pułku KOP „Wilno”: „Orany”, „Troki” i „Niemenczyn”. Baon „Niemenczyn” zajął pozycje obronne w północno-zachodniej części miasta.
Bataliony pułku KOP „Wilno” znalazły się w trudnym położeniu. Pozbawione broni przeciwpancernej były bezbronne wobec nacierających czołgów. Dowódca pułku ppłk Kazimierz Kardaszewicz wyprowadził z miasta baony „Orany” i „Niemenczyn”. Baon wycofywał się w kierunku granicy litewskiej, którą ostatecznie przekroczył 20 września w Mejszagole.
Struktura organizacyjna.
Organizacja batalionu w 1934:
Wykaz kompanii granicznych i strażnic w 1937 roku
1 kompania graniczna „Suderwa”
2 kompania graniczna „Gudolino”
3 kompania graniczna „Szkrubiszki”
kompania odwodowa
kompania ckm
pluton łączności
Stan osobowy batalionu wynosił 638 żołnierzy, w tym 19 oficerów, 63 podoficerów zawodowych, 22 podoficerów nadterminowych oraz 537 podoficerów i szeregowców służby zasadniczej.
Z dniem 9 września 1938 roku dowódca KOP zarządzeniem nr L.5232/, tj. og.org/38 przeniósł dowództwo 3 kompanii granicznej z Gudolina do Mejszagoły.
Żołnierze batalionu.
Obsada personalna w marcu 1933:
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018150" url="https://pl.wikipedia.org/wiki?curid=1018150" title="Batalion KOP „Troki”">
Batalion KOP „Troki”

 
Batalion KOP „Troki” („Nowe Troki”) – pododdział piechoty, podstawowa jednostka taktyczna Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września wydano instrukcję określającą jego strukturę. W trzecim etapie organizacji KOP sformowano 6 Brygadę Ochrony Pogranicza, a w jej składzie 22 batalion graniczny. Podstawą formowania było rozporządzenie Ministra Spraw Wewnętrznych nr 1099 ze stycznia 1926 roku. Długość ochranianego przez batalion odcinka granicy wynosiła 62 kilometry, przeciętna długość pododcinka kompanijnego to 30 kilometrów, a strażnicy 4 kilometry. Odległość dowództwa batalionu od dowództwa brygady wynosiła 25 kilometrów.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 724 karabiny Berthier wz.1916, 25 ręcznych karabinów maszynowych Chauchat wz. 1915, 24 lekkich karabinów maszynowych Bergmann wz. 1915 i 4 ciężkie karabiny maszynowe wz. 1914.
W wyniku reorganizacji batalionu w 1931 roku zlikwidowano kompanię szkolną i plutony odwodowe w kompaniach granicznych. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i dwóch kompanii granicznych.
W listopadzie 1936 roku batalion liczył 16 oficerów, 57 podoficerów, 21 nadterminowych i 476 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi przeorganizowanie batalionu KOP „Troki” i odebranie batalionowi charakteru jednostki administracyjnej z jednoczesnym zreorganizowaniem dowództwo batalionu. Jednostką administracyjną dla batalionu był pułk KOP „Wilno”, ale podkwatermistrzostwo batalionu zaopatrywało posterunek żandarmerii przy pułku KOP „Wilno”.
Zarządzeniem dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku zlikwidowane zostało podkwatermistrzostwo batalionu, a utworzono kwatermistrzostwo. W związku ze zlikwidowaniem kwatermistrzostwa w pułkach „Wilno” i „Wilejka”, do batalionu przydzielono pod względem gospodarczym komendę rejonu PW „Wilno”, inspektora północnej grupy szwadronów kawalerii i lekarza weterynarii północnego rejonu weterynarii.
Tym samym zarządzeniem, z dniem 1 kwietnia 1939 roku utworzono w batalionie etat oficera ewidencyjno-personalnego w stopniu kapitana. Oficer ten był faktycznie oficerem mobilizacyjnym baonu.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Zmobilizowany w 1939 roku batalion został włączony w struktury rezerwowej 33 Dywizji Piechoty jako III batalion 133 pułku piechoty.
Po odejściu batalionu przeznaczonego do 33 Dywizji Piechoty, w garnizonie Troki odtworzono jednostkę graniczną. Batalion wszedł w skład pułku KOP „Wilno”. Po odtworzeniu ochraniał granicę z Litwą o długości 58,215 km. Po 17 września 1939 roku brał udział w obronie ówczesnej wschodniej granicy państwa przed radzieckim agresorem.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-litewskiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Troki” w 1934 roku ochraniał odcinek granicy państwowej szerokości 56 kilometrów 370 metrów. Po odtworzeniu w 1939 roku, batalion ochraniał granicę długości 58 kilometrów 215 metrów.
Bataliony sąsiednie:
Walki batalionu.
17 września 1939 roku znad granicy litewskiej do Wilna zostały ściągnięte trzy baony graniczne pułku KOP „Wilno”: „Orany”, „Troki” i „Niemenczyn”. Batalion KOP „Troki” zajął pozycje na przedmieściu Markucie w kierunku bramy tego cmentarza.
Bataliony pułku KOP „Wilno” znalazły się w trudnym położeniu. Pozbawione broni przeciwpancernej były bezbronne wobec nacierających czołgów. Dowódca pułku ppłk Kazimierz Kardaszewicz wyprowadził z miasta baony „Orany" i „Niemenczyn".
Baon „Troki” nadal prowadził walkę. Podporucznik Gilurski tak relacjonuje walkę, jako prowadził 18 września po obsadzeniu pasa wzgórz między ulicą Rossa a ulicą Beliny:
Rozkazem tym dowódca batalionu rozwiązał jednostkę. Żołnierze przedzierali się w kierunku granicy litewskiej. Część dołączyła do resztek baonu KOP „Nowe Święciany” i w jego składzie, wraz z dowództwem pułku w dniach 21 i 22 września przekroczyli granicę litewską.
Struktura organizacyjna.
Kompanie graniczne w 1930
Organizacja batalionu w 1934:
Żołnierze batalionu.
Obsada personalna w 1928:
Obsada personalna w grudniu 1934:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018151" url="https://pl.wikipedia.org/wiki?curid=1018151" title="Socjofobia">
Socjofobia



</doc>
<doc id="1018152" url="https://pl.wikipedia.org/wiki?curid=1018152" title="Lista odcinków serialu animowanego Klub Winx">
Lista odcinków serialu animowanego Klub Winx

Spis odcinków serialu animowanego "Klub Winx".
Spis serii.
Premiery w Polsce:

</doc>
<doc id="1018156" url="https://pl.wikipedia.org/wiki?curid=1018156" title="Batalion KOP „Orany”">
Batalion KOP „Orany”

Batalion KOP „Orany” – pododdział piechoty, podstawowa jednostka taktyczna Korpusu Ochrony Pogranicza pełniąca służbę ochronną na granicy polsko-litewskiej.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Oranach rozmieszczono dowództwo i pododdziały sztabowe 7 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłego batalionu KOP „Orany” służbę graniczną pełniły pododdziały 7 batalionu Straży Granicznej. 
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej etacie Ministerstwa Spraw Wewnętrznych.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W trzecim etapie organizacji KOP sformowano 6 Brygadę Ochrony Pogranicza, a w jej składzie 23 batalion graniczny. Podstawą formowania było rozporządzenie Ministra Spraw Wewnętrznych nr 1099 ze stycznia 1926 roku. Długość ochranianego przez batalion odcinka granicy wynosiła 114 kilometrów, przeciętna długość pododcinka kompanijnego to 28 kilometrów, a strażnicy 6 kilometrów. Odległość dowództwa batalionu od dowództwa brygady wynosiła 135 kilometrów.
W 1926 roku zorganizowano na szczeblu brygady szkołę podoficerską dla niezawodowych podoficerów piechoty. Szkoła 6 Brygady OP stacjonowała w Olkienikach przy 23 batalionie granicznym.
Latem 1928 roku zlikwidowana została szkoła podoficerska. W jej miejsce, oraz w miejsce identycznych szkół funkcjonujących w pozostałych brygadach, w twierdzy Osowiec utworzony został batalion szkolny KOP.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 1116 karabinów Berthier wz.1916, 76 lekkich karabinów maszynowych Bergmann wz. 1915 i 4 ciężkie karabiny maszynowe Hotchkiss wz.1914.
W 1930 roku z inicjatywy ówczesnego dowódcy baonu, podpułkownika Edwarda Perkowicza na terenie koszarach w Oranach zostało zorganizowane miejscowe koło Polskiego Białego Krzyża, do którego włączono istniejący od maja 1929 roku garnizonowy teatr amatorski. Kierowniczką teatru była Felicja Bunclerowa.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, trzech kompanii odwodowych i czterech kompanii granicznych.
W listopadzie 1936 roku batalion etatowo liczył 26 oficerów, 88 podoficerów, 35 nadterminowych i 817 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla dowództwa Brygady KOP „Grodno”, szwadronu kawalerii KOP „Okleniki”, kompanii saperów KOP „Grodno”, I rejonu intendentury KOP, placówki wywiadowczej KOP nr 1, plutonu żandarmerii KOP „Grodno”, posterunku żandarmerii KOP „Druskieniki” i posterunku żandarmerii KOP „Orany”.
Zarządzeniem dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku utworzono w batalionie etat oficera ewidencyjno-personalnego w stopniu kapitana. Oficer ten był faktycznie oficerem mobilizacyjnym baonu.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-litewskiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
Batalion graniczny KOP „Orany” w 1934 roku ochraniał odcinek granicy państwowej szerokości 125 kilometrów 820 metrów. Po odtworzeniu w 1939 roku, batalion ochraniał granicę długości 125 kilometrów 82 metrów.
Bataliony sąsiednie:
Mobilizacja batalionu.
Batalion KOP „Orany” był jednostką mobilizującą. Zgodnie z planem mobilizacyjnym „W”, batalion mobilizował, w mobilizacji alarmowej, w grupie jednostek oznaczonych kolorem żółtym:
Zawiązki dla pododdziałów formowanych w Oranach wydzielała 1 kompania odwodowa i 3 kompania graniczna oraz pluton łączności, pluton pionierów i pluton gospodarczy. Zawiązki dla pododdziałów mobilizowanych w Porzeczu wydzieliła 3 kompania odwodowa i kompania karabinów maszynowych oraz pluton przeciwpancerny i pozostałe kompanie graniczne i odwodowe. Zawiązki dla kompanii zwiadu w Olkienikach wydzielała 2 kompania odwodowa i tamtejszy szwadron kawalerii.
Mobilizacja rozpoczęła się 24 sierpnia 1939 roku o godz. 5.00 i zakończyła dwa dni później osiągnięciem pogotowia marszowego. Przebiegiem mobilizacji kierował zastępca dowódcy batalionu major Tadeusz Hordt, który zgodnie z przydziałem objął dowództwo I/134 pp. On też odebrał przysięgę od wszystkich żołnierzy zmobilizowanego batalionu. W ocenie majora Hordta "„wartość moralna i wojskowa baonu [była] bardzo duża. Oddział z piękną tradycją KOP-u przedstawiał dużą wartość bojową. Ponad 50% żołnierzy to służba czynna, niektóre oddziały składały się tylko z szereg[owych] służby czynnej jak np. plut[on] łączn[ości] pułku, plut[on] łączn[ości] I/134 pp. Rezerwiści, ogólnie znani żołnierzom służby czynnej, ponieważ byli niejako sąsiadami i często spotykali się”".
Zmobilizowany w 1939 roku batalion został włączony w struktury rezerwowej 33 Dywizji Piechoty jako I batalion 134 pułku piechoty, dzieląc losy innych jednostek SGO „Narew”.
Po odejściu batalionu przeznaczonego dla 33 Dywizji Piechoty garnizon jednostki w Oranach wyposażył i doprowadził do stanu etatowego (poprzez wcielenie nowych rekrutów i rezerwistów) jednostkę na nowo od podstaw. Batalion wszedł w skład pułku KOP „Wilno”. Po odtworzeniu batalion ochraniał granicę z Litwą o długości 125,82 km. Po 17 września 1939 roku brał udział w obronie ówczesnej wschodniej granicy państwa przed radzieckim agresorem.
Walki batalionu.
17 września 1939 roku znad granicy litewskiej do Wilna zostały ściągnięte trzy baony graniczne pułku KOP „Wilno”: „Orany”, „Troki” i „Niemenczyn”. Baon KOP „Orany” zajął pozycje na południe od cmentarza na Rossie w kierunku na Lidę. Po 17:00 18 września od strony południowo-wschodniej podeszły pododdziały zbiorczej brygady czołgów płk. Mirosznikowa. Sowiecki 8 pułk czołgów atakujący od południa, po kilkudziesięciominutowej walce z kompanią „Olkienniki” kpt. Antoniego Kwiatkowskiego, o 20:00 zajął południowo-wschodni skraj Wilna pozostając tam do rana 19 września.
Tak walkę opisuje dowódca kompanii odwodowej baonu KOP „Troki” kpt. Jerzy Gędzierski:
Bataliony pułku KOP „Wilno” znalazły się w trudnym położeniu. Pozbawione broni przeciwpancernej były bezbronne wobec nacierających czołgów. Dowódca pułku ppłk Kazimierz Kardaszewicz wyprowadził z miasta baony „Orany" i „Niemenczyn". Wycofujący się z Wilna baon KOP „Orany" w rejonie miejscowości Zawias wszedł w skład zgrupowania płk. Kazimierza Rybickiego, z którym ruszył w kierunku Grodna. 21 września pod Oranami stoczył ponad dwugodzinną walkę z czołgami i piechotą nieprzyjaciela ze 100 DS. Po wyjściu z okrążenia, batalion dotarł do Marcińkaniec. Wobec upadku Grodna, 22 września przekroczył granicę.
Struktura organizacyjna batalionu.
Kompanie graniczne w 1930
Organizacja batalionu w 1934:
Batalion w sierpniu 1939 roku liczył około 1000 żołnierzy.
Żołnierze batalionu.
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018159" url="https://pl.wikipedia.org/wiki?curid=1018159" title="Norweska policja 1940–1945">
Norweska policja 1940–1945

Norweska policja 1940-1945 – norweskie kolaboracyjne formacje policyjne w okupowanej Norwegii podczas II wojny światowej.
Norweska policja powstała po zajęciu Norwegii przez wojska niemieckie w maju 1940. Podlegała Departamentowi Policji powołanemu 25 września przez Komisarza Rzeszy Josefa Terbovena. Na jego czele stał Jonas Lie (od 1941 r. miał on tytuł ministra policji). 
Norweska policja dzieliła się na następujące formacje:
Większość kadry oficerskiej i podoficerskiej norweskiej policji rekrutowała się spośród b. policjantów przedwojennych, a następnie weteranów wojennych z Ochotniczego Legionu Norweskiego, walczącego na froncie wschodnim. Szeregowi członkowie pochodzili z organizacji Hird, która podlegała faszystowskiej partii Nasjonal Samling Vidkuna Quislinga oraz norweskiego SS.
Linki zewnętrzne.
Norwegowie w służbie niemieckiej podczas II wojny światowej (jęz. angielski)

</doc>
<doc id="1018164" url="https://pl.wikipedia.org/wiki?curid=1018164" title="Drenaż">
Drenaż



</doc>
<doc id="1018165" url="https://pl.wikipedia.org/wiki?curid=1018165" title="Batalion KOP „Sejny”">
Batalion KOP „Sejny”

Batalion KOP „Sejny” – pododdział piechoty, podstawowa jednostka taktyczna Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21–22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W trzecim etapie organizacji KOP sformowano 6 Brygadę Ochrony Pogranicza, a w jej składzie 24 batalion graniczny „Sejny”. Podstawą formowania było rozporządzenie Ministra Spraw Wewnętrznych nr 1099 ze stycznia 1926 roku. Długość ochranianego przez batalion odcinka granicy wynosiła 114 kilometrów, przeciętna długość pododcinka kompanijnego to 35 kilometrów, a strażnicy 6 kilometrów. Odległość dowództwa batalionu od dowództwa brygady wynosiła 220 kilometrów.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 744 karabiny Berthier wz.1916, 49 lekkich karabinów maszynowych Bergmann wz. 1915 i 2 ciężkie karabiny maszynowe Hotchkiss wz.1914.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 71 podoficerów, 27 nadterminowych i 604 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla posterunku żandarmerii KOP „Sejny”
Zarządzeniem dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku utworzono w batalionie etat oficera ewidencyjno-personalnego w stopniu kapitana. Oficer ten był faktycznie oficerem mobilizacyjnym baonu.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Batalion KOP „Sejny” był jednostką mobilizującą. Zgodnie z planem mobilizacyjnym „W” w ciągu 72 godzin formował II batalion 134 pułku piechoty (rezerwowego), natomiast sam, w ciągu 24 godzin, uzupełniał swoje stany. Oba pododdziały formowały się w mobilizacji niejawnej, w grupie jednostek oznaczonych kolorem żółtym.
W kampanii wrześniowej II/134 pp walczył w składzie rezerwowej 33 Dywizji Piechoty.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-litewskiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi.
W pierwszych latach dowództwo batalionu i pododdziały przysztabowe zakwaterowane były w drewnianych parterowych domach. W latach 1933—34 zbudowano budynek koszarowy. Na uroczystość oddania do użytku obiektu koszarowego przybył marszałek Józef Piłsudski.
Granica państwowa pomiędzy Litwą a Polską nie była określona układami międzynarodowymi. Granicę wyznaczały tyczki zakończone wiechami ze słomy. Litwa tej granicy nie uznała. Oba państwa nie utrzymywały żadnych stosunków dyplomatycznych, gospodarczych czy kulturalnych. Nie było przejść granicznych, zamknięto wszystkie drogi. Listy z Polski na Litwę i odwrotnie oraz rozmowy telefoniczne szły przez kraje trzecie. Na dużą skalę rozwinął się przemyt z Litwy do Polski, głównie bydła. Litewskie władze administracyjne i Policja Graniczna wspierały bandy przemytników.
Batalion graniczny KOP „Sejny” w 1934 roku ochraniał odcinek granicy państwowej o długości 145 kilometrów 275 metrów.
W marcu 1938 roku zastrzelony został przez litewskie straże graniczne żołnierz KOP Stefan Serafin. Żołnierz prawdopodobnie zabłądził i wszedł na terytorium Litwy. Śmierć żołnierza zapoczątkowała rozmowy, które miały doprowadzić do unormowania stosunków polsko–litewskich.
W ostatnich dniach sierpnia 1939 roku 12 Litwinów – posiadających przydziały mobilizacyjne rezerwistów Wojska Polskiego, nie chcących stawić się do jednostek, pod osłoną nocy wypłynęło na jezioro Gaładuś w kierunku brzegu litewskiego. Patrol KOP wezwał ich do powrotu. Gdy nie było reakcji, żołnierze otworzyli ogień. Jeden z Litwinów został ranny, pozostali dopłynęli do brzegu litewskiego. Ranny rezerwista zmarł wkrótce w szpitalu w Kownie. Jego zwłoki przywieziono do rodzinnej wsi.
Bataliony sąsiednie:
Walki batalionu.
Do 5 września trwał w batalionie stan pogotowia bojowego. Wystawiono posterunki OPL, kontynuowano szkolenie, ostre strzelania, przestrzeliwanie broni. Wydano ostrą amunicję. Patrolowano pogranicze, Sejny i inne większe osiedla. 5 września dowódca batalionu otrzymał rozkaz przejścia batalionem do Suwałk i zameldowania się u dowódcy 3 pułku piechoty KOP płk. Zdzisława Zajączkowskiego. Kompanie graniczne zeszły znad granicy z Litwą. Wymarsz batalionu nastąpił 6 września. W Suwałkach, ppłk Osmola podporządkował sobie wszystkie pododdziały tam stacjonujące: kompanię wartowniczą, ochotniczą kompanię młodzieżową Przysposobienia Wojskowego oraz kompanię leśnego PW. Zgrupowanie liczyło około 1400 ludzi, a batalion KOP „Sejny” był trzonem zgrupowania ppłk. Osmoli. Podstawowym uzbrojeniem, były karabiny wz. 98, 21 ckm wz. 30, dwa moździerze 81 mm wz. 31, dziewięć rkm wz. 28, granaty ręczne zaczepne i obronne wz. 31 oraz nieznana bliżej liczba min przeciwczołgowych.
Dowództwo batalionu kwaterowało w hotelu przy ul. Kościuszki, a kompanie batalionu zakwaterowały się na krótko w opustoszałych koszarach 41 pułku piechoty. Rozpoczęto organizowanie obrony na rzece Rospudzie od Augustowa na północ po Wiżajny.
W związku z decyzją opuszczenia garnizonów Grodno, Osowiec, Augustów i Suwałki przez GO „Grodno”, zgrupowanie otrzymało rozkaz przejścia do rejonu Sopoćkiń. 16 września batalion maszerował w kierunku Grodna. 18 września przeprawił się przez Niemen w okolicach wsi Hoża. Na wieść o sowieckich działaniach baon powrócił na lewy brzeg Niemna, przeszedł do Sopoćkiń i zajął pozycje na przedpolu. 22 września został zaatakowany przez oddział wydzielony mjr. Czuwakina z 2 Brygady Pancernej. Po krótkiej walce, ponosząc znaczne straty, wycofał się w kierunku Kanału Augustowskiego. Zginął między innymi dowódca kompanii odwodowej por. Jan Trzeszczkowski. Kolejną rubież obronną zorganizował batalion nad Kanałem Augustowskim.
23 września zaatakowany został przez pododdziały sowieckiej 4 Dywizji Kawalerii i 101 pułku strzelców. Batalion, prowadząc działania opóźniające, wycofywał się na Kalety w kierunku granicy litewskiej. Po krótkiej walce w Kaletach z jednostkami Dzierżyńskiej Grupy Konno–Zmechanizowanej, wycofał się nocą do miejscowości Budwieć. Tu ppłk Osmola rozkazał przekroczyć granicę litewską. Ostatni żołnierze baonu KOP „Sejny” przekroczyli granicę 24 września o 1:30.
Struktura organizacyjna.
Organizacja batalionu w 1934:
Żołnierze batalionu.
Obsada personalna batalionu w czerwcu 1939:
Obsada personalna we wrześniu 1939:
Dowództwo:
Kompanie piechoty:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018166" url="https://pl.wikipedia.org/wiki?curid=1018166" title="Dren">
Dren



</doc>
<doc id="1018168" url="https://pl.wikipedia.org/wiki?curid=1018168" title="I’m with You (singel)">
I’m with You (singel)

I’m with You – ballada rockowa Avril Lavigne, wydana jako trzeci singel z jej debiutanckiej płyty "Let Go". Avril napisała utwór z zespołem produkcyjnym The Matrix, który później uznał, że nie zasługuje ona na tytuł autora piosenki, bo zmieniła tylko kilka słów. Avril obroniła się z tych zarzutów.
Po wypuszczeniu singla na rynek zawojował on na listach przebojów. Piosenka znajduje się na soundtracku do filmu "Bruce Wszechmogący". Singel, jak określił go fotograf David LaChapelle, jest skierowany do osób samotnych, które nie mogą znaleźć bratniej duszy.
Teledysk nagrany jest w zwolnionym tempie, ale ruchy ust Avril synchronizują się z partiami wokalnymi piosenkarki.

</doc>
<doc id="1018169" url="https://pl.wikipedia.org/wiki?curid=1018169" title="Batalion KOP „Suwałki”">
Batalion KOP „Suwałki”

Batalion KOP „Suwałki” – pododdział piechoty Korpusu Ochrony Pogranicza.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Suwałkach rozmieszczono dowództwo i pododdziały sztabowe 10 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłego batalionu KOP „Suwałki” służbę graniczną pełniły pododdziały 10 batalionu Straży Granicznej. 
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej etacie Ministerstwa Spraw Wewnętrznych.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. Jesienią 1927 roku, w garnizonie Suwałki, w składzie 6 Półbrygady Ochrony Pogranicza został sformowany 29 batalion odwodowy. Jednostką formującą był 41 pułk piechoty. Batalion składał się z trzech kompanii piechoty, plutonu łączności i plutonu ckm. Etatowo liczył 22 oficerów, 164 podoficerów i 501 szeregowców. W roku 1927 Inspektorat Straży Celnej „Suwałki” przekazał rejon ochranianej granicy państwowej pod jurysdykcję Korpusowi Ochrony Pogranicza, a konkretnie batalionowi KOP „Suwałki”. Utworzono zatem strażnice KOP na granicy polsko-pruskiej i tym samym batalion stał się jedynym batalionem odwodowym posiadającym kompanię graniczną. Długość ochranianego przez batalion odcinka granicy wynosiła 70 kilometrów, a strażnicy 8 kilometrów. Odległość dowództwa batalionu od dowództwa brygady wynosiła 254 kilometry.
Jako rozgraniczenie odcinka granicznego ze Strażą Graniczną przyjęto linię: słup graniczny nr 202 – Jankielówka – Podworonowo – Sucha Wieś.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej do 1931 roku stosowano również numer batalionu. W tym czasie batalion na uzbrojeniu posiadał 733 karabiny Berthier wz.1916, 44 lekkich karabinów maszynowych Bergmann wz. 1915 i 8 ciężkich karabinów maszynowych Hotchkiss wz.1914.
Po przeprowadzonej reorganizacji „R.2” w 1931 roku batalion składał się z dowództwa batalionu, plutonu łączności, kompanii karabinów maszynowych, dwóch kompanii strzeleckich i jako jedyny z batalionów odwodowych posiadał kompanię graniczną.
W listopadzie 1936 roku batalion etatowo liczył 17 oficerów, 62 podoficerów, 18 nadterminowych i 543 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla posterunku żandarmerii KOP „Suwałki”. W wyniku realizacji drugiej fazy reorganizacji KOP latem 1937 roku została zlikwidowana orkiestra batalionu.
W styczniu 1939 roku odcinek granicy polsko-niemieckiej, ochraniany dotychczas przez batalion KOP „Suwałki”, został przekazany Straży Granicznej.
Batalion KOP „Suwałki” został rozformowany w lutym i marcu 1939 roku. Jednocześnie anulowane zostały tabele mobilizacyjne. Do czasu likwidacji batalion KOP „Suwałki” był jednostką mobilizującą. Zgodnie z planem mobilizacyjnym „W” miał w czasie mobilizacji alarmowej sformować III batalion 134 pułku piechoty oraz uzupełnić swoje stany do etatu wojennego. Zadanie przeprowadzenia mobilizacji III/134 pp przejął 41 Suwalski Pułk Piechoty.
Żołnierze batalionu.
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018175" url="https://pl.wikipedia.org/wiki?curid=1018175" title="Batalion KOP „Nowe Święciany”">
Batalion KOP „Nowe Święciany”

Batalion KOP „Nowe Święciany” – pododdział piechoty, podstawowa jednostka taktyczna Korpusu Ochrony Pogranicza pełniąca służbę ochronną na granicy polsko-litewskiej.
Geneza.
Do czasu zakończenia wojny polsko-bolszewickiej, czyli do jesieni 1920 roku, wschodnią granicę państwa polskiego wyznaczała linia frontu. Dopiero zarządzeniem z 6 listopada 1920 roku utworzono Kordon Graniczny Ministerstwa Spraw Wojskowych. W połowie stycznia 1921 roku zmodyfikowano formę ochrony granicy i rozpoczęto organizowanie Kordonu Granicznego Naczelnego Dowództwa WP. Obsadzony on miał być przez żandarmerię polową i oddziały wojskowe. Latem 1921 roku ochronę granicy wschodniej postanowiło powierzyć Batalionom Celnym. W Nowych Swiecianach rozmieszczono dowództwo i pododdziały sztabowe 43 batalionu celnego. 
W drugiej połowie 1922 roku przeprowadzono kolejną reorganizację organów strzegących granicy wschodniej. 1 września 1922 bataliony celne przemianowano na bataliony Straży Granicznej. W rejonie odpowiedzialności przyszłego batalionu KOP „Nowe Świeciany” służbę graniczną pełniły pododdziały 43 batalionu Straży Granicznej. 
Już w następnym roku zlikwidowano Straż Graniczną, a z dniem 1 lipca 1923 roku pełnienie służby granicznej na wschodnich rubieżach powierzono Policji Państwowej. 
W sierpniu 1924 roku podjęto uchwałę o powołaniu Korpusu Ochrony Pogranicza – formacji zorganizowanej na wzór wojskowy, a będącej etacie Ministerstwa Spraw Wewnętrznych.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. W trzecim etapie organizacji KOP sformowano 6 Brygadę Ochrony Pogranicza, a w jej składzie 20 batalion graniczny. Podstawą formowania było rozporządzenie Ministra Spraw Wewnętrznych nr 1099 ze stycznia 1926 roku. Jednostką formującą był 85 pułk piechoty. Macierzystym garnizonem batalionu były Nowe Święciany w powiecie święciańskim województwa wileńskiego. W skład batalionu wchodziło dowództwo i pluton łączności rozlokowane w Nowych Święcianach, trzy kompanie graniczne w Duksztach (1), Kozaczyźnie (2) i Kołtynianach (3) oraz kompanię szkolną w Ignalinie. Długość ochranianego przez batalion odcinka granicy wynosiła 100 kilometrów, przeciętna długość pododcinka kompanijnego to 33 kilometry, a strażnicy 6 kilometrów. Odległość dowództwa batalionu od dowództwa brygady wynosiła 105 kilometrów.
W lipcu 1929 roku przyjęto zasadę, że bataliony przyjmą nazwę miejscowości będącej miejscem ich stacjonowania. Obok nazwy geograficznej, do 1931 roku stosowano również numer batalionu. W tym czasie batalion na uzbrojeniu posiadał 732 karabiny Berthier wz.1916, 52 ręczne karabiny maszynowe Chauchat wz. 1915 i 2 ciężkie karabiny maszynowe wz.1914.
W wyniku reorganizacji batalionu w 1931 roku, w miejsce istniejących plutonów karabinów maszynowych, utworzono kompanię karabinów maszynowych. Rozwinięto też kadry kompanii szkolnej do pełnoetatowej kompanii odwodowej. Po przeprowadzonej reorganizacji „R.2” batalion składał się z dowództwa batalionu, plutonu łączności, kompanii karabinów maszynowych, kompanii odwodowej i trzech kompanii granicznych.
W listopadzie 1936 roku batalion etatowo liczył 20 oficerów, 71 podoficerów, 27 nadterminowych i 561 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi przeorganizowanie batalionu KOP „Nowe Święciany” poprzez odebranie batalionowi charakteru jednostki administracyjnej z jednoczesnym zreorganizowaniem dowództwo batalionu. Po rozformowaniu Brygady KOP „Wilno”, batalion wszedł w skład pułku KOP „Wilno”. jednostką administracyjną dla batalionu był pułk KOP „Wilno”, ale podkwatermistrzostwo batalionu zaopatrywało szwadron kawalerii KOP „Nowe Święciany”, posterunek żandarmerii KOP „Święciany” i komendę powiatu pw KOP „Święciany”.
Zarządzeniem dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku zlikwidowane zostało podkwatermistrzostwo batalionu, a sformowano kwatermistrzostwo. W związku ze zlikwidowaniem kwatermistrzostwa w pułkach „Wilno” i „Wilejka”, do batalionu przydzielono pod względem gospodarczym dowództwo pułku „Wilno”.
Tym samym zarządzeniem, z dniem 1 kwietnia 1939 roku utworzono w batalionie etat oficera ewidencyjno-personalnego w stopniu kapitana. Oficer ten był faktycznie oficerem mobilizacyjnym baonu.
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Służba graniczna.
Batalion graniczny był podstawową jednostką taktyczną Korpusu Ochrony Pogranicza przeznaczoną do pełnienia służby ochronnej na powierzonym mu odcinku granicy polsko-litewskiej, wydzielonym z pasa ochronnego brygady. Odcinek batalionu dzielił się na pododcinki kompanii, a te z kolei na pododcinki strażnic, które były „zasadniczymi jednostkami pełniącymi służbę ochronną”, w sile półplutonu. Służba ochronna pełniona była systemem zmiennym, polegającym na stałym patrolowaniu strefy nadgranicznej i tyłowej, wystawianiu posterunków alarmowych, obserwacyjnych i kontrolnych stałych, patrolowaniu i organizowaniu zasadzek w miejscach rozpoznanych jako niebezpieczne, kontrolowaniu dokumentów i zatrzymywaniu osób podejrzanych, a także utrzymywaniu ścisłej łączności między oddziałami i władzami administracyjnymi. Batalion graniczny KOP „Nowe Świeciany” w 1934 roku ochraniał odcinek granicy państwowej szerokości 106 kilometrów 110 metrów. Po odtworzeniu w 1939 roku, batalion ochraniał granicę długości 100 kilometrów 265 metrów.
Bataliony sąsiednie:
Działania batalionu w 1939 roku.
Batalion był jednostką mobilizująca. W sierpniu 1939 roku, zgodnie z planem mobilizacyjnym „W”, batalion sformował następujące pododdziały grupy „żółtej”.:
Ostatni z wymienionych pododdziałów mobilizował się według etatu pokojowego w składzie:
Batalion KOP „Nowo Święciany” został podporządkowany tymczasowemu dowództwu pułku KOP „Wilno”. Po odtworzeniu batalion ochraniał granicę z Litwą o długości 100,265km. Po 17 września 1939 roku odpierał agresję ZSRR na Polskę.
Ostatnim dowódcą był rtm. Stanisław Wyskota Zakrzewski, który wyszedł na wojnę 1939 roku jako dowódca 2 szwadronu 13 pułku ułanów z Nowej Wilejki.
Struktura organizacyjna batalionu.
Organizacja batalionu w 1934:
Wykaz kompanii przed 1937 rokiem (nie w pełni wiarygodne źródło):
&lt;br&gt;Dowództwo batalionu KOP „Nowe Święciany”
Z dniem 24 sierpnia 1938 roku dowódca KOP zarządzeniem nr L.5075/tj.og.org/38 przeniósł dowództwo 2 kompanii granicznej z Kozaczyzny do Ignalina.
Żołnierze batalionu.
Obsada personalna we wrześniu 1928:
Obsada personalna w 1934:
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018181" url="https://pl.wikipedia.org/wiki?curid=1018181" title="Prenocefal">
Prenocefal

Prenocefal ("Prenocephale") – dinozaur z rodziny pachycefalozaurów (Pachycephalosauridae); jego nazwa oznacza "stroma głowa".
Żył w epoce późnej kredy (ok. 83-65 mln lat temu) na terenach centralnej Azji. Długość ciała ok. 2-3 m, wysokość ok. 120 cm masa ok. 130 kg. Jego szczątki znaleziono w Mongolii.
Posiadał grube, wysokie sklepienie głowy, zapewne służyło ono do walk z innymi samcami w okresie godowym. Miał sztywny ogon.
Rodzaj obejmuje jeden gatunek, "Prenocephale prenes". Zaliczany w przeszłości do tego rodzaju gatunek "Prenocephale brevis" został ustanowiony przez Schotta i Evansa (2017) gatunkiem typowym odrębnego rodzaju "Foraminacephale". Sullivan (2000) zaliczył do rodzaju "Prenocephale" gatunek ""Troodon" edmontonensis" Brown i Schlaikjer (1943), we wcześniejszych publikacjach zaliczany również do rodzaju "Stegoceras"; jednak Williamson i Carr (2002) uznali za bardziej prawdopodobne jego pokrewieństwo z przedstawicielami rodzaju "Sphaerotholus", a Longrich, Sankey i Tanke (2010) wprost zaliczyli ten gatunek do rodzaju "Sphaerotholus".
W 2000 Polska Poczta wydała znaczek przedstawiający prenocefala o nominale 1 złotego i 55 groszy.

</doc>
<doc id="1018182" url="https://pl.wikipedia.org/wiki?curid=1018182" title="Batalion KOP „Wilejka”">
Batalion KOP „Wilejka”

Batalion KOP „Wilejka” – odwodowy pododdział piechoty Korpusu Ochrony Pogranicza.
Formowanie i zmiany organizacyjne.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Jej wynikiem było między innymi utworzenie batalionu odwodowego KOP „Wilejka”. Batalion wszedł w skład pułku KOP „Wilejka”. 
Zarządzeniem dowódcy KOP gen. bryg. Jana Kruszewskiego w sprawie zmian w kwatermistrzostwie KOP, dniem 1 kwietnia 1939 roku utworzone zostało podkwatermistrzostwo batalionu. Pod względem gospodarczym przydzielony został do batalionu KOP „Krasne”. Tym samym zarządzeniem, z dniem 1 kwietnia 1939 roku utworzono w batalionie etat adiutanta w stopniu kapitana.
Zmobilizowany w kwietniu 1939 roku batalion, został skierowany w rejon Żywca. Batalion został włączony w struktury 1 Brygady Górskiej jako II batalion 2 pułku piechoty KOP, dzieląc losy innych jednostek Armii „Kraków”.
Po odejściu batalionu włączonego do 1 Brygady Górskiej, garnizon i kadra jednostki w Wilejce nie odtworzyła batalionu i skoncentrowała się na wsparciu organizacyjnym dla odtwarzanych batalionów "Budsław" i "Krasne".
Struktura organizacyjna batalionu.
Dowództwo batalionu:
Stan osobowy
Razem – 333 żołnierzy
Żołnierze batalionu.
Dowódcy batalionu: 
Obsada personalna batalionu w czerwcu 1939:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018184" url="https://pl.wikipedia.org/wiki?curid=1018184" title="Sk8er Boi">
Sk8er Boi

Sk8er Boi – drugi singel kanadyjskiej piosenkarki Avril Lavigne z jej debiutanckiego, wydanego w 2002 roku albumu zatytułowanego "Let Go", a jednocześnie drugi singel artystki w ogóle. Utwór został napisany przez Lavigne oraz grupę The Matrix, która to zajęła się także jego produkcją. Singel został wydany w 2002 roku i dostał się na 10. pozycję listy "Billboard" Hot 100 (zostając tym samym drugim singlem Lavigne, który osiągnął pierwszą dziesiątkę notowania w Stanach Zjednoczonych), a także na 8. pozycję na UK Singles Chart, 3. pozycję na ARIA Singles Chart, 13. pozycję na Canadian Singles Chart oraz osiągając 1. pozycję w Hiszpanii. Utwór do dziś pozostaje jedną z najlepiej przyjętych piosenek artystki.
Teledysk.
Teledysk do utworu, nakręcony przez Francisa Lawrence’a, rozpoczyna się sceną ukazującą człowieka w alejce miejskiej i puszkę farby w sprayu leżącą na ziemi. Następnie pojawia się plakat obwieszczający koncert Lavigne. Na plakacie jest napisane „7th &amp; Spring Noon” (co oznacza skrzyżowanie na którym koncert ma się odbyć). Kilkoro ludzi jest pokazanych w trakcie roznoszenia plakatów po mieście. W następnej scenie Lavigne wraz ze swoim zespołem udają się przerobionymi pojazdami na umówione skrzyżowanie, gdzie odcinają ruch uliczny. Dwoje powiązanych dostarcza okablowanie do instrumentów, a w tym czasie tłum narasta, co z kolei wzbudza zainteresowanie policji. W końcowej scenie Lavigne uderza gitarą o przednią szybę jednego z aut, a nad sceną pojawia się helikopter.
W trakcie śpiewania Lavigne ma na sobie T-shirt z logo Szkoły Podstawowej w Wilkesboro w Karolinie Północnej. Po wydaniu teledysku szkołę zalała tak duża fala zamówień na koszulki, że za zarobione pieniądze władze placówki mogły zakupić sprzęt komputerowy.
Teledysk został uznany trzecim „Najlepszym klipem dekady” w Wielkiej Brytanii przez serwis BT Vision.

</doc>
<doc id="1018188" url="https://pl.wikipedia.org/wiki?curid=1018188" title="Kałęczyn (Warszawa)">
Kałęczyn (Warszawa)

Kałęczyn, Kałęczyno – nieistniejąca wieś na terenie dzisiejszej Warszawy. 
Wieś leżała pomiędzy Starą Warszawą i Ujazdowem, nazywana też była Folwarki. Należała ona do książąt mazowieckich i pod nazwą "Vitus de Kalenczina" pojawiła się po raz pierwszy w dokumentach w 1496, wcześniej jako część Ujazdowa. Pierwotnie nazwa ta określała teren od Ludnej i Książęcej do Leszczyńskiej i Oboźnej i od Nowego Światu do Wisły. Od 1526 do 1601 cała miejscowość znajdowała się wzdłuż Nowego Światu, od Pańskiej do Wilczej. Nazwa pochodzi od "kał", czyli błoto i "łęka" – teren nadrzeczny i podmokły.
W 1659 królowa Ludwika Maria Gonzaga sprowadziła tu siostry szarytki, które wybudowały klasztor i Zakład Św. Kazimierza. Zakonnice rozparcelowały działki leżące najbliżej drogi nazwanej w tym czasie Tamką i powstała jurydyka klasztorna Tamka-Kałęczyn. Późniejsze jurydyki na terenie Kałęczyna to m.in. Bożydar-Kałęczyn, Aleksandria i Ordynacka.

</doc>
<doc id="1018189" url="https://pl.wikipedia.org/wiki?curid=1018189" title="Stara Warszawa">
Stara Warszawa



</doc>
<doc id="1018190" url="https://pl.wikipedia.org/wiki?curid=1018190" title="Nowa Warszawa">
Nowa Warszawa



</doc>
<doc id="1018191" url="https://pl.wikipedia.org/wiki?curid=1018191" title="Olgierd Stański">
Olgierd Stański

Olgierd Stański (ur. 4 kwietnia 1973 w Siedlcach) – polski lekkoatleta, dyskobol.
Kariera.
Zawodnik klubów: Wilgi Garwolin (1988–1993), Pogoni Siedlce (1993–1994), AZS-AWF Polkres Biała Podlaska (1994–2002, 2004 oraz 2006–2008), Żak Biała Podlaska (2003), NKS Namysłów (2005) i AZS UMCS Lublin (od 2009). Olimpijczyk z Sydney (2000). Po ukończeniu studiów podjął pracę jako asystent w Zakładzie Teorii Sportu IWFiS w Białej Podlaskiej. Od 2008 jest funkcjonariuszem Straży Granicznej.
Najważniejsze osiągnięcia.
Trzykrotny mistrz Polski (1999, 2000 i 2001).

</doc>
<doc id="1018192" url="https://pl.wikipedia.org/wiki?curid=1018192" title="Batalion KOP „Wołożyn”">
Batalion KOP „Wołożyn”

Batalion KOP „Wołożyn” – odwodowy pododdział piechoty Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924 roku, zapadła decyzja powołania Korpusu Wojskowej Straży Granicznej. 12 września 1924 roku Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. Jesienią 1927 roku, w ramach czwartego etapu organizacji KOP, został sformowany 28 batalion odwodowy. Jednostką formującą był 77 pułk piechoty. Batalion składał się z trzech kompanii piechoty, plutonu łączności i plutonu ckm. Etatowo liczył 22 oficerów. 164 podoficerów i 501 szeregowców. Jednostka została podporządkowana dowódcy 3 Brygady Ochrony Pogranicza w Wilejce. Dowództwo batalionu stacjonowało w Wołożynie położonym na terenie ówczesnego województwa nowogródzkiego.
W 1929 roku pododdział został włączony w skład pułku KOP „Wołożyn” i przemianowany na 28 batalion odwodowy „Wołożyn”.
W tym czasie batalion na uzbrojeniu posiadał 817 karabinów Berthier wz.1916, 44 lekkich karabinów maszynowych Bergmann wz. 1915 i 8 ciężkich karabinów maszynowych Hotchkiss wz.1914.
Dwa lata później jednostka została przemianowana na batalion KOP „Wołożyn”.
Dla potrzeb batalionu rekruta szkolił I batalion piechoty 2 pułku piechoty Legionów ze Staszowa.
Po przeprowadzonej reorganizacji „R.2” w 1932 roku batalion składał się z dowództwa batalionu, plutonu łączności, kompanii karabinów maszynowych, kompanii szkolnej i trzech kompanii strzeleckich.
W listopadzie 1936 roku batalion etatowo liczył 22 oficerów, 64 podoficerów, 15 nadterminowych i 649 żołnierzy służby zasadniczej.
Rozkazem dowódcy KOP z 23 lutego 1937 roku została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. Był jednostką administracyjną dla dowództwa pułku KOP „Wołożyn”, posterunku żandarmerii przy pułku KOP „Wołożyn”, komendy powiatu pw KOP „Wołożyn” i stacji gołębi pocztowych KOP „Bogdanów”
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Działania batalionu w 1939 roku.
Zmobilizowany w kwietniu 1939 roku batalion został skierowany w rejon Żywca. Batalion został włączony w struktury 1 Brygady Górskiej jako III batalion 2 pułku piechoty KOP, dzieląc losy innych jednostek Armii „Kraków”.
9 września 1939 roku część batalionu KOP „Wołożyn” pod dowództwem kpt. Piotra Tymkiewicza oraz 4 batalion forteczny por. Andrzeja Krawca stoczyły bój z nacierającymi na Kolbuszową oddziałami niemieckiej 2 Dywizji Pancernej. W czasie walk poległ między innymi por. Włodzimierz Dolecki.
Po odejściu batalionu włączonego do 1 Brygady Górskiej, garnizon i kadra jednostki w Wołożynie nie odtworzyła batalionu i skoncentrowała się na wsparciu organizacyjnym dla odtwarzanego batalionu „Iwieniec”.
Struktura organizacyjna i obsada personalna.
Organizacja batalionu odwodowego w 1937
Dowództwo batalionu
Stan osobowy
Razem - 743 żołnierzy
Obsada personalna batalionu w czerwcu 1939:
Obsada personalna III/2 pp KOP we wrześniu 1939 roku.
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018193" url="https://pl.wikipedia.org/wiki?curid=1018193" title="Węglan manganu(II)">
Węglan manganu(II)

Węglan manganu(II) – nieorganiczny związek chemiczny, sól kwasu węglowego i manganu na II stopniu utlenienia.
Właściwości.
Substancja jest bezbarwnym, różowym lub jasnobrązowym ciałem stałym, nie ma zapachu. Przy podgrzewaniu do temperatury 200 °C ulega rozkładowi. Jest praktycznie nierozpuszczalny w wodzie. Tworzy monohydrat.
pH jego zawiesiny w wodzie wynosi 6,0–6,5.
Podczas przechowywania należy unikać kontaktu z wilgocią. Jest też czuły na światło.
Zastosowanie.
Ta substancja znajduje zastosowanie jako odczynnik analityczny oraz jako chemikalia do syntez.
Toksyczność.
Węglan manganu nie jest klasyfikowany jako substancja niebezpieczna. Jest słabo absorbowany przez układ pokarmowy.

</doc>
<doc id="1018194" url="https://pl.wikipedia.org/wiki?curid=1018194" title="Donatio">
Donatio

Donatio (od łac. "donare" = darować, obdarować) − darowizna w prawie rzymskim.
Darowizna w prawie przedjustyniańskim.
Darowizną w prawie przedjustyniańskim była każda czynność prawna, która:
Darowiznę realizowano w formie zależnej od rodzaju przysposobienia, np.: przenosząc na obdarowanego własność rzeczy w drodze tradycji (bądź mancypacji czy "in iure cessio" jeżeli rzecz należała do "res mancipi"), zwalniając obdarowanego z ciążącego na nim długu lub zobowiązując się w drodze stypulacji do świadczenia na rzecz obdarowanego (np. wybudowania domu). W drodze stypulacji mogła nastąpić też cesja wierzytelności. Darowizną mogła być też sprzedaż za cenę symboliczną (tj. nieodpowiadającą rzeczywistej wartości przedmiotu), np. "mancipatio sestertio nummo uno".
Zasadniczo prawo rzymskie traktowało darowizny jako niepożądane i starało się je ograniczyć, gdyż nie miały one podłoża ekonomicznego. Służyły temu przepisy wydanej w roku 204 p.n.e. lex Cincia ("de donis et muneribus"), zakazujące darowizn na rzecz obcych osób (dopuszczalne były przysporzenia na rzec osób bliskich "persona exceptae") ponad określoną (obecnie nieznaną bliżej) wysokość. Jednak darowizny dokonane mimo tego zakazu nie były nieważne ani karalne (była to "lex imperfecta"). Pozywany o wypełnienie obiecanej darowizny był chroniony przez pretora udzieleniem "exceptio legis Cinciae", spełniający mógł domagać się zwrotu przez "replicatio legis Cinciae". Śmierć darczyńcy konwalidowała umowę ("morte Cincia removetur").
Pod koniec republiki prawo zwyczajowe − co do zasady − zakazywało darowizn między małżonkami ("donatio inter virum et uxorem") a darowizny dokonane uznawano za nieważne. Na początku dominatu zakazy wynikające z "lex Cincia" zastąpiono ustawowym obowiązkiem ujawniania darowizn w specjalnym rejestrze prowadzonym przez urzędników cesarskich. Wpis do takiego rejestru nazywano "insynuacją darowizny" ("insinuatio donationis"). Darowizna dokonana bez rejestracji była nieważna. Należało jej dokonać przy świadkach. Ponadto sama obietnica darowizny, jeżeli nie była dokonana w formie stypulacji, nie rodziła roszczenia i nie była zaskarżalna (należała wówczas do kategorii umów zwanych "pacta nuda").
Darowizna w prawie justyniańskim.
Kodyfikacja Justyniana uwzględniała już zaskarżalność zwykłej, nieformalnej umowy darowizny ("pactum donationis"). Taka umowa darowizny należała już do kategorii "pacta legitima".
Ponadto prawo justyniańskie zachowywało obowiązek rejestracji darowizn, których wartość przekraczała 300 (później 500) solidów oraz przewidywało możliwość odwołania darowizny ("revocatio donationis"), w przypadkach niewdzięczności ("ingratia") obdarowanego, które taksatywnie wyliczała ustawa.
Pewne darowizny (pochodzące od cesarza lub na jego rzecz, w celach dobroczynnych jak wykup jeńców wojennych lub odbudowa zniszczonych budynków) zwolnione były od rejestracji bez względu na wysokość. 
Szczególne rodzaje darowizn.
"Donatio sub modo".
Szczególnym rodzajem darowizny była darowizna z poleceniem ("donatio sub modo"). Była to darowizna, do której darczyńca dołączał polecenie ("modus") nakładające na obdarowanego obowiązek określonego postępowania (działania lub zaniechania). Polecenie takie nie było warunkiem zawieszającym, tj. nie zawieszało ważności czynności prawnej. Darowizna pozostawała ważna mimo niewykonania polecenia. Od czasów Kodyfikacji Justyniańskiej, darczyńca mógł jednak skarżyć obdarowanego o wykonanie polecenia przy pomocy powództwa "actio praescriptio verbis".
"Donatio mortis causa".
Darowizna na wypadek śmierci ("donatio mortis causa") była szczególnym rodzajem darowizny, którą dokonywano pod warunkiem, że obdarowany przeżyje darczyńcę (por. umowa o przeżycie). Darowiznę taką, faktycznie obciążającą spadek, realizował spadkobierca darczyńcy, w związku z czym stosowano do niej niektóre przepisy prawa spadkowego.
"Donatio inter virum et uxorem".
Szczególnymi darowiznami były darowizny dokonywane między małżonkami, które w zasadzie były niedozwolone i nieważne.

</doc>
<doc id="1018195" url="https://pl.wikipedia.org/wiki?curid=1018195" title="Skaner kodów kreskowych">
Skaner kodów kreskowych

Skaner kodów kreskowych (także: czytnik kodów kreskowych) – urządzenie z grupy skanerów służące do odczytywania kodów kreskowych. 
Zastosowania.
Kody kreskowe w bibliotekach.
W wielu bibliotekach zarówno karty czytelnika, jak i zasoby biblioteczne identyfikowane są za pomocą kodów kreskowych. Autoryzowanie czytelników przez kody kreskowe w pewnym stopniu uniemożliwia podszywanie się pod innych czytelników (oprogramowanie komputerowe może umożliwiać zapisywanie w systemie zdjęć czytelników). Naklejanie kodów na woluminy i rejestrowanie ich w specjalnym oprogramowaniu ułatwia rejestrację wypożyczeń w systemie.
Kody kreskowe w sklepach.
Kasy fiskalne działają z kodami kreskowymi tworząc tzw. POS ("point of selling" – punkt sprzedaży). Po zeskanowaniu kodu towaru kasa fiskalna odnajduje w bazie danych informacje o przedmiocie przypisanym do kodu, rejestruje go na kasie, ewentualnie drukuje produkt na paragonie i kontynuuje pracę jak wyżej aż do zakończenia skanowania produktów.
Kody kreskowe w logistyce.
Branża spożywcza zapoczątkowała rozwój dziesiątek typów kodów kreskowych w ogromnej liczbie zastosowań, od etykietowania pszczół malutkimi kodami kreskowymi w celu śledzenia ich nawyków godowych, do identyfikowania ogromnych statków i wagonów kolejowych oznaczonych dwumetrowymi kodami kreskowymi. Nowoczesny sprzęt jest ważnym narzędziem zarządzania i obsługi magazynu oraz transportu towarów. 
Kody kreskowe w archiwizacji dokumentów.
Coraz częściej kody kreskowe stosuje się w identyfikacji dokumentów. Wykorzystywane są też w opiece zdrowotnej, gdzie kod kreskowy identyfikujący pacjenta jest nanoszony jest na wszystkie powiązane z nim dokumenty – wyniki badań, skierowania itp.
Rodzaje skanerów.
Informacje ogólne.
Początkowo skanery kodów używały diod LED jako źródła światła. Wadą tego rozwiązania była konieczność zbliżenia skanera na bardzo małą odległość od kodu. Obecnie produkowane skanery używają lasera, co umożliwia – zależnie od modelu – odczyt nawet z kilku metrów. Nowoczesne skanery potrafią odczytywać nie tylko kody jednowymiarowe (paskowe), lecz także kody 2D – dwuwymiarowe np. QR_ Code, Aztec Code oraz PDF417.
Również prawie każdy nowy telefon posiadający kamerę można wyposażyć w odpowiednią aplikację, służącą do odczytu kodów kreskowych.
Technika czytania kodów.
Skanery kodów kreskowych różnią się przede wszystkim, w jaki dany skaner odczytuje kody kreskowe. Każdy z nich przeznaczony jest do czytania innego rodzaju kodów, dlatego sprawdzi się w określonych warunkach i sytuacjach.
W tego typu skanerach wiązka światła, jaka pada na kod kreskowy, wytwarzana jest z diod LED.
Zaletami czytników diodowych jest stosunkowo niska cena, a także wytrzymała konstrukcja. Tego typu urządzenia nie mają problemu z odczytem kodów niskiej jakości, a także kodów znajdujący się na ekranie komputera. Wadą czytników diodowych jest ograniczony rozmiar kodów kreskowych, które mogą odczytać, a także konieczność odczytywania kodów z bliska. 
Obrazy 2D rejestrują pole obrazu, a następnie dekodują wynik. 
Skanery 2D należą do najbardziej uniwersalnych i wszechstronnych urządzeń, z których pomocą możemy odczytać każdy typ kodu kreskowego. Umożliwiają skanowanie oznaczenia pod dowolnym kątem i z różnych powierzchni np. z ekranów monitora czy urządzeń mobilnych. Dobrze również radzą sobie z odczytywaniem danych z uszkodzonych kodów. Jedną z najpoważniejszych wad tych urządzeń jest stosunkowo wysoka cena zakupu. 
Wewnątrz skanera laserowego znajduje się z silniczek i obrotowe lusterko w głowicy skanującej. Urządzenie emituje wąską wiązkę lasera, która odbija kod kreskowy w celu przetworzenia.
Zaletą laserowych skanerów jest szybkie działanie, dobra jakość odczytu, a także możliwość odczytywania kodów ze znacznych odległości. Do wad można zaliczyć większą podatność na uszkodzenia, a także kłopoty z odczytem uszkodzony kodów.
Czytniki bezprzewodowe.
Oprócz czytników przewodowych podłączonych do komputera, lub innego urządzenia, przy pomocy kabla USB, RS232 lub PS2, na rynku dostępne są też czytniki bezprzewodowe. Do działania wykorzystują one interfejs Bluetooth (zasięg około 10 metrów) lub utworzoną w obrębie zestawu sieć bezprzewodową (zasięg do nawet 300 metrów). W zależności od modelu czytnik może być wyposażony w odbiornik USB, w kształcie pendrive'a bądź też stacje dokującą podpiętą do portu USB komputera oraz do gniazdka elektrycznego, wówczas stacja pełni również rolę ładowarki czytnika.
Działanie.
Wiązka (światło) skanera odbija się od powierzchni białych kodu, a jest pochłaniana przez powierzchnię koloru czarnego. Skaner wyposażony jest w fotodetektor, który przetwarza odbijaną wiązkę światła na impulsy elektryczne. Długość czasu trwania impulsów zależy od grubości linii kodu kreskowego. Dekokter przetwarza te informacje na znaki (np. cyfry, litery).
Rodzaje skanerów wg sposobu użytkowania.
Ręczny czytnik kodów kreskowych.
Przenośny czytnik kodów kreskowych, który najczęściej ma formę pistoletu z ergonomicznie wyprofilowaną rączką. Spust do uruchamiania skanera znajduje się pod palcem wskazującym. Stosowany jest zazwyczaj w magazynach, placówkach handlowych lub przez przedstawicieli handlowych.
Czytnik kodów stacjonarny (ladowy)..
Tego typu urządzenie najczęściej wykorzystywane jest w sklepach spożywczych jako czytnik wbudowany w ladę kasową lub zamontowany w ścianie do sprawdzania cen produktów.
Czytnik kodów przemysłowy.
Specjalny typ czytnika, który przystosowany jest do wykonywania pracy w trudnych warunkach np. na hali produkcyjnej czy w magazynie. W tej grupie znajdują się zarówno czytniki ręczne, jak i przeznaczone do zabudowy. Wyróżniają się wyższą odpornością na działanie czynników zewnętrznych takich jak: niskie/wysokie temperatury, wilgotność powietrza. Charakteryzują się również mocniejszą konstrukcja, odpornością na upadki, pyłoszczelnością i wodoodpornością. Wyróżniają się stopniem ochrony o klasach IP65, IP66 lub IP 67. 
Czytnik kodów dla konkretnej branży.
To specjalny typ czytnika kodów, który powstał z myślą o wykorzystaniu w określonej branży. Wyposażone są obudowę i funkcje, które niezbędne są przy w pracy na konkretnym stanowisku. Należą do nich między innymi skanery dla służby zdrowia, laboratoriów i do pracy w aptekach, które m.in. posiadają obudowę odporną na dezynfekcję. Innym przykładem są lekkie i poręczne czytniki kodów stosowane np. w gastronomii.

</doc>
<doc id="1018196" url="https://pl.wikipedia.org/wiki?curid=1018196" title="Czytnik kodów kreskowych">
Czytnik kodów kreskowych



</doc>
<doc id="1018197" url="https://pl.wikipedia.org/wiki?curid=1018197" title="Donatio inter virum et uxorem">
Donatio inter virum et uxorem

Donatio inter virum et uxorem – łac. „darowizna między małżonkami” w prawie rzymskim. Zakazywało ono jakichkolwiek darowizn między małżonkami. Wszelkie dokonane darowizny stawały się z reguły nieważne.
Zakaz ten wywodził się z tradycji przodków ("mos maiorum") i obyczajów. Uważa się, że chciano w ten sposób wyeliminować naciski majątkowe w małżeństwie (np. obietnica darowizny celem nakłonienia do rozwodu lub celem odwiedzenia od takiego zamiaru).
Nieważne darowizny dokonane w czasie małżeństwa i nieodwołane przez darczyńcę za jego życia konwalidowały się z chwilą jego śmierci.
Do wyjątków od zakazu darowizny należały drobne, okazjonalne podarunki.
Prawo dopuszczało natomiast dokonywanie przez mężczyznę na rzecz przyszłej żony darowizny przedmałżeńskiej ("donatio ante nuptias"), której celem było – zgodnie z panującym obyczajem – zabezpieczenie małżonki na wypadek rozwiązania małżeństwa. Kobieta – jeżeli była niezamożna – mogła następnie po zawarciu małżeństwa przekazać tak dokonaną darowiznę tytułem posagu.
Kodeks Justyniana zezwalał na dokonywanie darowizn, w celu zabezpieczenia żony, również w trakcie trwania małżeństwa (darowizna z okazji małżeństwa – "donatio propter nuptias"). Do takiej darowizny stosowano przepisy dotyczące posagu. W wypadku rozwiązaniu małżeństwa mąż obowiązany był zwrócić darowiznę. Jeżeli jednak małżeństwo rozwiązano z winy żony, traciła ona prawo do domagania się zwrotu.

</doc>
<doc id="1018205" url="https://pl.wikipedia.org/wiki?curid=1018205" title="Dos">
Dos

Dos (łac. "posag") – w prawie rzymskim, majątek otrzymywany przez męża przy zawieraniu małżeństwa, w celu ułatwienia ponoszenia kosztów utrzymywania małżeństwa ("onera matrimonii"), rodziny oraz zabezpieczenia trwałości małżeństwa. Po śmierci męża żona dziedziczyła posag w kręgu sui heredes.
Przekazanie posagu.
Zależnie od tego, kto posag przekazywał ("dotis datio"), stypulacyjnie przyrzekał ("dotis promissio") lub zobowiązywał się przekazać ("dotis dictio"), rozróżniano:
Przyrzeczenie posagu.
Przekazanie posagu mogło być poprzedzone jego przyrzeczeniem ("dotis dictio"). Przyrzeczenie takie było kontraktem werbalnym, którego stronami był mąż oraz osoba przyrzekająca posag (uprawnionymi do tego mogli być wyłącznie: żona, jej ascendenci albo – na jej polecenie – jej dłużnicy).
Charakter prawny posagu.
Z chwilą nabycia przez męża posagu przysługiwało mu na nim w zasadzie pełne prawo własności. Własność ta podlegała jednak dwóm ograniczeniom.
Posagu ustanowionego przez inną osobę niż "pater familias" ("dos adventicia") mąż nie musiał zwracać, jeżeli rozwiązanie małżeństwa spowodowała śmierć żony. Mąż nie miał obowiązku zwracać posagu "dos profecticia" jeżeli rozwiązanie małżeństwa nastąpiło poprzez śmierć żony a ustanawiający go "pater familias" zmarł wcześniej. Ponadto mężowi przysługiwało prawo retencji, tj. prawo zatrzymywania części posagu, np. na utrzymanie każdego dziecka, które pozostawało u męża, albo jeżeli rozpad małżeństwa nastąpił z winy żony, jednakże nie więcej niż jego połowę.
Ochrona prawa do zwrotu posagu.
W prawie przedklasycznym mąż miał jedynie moralny obowiązek zwrotu posagu, po rozwiązaniu małżeństwa, osobie która posag ustanowiła. Konieczność wprowadzenia prawnego obowiązku zwrotu posagu ujawniły pod koniec republiki liczne rozwody oraz pojawienie się zjawiska łowcy posagów.
Od III w. p.n.e., osoba ustanawiająca posag mogła zobowiązać stypulacyjnie męża do zwrotu posagu. Wówczas przysługiwało takiej osobie powództwo "actio ex stipulatu" (będące skargą "ścisłego prawa"), zaś mężowi nie przysługiwało nawet prawo retencji. Taki posag zwano "dos recepticia". Obowiązek zwrotu takiego posagu wynikał z mocy umowy.
Ponadto później, zwrotu posagu żona mogła domagać się powództwem "actio rei uxoriae" (należącym do skarg dobrej wiary). Ochrona ta wynikała z mocy samego prawa.
Zwrot posagu nie obejmował nigdy pożytków pobranych z posagu w trakcie trwania małżeństwa.

</doc>
<doc id="1018206" url="https://pl.wikipedia.org/wiki?curid=1018206" title="Anna Wojtaszek">
Anna Wojtaszek



</doc>
<doc id="1018207" url="https://pl.wikipedia.org/wiki?curid=1018207" title="Jewhen Wreciona">
Jewhen Wreciona

Jewhen Wreciona ps. „Wolanśkyj” (ur. 1 października 1905 w Winnikach, zm. 4 lutego 1975 w Bazylei) – ukraiński działacz niepodległościowy, nacjonalista ukraiński, członek kierownictwa Ukraińskiej Organizacji Wojskowej (UWO) i Organizacji Ukraińskich Nacjonalistów (OUN), publicysta, dziennikarz.
Z wykształcenia inżynier chemik. Był jednym z organizatorów Siczy Karpackiej. Członek Prowidu OUN-B, zajmował się sprawami współpracy z zagranicą. W 1941 dowodził policją lwowską (zlikwidowaną w końcu 1941). Razem z Łebediem w 1943 prowadził rozmowy UPA z AK we Lwowie.
Był członkiem UPA i prezydium UHWR, z polecenia której przedostał się w 1944 do Szwajcarii, w celu przeprowadzenia negocjacji z aliantami. Internowany przez władze szwajcarskie, nie zrealizował celu misji.
Po wojnie na emigracji.

</doc>
<doc id="1018208" url="https://pl.wikipedia.org/wiki?curid=1018208" title="15 cm ciężka haubica vz. 37">
15 cm ciężka haubica vz. 37

15 cm hrubá houfnice vz. 37 (czes. "15 cm ciężka haubica wz. 37") – czechosłowacka haubica skonstruowana pod koniec lat 30. XX wieku.
Na początku lat 30. w zakładach Škoda powstała haubica, która otrzymała fabryczne oznaczenie K1. W 1933 uruchomiono jej produkcję na eksport do Turcji, Rumunii i Jugosławii. Haubica K1 wzbudziła także zainteresowanie Wojska Czechosłowacji, ale przed zakupem zażądała ona wprowadzenia w konstrukcji działa szeregu modyfikacji. Wersja dla armii czechosłowackiej oznaczona jako K4 miała krótszą lufę i pneumatyczne opony. Ponieważ armia czechosłowacka zrezygnowała z trakcji konnej, K4 – w odróżnieniu od K1 – nie była do transportu rozkładana na dwie części.
Po wprowadzeniu drobnych modyfikacji K4 została przyjęta do uzbrojenia armii czechosłowackiej jako 15 cm hrubá houfnice vz. 1937. Według planów haubica vz. 37 miała zostać standardowym ciężkim działem kalibru 150 mm i zastąpić starsze konstrukcje tego typu. W chwili zajęcia Czechosłowacji przez nazistowskie Niemcy linie produkcyjne Škody opuszczały pierwsze kompletne haubice vz. 37.
Po testach Niemcy zdecydowali o kontynuowaniu produkcji haubic vz. 37 i przyjęciu ich do uzbrojenia pod oznaczeniem 15 cm schwere Feldhaubitze 37(t) (15 cm sFH 37(t)). Stały się one uzbrojeniem wielu jednostek artylerii dywizyjnej, rzadziej korpuśnej, w których zastępowały standardowe 15 cm schwere Feldhaubitze 18.
Haubice s.F.H.37(t) były używane przez jednostki niemieckie podczas kampanii francuskiej w 1940 i ataku na ZSRR w 1941. Po 1944 na uzbrojeniu Wehrmachtu pozostały nieliczne s.F.H.37(t) ponieważ większość wyprodukowanych dział została przekazana znajdującym się pod kontrolą niemiecką oddziałom działającym na terenie Jugosławii, oraz armii słowackiej.

</doc>
<doc id="1018209" url="https://pl.wikipedia.org/wiki?curid=1018209" title="15 cm hruba houfnice vz. 1937">
15 cm hruba houfnice vz. 1937



</doc>
<doc id="1018210" url="https://pl.wikipedia.org/wiki?curid=1018210" title="15 cm schwere Feldhaubitze 37(t)">
15 cm schwere Feldhaubitze 37(t)



</doc>
<doc id="1018211" url="https://pl.wikipedia.org/wiki?curid=1018211" title="15 cm s.F.H.37(t)">
15 cm s.F.H.37(t)



</doc>
<doc id="1018212" url="https://pl.wikipedia.org/wiki?curid=1018212" title="Fiducia">
Fiducia

Fiducia (od łac. "fides" = „wiara”, „zaufanie”) – kontrakt powiernictwa, powiernictwo, fiducja. W prawie rzymskim fiducja była kontraktem realnym, dwustronnie zobowiązującym, niezupełnym, który polegał na przeniesieniu własności określonej rzeczy na powiernika (fiducjariusza), przy czym powiernik zobowiązywał się postępować z rzeczą w określony sposób oraz przenieść z powrotem – w oznaczonych okolicznościach – własność tej rzeczy na powierzającego.
Nazwa kontraktu pochodzi od wzajemnego zaufania ("fides") kontrahentów, na którym opierało się porozumienie stron umowy.
Charakter kontraktu powiernictwa.
Do elementów kontraktu należało:
Do powierniczego przeniesienia własności rzeczy nie wystarczała zwykła tradycja (przeniesienie posiadania), konieczna była mancypacja lub "in iure cessio".
Kontrakt powiernictwa odgrywał bardzo istotną rolę w prawie rzymskim oraz dał początek szeregowi innych kontraktów, takich jak przechowanie, użyczenie i kontrakt zastawu, obok których istniał aż do późnego okresu poklasycznego (V w.). Ostatecznie fiducja zniknęła całkowicie w kodyfikacji justyniańskiej.
Ochrona roszczeń wynikających z fiducji.
Powiernik jako właściciel rzeczy mógł je zbyć, zaś powierzający nie miał prawa domagać się zwrotu rzeczy od nabywcy a zaledwie odszkodowania za niedotrzymanie "pactum fiduciae".
Do przymuszenia fiduciariusza do oddania rzeczy albo do dokona czynności, do której się zobowiązał, służyło powództwo "actio fiduciae". Wyrok z tego powództwa uwzględniający roszczenie powoda powodował infamię pozwanego.
Fiducjariusz miał prawo domagać się zwrotu nakładów poniesionych na rzecz lub odszkodowania za szkody związane z wykonywaniem kontraktu. Służyło temu powództwo "actio fiduciae contraria".
Szczególne rodzaje powiernictwa.
Prawo rzymskie przewidywało m.in. następujące zastosowania fiducji:
"Fiducia cum creditore contracta".
"Fiducia cum creditore contracta" była umową zawieraną z wierzycielem w celu przewłaszczenia na zabezpieczenie wierzytelności. Dłużnik, przenosząc na wierzyciela własność swojej rzeczy przy pomocy mancypacji lub "in iure cessio", dawał wierzycielowi zabezpieczenie pod zaciągniętą pożyczkę. Przeniesienie własności było przy tym powiernicze, tj. umawiano się jednocześnie, że z chwilą zwrotu długu własność zostanie przez wierzyciela z powrotem przeniesiona na dłużnika.
Z tego rodzaju fiducji wywodzi się zastaw.
"Fiducia cum amico contracta".
"Fiducia cum amico contracta" była umową zawieraną z przyjacielem w celu wyświadczenia pewnej przysługi i była oparta na przyjacielskim stosunku zaufania między stronami.
Wyświadczenie przysługi mogło leżeć w interesie powierzającego albo powiernika:

</doc>
<doc id="1018214" url="https://pl.wikipedia.org/wiki?curid=1018214" title="Autosan H10">
Autosan H10

Autosan H10 – seria autobusów miejskich, lokalnych i międzymiastowych klasy midi lub maxi produkowanych w latach 1984–2003, początkowo przez Sanocką Fabrykę Autobusów, a następnie przez zakłady Autosan S.A. w Sanoku.
Seria H10 według pierwotnych założeń była opracowywana w celu zastąpienia starzejącej się rodziny H9, w segmencie międzymiastowych i miejskich autobusów klasy midi. W I połowie lat 80. zmieniono koncepcję rozwoju autobusów nowej generacji, z tego powodu dalsze prace konstrukcyjne kontynuowane były pod kątem wprowadzenia do produkcji podmiejskich i międzymiastowych autobusów klasy maxi o oznaczeniu H10-11 i H10-12, które stanowiły uzupełnienie oferty fabryki, a nie były bezpośrednimi następcami modeli H9-20 i H9-21. Do idei zastąpienia rodziny Autosan H9, autobusem klasy midi wywodzącym się z serii H10, powrócono dopiero pod koniec lat 80., czego efektem był wprowadzony do produkcji dopiero w 1992 roku model H10-10. Głównie ze względu na znacznie wyższą cenę zakupu Autosana H10-10, w stosunku do autobusów starszej generacji, autobus ten sprzedawany był w mniejszej liczbie egzemplarzy niż H9-20/H9-21 i ostatecznie nie zastąpił tych pojazdów w ofercie. Autosany serii H10 od drugiej połowy lat 90. były stopniowo zastępowane przez nowe modele z rodziny A10 (Autosan A1010T, Autosan A1012T).
Historia modelu.
Geneza.
W II połowie lat 70. XX wieku Sanocka Fabryka Autobusów miała w swojej ofercie jedynie modele należące do opracowywanej na przełomie lat 60. i 70. serii H9. Pojazdy te pomimo przeprowadzania szeregu modernizacji i wdrażania do produkcji nowych odmian nie były uznawane za autobusy, które w przyszłości odpowiadałyby pod względem zastosowanych rozwiązań technicznych modelom oferowanym przez konkurencyjne przedsiębiorstwa. Z tego powodu rozpoczęto prace konstrukcyjne nad nową serią pojazdów, których rezultatem był zbudowany w 1978 roku autobus miejski Autosan H9/II i zunifikowany z nim model międzymiastowy o oznaczeniu H9/III. Konstrukcja Autosanów H9/II i H9/III bazowała na rozwiązaniach ze starszej serii H9, jednak w prototypowych autobusach zastosowano całkowicie nowe nadwozie o długości 10 m. Odmiana miejska wyposażona została w cztery pary dwuskrzydłowych sterowanych elektro-pneumatycznie drzwi, które prowadziły do wnętrza dostosowanego do przewozu 91 pasażerów z czego 23 na miejscach siedzących. W wersji międzymiastowej zastosowano układ drzwi 2-0-1, przy czym drzwi umieszczone na zwisie przednim były dwuskrzydłowe i sterowane elekto-pneumatycznie. Pojemność przestrzeni pasażerskiej tej odmiany wynosiła 45 osób, które przewożone były na miejscach siedzących. Źródłem napędu obydwu prototypów był produkowany przez Wytwórnię Silników Wysokoprężnych w Andrychowie silnik Andoria 6CT107 o pojemności skokowej 6540 cm³ i mocy maksymalnej 121 kW (165 KM). Ze względu na krótki tylny zwis prototypowych pojazdów, jednostka napędowa została ustawiona poprzecznie, co dodatkowo wymusiło na konstruktorach zastosowanie, opracowanej przez Przemysłowy Instytut Motoryzacji przekładni kątowej, łączącej silnik z 5-biegową manualną skrzynią biegów typu S5-45&lt;ref name="SanokH9/II-61/62"&gt;&lt;/ref&gt;.
W 1980 roku zapadła decyzja o kontynuowaniu prac nad nową serią autobusów. W nowych modelach zakładano wprowadzenie znacznie większego zakresu zmian w stosunku do przedstawicieli starszej serii H9, niż w pierwszych dwóch prototypach zbudowanych i przedstawionych w 1978 roku.
Pierwsze prototypy.
Pierwszy prototyp, będący przedstawicielem serii H10 o oznaczeniu H10-20.01 zaprezentowany został w 1981 roku. Podwozie tego pojazdu było w znacznym stopniu zunifikowane z Autosanami H9-20 i H9-21, jednak do jego napędu zastosowano będący wówczas w fazie badań turbodoładowany silnik produkcji WSW Andoria typu 6CT107 o pojemności skokowej 6540 cm³ i maksymalnej mocy 125 kW (170 KM). Jednostka napędowa współpracowała z 5-biegową manualną skrzynią biegów S5-45 produkowaną przez zakłady FPS z Tczewa. Dostawcą sztywnej osi przedniej oraz mostu napędowego była Fabryka Samochodów Ciężarowych "Star". Podzespoły te zawieszone zostały na resorach piórowych. Nadwozie prototypu H10-20.01 wyposażone było w wiele elementów zewnętrznych zapożyczonych z Jelcza PR110U, jak np. reflektory, lampy tylne czy wycieraczki. W prawej ścianie bocznej autobusu na zwisie przednim umieszczono sterowane pneumatycznie z miejsca kierowcy jednopłatowe drzwi odskokowe, natomiast na zwisie tylnym drzwi otwierane ręcznie. Prototyp przystosowany został do transportu 45 pasażerów na indywidualnych fotelach.
Rok później opracowano kolejne prototypy tej rodziny. Pierwszym z nich był Autosan H10-20.02, który wyróżniał się w stosunku do podtypu ".01" dwuskrzydłowymi drzwiami przednimi, mostem napędowym o mniejszym przełożeniu oraz zmniejszoną do 43 liczbą foteli, jak i ich rodzajem. Prototyp ten był jednocześnie pierwszym sprzedanym egzemplarzem "Autosana H10" – zakupiło go przedsiębiorstwo ZT Sanok.
Drugim prototypem zbudowanym w 1982 roku był Autosan H10-21. W pojeździe tym zastosowano jugosłowiański 6-cylindrowy, widlasty silnik wysokoprężny TAM F6L-413FR o pojemności około 9,5 dm³ i mocy maksymalnej 141 kW (192 KM), który zblokowany został z 5-biegową skrzynią manualną Famos 5MS-6024. Obydwa prototypy zostały pokazane na Międzynarodowych Targach Poznańskich w 1982 roku.
Autosan H10-11.
Rozwój.
Jeszcze w pierwszej połowie lat 80. zweryfikowano plany rozwoju nowej serii autobusów, czego rezultatem było dalsze prowadzenie prac nad pojazdami klasy maxi o długości 11 i 12 metrów. W 1983 roku zbudowano dwa jedenastometrowe prototypy autobusów międzymiastowych. Pierwszym z nich był pojazd o oznaczeniu H10-51, wyposażony w silnik TAM F6L-413FR o mocy maksymalnej 141 kW (192 KM), który współpracował z 5-biegową skrzynią manualną Famos 5MS-6024. W układzie jezdnym zastosowano oś przednią oraz tylny sztywny most firmy TAM, które zawieszone były na resorach piórowych. Drugim prototypem był Autosan H10-53, w którym zamontowano polski silnik Andoria 6CT107 o mocy 125 kW (170 KM) zblokowany z 5-biegową manualną skrzynią biegów S5-45. Zawieszenie tego prototypu również posiadało jugosłowiańskie osie TAM, jednak oparte na resorach parabolicznych dodatkowo wspartych przez stabilizatory.
Konstrukcja powstała przy współpracy SFA z Wojskową Akademią Techniczną, Politechniką Krakowską oraz zakładami dostarczającymi podzespoły; szefem zespołu przygotowującego nową rodzinę autobusów był prof. dr hab. inż. arch. Bohdan Lisowski z Wydziału Architektury PK, a ponadto działali przy tym Edward Pajęcki (konstruktor podwozi), Władysław Majda (główny konstruktor), Jerzy Potocki (pełnomocnik dyrektora ds. nowych uruchomień, syn Stanisława), Eugeniusz Paszkiewicz (kierownik pracownik konstrukcji nadwozi). Model H10 został zaprezentowany podczas odbywającej się w Sanoku w dniach 6-7 października 1982 sesji naukowej w ramach obchodów 150-lecia istnienia fabryki.
W 1984 roku ostatecznie zapadła decyzja o wdrożeniu do produkcji międzymiastowego modelu H10-11, jako pierwszego przedstawiciela nowej serii sanockich autobusów. Powstały wówczas kolejne dwa prototypy zbliżone do pojazdów wprowadzonych do produkcji seryjnej, które w stosunku do Autosanów H10-51 i H10-53 cechowały się nadwoziem wydłużonym o prawie 20 cm.
Modele seryjne.
Autosan H10-11.01/.02/.13/.14.
Pod koniec 1984 roku wyprodukowano liczącą 10 egzemplarzy serię informacyjną Autosana H10-11. Uroczyste przekazanie 10 egzemplarzy odbyło się 18 grudnia 1984 w Ośrodku Kształcenia Doskonalenia Kadr SFA „Autosan” w Sanoku. Produkcję seryjną uruchomiono w następnym roku. Początkowo oferta obejmowała dwie odmiany międzymiastowe H10-11.01 i H10-11.02. Obydwa modele były napędzane 6-cylindrowym, rzędowym silnikiem wysokoprężnym typu SW680/95/21 o pojemności skokowej 11100 cm³, mocy maksymalnej 136 kW (185 KM) osiąganej przy 2200 obr./min oraz maksymalnym momentem obrotowym wynoszącym 706 Nm przy 1500 obr./min. Jednostka napędowa została zblokowana z 6-biegową manualną skrzynią biegów typu S6-90. Układ napędowy umożliwiał osiągnięcie przez autobus prędkości 107 km/h. Seryjne pojazdy posiadały nadwozie o długości 11,2 m, do którego mieściło się 47 pasażerów podróżujących na miejscach siedzących. W układzie jezdnym zastosowano sztywną oś przednią firmy Rába (podtyp .01) lub produkowaną przez JZS (podtyp .02), natomiast z tyłu zamontowano most sztywny Rába. Obydwa te komponenty zawieszone były na miechach pneumatycznych.
Z powodu problemów z dostawami odpowiedniej liczby silników przez Wytwórnię Silników w Mielcu oraz skrzyń biegów z Tczewa, postanowiono rozpocząć montaż jednostek napędowy importowanych z Jugosławii. Dostawcą tych komponentów zostały odpowiednio firmy TAM oraz Famos. W 1986 roku wdrożono do produkcji model H10-11.13, którego źródłem napędu był chłodzony powietrzem, 6-cylindrowy widlasty silnik wysokoprężny typu TAM F6L-413FR o pojemności skokowej około 9,6 dm³ i mocy maksymalnej 141 kW (192 KM), która przekazywana była na koła jezdne poprzez 5-biegową manualną skrzynię biegów Famos 5MS-6024. Z powodu niewystarczającej mocy silnika 6-cylindrowego w 1987 roku zaprezentowano wersję Autosan H10-11.14 wyposażoną w zespół napędowy złożony z chłodzonego powietrzem, 8-cylindrowego widlastego silnika wysokoprężną typu TAM F8L-413F o pojemności skokowej około 12,8 dm³ i mocy maksymalnej 188 kW (256 KM). Silnik tego typu zblokowany został z produkowaną w Polsce na licencji firmy ZF, 6-biegową manualną skrzynią biegów S6-90. Zastosowanie nowego silnika znacznie poprawiło osiągi pojazdu, który osiągał prędkość maksymalną 121 km/h. Podtyp .14 oferowany był również w wersji turystycznej wyposażonej w klimatyzator przestrzeni pasażerskiej. Silniki firmy TAM stosowane były w modelach serii H10 do 1992 roku.
Autosan H10-11.05/.06.
Również w 1984 roku zaprezentowano prototypy odmian Autosanów serii H10-11, przeznaczonych do obsługi komunikacji podmiejskiej. Modele H10-11.05 i H10-11.06 charakteryzowały się nadwoziem wyposażonym w trzy pary drzwi o układzie 2-2-2, z czego drzwi środkowe były szersze od przednich i tylnych oraz otwierane do wewnątrz. Odpowiednie zmiany wprowadzono również we wnętrzu, które dostosowane zostało do przewozu 75 pasażerów, z czego 42 na miejscach siedzących. Analogicznie jak w wersji międzymiastowej do napędu wykorzystano silnik SW680/95/21 o mocy 136 kW (185 KM), połączony z 6-biegową skrzynią biegów S6-90. Zawieszenie stanowiły oparte na miechach pneumatycznych przednia oś Rába (podtyp .05) lub Jelcz (.06) oraz sztywny tylny most napędowy Rába. Wersje podmiejskie nie zdobyły uznania PKSów, dlatego też wyprodukowano tylko 20 egzemplarzy tych autobusów w 1985 roku.
Autosan H10-11.11/.11N/.21.
Wraz z wprowadzeniem do produkcji seryjnej w 1990 roku modelu H10-12 stopniowo wycofywano z oferty międzymiastową wersję Autosana H10-11, która w programie produkcyjnym znajdowała się do 1992 roku. Z tego powodu w 1991 roku zaprezentowano odmiany podmiejskie i lokalne tego modelu o oznaczeniu H10-11.11 i H10-11.21, które różniły się od siebie konfiguracją wnętrza oraz liczbą i układem drzwi. Podtypy .11 posiadał układ 1-2-1, dzięki czemu autobus ten mógł być również wykorzystywany do obsługi linii miejskich. Przeznaczony był do przewozu 77 pasażerów, z czego 37 na miejscach siedzących. Podtyp .21 miał układ drzwi 1-0-1 i przeznaczony był do przewozu pasażerów na większe odległości. Pojemność przestrzeni pasażerskiej również wynosiła 77 pasażerów, jednak 47 na miejscach siedzących. Wraz z wprowadzeniem podmiejskich odmian Autosana H10-11 przeprowadzono modernizację nadwozia wszystkich modeli serii H10, na wzór zbudowanych na początku lat 90. prototypów mniejszego autobusu Autosan H10-10. Zastosowano nową ścianę czołową bez klapy, zderzaki z tworzywa sztucznego oraz kwadratowe lampy tylne z autobusów Ikarus serii 200. Obniżono linię dachu w przedniej części nadwozia oraz podniesiono górną krawędź linii okien bocznych. Zmiany objęły również układ jezdny, gdzie zwiększono rozstawienie miechów pneumatycznych, dzięki czemu poprawiono właściwości jezdne autobusu. Do napędu podmiejskich Autosanów H10-11 wykorzystano 6-cylindrowy, rzędowy silnik wysokoprężny typu SW680 o pojemności skokowej 11100 cm³ i mocy 148 kW (202 KM) lub jego turbodoładowaną odmianę SWT 11/311/23 o mocy maksymalnej 176 kW (240 KM). Silniki te współpracowały z 6-biegową manualną skrzynią biegów S6-90.
W 1995 roku wprowadzono nowy wzór jednopłatowy drzwi przednich i tylnych. W tym samym roku do oferty dołączył model H10-11.11N, będący odmianą podtypu .21 przystosowaną do przewozu osób na wózkach inwalidzkich, dzięki wyposażaniu jej w windę, dostęp do której zapewniony był poprzez drzwi umieszczone pomiędzy osiami i otwieranymi ręcznie na zewnątrz. Wnętrze po odpowiednich zmianach dostosowano do przewozu 2 wózków inwalidzkich oraz 65 pasażerów, z czego 35 na miejscach siedzących. Kolejną, lecz znacznie obszerniejszą modernizację tego modelu przeprowadzono w 1996 roku. Wprowadzono wówczas ścianę czołową oraz tylną z wklejaną szybą, które wykonane zostały z tworzywa sztucznego oraz nowe aluminiowe drzwi. Do oferty dołączyła również odmiana podtypu .11 z drzwiami o układzie 1-2-0. Od tej modernizacji modele te nosiły nazwy Autosan H10-11.21 Local, H10-11.11 Local 2 (dwudrzwiowy) i H10-11.11 Local 3 (trzydrzwiowy). Źródłem napędu zmodernizowanych pojazdów był 6-cylindrowy, rzędowy silnik wysokoprężny typu SWT 11/311/2 o pojemności skokowej 11100 cm³, mocy maksymalnej 176 kW (240 KM) osiąganej przy 2200 obr./min i maksymalnym momencie obrotowym 902 Nm przy 1500 obr./min.. Autosan H10-11 Local osiągał prędkość maksymalną 112 km/h. Od 1997 roku pojawiła się możliwość montażu tylnego mostu napędowego produkcji firmy FON Radomsko, zamiast komponentu firmy Rába. Ostatecznie produkcję seryjną autobusów Autosan H10-11 zakończono w 2003 roku.
Autosan H10-11.11B/.11BM.
W 1996 roku zaprezentowano i wdrożono do produkcji kolejną odmianę serii H10-11, którą był autobus miejski Autosan H10-11.11B. Pojazd ten powstał głównie ze względu na chęć zaspokojenia potrzeb na autobusy miejskie dużej pojemności na rynku rosyjskim, gdzie wyeksportowano ponad 300 sztuk tych autobusów. Nowy model posiadał trzy pary drzwi o układzie 2-2-1 sterowanych eletro-pneumatycznie z miejsca kierowcy. Wnętrze autobusu dostosowane zostało do przewozu 123 pasażerów, z czego 21 na miejscach siedzących. W układzie napędowym zastosowano spełniający wymagania normy czystości spalin Euro 2, 6-cylindrowy, rzędowy, turbodoładowany silnik wysokoprężny Steyr WD 615.50 o pojemności skokowej około 9,7 dm³, mocy maksymalnej 201 kW (273 KM) osiąganej przy 2200 obr./min. i maksymalnym momencie obrotowym 1110 Nm przy 1450 obr./min. Alternatywnie wykorzystywano również 6-cylindrowy silnik MAN D0826 LOH o pojemności 6,87 dm³, mocy 191 kW (260 KM) przy 2300 obr./min. i momencie obrotowym wynoszącym 1100 Nm przy 1350-1700 obr./min. Obydwie jednostki napędowe zblokowane zostały z 4-biegową manualną skrzynią biegów TS4-95. H10-11.11B rozwijał prędkość maksymalną wynoszącą około 70 km/h. W 1997 roku rozpoczęto sprzedaż odmiany H10-11.11BM wyposażonej w silnik Mercedes-Benz OM401LA o mocy 213 kW (290 KM), który współpracował z 6-biegową manualną skrzynią biegów TS6-120.
Modele małoseryjne i prototypy.
Autosan H10-11.08.
W 1990 roku opracowano i zbudowano prototyp autobusu przeznaczonego do obsługi tras miejskich oraz podmiejskich o oznaczeniu Autosan H10-11.08. Model ten cechował się nietypowym rozmieszczeniem drzwi w układzie 1-2-2-1, z jednoskrzydłowymi drzwiami przednimi i tylnymi oraz dwoma parami dwuskrzydłowych drzwi środkowych. Głównymi odbiorcami tej wersji rodziny H10 miały być przedsiębiorstwa komunikacyjne z ZSRR. Źródło napędu stanowił 6-cylindrowy silnik SW680/95/21 o mocy maksymalnej 136 kW (185 KM).
Autosan H10-11.19.
Na zlecenie zespołu muzycznego Curtis International w 1990 roku, stworzono specjalną, luksusową odmianę międzymiastowej wersji modelu H10-11. Podtyp .19 w stosunku do seryjnego modelu posiadał szereg elementów wyposażenia, które znacznie podnosiły komfort podróży, w tym klimatyzację przestrzeni pasażerskiej firmy Webasto, system Audio-Video z indywidualnymi wejściami na słuchawki, toaletę oraz szatnię. Wnętrze wykończone materiałową tapicerką przeznaczone zostało do przewozu 25 osób, w tym 24 pasażerów na fotelach firmy Vogel z regulowanym oparciem oraz dodatkowo pilota. Modernizację przeszło również nadwozie autobusu, zasadniczą zmianą było podniesienie dolnej linii bocznych okien, oprócz tego zastosowano przednie drzwi odskokowe firmy Bode, elektrycznie regulowane lusterka zewnętrzne, przejęte z modeli marki Mercedes-Benz oraz reflektory halogenowe z żarówkami H4. Dodatkowo zainstalowano dwa zbiorniki paliwa, każdy o pojemności 160 l. Napęd modelu H10-11.19 stanowił chłodzony powietrzem, 8-cylindrowy widlasty silnik wysokoprężny TAM F8L-413F o pojemności skokowej około 12,8 dm³ i mocy maksymalnej 188 kW (256 KM), zblokowany z 6-biegową manualną skrzynią biegów S6-90.
Autosan H10-12.
Rozwój.
Po zmianie planów dotyczących rozwoju serii H10 oprócz autobusów o długości około 11 m, pracowano jeszcze nad dłuższym 12-metrowym pojazdem, który w ofercie producenta pełniłby rolę sztandarowego modelu. W 1983 roku oprócz dwóch autobusów H10-51 i H10-53 zbudowano trzeci prototyp o oznaczeniu H10-12.01, w którym zawarto informację odnoszącą się do długości autobusu. Wydłużone nadwozie autobusu zostało przeznaczone do przewozu 50 pasażerów na miejscach siedzących. Źródło napędu stanowił 6-cylindrowy, rzędowy silniki wysokoprężny SW680/95/2 o pojemności skokowej 11100 cm³ i mocy maksymalnej 136 kW (185 KM). Napęd przenoszony był poprzez 6-biegową manualną skrzynię biegów typu S6-90. W układzie jezdnym wykorzystano zawieszone na miechach pneumatycznych niezależną oś przednią przejętą z autobusu Jelcz PR110 oraz tylny sztywny most napędowy dostarczony przez firmę Rába. W 1985 roku zbudowano kolejne dwa prototypy tej wersji oznaczane jako H10-12.03 oraz H10-12.06. Pojazdy te były podobnie skompletowane jak egzemplarz z 1983 roku, jednak zastosowano w nich przednią sztywną oś Rába. W późniejszym okresie do tych autobusów montowano w celu przeprowadzania testów różne alternatywne podzespoły jak np. silnik TAM F8L-413F, będący wówczas w fazie prób turbodoładowany silnik WS Mielec o mocy 176 kW (240 KM) lub sztywną przednią oś produkcji radzieckiej firmy LiAZ.
Modele seryjne.
Autosan H10-12.03/.04.
Pomimo opracowania modelu H10-12 jeszcze w latach 80. pojazdy te nie znajdywały odbiorców wśród przedsiębiorstw PKS, głównie ze względu na zbyt konkurencyjny charakter w stosunku do niewiele krótszego Autosana H10-11. Z tego powodu seryjną produkcję tej odmiany rodziny H10 rozpoczęto dopiero w 1990 roku. Przedstawiono wówczas podczas Międzynarodowych Targów Poznańskich dwa autobusy o oznaczeniu H10-12.03 i H10-12.04. Pierwszy z nich posiadał jugosłowiański, chłodzony powietrzem, 8-cylindrowy widlasty silnik wysokoprężny typu TAM F8L-413F o pojemności skokowej około 12,8 dm³ i mocy maksymalnej 188 kW (256 KM). Do napędu podtypu .04 zastosowano turbodoładowany silnik WS Mielec o mocy 176 kW (240 KM).
Autosan H10-12.14/.16/.18/.21/.25.
Na przełomie 1990 i 1991 roku przeprowadzono modernizację pojazdów serii H10. Zmiany nadwozia objęły ścianę czołową, w której usunięto stosowaną do tej pory klapę. Zastosowano zderzaki z tworzywa sztucznego oraz kwadratowe lampy tylne przejęte z autobusów Ikarus serii 200. Obniżona została linia dachu w przedniej części nadwozia oraz podniesiono górną krawędź linii okien bocznych. W układzie jezdnym zwiększono rozstawienie miechów pneumatycznych, dzięki czemu poprawiono właściwości jezdne autobusu. Podstawową jednostką napędową stosowaną w zmodernizowanych autobusach H10-12 był 6-cylindrowy, rzędowy silnik wysokoprężny typu SWT 11/311/2 o pojemności skokowej 11100 cm³, mocy maksymalnej 176 kW (240 KM) osiąganej przy 2200 obr./min i maksymalnym momencie obrotowym 902 Nm przy 1500 obr./min.&lt;ref name="H10-12.14/.18"&gt;&lt;/ref&gt;. Jednostka napędowa zblokowana była z 6-biegową manualną skrzynią biegów S6-90. Układ jezdny stanowiła oś przednia oraz tylny sztywny most Rába, zawieszone na miechach pneumatycznych, resorach stalowych oraz amortyzatorach teleskopowych dodatkowo wspieranych przez stabilizator przechyłu. W 1991 roku rozpoczęto również produkcję turystycznego modelu H10-12.18, który posiadał silnik amerykańskiej firmy Cummins. Był to 6-cylindrowy, rzędowy silnik wysokoprężny typu LT10-B250 o pojemności skokowej około 10 dm³, mocy maksymalnej 186 kW (253 KM) osiąganej przy 1900 obr./min i maksymalnym momencie obrotowym 980 Nm przy 1300 obr./min. Silnik ten współpracował ze skrzynią biegów typu S6-90. W następnym roku do oferty dołączył podtyp H10-12.21, który posiadał mocniejszy silnik Cummins LTA10-B290 o mocy maksymalnej 212 kW (288 KM) osiąganej przy 2100 obr./min. i momencie obrotowym wynoszącym 1163 Nm przy 1300 obr./min. oraz kolejna wersja oznaczana jako H10-12.25, która wyposażona była w 6-cylindrowy, rzędowy silnik wysokoprężny Mercedes-Benz OM401LA o pojemności skokowej 9,6 dm³, mocy maksymalnej 213 kW (290 KM) osiąganej przy 2100 obr./min i maksymalnym momencie obrotowym 1185 Nm przy 1100 obr./min.. W zależności od zastosowanej jednostki napędowej Autosan H10-12 osiągał prędkość maksymalną 112–138 km/h. W 1995 roku przeprowadzono nieznaczną modernizację stylizacji nadwozia pojazdu, wprowadzono nowy wzór jednopłatowy drzwi przednich i tylnych.
Autosan H10-12.16 Inter.
W 1996 roku przeprowadzono znaczącą modernizację tego modelu, w ramach której zastosowano wykonane z tworzyw sztucznych ścianę czołową oraz tylną z wklejaną szybą. Wprowadzono wówczas również nowy wzór jednopłatowych drzwi przednich, które zostały wykonane z aluminium i posiadały wklejaną szybę. Zmodernizowany autobus nosił nazwę Autosan H10-12.16 Inter i stanowił tańszą alternatywę dla wprowadzonego do produkcji seryjnej w tym samym roku Autosana A1012T Lider, który był przedstawicielem nowej generacji autobusów sanockiej fabryki. Napęd Intera tak jak pozostałych odmian klasy maxi rodziny H10 stanowił 6-cylindrowy, rzędowy silnik wysokoprężny typu SWT 11/311/2 o pojemności skokowej 11100 cm³, mocy maksymalnej 176 kW (240 KM) osiąganą przy 2200 obr./min i maksymalnym momencie obrotowym 902 Nm przy 1500 obr./min.. Jednostkę napędową zblokowano z 6-biegową manualną skrzynią biegów typu S6-90. Prędkość maksymalna wynosiła 112 km/h. Autosan H10-12.16 Inter przewidziany był do przewozu 47 pasażerów na miejscach siedzących oraz dodatkowo pilota na osobnym fotelu lub 45 pasażerów w przypadku wersji wyposażonej w chemiczną toaletę. Na życzenie klienta autobus mógł być wyposażony dodatkowo w lodówkę, automat do napojów, zestaw audio-video, ozdobne kołpaki kół oraz sufit i panele boczne wnętrza wykończone wykładziną materiałową. Produkcję Autosana H10-12.16 Inter ostatecznie zakończono w 2000 roku, w którym to wyprodukowano ostatnie 14 egzemplarzy tego modelu.
Autosan H10-10.
Rozwój.
Starzejąca się konstrukcja Autosanów serii H9, które stanowiły główny produkt fabryki oraz znaczne postępy w pracach nad nową rodziną H10, sprawiły, iż pod koniec lat 80. rozpoczęto prace nad następcą starej serii autobusów, który stanowiłby kolejną odmianę serii H10. Pierwszy prototyp 10 metrowego modelu klasy midi o oznaczeniu H10-10 powstał w 1988 roku. W stosunku do produkowanych wówczas Autosanów H10-11 różnił się on stylizacją nadwozia, które wyróżniało się obniżoną linią dachu w części przedniej, podwyższoną dolną linią bocznych okien, nowym wzorem drzwi przednich, lampami tylnymi przejętymi z autobusów Ikarus oraz wykonanymi z tworzywa sztucznego nadkolami i zderzakiem przednim. Do napędu prototypu wykorzystano 6-cylindrowy silnik typu 6CT107 o pojemności skokowej 6540 cm³ i mocy maksymalnej 125 kW (170 KM), zblokowany z 5-biegową manualną skrzynią biegów S5-45 produkowaną przez zakłady FPS z Tczewa. Dostawcą sztywnej osi przedniej oraz mostu napędowego była Fabryka Samochodów Ciężarowych "Star". Podzespoły te zawieszone zostały na resorach piórowych. W autobusie tym zastosowano pneumatyczny układ hamulcowy.
W latach 1990-1991 zaprezentowano kolejne 4 prototypy tej wersji. Pierwszy z prototypów zbudowany na początku 1990 roku był w pełni zunifikowany pod względem konstrukcji z modelem H10-11. Drugi z prototypów powstał pod koniec 1990 roku i wyróżniał się podniesioną linią okien bocznych. Na początku 1991 roku przedstawiono trzeci prototyp, który posiadał obniżoną przednią część dachu, usuniętą klapę ze ściany czołowej, podniesioną linię okien bocznych oraz szersze okno umieszczone za drzwiami przednimi. Czwarty prototyp, zunifikowany z odmianami seryjnymi pod względem rozwiązań bazował na poprzednim prototypie, jednak dodatkowo zastosowano w nim szersze plastikowe zderzaki. Do napędu wszystkich prototypów wykorzystano silnik Andoria 6CT107.
Modele seryjne.
Autosan H10-10.01/.02/.02R.
Produkcję seryjną najmniejszej odmiany serii H10 rozpoczęto pod koniec 1992 roku. Nowy model napędzany był turbodoładowanym 6-cylindrowym silnikiem typu 6CT107/A1 o pojemności skokowej 6540 cm³ i mocy maksymalnej 125 kW (170 KM), współpracującym z 5-biegową manualną skrzynią biegów S5-60. Zespół napędowy pozwalał na osiągnięcie przez pojazd prędkości maksymalnej 110 km/h. W układzie jezdnym zastosowano dostarczane przez FSC Star przednią oś sztywną oraz tylny sztywny most napędowy. Zespoły te zawieszane były na resorach piórowych. Pojazd ten przystosowany został do przewozu 43 pasażerów lub 41 przy zastosowaniu foteli z oparciem uchylnym. Bagaże podróżnych przewożone były w podpodłogowych bagażnikach o pojemności łącznej 4,5 m³. W 1994 roku osie jezdne ze Starachowic zostały zastąpione komponentami produkcji firmy FON Radomsko. W tym samym roku do oferty dołączył model H10-10.02R wyposażony w spełniający normę czystości spalin Euro 1, 6-cylindrowy silnik wysokoprężny Renault MIDR 06.02.26W o pojemności skokowej 6177 cm³ i mocy maksymalnej 151 kW (205 KM). W 1995 roku podobnie jak w pozostałych modelach serii H10 wprowadzono nowy wzór jednopłatowy drzwi przednich i tylnych.
Autosan H10-10.02A/.02R/.02RE Midi.
W 1996 roku w modelu H10-10 przeprowadzono analogiczną modernizację jak w pozostałych odmianach serii H10. Zmiany objęły głównie nadwozie, w którym zastosowano wykonane z tworzyw sztucznych ścianę czołową, tylną z wklejaną szybą oraz aluminiowe jednopłatowe drzwi przednie z wklejaną szybą. Opcjonalnie sterowane elektropneumatycznie, aluminiowe drzwi mogły być zastosowane z tyłu w miejsce oferowanych standardowo drzwi otwieranych ręcznie. Zmodernizowany pojazd uzyskał dodatkowy człon nazwy – Midi. Standardowa wersja o oznaczeniu H10-10.02A Midi wyposażona była w zmodernizowany 6-cylindrowy silnik wysokoprężny Andoria 6CT107-2/A1/3 o pojemności skokowej 6540 cm³ i mocy maksymalnej 125 kW (170 KM). Jednostka napędowa była zblokowana z 5-biegową manualną skrzynią biegów FPS S5-60. Alternatywnie do napędu wykorzystywano silnik Renault MIDR 06.02.26W o mocy 151 kW (205 KM), stosowany w odmianie H10-10.02R. Silnik ten zastąpiony został w późniejszym okresie przez jednostkę Renault MIDR 06.02.26W4 o mocy maksymalnej 154 kW (209 KM), spełniającą wymagania normy czystości spalin Euro 2. Autosan Midi dostosowany był do przewozu 43 pasażerów na miejscach siedzących lub 41 przy zastosowaniu foteli z pochylanymi oparciami. W wyposażeniu opcjonalnym tego modelu znajdował się zestaw audio-video, lodówka, automat do napojów, ozdobne kołpaki kół oraz wykładzina materiałowa sufitu i paneli bocznych wnętrza. W 1999 roku opracowano autobus szkolny Autosan H10-10S Urwis, który został przystosowany do przewozu 45 uczniów na twardych plastikowych siedzeniach wykończonych materiałem. Alternatywnie oferowano odmianę z 44 siedzeniami pasażerskimi i miejscem do przewozu wózka inwalidzkiego. Wersja Urwis wyróżniała się jaskrawym kolorem nadwozia, odpowiednim oznakowaniem oraz zastosowaniem sygnału dźwiękowego informującego o otwarciu tylnych drzwi. Model ten nie zyskał popularności i w 2000 roku został wycofany z oferty. W tym samym okresie powstał autobus sanitarny na bazie modelu H10-10 Midi, przystosowany do transportu 18 poszkodowanych na noszach. Dla potrzeb ratownictwa górniczego opracowano odmianę ratowniczą autobusu Autosan H10-10, który stanowił wyposażenie Okręgowych Stacji Ratownictwa Górniczego. Zmiany wprowadzone w wersji dla ratownictwa dotyczyły głównie wnętrza pojazdu, gdzie większość siedzeń pasażerskich zostało usuniętych w celu zapewnienia przestrzeni dla specjalistycznego wyposażenia umieszczanego na stojakach lub metalowych regałach. Modyfikacje nadwozia początkowo ograniczono wyłącznie do montażu niebieskich sygnałów błyskowych, w późniejszym okresie standardowe aluminiowe klapy bagażników podpodłogowych zostały zastąpione zwijanymi roletami, umożliwiającymi szybki i łatwy dostęp do przestrzeni bagażowej. Produkcję seryjną Autosanów H10-10 Midi zakończono w 2003 roku.
Modele pochodne.
Granus H10-11.
Poszukiwania rynków zagranicznych na sanockie wyrobu poskutkowały rozpoczęciem w 1997 roku montażu podmiejskiego modelu H10-11.11 Local 2 na Słowacji przez firmę Granus, dawniej LIAZ Zvolen w Zwoleniu. Autobus ten oferowany był jako Granus H10-11. W stosunku do polskiego odpowiednika wprowadzono w nim zmiany obejmujące układ napędowy i jezdny. Źródło napędu stanowił 6-cylindrowy, rzędowy, turbodoładowany silnik wysokoprężny Steyr WD 615.50 o pojemności skokowej 9726 cm³, mocy maksymalnej 200 kW (272 KM) osiąganej przy 2200 obr./min. i maksymalnym momencie obrotowym 1100 Nm przy 1200-1400 obr./min.. Silnik zblokowano z 6-biegową manualną skrzynią biegów TS6-120. Granus H10-11 rozpędzał się do prędkości 110 km/h. W układzie jezdnym zastosowano oś przednią LIAZ oraz tylny most napędowy PPS Detva. Montaż zakończono w 2001 roku łącznie wyprodukowano 76 egzemplarzy. W 1997 r. – 10 sztuk, 1998 – 56 szt., 1999 – 6 szt., 2000 – 1 szt., 2001 – 3 sztuki.
PAZ 5269.
Na początku lat 90. w Rosji zaczęto montować autobusy Autosan w Orenburgu. W 1997 roku Autosan rozpoczął współpracę z rosyjskim producentem, firmą PAZ. W wyniku kooperacji produkowano w Rosji autobusy bazujące na polskich podwoziach, w tym model PAZ 5269 na podwoziu Autosan H10-12.28/P-4700 z silnikiem Cummins. Współpraca polsko-rosyjska została zakończona w 2000 roku.
Rossan H10-11.11BT.
W 1998 roku zakłady Autosan wspólnie z rosyjskimi firmami Gorstrojelektrotrans i NII GET na zlecenie władz miasta Orenburg przystąpiły do zbudowania dwóch trolejbusów Rossan H10-11.11BT na bazie autobusu Autosan H10-11.11BMA z drzwiami w układzie 2-2-2. Montaż instalacji elektrycznej pojazdu odbywał się w Rosji. Do napędu trolejbusu wykorzystano silnik prądu stałego (DC) typu DK-211BM o mocy 170 kW (231 KM). Sterowanie pracą silnika odbywało się poprzez układ impulsowy z regulatorem tyrystorowym typu RT-300/700B2M. Trolejbus dostosowany był do przewozu 123 pasażerów, z czego 21 na miejscach siedzących.
Prototypy.
Autosan H10-35.
W 1983 roku skonstruowano prototyp autobusu miejskiego Autosan H10-35. Autobus ten stanowił rozwinięcie koncepcji zaprezentowanego w 1978 roku prototypu o oznaczeniu H9/II z czterema parami dwuskrzydłowych drzwi umożliwiających szybką wymianę pasażerów. Nowy pojazd w ofercie producenta przewidywany był jako następca rozpowszechnionego w kraju modelu starszej generacji H9-35. H10-35 przewidziany był do przewozu 90 pasażerów z czego 22 na miejscach siedzących. We wnętrzu zastosowano szereg elementów wykończeniowych z Jelcza PR110U, w tym mechanizmy drzwiowe, uchwyty oraz fotele. Układ jezdny stanowiła przednia oś produkcji JZS oraz tylny most napędowy Rába, oparte na miechach pneumatycznych. Źródło napędu stanowił silnik 6CT107 o mocy 125 kW (170 KM). Prototyp w 1985 roku trafił do MKS Sanok.
Autosan H10-30.
Po zbudowaniu prototypu H10-35 dalej kontynuowano prace nad odmianą miejską serii H10, co zaowocowało zbudowaniem w 1985 roku 3 prototypów modelu H10-30, które stanowiły rozwinięcie starszego prototypu. Pierwsze próby eksploatacyjne H10-30 odbyły się w 1983 roku. W stosunku do H10-35 nadwozie charakteryzowało się kwadratowymi reflektorami oraz większą liczbą elementów plastikowych jak np. zderzaki czy obudowa świetlika nadokiennego przeznaczonego do umieszczenia tablicy informującej o numerze linii i kierunku podróży pojazdu. W jednym z trzech prototypów zamiast przedniej osi produkcji JZS zastosowano podzespół importowany z Węgier. W 1987 roku zaprezentowano ostatni egzemplarz tego modelu, który nie różnił się pod względem zastosowanych komponentów od czwartego prototypu z 1985 roku. W 1987 roku ostatecznie zrezygnowano z dalszych prac na modelem H10-30, skupiając się na rozwoju autobusów międzymiastowych.
Konstrukcja.
Nadwozie.
Konstrukcja nadwozia modeli serii H10 wykonana została z kwadratowych i prostokątnych rur stalowych, łączonych ze sobą poprzez spawanie. Nadwozie oparte było na podłużnicowo-kratownicowej ramie. Poszycie zewnętrzne wykonane zostało z blachy stalowej. Od 1996 roku ściany czołowa oraz tylna wykonywane były z tworzyw sztucznych mocowanych do szkieletu nadwozia poprzez klejenie, klapy oraz drzwi wykonywano z aluminium natomiast poszycie boczne stanowiły blachy ocynkowane. Do wykończenia sufitu i ścian bocznych wnętrza wykorzystywane były płyty laminowane, początkowo drewnopodobne później w kolorze kości słoniowej lub białe. Na życzenie odbiorcy panele sufitowe i boczne mogły być wykańczane wykładziną materiałową. Podłoga pokrywana była wykładziną tarafleks, zastąpioną w późniejszym okresie wykładziną z PCW. Wentylacja zapewniona była przez otwory okienne, klapy dachowe, otwory w ścianie czołowej oraz wyciągi wentylacyjne. W modelu H10-12 zamontowane były tunele wentylacyjne, do których wtłaczane było powietrze z umieszczonych na dachu wentylatorów. Dzięki temu rozwiązaniu na każde miejsce siedzące przypadał indywidualny nawiew. W międzymiastowych autobusach H10-10 i H10-12 istniała możliwość zamontowania klimatyzatora przestrzeni pasażerskiej. Ogrzewanie zapewniał agregat grzewczy połączony z układem chłodzenia silnika oraz dodatkowe nagrzewnice.
Układ jezdny i hamulcowy.
W modelach H10-11 i H10-12 zastosowano zawieszenie zależne ze sztywną przednią osią i sztywnym tylnym mostem napędowym, które oparte były na miechach pneumatycznych, amortyzatorach teleskopowych oraz stabilizatorach przechyłu. W 1991 roku w celu poprawy właściwości jezdnych zwiększono rozstaw miechów pneumatycznych. Głównym dostawcą osi jezdnych była węgierska firma Rába, jednak w latach 80. oferowano również pojazdy z przednimi osiami Jelcz. W 1997 roku w modelu H10-11 wprowadzono możliwość montażu tylnego mostu FON Radomsko. W Autosanie H10-10 zastosowano zwieszenie w pełni mechaniczne. Osie jezdne produkcji FSC Star zawieszone były na resorach piórowych, amortyzatorach teleskopowych dodatkowo wspartych przez stabilizatory przechyłu. Od 1994 roku stosowano wyłącznie osie produkcji zakładów FON Radomsko.
Autobusy rodziny H10 posiadały dwuobwodowy pneumatyczny układ hamulcowy z samoregulacją luzów. Na obydwu osiach stosowane były hamulce bębnowe. W serii H10 zastosowano sterowany pneumatycznie sprężynowy hamulec awaryjny działający na koła tylne oraz mechaniczny hamulec postojowy z siłownikiem pneumatycznym. Hamulec silnikowy sterowany elektropneumatycznie z miejsca kierowcy zabudowany był w układzie wydechowym. W późniejszym okresie standardowo montowany był system ABS.
Instalacja elektryczna.
Autosany serii H10 wyposażone zostały w instalację elektryczną o napięciu znamionowym 24 V. Do wytwarzania energii elektrycznej zastosowano alternator o natężeniu 80 A lub 85 A. W odmianie miejskiej H10-11.11B/H10-11.11BM ze względu na większe zapotrzebowanie na energię elektryczną zastosowano alternator 140 A. Do magazynowania wytworzonego prądu zastosowano dwa akumulatory o pojemności 180 Ah. Instalacja elektryczna obsługiwała podstawowe układy elektryczne autobusu, jak układ zasilania silnika, oświetlenie zewnętrzne i wewnętrzne, ogrzewanie, system wentylacji czy instalację pneumatyczną. Dodatkowo na zamówienie klienta istniała możliwość montażu dodatkowych urządzeń elektrycznych, jak klimatyzatora, lodówki, radia czy automatu do napojów.

</doc>
<doc id="1018215" url="https://pl.wikipedia.org/wiki?curid=1018215" title="Batalion KOP „Delatyn”">
Batalion KOP „Delatyn”

Batalion KOP „Delatyn” – pododdział piechoty, podstawowa jednostka taktyczna Korpusu Ochrony Pogranicza.
Formowanie i zmiany organizacyjne.
Pierwotnie batalion stacjonował w Dolinie (nosząc wówczas nazwę Batalion KOP „Dolina”) - po przedyslokowaniu do Delatyna zmienił nazwę na "Delatyn". Szef sztabu KOP zawiadamiał pismem nr 106-1/og.org./39 z 10 marca 1939 roku, że: "w dniu 7 marca b.r. zostało przeniesione dowództwo batalionu KOP „Delatyn” z Nadwórnej do Delatyna".
Nazwa jednostki pochodzi od leżącego na krańcu pasma Gorganów miasta Delatyn znajdującego się wówczas na obszarze województwa stanisławowskiego i będącego macierzystym garnizonem batalionu. Batalion został sformowany w roku 1939, po przejęciu przez KOP ochrony dawnej granicy z Czechosłowacją od Straży Granicznej. 
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Wchodził w skład 1 pułku piechoty KOP „Karpaty” jako II batalion. 
W wojnie obronnej 1939 roku włączony w struktury 3 Brygady Górskiej podzielił los innych jednostek Armii „Karpaty”.
Obsada personalna baonu KOP „Nadwórna”.
Obsada personalna baonu KOP „Nadwórna” w marcu 1939
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018216" url="https://pl.wikipedia.org/wiki?curid=1018216" title="James Tiptree, Jr.">
James Tiptree, Jr.



</doc>
<doc id="1018217" url="https://pl.wikipedia.org/wiki?curid=1018217" title="Postozuch">
Postozuch

Postozuch ("Postosuchus") – rodzaj drapieżnego archozaura żyjącego od środkowego karniku do noryku (późny trias) na terenie obecnej Ameryki Północnej.
Holotyp i paratyp gatunku "Postosuchus kirkpatricki" odkrył Sankar Chatterjee w Kamieniołomie Post w Teksasie, skąd bierze się jego nazwa, która znaczy „krokodyl z Post”. Skamieniałości "P. kirkpatricki" odkryto również w Nowym Meksyku oraz na obszarze Parku Narodowego Skamieniałego Lasu w Arizonie. Holotyp gatunku "P. alisonae" odkryto w Karolinie Północnej.
Systematyka.
Pierwotnie postozuch zaliczany był do rodziny Poposauridae. Jednak Long i Murry (1995) odkryli, że część materiału kopalnego przypisywanego "Postosuchus kirkpatricki" w rzeczywistości należy do rauizuchów z dwóch odrębnych gatunków: "Chatterjeea elegans" (obecnie uznawana za młodszy synonim szuwozaura) i "Lythrosuchus langstoni" (być może gatunek należący do rodzaju "Poposaurus"). Ich skamieniałości, uznawane za należące do postozucha, zniekształcały wyniki analiz kladystycznych; Long i Murry na podstawie analizy skamieniałości bez wątpienia należących do postozucha stwierdzili jego przynależność do Rauisuchidae.
Także późniejsze badania sugerują jego bliskie pokrewieństwo z rodzajami rauizuchów zaliczanymi do rodzin Rauisuchidae i Prestosuchidae. W analizach Gowera (2002) oraz Gowera i Nesbitta (2006) postozuch jest taksonem siostrzanym do rodzaju "Tikisuchus", zaś w analizie Nesbitta (2007) jest on siostrzany do zaurozucha. Peyer i współpracownicy (2008) uznają postozucha za blisko spokrewnionego z rodzajem "Batrachotomus", zaś Brusatte i współpracownicy (2009) sugerują, że postozuch jest blisko spokrewniony z rodzajami "Teratosaurus" i "Polonosuchus". Dodatkowo w większości analiz kladystycznych, w których rauizuchy nieobejmujące krokodylomorfów są parafiletyczne, postozuch należy do rauizuchów najbliżej spokrewnionych z krokodylomorfami.
Sankar Chatterjee, autor opisu "P. kirkpatricki", na podstawie pewnych wspólnych cech budowy jego szkieletu ze szkieletami tyranozaurów, zasugerował, że rauizuchy takie jak postozuch mogły być przodkami tyranozaurów; obecnie jednak rauizuchy i tyranozaury są uznawane jedynie za bardzo odległych krewnych, a podobieństwa między nimi są uznawane jedynie za przykład konwergencji.
Budowa.
Okaz holotypowy "P. kirkpatricki" mierzył prawdopodobnie 5–6 m długości. Znany z bardziej kompletnych szczątków paratyp był od niego nieco mniejszy, mierząc 3,5–4 m.
Sposób poruszania się postozucha pozostaje przedmiotem sporów. Większość naukowców uważa, że był on czworonożny; jednak zdaniem Sankara Chatterjee zwierzę to było też zdolne do poruszania się na dwóch nogach. Również Jonathan Weinbaum uważa, że postozuch był co najmniej zdolny do dwunożnego chodu, a być może nawet całkowicie dwunożny – miałyby za tym przemawiać podobne jak u niektórych teropodów proporcje kończyn, niewielka dłoń (30% wielkości stopy) oraz redukcja palców i wymiary kręgów. Według Peyer i współpracowników (2008), autorów opisu "Postosuchus alisonae", budowa jego kończyn przednich wskazuje, że zwierzę przemieszczało się na wszystkich czterech kończynach; autorzy zaznaczyli jednak, że nie wyklucza to ewentualnej zdolności postozucha także do dwunożnego chodu.
Postozuch miał sporą czaszkę, wyposażoną w zestaw dużych, sztyletowatych i głęboko osadzonych zębów. Elastyczne podniebienie i żuchwa pozwalały na połykanie dużych kawałków pożywienia. Grzbiet zwierzęcia uzbrojony był w obronne płytki kostne.
Odżywianie.
Jego rozmiary zdają się świadczyć, że górował nad wszystkimi współczesnymi mu lądowymi drapieżnikami (jak celofyz), znajdując się na szczycie ówczesnego łańcucha pokarmowego. Informacji o diecie postozucha dostarcza zachowana razem z holotypem gatunku "P. alisonae" skamieniała zawartość jego przewodu pokarmowego; w jej skład wchodziły szczątki zwierząt z co najmniej czterech różnych gatunków, w tym małego aetozaura, cynodonta z gatunku "Plinthogomphodon herpetairus", dużego dicynodonta i czwartego, trudniejszego do identyfikacji zwierzęcia, być może temnospondyla. Dodatkowo pod szkieletem "P. alisonae" odkryto niekompletny szkielet krokodylomorfa z gatunku "Dromicosuchus grallator", noszący ślady zębów na czaszce i szyi.
Czas występowania.
Postozuch żył w okresie, kiedy jednymi z dominujących kręgowców lądowych były archozaury z kladu Crurotarsi, do którego sam należał (obejmującego także m.in. aetozaury i krokodylomorfy). W triasie dość powszechnie występowały też terapsydy. Jest to także czas, gdy powstały pierwsze dinozaury, jak współczesny postozuchowi celofyz, które zdominowały Ziemię w następnych okresach mezozoiku.
Postozuch w kulturze masowej.
Postozuch pojawił się w pierwszym odcinku serialu "Wędrówki z dinozaurami", gdzie był przedstawiony jako zagrożenie dla placeriasów, roślinożernych dicynodontów.

</doc>
<doc id="1018218" url="https://pl.wikipedia.org/wiki?curid=1018218" title="Anna Wojtaszek-Pazera-Bocson">
Anna Wojtaszek-Pazera-Bocson

Anna Bocson, z domu Wojtaszek, później Pazera (ur. 25 listopada 1936 w Krzanowicach) – polska, a później australijska lekkoatletka, oszczepniczka, była rekordzistka świata, trzykrotna olimpijka.
Kariera sportowa.
W Polsce była zawodniczką Budowlanych Opole. Trzykrotnie zdobywała medale mistrzostw Polski w rzucie oszczepem: złoty w 1956, srebrny w 1955 i brązowy w 1954. Była również halową mistrzynią Polski w biegu na 400 metrów i w sztafecie interwałowej 2000 metrów w 1954.
Wystąpiła w reprezentacji Polski na igrzyskach olimpijskich w 1956 w Melbourne, zajmując 9. miejsce w rzucie oszczepem. Podczas igrzysk wyszła za mąż i pozostała w Australii. Od 1957 reprezentantka tego kraju.
Zwyciężyła w barwach Australii na igrzyskach Imperium Brytyjskiego i Wspólnoty Brytyjskiej w 1958 w Cardiff, wyprzedzając Magdalenę Swanepoel ze Związku Południowej Afryki i Averil Williams z Anglii. Ustanowiła wówczas rekord świata rzutem na odległość 57,40 m. Rekord ten przetrwał kilka miesięcy. 30 października tego roku poprawiła go Birutė Zalogaitytė z ZSRR. Na igrzyskach olimpijskich w 1960 w Rzymie Pazera zajęła 6. miejsce.
Zdobyła brązowy medal w rzucie oszczepem na igrzyskach Imperium Brytyjskiego i Wspólnoty Brytyjskiej w 1962 w Perth, przegrywając jedynie z Angielkami Sue Platt i Rosemary Morgan. Odpadła w kwalifikacjach na igrzyskach olimpijskich w 1964 w Tokio, a na igrzyskach Imperium Brytyjskiego i Wspólnoty Brytyjskiej w 1966 w Kingston zdobyła srebrny medal, za swą koleżanką z reprezentacji Australii Margaret Parker, a przed Jay Dahlgren z Kanady.
Była mistrzynią Australii w rzucie oszczepem w latach 1957/1958, 1959/1960, 1962/1963, 1963/1964, 1965/1966 i 1966/1967, wicemistrzynią w 1967/1968 i brązową medalistką w 1961/1962.
Oprócz rekordu świata była również rekordzistką Polski z wynikiem 47,46 m, uzyskanym 9 czerwca 1955 we Wrocławiu.
We wrześniu 2000 pobiegła ze zniczem olimpijskim, który przemierzał Australię.

</doc>
<doc id="1018219" url="https://pl.wikipedia.org/wiki?curid=1018219" title="New Young Pony Club">
New Young Pony Club

New Young Pony Club – brytyjski zespół muzyczny reprezentujący elektroniczny nurt w gatunku new wave, electro punk, new rave. Zespół pojawił się na szerszej, brytyjskiej scenie muzycznej w 2005 roku.

</doc>
<doc id="1018222" url="https://pl.wikipedia.org/wiki?curid=1018222" title="Saski Urząd Budowlany w Warszawie">
Saski Urząd Budowlany w Warszawie

Saski Urząd Budowlany w Warszawie – urząd nadzoru budowlanego działający w latach 1710–1765 w Warszawie, filia Drezdeńskiego Naczelnego Urzędu Budowlanego; zajmował się realizacją projektów architektonicznych i planowaniem przestrzennym Warszawy. 
Na czele urzędu stali kolejno architekci sascy Johann Christoph von Naumann, Joachim Daniel Jauch i Johann Friedrich Knöbel (od 1754), pracownikami byli m.in. Matthäus Daniel Pöppelmann, Carl Friedrich Pöppelmann, Jan Zygmunt Deybel.
Po śmierci Augusta III Sasa budowle saskie w Warszawie otrzymały saską administrację. W 1797 elektor Saksonii Fryderyk August III sprzedał wszystkie swoje posiadłości warszawskie Prusakom.

</doc>
<doc id="1018225" url="https://pl.wikipedia.org/wiki?curid=1018225" title="Break-boy">
Break-boy



</doc>
<doc id="1018226" url="https://pl.wikipedia.org/wiki?curid=1018226" title="Batalion KOP „Skole”">
Batalion KOP „Skole”

Batalion Korpusu Ochrony Pogranicza „Skole” – oddział piechoty Korpusu Ochrony Pogranicza.
Formowanie i zmiany organizacyjne.
Batalion został sformowany w roku 1939, po przejęciu przez KOP ochrony dawnej granicy z Czechosłowacją od Straży Granicznej. Wchodził w skład 1 pułku piechoty KOP „Karpaty"” jako I batalion. Nazwa jednostki pochodzi od leżącego w Bieszczadach miasta Skole znajdującego się wówczas na obszarze województwa stanisławowskiego i będącego macierzystym garnizonem batalionu. 
Z dniem 15 maja 1939 roku batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
W wojnie obronnej 1939 roku włączony w struktury 3 Brygady Górskiej podzielił los innych jednostek Armii Karpaty.
Obsada personalna.
Obsada personalna baonu KOP „Skole” w marcu 1939 roku
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018227" url="https://pl.wikipedia.org/wiki?curid=1018227" title="Zynowij Matła">
Zynowij Matła

Zinowij (Zenon) Matła ukr. Зиновій (Зенон) Антонович Матла ps. "Swiatosław Wowk" (ur. 26 listopada 1910 we wsi Mostki – zm. 23 września 1993 w Filadelfii) – ukraiński działacz nacjonalistyczny, członek OUN, publicysta.
Życiorys.
Ukończył ukraińskie gimnazjum akademickie we Lwowie (1930), następnie student matematyki Uniwersytetu Jana Kazimierza we Lwowie. Ponadokręgowy prowidnyk OUN. W 1934 aresztowany, w 1935 skazany za współudział w zabójstwie agenta Policji Państwowej Jacyny na karę śmierci, zamienioną na mocy amnestii na dożywocie. Karę odbywał w więzieniach na Świętym Krzyżu i w Rawiczu, uwolniony w czasie kampanii wrześniowej 1939.
W 1941 był dowódcą południowej grupy marszowej OUN-B. W latach 1941-1942 był przewodniczącym Krajowej Egzekutywy OUN-B w Dniepropetrowsku, w latach 1942-1943 był członkiem Prowodu OUN-B. referentem politycznym Prowodu. Z ramienia Prowodu prowadził rozmowy z Armią Krajową we Lwowie od jesieni 1942 do lipca 1943. Od maja do lipca 1943 członek trzyosobowego Biura Prowodu (obok Dmytra Majiwskiego i Romana Szuchewycza), które zastąpiło Mykołę Łebedia na funkcji p.o. krajowego prowidnyka OUN-B.
W lipcu 1943 aresztowany przez Gestapo, był więźniem niemieckich obozów koncentracyjnych Sachsenhausen i Auschwitz. Od 1945 na emigracji w Niemczech, od 1952 we Francji, później w Filadelfii w USA.
Był członkiem frakcji Zagraniczne Formacje OUN, od 1954 we frakcji Organizacja Ukraińskich Nacjonalistów za Granicą, razem z Lwem Rebetem. W latach 1971-1981 redaktor naczelny czasopisma "Ameryka" (ukr. "Америка").
Autor wspomnienia "Południowa grupa marszowa", oraz wielu prac publicystycznych.

</doc>
<doc id="1018228" url="https://pl.wikipedia.org/wiki?curid=1018228" title="Schirnding (gmina)">
Schirnding (gmina)

Schirnding – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, siedziba wspólnoty administracyjnej Schirnding. Leży w Smreczanach, przy drodze B303 i linii kolejowej Praga – Paryż.
Gmina położona jest 17 km na północny wschód od Wunsiedel, 33 km na południowy wschód od Hof i 48 km na południowy zachód od Karlowych Warów, Schirnding graniczy bezpośrednio z Czechami.
Dzielnice.
W skład gminy wchodzą następujące dzielnice: 
Historia.
Pierwsze wzmianki o Schirnding pochodzą z 8 października 1377. Miejscowość jako część należącego do Hohenzollernów (od 1791 do Prus) Księstwa Bayreuth w wyniku Traktatu tylżyckiego w 1810 stała się częścią Bawarii.
Polityka.
Wójtem jest Reiner Wohlrab (SPD). Rada gminy składa się z 13 członków:

</doc>
<doc id="1018231" url="https://pl.wikipedia.org/wiki?curid=1018231" title="Zbigniew Janowski">
Zbigniew Janowski

Zbigniew Tadeusz Janowski (ur. 4 października 1955 w Przemyślu) – polski polityk, działacz związkowy, poseł na Sejm I, II, III i IV kadencji.
Życiorys.
W 1979 ukończył studia na Wydziale Elektrycznym Politechniki Rzeszowskiej, specjalizując się w przetwarzaniu i użytkowaniu energii elektrycznej. Działał wówczas w Socjalistycznym Związku Studentów Polskich. Od 1979 pracował w Chełmskim Przedsiębiorstwie Budowlanym. W latach 80. zajął się działalnością związkową. Od 1984 do 1986 był przewodniczącym Wojewódzkiego Porozumienia Związków Zawodowych w Chełmie. Od 1986 zasiadał w Komitecie Wojewódzkim Polskiej Zjednoczonej Partii Robotniczej. Uczestniczył w obradach Okrągłego Stołu jako współprzewodniczący obrad podzespołu do spraw polityki mieszkaniowej. W 1990 założył Fundację „Wszystko dla Dzieci”, której został prezesem. Od 1991 nieprzerwanie kieruje Związkiem Zawodowym „Budowlani”, organizacją związaną z Sojuszem Lewicy Demokratycznej i zrzeszoną w OPZZ.
Z ramienia SLD od 1991 do 2005 pełnił funkcję posła na Sejm I, II, III i IV kadencji (w 2001 został wybrany z okręgu chełmskiego). W czasie ostatniej z nich stał na czele Rady Ochrony Pracy przy Sejmie RP. W 1996 wstąpił do Ochotniczej Straży Pożarnej, w 1997 do Towarzystwa Zapobiegania Narkomanii, a w 1999 do partii SLD. W 2004 bez powodzenia kandydował do Parlamentu Europejskiego. W wyborach parlamentarnych w 2005 nie uzyskał ponownie mandatu.
W 2007 ukończył studia podyplomowe w Wyższej Szkole Przedsiębiorczości i Zarządzania im. Leona Koźmińskiego w Warszawie.

</doc>
<doc id="1018233" url="https://pl.wikipedia.org/wiki?curid=1018233" title="Bogdan Olechnowicz">
Bogdan Olechnowicz

Bogdan Olechnowicz (ur. 23 maja 1967 w Olsztynie) – z wykształcenia teolog i psycholog. Pastor chrześcijańskiej wspólnoty „Górna Izba” w Gorzowie Wielkopolskim, jeden z liderów ruchu modlitewnego „Polska 24”, założyciel Fundacji „Przebaczenie i Pojednanie”, duchowy opiekun chóru TGD.
Kariera duchownego.
W roku 1993 ukończył Chrześcijańską Akademię Teologiczną w Warszawie. Studiował również w Szkole Wyższej Psychologii Społecznej w Poznaniu na kierunku Psychologia Kliniczna. Po ukończeniu CHAT-u miał pracować we Wrocławiu w zborze na Miłej, ale starsi zboru nie poparli wniosku pastora. Nieoczekiwanie Marian Biernacki zrezygnował z pastorstwa w Gorzowie Wielkopolskim i funkcję tę zaproponowano Olechnowiczowi. Zaproponowano mu pastorstwo w Gorzowie Wielkopolskim.
Był jedną z pierwszych osób w Polsce, która przyjęła podstawowe tezy ruchu wstawienników, a następnie je propagował. Stał się liderem tego ruchu, wspieranego przez kaznodziejkę z Meksyku, Anę Mendes. W końcu 1998 roku powstał ruch „Wstawiennicy za Polskę” (teraz „Polska dla Jezusa”), który był częścią nieformalnej międzynarodowej grupy pastorów należącej do pentekostalnego „Ruchu Trzeciej Fali”. Olechnowicz był jednym z działaczy tego ruchu.
2 marca 2002 roku podjął decyzję o opuszczeniu struktur Kościoła Zielonoświątkowego i przystąpił do Kościoła Bożego w Chrystusie. Jako powód podaje "centralizację i episkopalizację Kościoła Zielonoświątkowego", według niego "przywództwo zborów oraz wierni mają coraz mniejszy wpływ na kluczowe decyzje dotyczące ich".
Od roku 2002 jest pastorem Chrześcijańskiej Wspólnoty „Górna Izba” (Kościół Boży w Chrystusie) w Gorzowie Wielkopolskim. Jest jednym z liderów ruchu „Polska dla Jezusa” (obok pastorów Nędzusiaka, Rycharskiego, Ziemby).
Poglądy.
Uważa, że bezrefleksyjna antykatolickość, właściwa dla niektórych protestantów, wynika z kompleksów i poczucia zagrożenia. W książce "Wzgardzeni czy wybrani" zapowiedział, że Polska odegra szczególną rolę w nadchodzącym przebudzeniu.
Jego książka "Pokorni odziedziczą ziemię" doczekała się trzech wydań (trzecie w 2009 roku). Przedmowę do tej książki napisała Hanna Gronkiewicz-Waltz.
Jego kazania cieszą się wielką popularnością, czego dowodzi np. artykuł Tomasza Terlikowskiego w kwartalniku Fronda, poświęcony kazaniu z 18 września 2010 wygłoszonego na Konferencji Krajowej Ruchu Polska dla Jezusa.

</doc>
<doc id="1018236" url="https://pl.wikipedia.org/wiki?curid=1018236" title="Bernadetta Blechacz">
Bernadetta Blechacz

Bernadetta Blechacz (ur. 30 lipca 1955 w Kcyni) – polska lekkoatletka, oszczepniczka.
Życiorys.
Zawodniczka Tucholanki Tuchola i gdańskich klubów: Neptuna oraz Lechii. Olimpijka z Moskwy (1980), gdzie zajęła 9. miejsce (61.46). Była 8. podczas Mistrzostw Europy w Pradze (1978) z wynikiem 60.14. 5-krotna mistrzyni Polski, rekord życiowy - 62.76 w 1979. W tymże roku dziewiąta w rankingu "Track and Field News".

</doc>
<doc id="1018239" url="https://pl.wikipedia.org/wiki?curid=1018239" title="Out of Tune (zespół muzyczny)">
Out of Tune (zespół muzyczny)

Out of Tune – polski zespół muzyczny grający połączenie alternatywnego rocka z elektroniką (początkowo kojarzony z nurtami disco-punk i indie rock), założony w 2005 roku.
Historia.
Zespół założony został w Warszawie w 2005 roku przez basistę i wokalistę Eryka Sarniaka, gitarzystę Maćka Sobczyńskiego i perkusistę Michała Witkowskiego. Muzycy zagrali wspólnie swój pierwszy koncert w klubie Smok w Otwocku. W 2006 roku do zespołu dołączył Mateusz Gągol, który grał na klawiszach i gitarze, obsługiwał komputery i śpiewał w chórkach. W tym samym roku zespół wydał własnym sumptem swoją debiutancką EP-kę zatytułowaną "Killer Pop Machine", która zawierała cztery utwory.
W 2007 roku zespół pojawił się na EP-ce pt. "Offensywa 2 – Shoes &amp; Microphones" firmowanej przez Piotra Stelmacha. W tym samym roku muzycy podpisali kontrakt z wytwórnią EMI Music Poland. W tym samym roku wystąpili na scenie Młodych Talentów w ramach Open’er Festival w Gdyni. Przyznana została im też nagroda Miazga magazynu „Pulp” w kategorii „Następna Duża Rzecz”. 22 sierpnia 2008 roku premierę ich debiutancki album studyjny zatytułowany po prostu "Out of Tune". Krążek został nagrany w Warszawie w 2007 roku, za miks odpowiadał Piotr Chancewicz. Pierwszym singlem z płyty został utwór „Plastikowy”, do którego ukazał się teledysk w reżyserii Artura Koppa.
W ciągu trzech lat działalności zespół zagrał wiele koncertów w całej Polsce (m.in. w Warszawie, Poznaniu, Krakowie, Łodzi, Lublinie, Gdańsku i Szczecinie) oraz w Pradze i Berlinie. W tym czasie zagrali także rolę epizodyczną w filmie "Jasne błękitne okna" w reżyserii Bogusława Lindy.
W 2010 roku doszło do zmian w składzie. Gitarzystą basowym został Jakub Dykiert, który przejął tę funkcję od wokalisty Eryka Sarniaka. Perkusista Michał Witkowski został zastąpiony przez Kamila Kuklę, który odszedł z zespołu jeszcze w tym samym roku, a jego następcą został Kamil Falkor. 9 listopada 2010 roku ukazała się druga płyta studyjna zespołu zatytułowana "Lights So Bright". Nagrań dokonano w studiu Dickie Dreams w Gdańsku, a producentem został Krystian Wołowski z Dick4Dick. Singlem promującym płytę została piosenka „Cash and Hearts”.
W maju 2012 roku premierę miała druga EP-ka zespołu zatytułowana "Bison Jupiter And Everything Else".

</doc>
<doc id="1018240" url="https://pl.wikipedia.org/wiki?curid=1018240" title="Daewoo Kalos">
Daewoo Kalos

Daewoo Kalos – samochód osobowy klasy miejskiej produkowany pod południowokoreańską marką Daewoo w latach 2002 – 2007.
Historia i opis modelu.
Podczas Paris Motor Show w 2000 roku Daewoo przedstawiło studyjną zapowiedź nowego miejskiego modelu pod nazwą Kalos Concept z projektem nadwozia autorstwa włoskiego projektanta Giorgetto Giugiaro.
Oficjalna premiera seryjnego Daewoo Kalosa odbyła się na początku 2002 roku jako kolejny model Daewoo motors utrzymany w nowym kierunku stylistycznym autorstwa Giugiaro. Samochód był pierwszą konstrukcją Daewoo opracowaną po przejęciu tego producenta przez amerykańskie General Motors, a w dotychczasowej ofercie Kalos zastąpił model Lanos.
Sprzedaż.
Daewoo Kalos był samochodem globalnym sprzedawanym na różnych kontynentach. Poza rodzimym rynkiem południowokoreańskim, pojazd oferowano także w krajach Europy Zachodniej, a także w Australii i Nowej Zelandii.
W zależności od rynku zbytu, Daewoo Kalos był oferowany z różną stylistyką pasa przedniego w zależności od wersji nadwoziowej. W czasie gdy odmiana hatchback posiadała jednoczęściowe, ścięte ku zewnętrznym krawędziom reflektory, tak odmiana sedan miała większe reflektory w kształcie zaokrąglonych prostokątów i oddzielny, wąski kształt kierunkowskazów. Inna była też atrapa chłodnicy z charakterystycznym motywem litery V. Z czasem odmiana hatchback zaadaptowała podwójne reflektory, a atrapa chłodnicy zyskała chromowaną poprzeczkę.
Zmiana nazwy.
W związku z wycofaniem marki Daewoo z rynku europejskiego, na początku 2004 roku Kalos został przemianowany na markę Chevrolet. Na rynkach Europy Zachodniej był odtąd sprzedawany jako Chevrolet Kalos, z kolei w Europie Środkowo-Wschodniej otrzymał on nową nazwę, Chevrolet Aveo.
Na rodzimym rynku Korei Południowej Daewoo Kalos był produkowany pod tą nazwą do 2005 roku jako sedan i do 2007 roku jako hatchback, po czym zastąpiła go kolejna generacja nazywana tutaj jako odpowiednio Daewoo Gentra i Daewoo Gentra X.

</doc>
<doc id="1018244" url="https://pl.wikipedia.org/wiki?curid=1018244" title="Nowa Jerozolima (Warszawa)">
Nowa Jerozolima (Warszawa)



</doc>
<doc id="1018245" url="https://pl.wikipedia.org/wiki?curid=1018245" title="Batalion KOP „Komańcza”">
Batalion KOP „Komańcza”

Batalion KOP „Komańcza” – pododdział piechoty Korpusu Ochrony Pogranicza.
Batalion KOP „Komańcza” został sformowany w drugiej połowie lipca 1939 roku, w Komańczy (Okręg Korpusu Nr X), w składzie 2 pułku KOP „Karpaty” jako jego II batalion.
W kampanii wrześniowej walczył w składzie 3 Brygady Górskiej.
Struktura organizacyjna i obsada personalna.
"Struktura podana na podstawie rozkazu organizacyjnego w sprawie utworzenia 2 p KOP „Karpaty"”:

</doc>
<doc id="1018247" url="https://pl.wikipedia.org/wiki?curid=1018247" title="Thiersheim">
Thiersheim

Thiersheim – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, siedziba wspólnoty administracyjnej Thiersheim. Leży w Smreczanach, przy autostradzie A93.
Gmina położona jest 9 km na północny zachód od Wunsiedel, 30 km na południowy wschód od Hof i 55 km na południowy zachód od Karlowych Warów.
Dzielnice.
W skład gminy wchodzą następujące dzielnice: 
Historia.
Nazwa miejscowości oznacza "Dom Teora" (lub "Tiora, Tiera"; niem. "Heim des Teor"). Pierwsze wzmianki pochodzą z 1182, gdy Fryderyk I Barbarossa przekazał tutejszą ziemię klasztorowi benedyktynów Reichenbach am Regen. W latach 1415-1791 Thiersheim należało kolejno do hrabiów Norymbergi, Brandenburgii i Bayreuth. W 1791 wraz z Księstwem Ansbach-Bayreuth przeszło pod władania pruskie. W wyniku Traktatu tylżyckiego (1807) w 1810 miejscowość stała się częścią Bawarii.
1 kwietnia 2013 do gminy włączono 0,64 km2 pochodzące z dzień wcześniej zlikwidowanego obszaru wolnego administracyjnie Hohenberger Forst.

</doc>
<doc id="1018248" url="https://pl.wikipedia.org/wiki?curid=1018248" title="Bronisław Dankowski">
Bronisław Dankowski

Bronisław Kazimierz Dankowski (ur. 22 sierpnia 1944 w Opatówku, zm. 2 grudnia 2020) – polski polityk, działacz związkowy, poseł na Sejm III i IV kadencji.
Życiorys.
W 1971 ukończył liceum ogólnokształcące. Od 1968 do 1973 pracował jako kontroler w Średzkim Przedsiębiorstwie Przemysłu Metalowego. Następnie, do 1992 był kierownikiem w Przedsiębiorstwie Gospodarki Komunalnej i Mieszkaniowej we Wrześni. W latach 1992–1997 prowadził działalność gospodarczą.
Od 1965 do 1974 należał do Związku Zawodowego Metalowców. W 1974 został członkiem zarządu krajowego Związku Zawodowego Pracowników Gospodarki Komunalnej i Terenowej.
Od 1972 do rozwiązania należał do Polskiej Zjednoczonej Partii Robotniczej. W 1990 wstąpił do Socjaldemokracji Rzeczypospolitej Polskiej, a w 1999 do Sojuszu Lewicy Demokratycznej. Z ramienia tej partii od 1997 do 2005 sprawował mandat posła na Sejm III i IV kadencji z okręgów poznańskiego i konińskiego.
W 2005 nie został ponownie wybrany. W 2006 i 2010 był wybierany do rady miejskiej Wrześni, w 2014 nie uzyskał reelekcji. W 2018 był kandydatem SLD Lewica Razem do sejmiku wielkopolskiego.
Pochowany na cmentarzu komunalnym we Wrześni.
Odznaczenia.
W 1996 otrzymał Złoty Krzyż Zasługi.

</doc>
<doc id="1018250" url="https://pl.wikipedia.org/wiki?curid=1018250" title="Armie polskie">
Armie polskie

Armie polskie – wykaz armii Wojska Polskiego.
W czasie I wojny światowej:
W czasie wojny z bolszewikami:
W dwudziestoleciu międzywojennym, w wypadku wojny z Rosją planowano (zob. plan „Wschód”) wystawić siedem armii:
W kampanii wrześniowej 1939 Wojsko Polskie II RP zmobilizowało osiem związków operacyjnych, w tym siedem armii i jedną Samodzielną Grupę Operacyjną „Narew”:
Ponadto, w trakcie działań wojennych improwizowane zostały kolejne związki operacyjne:
W Polskich Siłach Zbrojnych zorganizowane zostały dwa związki operacyjne:
Ponadto w 1940 gen. Władysław Sikorski organizując Wojsko Polskie we Francji zamierzał wystawić jedną armię polową.
Na froncie wschodnim w czasie II wojny światowej utworzone zostały cztery armie:
Ostatnie trzy z wymienionych wyżej armii, w założeniach, tworzyć miały Front Polski.
Plany mobilizacyjne Ludowego Wojska Polskiego zakładały utworzenie Frontu Polskiego w składzie trzech armii ogólnowojskowych i jednej lotniczej:
W 1968, w ramach operacji „Dunaj”, Wojsko Polskie użyło jednego związku operacyjnego – 2 Armii.
W pierwszej połowie lat 90. XX wieku, po likwidacji struktur politycznych i wojskowych Układu Warszawskiego, zrezygnowano z wystawiania na czas „W” frontu i armii, na rzecz korpusów.
Nie były związkami operacyjnymi, lecz tworzyły część sił zbrojnych: Armia Krajowa (Siły Zbrojne w Kraju) i Armia Ludowa.
Wyraz „armia” w swojej nazwie miała jedna z organizacji niepodległościowych przed I wojną światową – Armia Polska.

</doc>
<doc id="1018252" url="https://pl.wikipedia.org/wiki?curid=1018252" title="Thierstein (Niemcy)">
Thierstein (Niemcy)

Thierstein – gmina targowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, wchodzi w skład wspólnoty administracyjnej Thiersheim. Leży w Smreczanach, przy autostradzie A93 (zjazd 10) i linii kolejowej Selb – Marktredwitz.
Gmina położona jest 11 km na południowy wschód od Wunsiedel, 26 km na południowy wschód od Hof i 60 km na południowy zachód od Karlowych Warów.
Dzielnice.
W skład gminy wchodzi 15 dzielnic:

</doc>
<doc id="1018253" url="https://pl.wikipedia.org/wiki?curid=1018253" title="Batalion KOP „Dukla”">
Batalion KOP „Dukla”

Batalion KOP „Dukla” – pododdział piechoty, podstawowa jednostka taktyczna Korpusu Ochrony Pogranicza.
Formowanie batalionu.
Batalion KOP „Dukla” został sformowany w drugiej połowie lipca 1939 roku, w Dukli (Okręg Korpusu Nr X), w składzie 2 pułku KOP „Karpaty”.
Działania batalionu.
1 kompania pod dowództwem porucznika Stefana Kazimierczaka, po zakończeniu organizacji, została skierowana do wsi Jaśliska z zadaniem „bardzo dyskretnego rozpoznania przedpola Przełęczy Dukielskiej, zaplanowania stanowisk obrony broni ciężkiej i plutonów strzeleckich”. Obrona przełęczy miała być zorganizowana w rejonie wsi Barwinek. „Przerzut kompanii z Jaślisk na właściwy kierunek do Barwinka miał nastąpić na specjalny rozkaz”. 20 sierpnia 1939 roku porucznik Kazimierczak otrzymał rozkaz przesunięcia kompanii do Barwinka z zadaniem: „zaryglować kierunek ze Słowacji. Przewidzieć obronę przeciwko broni pancernej lub zmotoryzowanej. Do umocnień ziemnych przystąpić natychmiast (...)”. Kompania została wzmocniona II plutonem 1 kompanii ciężkich karabinów maszynowych, plutonem 81 mm moździerzy i dwoma 37 mm armatami przeciwpancernymi wz. 36.
W kampanii wrześniowej walczył w składzie 3 Brygady Górskiej.
Struktura organizacyjna i obsada personalna baonu.
Organizacja pokojowa batalionu:
Organizacja wojenna i obsada personalna I/2 pp „Karpaty” (baonu KOP „Dukla”)
dowództwo
1 kompania strzelecka
2 kompania strzelecka
3 kompania strzelecka
1 kompania ckm

</doc>
<doc id="1018256" url="https://pl.wikipedia.org/wiki?curid=1018256" title="Bożydar-Kałęczyn">
Bożydar-Kałęczyn

Bożydar-Kałęczyn – nazwa jurydyki "Bożydar" założonej w 1702 częściowo na gruntach wcześniejszej wsi Kałęczyn. Wraz z pozostałymi jurydykami wokół Starej Warszawy zlikwidowana w 1791 na podstawie prawa o miastach. 
Obecnie jej obszar znajduje się w dzielnicach Śródmieście, Wola i Ochota m.st. Warszawy. 
Opis.
Jurydyka została założona w 1702 przez J. Szwarcenberga-Czernego i obejmowała pierwotnie rejon obecnych ulic Książęcej, Smolnej i Al. Jerozolimskich. Jedną z granic jurydyki wyznaczała ulica Bracka, która otrzymała tę nazwę w 1770 od faktu, że prowadziła do posiadłości zakonów męskich (braci paulinów, misjonarzy i augustianów). Ratusz jurydyki znajdował się przy ul. Nowy Świat 8/10 (hip. 1284).
W 1774 na terenie jurydyki należącej wówczas do Augusta Sułkowskiego powstało żydowskie osiedle Nowa Jerozolima. Znajdowało się ono między obecnym placem Zawiszy i ul. Kaliską. Osiedle powstało z naruszeniem przepisów, tj. starego przywileju "de non tolerandis Judaeis", który zakazywał Żydom mieszkania i prowadzenia handlu w obrębie wałów miejskich i (od 1570) w odległości 2 mil od miasta. Magistrat Starej Warszawy pozwał Sułkowskiego do sądów marszałkowskich z żądaniem likwidacji żydowskiego osiedla. Pomimo żydowskich protestów 23 stycznia 1776 roku Nowa Jerozolima przestała istnieć, towary skonfiskowano, a domy zostały zburzone. Pomimo krótkiego istnienia, nazwa osiedla obecna jest w późniejszych nazwach rogatek Jerozolimskich i Al. Jerozolimskich.

</doc>
<doc id="1018259" url="https://pl.wikipedia.org/wiki?curid=1018259" title="Muzeum Towarzystwa Jezusowego Prowincji Polski Południowej w Starej Wsi k. Brzozowa">
Muzeum Towarzystwa Jezusowego Prowincji Polski Południowej w Starej Wsi k. Brzozowa



</doc>
<doc id="1018263" url="https://pl.wikipedia.org/wiki?curid=1018263" title="Höchstädt im Fichtelgebirge">
Höchstädt im Fichtelgebirge

Höchstädt im Fichtelgebirge, Höchstädt i.Fichtelgebirge (do 1995 " Höchstädt bei Thiersheim") – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, wchodzi w skład wspólnoty administracyjnej Thiersheim. Leży w Smreczanach, przy autostradzie A93 i linii kolejowej Selb – Marktredwitz.
Gmina położona jest 9 km na północny wschód od Wunsiedel, 26 km na południowy wschód od Hof i 61 km na południowy zachód od Karlowych Warów.
Pierwsze wzmianki o miejscowości pochodzą z 1298.
Dzielnice.
W skład gminy wchodzą następujące dzielnice: 

</doc>
<doc id="1018268" url="https://pl.wikipedia.org/wiki?curid=1018268" title="DJ Tonka">
DJ Tonka

DJ Tonka, właśc. Thomas-René Gerlach (ur. 24 czerwca 1973 w Moguncji) – niemiecki DJ i producent. Znany także pod pseudonimami: Tonka, Chip Tunes i Thomtastic. Współpracował z grupami Outrage, Space Cube i T'N'I.
Na początku swojej kariery współpracował ze swoim szkolnym kolegą Ianem Pooleyem, będącym obecnie znanym DJ-em w środowisku muzycznym. Swoje utwory tworzył w klimatach techno, progressive house i breakbeat i w niedługim czasie stał się jednym z ważniejszych producentów muzyki house.
Jego debiutem był singel "Feel" wydany w 1995 roku, lecz większą popularność zdobył w 1998 r., kiedy wydał singel "Security / The Night". W następnych latach podejmował także współpracę z wokalistami, wśród których można wymienić: Larę McAllen, Kim Appleby, Kerry-Ann Fairchild oraz rapera Whitemana.
Według artysty – wśród zespołów, które wywarły największy wpływ na jego twórczość można wymienić Grandmaster Flash i Depeche Mode.
DJ Tonka jest także założycielem dwóch wytwórni płytowych: Uplifting Records w 1997 i Vivienne Records w 2000.

</doc>
<doc id="1018271" url="https://pl.wikipedia.org/wiki?curid=1018271" title="Kwas elagowy">
Kwas elagowy

Kwas elagowy (kwas ellagowy) – organiczny związek chemiczny z grupy polifenoli. Jest dimerem kwasu galusowego, którego cząsteczki połączone są w pozycjach 2 wiązaniem C-C oraz dwoma symetrycznymi wiązaniami estrowymi (laktonowymi) pomiędzy grupą karboksylową jednego monomeru i grupą hydroksylową drugiego, tworząc układ 4 pierścieni skondensowanych.
Występuje w żółci oraz w wielu roślinach, np. malinach (1500 μg/g), truskawkach (630 μg/g), winogronach (odmiana Muscadine jasna 879-1620 mg/kg, ciemna 592-1900 mg/kg w skórce), jeżynach (1500 μg/g), orzechach włoskich (590 μg/g), orzeszniku jadalnym (330 μg/g), żurawinie (120 μg/g). Można go także znaleźć w kłączu pięciornika oraz owocach borówki i granatu.
Badania nad działaniem leczniczym.
Wspiera układ odpornościowy organizmu i jest antyoksydantem. Wykazuje działanie hemostatycznei aktywność przeciwzapalną.
Początkowo kwas elagowy był wprowadzany na rynek jako suplement diety z szeregiem deklarowanych korzyści w walce z nowotworami, chorobami serca i innymi problemami zdrowotnymi. Jednak w 2008 r. został zidentyfikowany przez Amerykańską Agencję ds. Żywności i Leków (FDA) jako „fałszywe lekarstwo na raka”. Sprzedawcy suplementów diety z siedzibą w USA promujący kwas elagowy otrzymali listy od Agencji Żywności i Leków z ostrzeżeniem, że naruszają federalną ustawę o żywności, lekach i kosmetykach.
Urolityny, takie jak urolityna A, będące dla ludzkiej mikroflory metabolitami pochodnych kwasu elagowego, są badane jako środki przeciwnowotworowe. Prowadzone są badania nad stosowaniem kwasu elagowego zarówno w profilaktyce nowotworowej, jak i leczeniu nowotworów, jednak ich wyniki nie są jednoznaczne i wymagają dalszych testów.

</doc>
<doc id="1018272" url="https://pl.wikipedia.org/wiki?curid=1018272" title="Drugi List do Tymoteusza">
Drugi List do Tymoteusza



</doc>
<doc id="1018273" url="https://pl.wikipedia.org/wiki?curid=1018273" title="Karolina Tymińska">
Karolina Tymińska

Karolina Tymińska (ur. 4 października 1984 w Świebodzinie) – polska lekkoatletka specjalizująca się w wielobojach.
Brązowa medalistka mistrzostw świata 2011 w Daegu (po dyskwalifikacji Tatiany Czernowej) Uczestniczka igrzysk olimpijskich – w 2008 roku zajęła siódme miejsce, w 2012 nie ukończyła siedmioboju. Cztery razy startowała w mistrzostwach świata, a trzy razy w mistrzostwach Europy. Reprezentantka Polski w zawodach pucharu Europy w wielobojach oraz drużynowym czempionacie Starego Kontynentu. W rankingu "Track &amp; Field News" w 2008 zajęła szóstą lokatę. Wielokrotna medalistka mistrzostw Polski seniorów (także edycji halowych).
Kariera.
W międzynarodowych zawodach zadebiutowała w 2001 na mistrzostwach świata juniorów młodszych, a w 2002 roku zajęła odległe miejsce podczas pucharu Europy w wielobojach. Na początku 2005 uplasowała się na ósmym miejscu halowych mistrzostw Europy, a latem nie ukończyła rywalizacji w siedmioboju na czempionacie Starego Kontynentu młodzieżowców. Na mistrzostwach Europy w Göteborgu startowała w dwóch konkurencjach – w skoku w dal zajęła odległe miejsce w eliminacjach i nie awansowała do finału, a w siedmioboju nie ukończyła już pierwszej konkurencji. Kolejny sezon zaczęła od siódmego miejsca halowych mistrzostw Europy. Na piętnastej lokacie uplasowała się w klasyfikacji końcowej siedmioboju na mistrzostwach świata. W 2008 była szósta na halowych mistrzostwach świata oraz uplasowała się na siódmym miejscu igrzysk olimpijskich w Pekinie po dyskwalifikacji Ukrainki Ludmyły Błonśkiej. Po zajęciu w marcu 2009 piątej lokaty na halowym czempionacie Starego Kontynentu znalazła się w czerwcu w składzie polskiej reprezentacji, która w Szczecinie sięgnęła po pierwsze w historii zwycięstwo w pucharze Europy w wielobojach. Nie ukończyła rywalizacji wieloboistek na mistrzostwach świata w Berlinie. W 2010 była szósta podczas halowych mistrzostw globu oraz piąta na mistrzostwach Europy. Tuż za podium – na czwartej lokacie – ukończyła czempionat Europy w hali (2011). Początkowo także na czwartym miejscu uplasowała się w sezonie letnim podczas mistrzostw świata w Daegu – po latach przyznano jej brązowy medal po dyskwalifikacji Tatiany Czernowej. Zwyciężyła w plebiscycie dziennika „Sport” i Polskiego Związku Lekkiej Atletyki na najlepszą polską lekkoatletkę sezonu 2011 zdobywając prestiżowe Złote Kolce. Z powodu kontuzji musiała opuścić pierwszą część sezonu letniego 2012. Jako pierwsza polska lekkoatletka wygrała superligę wielobojowego Pucharu Europy (2013), w łącznej klasyfikacji IAAF Combined Events Challenge za 2013 r. zajęła 4. miejsce (18995 pkt.).

</doc>
<doc id="1018274" url="https://pl.wikipedia.org/wiki?curid=1018274" title="Gródek (obwód chmielnicki)">
Gródek (obwód chmielnicki)

Gródek, także Gródek Podolski (ukr. Городок, "Horodok") – miasto na Ukrainie, w obwodzie chmielnickim, nad rzeką Smotrycz, siedziba rejonu gródeckiego.
W mieście stacja kolejowa.
Opis.
Miejscowość została założona w 1362 roku.
Do 1795 w Rzeczypospolitej Polskiej.
Na mocy umowy między RP a państwem radzieckim między innymi Gródek Podolski popadł pod władzę bolszewików i ich państwa. Organizatorem obrony ludności po traktacie ryskim był Michał Dobrowolski.
Administratorem parafii przez pewien czas był tam Jan Olszański. Od kilkunastu lat Gródek utrzymuje partnerskie kontakty w Sochaczewem, miastem w woj. mazowieckim.
Status miasta posiada od 1957 roku.
W 1970 liczyło 15 tys. mieszkańców, w 1989 liczyło 17 686, a w 2013 – 16 671 mieszkańców.

</doc>
<doc id="1018279" url="https://pl.wikipedia.org/wiki?curid=1018279" title="Plac Zawiszy w Warszawie">
Plac Zawiszy w Warszawie



</doc>
<doc id="1018280" url="https://pl.wikipedia.org/wiki?curid=1018280" title="Zasław (Ukraina)">
Zasław (Ukraina)

Zasław (ukr. Ізяслав, "Iziasław") – miasto na Ukrainie w obwodzie chmielnickim nad rzeką Horyń, siedziba władz rejonu zasławskiego. Jedno z najstarszych miast na Wołyniu, dawna rezydencja Ostrogskich-Zasławskich, w 2016 roku liczyło 17 tys. mieszkańców.
Prywatne miasto szlacheckie położone było w XVI wieku w województwie wołyńskim.
Historia.
Zasław został założony w XII wieku przez księcia kijowskiego Izjasława II, który nazwał nowy gródek "Izjasławiem". Pierwsza pisemna wzmianka pochodzi z 1386 roku, od którego to czasu władali tu Ostrogscy, Zasławscy i Sanguszkowie. Już wtedy było to miasto obszerne (o czym świadczą resztki wałów obronnych), jakkolwiek prawa miejskie otrzymało dopiero w roku 1583. W 1491 wojska polsko-litewskie rozbiły tu siły tatarskie.
Miasto wielokrotnie padało ofiarą najazdów tatarskich, a w roku 1649 zdobył je Bohdan Chmielnicki. Połowa zabudowy padła wówczas pastwą pożaru, prochy książąt zostały wyrzucone z grobów, kościoły zburzone, a synagoga zmieniła się w stajnię. Z Kozakami, a następnie ze Szwedami walczył Dominik Zasławski, nieudolny regimentarz spod Piławiec, którego Chmielnicki nazywał pogardliwie „Pierzyną”, a który odzyskał dobrą sławę w czasie bitwy pod Beresteczkiem.
Pod rozbiorami siedziba w powiecie zasławskim guberni wołyńskiej.
Po Zasławskich miasto dostało się Sanguszkom, którzy rezydowali na Nowym Zamku aż do rewolucji październikowej. Od 1907 miasto stanowiło część ordynacji zasławskiej. W 1920 Zasław i okolice były areną starć w wojnie polsko-bolszewickiej. Na mocy postanowień traktatu ryskiego Zasław wraz ze wschodnim Wołyniem znalazł się w granicach ZSRR.
Współpraca międzynarodowa.
Miasta i gminy partnerskie:

</doc>
<doc id="1018282" url="https://pl.wikipedia.org/wiki?curid=1018282" title="Józef Nowicki (polityk)">
Józef Nowicki (polityk)

Józef Zygmunt Nowicki (ur. 14 sierpnia 1944 w Wieprzycach) – polski ekonomista, polityk, w latach 1967–1990 członek i działacz Polskiej Zjednoczonej Partii Robotniczej, następnie Socjaldemokracji Rzeczypospolitej Polskiej i Sojuszu Lewicy Demokratycznej, poseł na Sejm II, III i IV kadencji, od 2010 do 2018 prezydent Konina.
Życiorys.
Ukończył w 1981 studia na wydziale ekonomiki pracy Wyższej Szkoły Ruchu Zawodowego w Moskwie. W latach 1960–1974 działał w Związku Młodzieży Socjalistycznej. Od 1965 do 1968 przewodniczył radzie powiatowej i wchodził w skład zarządu wojewódzkiego ZMS. Od 1967 do rozwiązania należał do Polskiej Zjednoczonej Partii Robotniczej. Był m.in. ostatnim kierownikiem Wydziału Komitetu Wojewódzkiego PZPR w Koninie. W latach 90. kierował prywatną spółką, sprawował też mandat radnego Konina.
Od 1993 do 2005 pełnił funkcję posła na Sejm II, III i IV kadencji z okręgów konińskich: nr 19 i nr 37 wybranego z listy Sojuszu Lewicy Demokratycznej. W SLD do 2007 był m.in. przewodniczącym i wiceprzewodniczącym regionalnych struktur tego ugrupowania w województwie wielkopolskim. Po porażce w wyborach parlamentarnych w 2005 podjął pracę w prywatnej spółce. W 2010 został kandydatem SLD na radnego i prezydenta miasta Konina, 5 grudnia tego samego roku zwyciężył w drugiej turze wyborów, otrzymując ponad 53% głosów. W 2014 został wybrany na kolejną kadencję (z ramienia SLD Lewica Razem, z poparciem także PSL) z wynikiem ponad 52% głosów w drugiej turze. W listopadzie 2015 odszedł z SLD. W wyborach w 2018 nie uzyskał reelekcji (ponownie startując z ramienia SLD LR, przy poparciu również PSL), przegrywając w pierwszej turze głosowania.
Autor powieści "Garbate szczęście" (2021).

</doc>
<doc id="1018288" url="https://pl.wikipedia.org/wiki?curid=1018288" title="Röslau">
Röslau

Röslau – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Leży w Smreczanach, nad Ochrzą, przy linii kolejowej Rzym – Sztokholm.
Gmina położona jest 5 km na północny zachód od Wunsiedel, 25 km na południe od Hof i 30 km na północny wschód od Bayreuth.
Dzielnice.
W skład gminy wchodzą następujące dzielnice: 
Historia.
Miejscowość po raz pierwszy wzmiankowana jest w 1398 w pismach grafa Norymbergi Johanna III. W 1467 miejscowość przeszła w ręce hrabiów von Reitzenstein, następnie w 1488 stała się lennem Wilhelma von Schirnding.
W 1651 lenno Oberröslau przyznano Filipowi von Waldenfels. Dobrem rycerskim część Oberröslau stało się w 1754, i w połowie XIX wieku znów stało się miejscowością mieszczańską.
Osadę Ludwigsfeld założono w 1826, została przyłączona do Oberröslau w 1925. Podczas budowy linii kolejowej w latach 1875-1877 rozwinął się tu przemysł.
W 1956 do Oberröslau została przyłączona 600-letnia gmina Dürnberg. 1 stycznia 1966 połączono ze sobą gminy Oberröslau i Unterröslau.
= Polityka.
Wójtem jest Gerald Schade (CSU). Rada gminy składa się z 15 członków:

</doc>
<doc id="1018289" url="https://pl.wikipedia.org/wiki?curid=1018289" title="Batalion KOP „Snów”">
Batalion KOP „Snów”

Batalion KOP „Snów” - pododdział piechoty Korpusu Ochrony Pogranicza.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924, zapadła decyzja powołania Korpusu Wojskowej Straży Granicznej. 12 września 1924 Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. Jesienią 1927, w ramach czwartego etapu organizacji KOP, został sformowany 27 batalion odwodowy. Jednostką formującą był 78 pułk piechoty. Batalion składał się z trzech kompanii piechoty, plutonu łączności i plutonu ckm. Etatowo liczył 22 oficerów. 164 podoficerów i 501 szeregowców. 1 listopada 1927 sformowany już batalion przesunięto do Sieniawki i podporządkowano dowódcy 2 Brygady Ochrony Pogranicza. Potem dowództwo batalionu dyslokowano do Snowa położonego na terenie ówczesnego województwa nowogródzkiego.
W 1929 roku 2 Brygada Ochrony Pogranicza została przemianowana na Brygadę KOP „Nowogródek”, a 27 batalion odwodowy na 27 batalion odwodowy „Snów”.
W tym czasie batalion na uzbrojeniu posiadał 717 karabinów Berthier wz.1916, 44 lekkich karabinów maszynowych Bergmann wz. 1915 i 8 ciężkich karabinów maszynowych Hotchkiss wz.1914.
Dwa lata później jednostka została przemianowana na batalion KOP „Snów”.
Po przeprowadzonej reorganizacji „R.2” w 1932, batalion składał się z dowództwa batalionu, plutonu łączności, kompanii karabinów maszynowych i trzech kompanii strzeleckich.
Rozkazem dowódcy KOP z 23 lutego 1937 została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat i wszedł w skład pułku KOP „Snów”. Był jednostką administracyjną dla posterunku żandarmerii przy pułku KOP „Snów”. W wyniku realizacji drugiej fazy reorganizacji KOP, latem 1937 została zlikwidowana 3 kompania strzelecka i utworzona 2 kompania ckm. W 1938 lub w 1939 planowano utworzyć szkolna kompanię strzelecką.
Z dniem 15 maja 1939 batalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Batalion zmobilizowano w ramach mobilizacji częściowej zarządzonej 23 marca 1939 i przesunięto w rejon: Żywiec, Chabówka, Nowy Sącz. Zmobilizowany batalion został rozwinięty do stanów dwóch batalionów (bataliony „Snów” i „Snów I”) i skierowany w marcu 1939 na południe kraju. Bataliony stanowiły 1 pułk piechoty KOP (zwany również pułkiem KOP „Snów”) i zostały włączone w struktury 1 Brygady Górskiej jako jej I i II bataliony 1 pułku strzelców górskich i podzieliły losy innych jednostek Armii „Kraków”.
Struktura organizacyjna.
Dowództwo batalionu
Stan osobowy
Razem - 688 żołnierzy
Żołnierze batalionu.
Obsada personalna batalionu w październiku 1928:
Obsada personalna batalionu w czerwcu 1939:
Obsada personalna batalionu we wrześniu 1939
dowódca batalionu - ppłk Jan Kazanowski
dowódca 1 kompanii strzeleckiej - por. Bronisław Kłopotowski
dowódca 2 kompanii strzeleckiej - por. Stefan Rosik
dowódca 3 kompanii strzeleckiej - por. Stefan Tondera
dowódca 1 kompanii km - kpt. Wacław Wyżywniak
dowódca kompanii szkolnej - kpt. Jan Batorski
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018292" url="https://pl.wikipedia.org/wiki?curid=1018292" title="Anioł czeluści">
Anioł czeluści

Anioł czeluści (ang. "Apollyon: The Destroyer Is Unleashed") – V tom bestsellerowej serii "Powieść o czasach ostatecznych" autorstwa Tima LaHaye’a i Jerry’ego B. Jenkinsa.
Opis fabuły.
Nicolae Carpathia próbuje powstrzymać szerzącą się na całym globie akcję ewangelizacyjną kierowaną przez Tsiona Ben-Judah, jednak jego działania spełzają na niczym. Ziemię ogarnia fala masowych nawróceń. W Jerozolimie dwaj Świadkowie - Eli i Mojsze - wzywają do uwierzenia w Chrystusa, przepowiadają gniew Boga i obnażają uczynki Antychrysta.
Cameron "Buck" Williams i Rayford Steele stali się uciekinierami, poszukiwanymi przez agentów Globalnej Wspólnoty. Ich szpiegami w otoczeniu Carpathii i Leona Fortunato są pilot Mac McCullum oraz komputerowy programista David Hassid (obaj nawróceni i noszący znak krzyża na czole). David blokuje próby namierzenia przez Globalną Wspólnotę siedziby Opozycji Ucisku.
Rayfor dowiaduje się od Hattie Durham, iż Amanda (White) Steele, jego żona, która zginęła podczas trzęsienia ziemi, była niewinna. Jej e-maile do Carpathii z doniesieniami o poczynaniach Opozycji Ucisku zostały sfabrykowane przez Globalną Wspólnotę na rozkaz Carpathii.
Chloe Steele Williams - korzystając z zapisków zamordowanego Kena Ritza - planuje zorganizowanie handlu pomiędzy wierzącymi, który pozwoli przeżyć nawróconym, gdy ludzie będą musieli przyjąć "znak bestii".
Świat ogarnia kolejna plaga - szarańcza podobna do skorpionów, którą z wnętrza ziemi uwolnił anioł czeluści zwany w języku hebrajskim Abaddon (w języku greckim nosi on imię Apollyon):
"I powiedziano jej, by nie czyniła szkody trawie na ziemi ani żadnej zieleni, ani żadnemu drzewu, lecz tylko ludziom, którzy nie mają pieczęci Boga na czołach. I dano jej nakaz, by ich nie zabijała, lecz aby pięć miesięcy cierpieli katusze. A katusze przez nią zadane są jak zadane przez skorpiona, kiedy ugodzi człowieka. I w owe dni ludzie szukać będą śmierci, ale jej nie znajdą, i będą chcieli umrzeć, ale śmierć od nich ucieknie." (Ap 9, 4-6)

</doc>
<doc id="1018293" url="https://pl.wikipedia.org/wiki?curid=1018293" title="Helena z Meklemburgii-Schwerinu">
Helena z Meklemburgii-Schwerinu

"Helena" Luiza Elżbieta Mecklenburg-Schwerin (ur. 24 stycznia 1814 w Ludwigslust, zm. 17 maja 1858 w Richmond) – księżniczka Mecklenburg-Schwerin, żona Ferdynanda Filipa Orleańskiego, syna króla Francuzów - Ludwika Filipa I.
Urodziła się w Ludwigslust, w Meklemburgii, jako drugie dziecko (jedyna córka) Fryderyka Mecklenburg-Schwerin, wielkiego księcia (1778-1819) i jego drugiej żony - Karoliny Sachsen-Weimar-Eisenach (zm. 1816). Jej starszym przyrodnim bratem był Paweł Fryderyk Mecklenburg-Schwerin. 30 maja 1837 w Fontainebleau wyszła za mąż za Ferdynanda Filipa (była jedną z kilkunastu kandydatek na jego żonę). Para doczekała się dwóch synów:
Helena kochała i podziwiała swojego męża, ale on zmarł młodo. W wieku 32 lat zginął w wypadku powozu w Sablonville, w departamencie Hauts-de-Seine (obecnie część Paryża). Został pochowany w kaplicy królewskiej w Dreux. W miejscu, gdzie zdarzył się wypadek, wybudowano kościół Notre-Dame-de-Compassion (Place du Général-Kœnig, Paryż-Neuilly).
Helena zmarła prawie 16 lat później - w Richmond, w Wielkiej Brytanii - gdzie rodzina królewska zmuszona była zamieszkać po powstaniu przeciwko królowi Ludwikowi Filipowi I i elekcji Napoleona III jako prezydenta Francji. Ponieważ Helena była protestantką nie mogła zostać pochowana obok męża w Dreux. Spoczęła w dobudowanym specjalnie pomieszczeniu, a w ścianie między grobami jej i jej męża wybito okno. Na pokrywie grobu Heleny jest jej rzeźba, która przedstawia protestancką księżniczkę sięgającą w stronę grobu jej ukochanego katolickiego męża.

</doc>
<doc id="1018294" url="https://pl.wikipedia.org/wiki?curid=1018294" title="Polygonum convolvulus">
Polygonum convolvulus



</doc>
<doc id="1018295" url="https://pl.wikipedia.org/wiki?curid=1018295" title="Maria Dorota Wirtemberska">
Maria Dorota Wirtemberska

Maria Dorota Luiza Wilhelmina Karolina Wirtemberska (ur. 1 listopada 1797 Carlsruhe – obecnie Pokój – zm. 30 marca 1855 Buda) – księżniczka wirtemberska, arcyksiężna austriacka.
 Córka księcia Ludwika i księżniczki Henrietty von Nassau Weilburg. W latach dziecięcych przebywała w pałacu na Wolanach w hrabstwie kłodzkim.
24 sierpnia 1819 roku wyszła za arcyksięcia Józefa Habsburga, palatyna węgierskiego, syna cesarza Leopolda II. Była matką:
Arcyksiężna miała wielu utytułowanych potomków, a wśród nich królową belgijską Marię Henriettę, jej córkę Stefanię (żonę arcyksięcia Rudolfa), protoplastę Habsburgów z Żywca – Karola Stefana; także były król Hiszpanii Juan Carlos I jest jej potomkiem.

</doc>
<doc id="1018298" url="https://pl.wikipedia.org/wiki?curid=1018298" title="Ryszard Hayn">
Ryszard Hayn

Ryszard Hayn (ur. 24 lipca 1944 w Egeln w Niemczech) – polski polityk, nauczyciel, podpułkownik Milicji Obywatelskiej, poseł na Sejm III i IV kadencji.
Życiorys.
Ukończył w 1967 studia na Wydziale Filologicznym Uniwersytetu im. Adama Mickiewicza w Poznaniu, następnie uzyskał stopień doktora nauk humanistycznych. Od 1966 do rozwiązania należał do Polskiej Zjednoczonej Partii Robotniczej. Pełnił funkcję I sekretarza POP PZPR przy WUSW w Lesznie. W latach 1968–1990 pracował jako funkcjonariusz Milicji Obywatelskiej w Gnieźnie i Poznaniu oraz Komendy Wojewódzkiej MO i Wojewódzkiego Urzędu Spraw Wewnętrznych w Lesznie. W latach 90. został nauczycielem liceum ogólnokształcącego w Lesznie, był także radnym miejskim (m.in. przewodniczył radzie miejskiej). W latach 1996–1997 pełnił funkcję prorektora Wyższej Szkoły Marketingu i Zarządzania w Lesznie.
Z ramienia Sojuszu Lewicy Demokratycznej od 1997 do 2005 pełnił funkcję posła na Sejm III i IV kadencji wybranego w 2001 w okręgu kaliskim. W latach 2003–2005 był przewodniczącym Komisji Edukacji, Nauki i Młodzieży.
W 2005 i 2007 bez powodzenia kandydował w wyborach parlamentarnych odpowiednio z listy SLD i koalicji Lewica i Demokraci. W 2006 ponownie został radnym Leszna. Został także nauczycielem akademickim w WSH i PWSZ w tym mieście oraz wykładowcą i dziekanem Wydziału Prawa i Komunikacji Społecznej w Wyższej Szkole Umiejętności Społecznych w Poznaniu. W 2010 i w 2014 utrzymywał mandat radnego na kolejne kadencje, rezygnując z niego w 2017.

</doc>
<doc id="1018306" url="https://pl.wikipedia.org/wiki?curid=1018306" title="Stefan Kowalewicz">
Stefan Kowalewicz

Stefan Kowalewicz (ur. 1 czerwca 1893 w majątku Wikaryjskie k. Włocławka, zg. na Pawiaku 29 maja 1943) – rolnik rozstrzelany w grupie 600 więźniów, których ciała następnie spalono w ruinach getta warszawskiego.
Życiorys.
Absolwent Wyższej Szkoły Realnej z maturą we Włocławku (1911).
Od 1 kwietnia 1916 był członkiem Polskiej Organizacji Wojskowej ps. „Morus” I Obwodu, 1a Okręgu we Włocławku. Brał udział w rozbrajaniu Niemców. Służył w Legionach Polskich od 1 kwietnia 1917 do 18 lutego 1918 w 1 pułku artylerii i 2 pułku ułanów. Brał czynny udział w wojnie polsko-bolszewickiej w 1920 oraz w obronie Warszawy we wrześniu 1939.
Odznaczony 27 czerwca 1938 Medalem Niepodległości nr 14/20794 przez Prezydenta RP.
Od 1 sierpnia 1918 r. do końca 1941 pracował jako administrator majątku „Dobra Komorów i Sokołów” u Józefa Markowicza z przerwą w latach 1934–36, kiedy to administrował majątek Dłutów pow. Łask.
Ożenił się 2 lutego 1933 z Anną Michalik, z którego to związku 24 kwietnia 1936 urodził się syn Zbigniew Kowalewicz.
W 1941 pomagał grupie 15 żydów z Pruszkowa przez zatrudnianie ich w majątku Komorów. W 1942 podjął pracę w majątku Zambrzyce koło Ostrowi Mazowieckiej, gdzie pomagał miejscowym organizacjom podziemnym. Został oskarżony o sabotaż i w dniu 14 maja 1943 aresztowany przez Gestapo i osadzony na Pawiaku. Tam po 2 tygodniach pobytu dnia 29 maja 1943 rozstrzelany.

</doc>
<doc id="1018307" url="https://pl.wikipedia.org/wiki?curid=1018307" title="Fetografia">
Fetografia

Fetografia (ang. fetography) – historyczna metoda obrazowania płodu "in utero" przez wykonanie zdjęcia radiologicznego matki w ciąży. Metoda pozwalała uwidocznić kościec płodu począwszy od 4. miesiąca ciąży; wykonywano również zdjęcia po wprowadzeniu przez powłoki brzuszne dodatniego środka kontrastowego do wód płodowych, co pozwalało na zobrazowanie płodu przed 4. miesiącem. Z czasem dowiedziono szkodliwości działania nawet jednorazowych dawek promieniowania na organizm płodu. Po okresie znacznego ograniczenia wskazań badania (np. wykluczenie śmierci płodu albo podejrzenie wad rozwojowych) wycofano się ze stosowania fetografii całkowicie. Ciąża jest obecnie bezwzględnym przeciwwskazaniem do wykonywania zdjęć radiologicznych i tomografii komputerowej.

</doc>
<doc id="1018308" url="https://pl.wikipedia.org/wiki?curid=1018308" title="Sașa Pană">
Sașa Pană

Sașa Pană – pseudonim artystyczny Alexandru Bindera (ur. 8 sierpnia 1902 w Bukareszcie, zm. 25 sierpnia 1981 w Bukareszcie), rumuński poeta, eseista, prozaik i publicysta.
Życie.
Po zakończeniu nauki na fakultecie medycyny i w Zakładzie medycyny wojskowej w Bukureszcie (1921-1927) pracował jako lekarz wojskowy. Od końca lat 20. aż do swej śmierci był jednym z głównych przedstawicieli i działaczy rumuńskiej awangardy literackiej. W okresie 1928-1932 kierował surrealistycznym czasopismem "Unu" oraz wydawnictwem o tej samej nazwie, w którym ukazywały się dzieła awangardystów. Podczas wojny członek antyfaszystwoskiego ruchu oporu, po wojnie redaktor czasopism literackich: "Orizont", "Revista literara" i "Flăcara". Jego domowa biblioteka stała się z czasem unikatowym archiwum rumuńskiej awangardy literackiej.
Twórczość.
Międzywojenne tomy poezji są napisane w duchu surrealizmu – "Słowo talizman" (1933), "Podróż kolejką górską" (1934), "Tolita" (1937), "Władymir" (1938), "Góry noc niespokój" (1940). Liryczny ton i naturalna tematyka niektórych utworów zdradzają jednakże odwrót od poezji surrealistycznej, którą Saşa Pană bronił teoretycznie w swojej publicystyce. Zasada automatycznego dyktatu jest najlepiej widoczna w jego poezjach w prozie zwanych "prozopoeme" – "Diagramy" (1930), "Samowolna każdodzienność" (1931), "Biografia Boga" (1932). Powojenne tomy poezji "Za wolność" (1945), "Odpłynąć bez kotwicy" (1946) i inne, dotyczą aktualnej tematyki obywatelskiej. W celu zapoznania czytelników z historią rumuńskiej awangardy wydał "Antologię rumuńskiej literatury awangardowej" (1969) oraz notatniki "Urodzony w roku 1902" (1973).

</doc>
<doc id="1018310" url="https://pl.wikipedia.org/wiki?curid=1018310" title="Snów">
Snów

Snów (biał. "Сноў") – wieś na Białorusi w rejonie nieświeskim obwodu mińskiego, w pobliżu trasy linii kolejowej Warszawa-Brześć-Baranowicze-Mińsk i w połowie drogi między Baranowiczami a Nieświeżem. Siedziba sielsowiteu snowskiego.
Prywatne miasto szlacheckie położone było w końcu XVIII wieku w powiecie nowogródzkim województwa nowogródzkiego.
W okresie II Rzeczypospolitej miejscowość była siedzibą wiejskiej gminy Snów.
Działają tu dwie parafie – prawosławna (pw. Świętych Kosmy i Damiana) i rzymskokatolicka (pw. św. Jana Chrzciciela).

</doc>
<doc id="1018311" url="https://pl.wikipedia.org/wiki?curid=1018311" title="Stanisław Pilniakowski">
Stanisław Pilniakowski

Stanisław Pilniakowski (ur. 14 kwietnia 1944 w Krakowie) – polski polityk, prawnik, poseł na Sejm III kadencji.
Życiorys.
Ukończył w 1968 studia na Wydziale Prawa Uniwersytetu Jagiellońskiego, po czym podjął pracę w szkole. W 1970 został członkiem Stronnictwa Demokratycznego. W 1989 stanął na czele struktur SD w Krakowie, był również członkiem władz krajowych. W 1999 objął mandat posła III kadencji z listy ogólnopolskiej Unii Wolności, w 2001 nie ubiegał się o reelekcję. Do 2009 kierował małopolską radą regionalną SD. W 2013 został członkiem małopolskich władz nowej partii Polskie Stronnictwo Demokratyczne, powołanej przez byłych działaczy SD.

</doc>
<doc id="1018312" url="https://pl.wikipedia.org/wiki?curid=1018312" title="Amelia Wirtemberska">
Amelia Wirtemberska

Amelia Teresa Luiza Wilhelmina Wirtemberska (ur. 28 czerwca 1799 w Wolanach w hrabstwie kłodzkim, zm. 28 listopada 1848 w Altenburgu) – księżniczka wirtemberska, księżna Saksonii-Altenburga.
Życiorys.
Córka księcia Ludwika Wirtemberskiego i księżniczki Henrietty von Nassau-Weilburg. 24 kwietnia 1817 roku wyszła za Józefa Wettina, księcia saskiego na Altenburgu. Amelia i Józef byli rodzicami:

</doc>
<doc id="1018314" url="https://pl.wikipedia.org/wiki?curid=1018314" title="Flaga Kirgiskiej SRR">
Flaga Kirgiskiej SRR

Flaga Kirgiskiej Socjalistycznej Republiki Radzieckiej w opisanej postaci obowiązywała od 22 grudnia 1952 r. 
Flaga ta nie nawiązywała w żaden sposób do specyfiki kraju, który miała symbolizować i podobnie jak flagi innych radzieckich republik zawierała pewne typowe elementy. 
Dominującym kolorem flagi była czerwień – barwa flagi ZSRR. Kolor ten od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi.
Flaga w lewym górnym rogu zawierała wizerunek złotego sierpa i młota oraz umieszczoną nad nimi czerwoną pięcioramienna gwiazdę w złotym obramowaniu. Sierp i młot symbolizowały sojusz robotniczo-chłopski, a czerwona gwiazda – przyszłe, spodziewane zwycięstwo komunizmu we wszystkich pięciu częściach świata. Ponadto przez takie umieszczenie symboli flaga nawiązywała graficznie do flagi ZSRR.
Przed 1952 r. na fladze, na czerwonym tle znajdował się ponadto napis cyrylicą z częściowo skróconą nazwą kraju w języku kirgiskim (КЫРГЫЗ ССР) i rosyjskim (КИРГИЗСКАЯ ССР).
Po uzyskaniu niepodległości przez Kirgistan flagę Kirgiskiej SRR zastąpiono innym symbolem, nawiązującym do specyfiki kraju – przyjętą 3 marca 1992 r. flagą Kirgistanu.

</doc>
<doc id="1018315" url="https://pl.wikipedia.org/wiki?curid=1018315" title="Muzeum Towarzystwa Jezusowego Prowincji Polski Południowej">
Muzeum Towarzystwa Jezusowego Prowincji Polski Południowej

Muzeum Towarzystwa Jezusowego Prowincji Polski Południowej w Starej Wsi założone przez jezuitów muzeum głównie sztuki sakralnej. 
Historia.
W grudniu 1968 r. w pożarze spalił się szesnastowieczny obraz w starowiejskim kościele (11 sierpnia 2006 roku IPN oficjalnie potwierdził, że obraz podpalili funkcjonariusze Ministerstwa Bezpieczeństwa Publicznego). W 1972 r. kopia tego obrazu została rekoronowana, a zwęglony fragment pierwotnego obrazu stał się zaczątkiem muzeum. Na początku Muzeum było swego rodzaju „izbą pamięci” gromadzącą ok. 300 różnorakich obiektów związanych z tutejszym klasztorem oraz pracą misyjną polskich jezuitów. Na początku lat 90. opiekę nad zbiorami przekazano specjalistom, co pozwoliło na utworzenie profesjonalnej kolekcji i ekspozycji muzealnej.
Zbiory.
Muzeum posiada kolekcje sztuki sakralnej i rzemiosła artystycznego XVI-XX w.w., ukazujące tak duchowość jak i kulturę estetyczną jezuitów. Na ekspozycji stałej można podziwiać bogate zbiory malarstwa olejnego, rzeźby, złotnictwa i rękodzieła artystycznego – rodzimego jak i europejskiego – oraz znaczącą kolekcję szat liturgicznych. Do chlub muzeum należą: najstarsza datowana kopia Cudownego Obrazu Matki Boskiej Częstochowskiej, malowana przez Franciszka Śniadeckiego w 1613 roku, jak też pamiątki związane z wielkimi postaciami Kościoła, m.in.: św. Franciszkiem de Hieronimo, św. Robertem Bellarminem, św. Józefem Sebastianem Pelczarem, bł. Janem Beyzymem, sł. Bożym Wojciechem Baudissem, czy papieżami: Piusem VI, Piusem IX i Janem Pawłem II oraz ks. Piotrem Skargą, abp Ignacym Raczyńskim, kard. Adamem Kozłowieckim, ks. Władysławem Gurgaczem. 
W salach muzeum prezentowane są również kolekcje: etnograficzna i egzotyczna. Ta druga związana jest z pracą misyjną polskich jezuitów w Afryce, Azji, Australii i Oceanii oraz w obu Amerykach. Na szczególną uwagę zasługują zbiory pochodzące z Afryki i Azji, będące kontynuacją kolekcji zapoczątkowanych jeszcze na początku XX wieku. Muzeum może się też poszczycić ponad stu szopkami bożonarodzeniowymi pochodzącymi z wszystkich kontynentów. Najstarsze z nich liczą przeszło sto lat.

</doc>
<doc id="1018320" url="https://pl.wikipedia.org/wiki?curid=1018320" title="Serie A (1992/1993)">
Serie A (1992/1993)

Serie A 1992/1993 – 91. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 6 września 1992 do 6 czerwca 1993. Mistrzem został , zdobywając swój 13.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Baraże o pozostanie.
 – 3:1

</doc>
<doc id="1018321" url="https://pl.wikipedia.org/wiki?curid=1018321" title="Bad Alexandersbad">
Bad Alexandersbad

Bad Alexandersbad – miejscowość i gmina uzdrowiskowa w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, wchodzi w skład wspólnoty administracyjnej Tröstau. Leży w Smreczanach, przy drodze B303. Znana z leczniczych jezior torfowiskowych.
Gmina położona jest 3 km na południe od centrum Wunsiedel, 33 km na południe od Hof i 30 km na północny wschód od Bayreuth.
Dzielnice.
W skład gminy wchodzą następujące dzielnice: Dünkelhammer, Kleinwendern, Sichersreuth i Tiefenbach.
Historia.
Jako część Księstwa Bayreuth (od 1972 wraz z księstwem pod władaniem pruskim) w wyniku Traktatu tylżyckiego (1807) w 1810 miejscowość stała się częścią Bawarii. Gmina Bad Alexandersbad powstała w 1818. Dr Georg Fikentscher odkrył tutaj pierwsze w Bawarii zimne źródła lecznicze i w 1839 powstała spółka zagospodarowująca tymi wodami.

</doc>
<doc id="1018323" url="https://pl.wikipedia.org/wiki?curid=1018323" title="A.C.F. Fiorentina">
A.C.F. Fiorentina



</doc>
<doc id="1018324" url="https://pl.wikipedia.org/wiki?curid=1018324" title="Serie A (1991/1992)">
Serie A (1991/1992)

Serie A 1991/1992 – 90. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 1 września 1991 do 24 maja 1992. Mistrzem został , zdobywając swój 12.tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1018325" url="https://pl.wikipedia.org/wiki?curid=1018325" title="210 mm haubica 210/22 Modello 35">
210 mm haubica 210/22 Modello 35

Obice da 210/22 modello 35 – włoska haubica z okresu II wojny światowej.
W drugiej połowie 30. XX wieku podjęto decyzję o modernizacji włoskiej ciężkiej artylerii i zastąpieniu użytkowanych wzorów ciężkich dział nowym wzorem armaty kalibru 150 mm i haubicy kalibru 210 mm.
Prototyp haubicy powstał w 1935 w podporządkowanym armii "Servizio Tecnici Armi e Municioni". Haubica miała dwuogonowe łoże z czterema kołami (z każdej strony znajdowały się dwa zamocowane do wahliwego wózka). W pozycji bojowej działo było opuszczane na platformę znajdującą się pod łożem, a koła były unoszone. Ogony działa były mocowane do ziemi przy pomocy wbijanych ostrzy. Po ich wyjęciu możliwy był obrót całego działa o 360° (płyta na której spoczywało działo pełniła więc także funkcje obrotnicy).
Produkcję seryjną działa przyjętego do uzbrojenia jako Obice da 210/22 modello 35 miały podjąć zakłady Ansaldo w Pozzuoli. Zgodnie z zamówieniem z 1938 miało powstać co najmniej 346 dział modello 35. Realizacja zamówienia postępowała jednak powoli. W 1942 armia włoska miała na stanie 20 haubic modello 35 (5 we Włoszech, 15 w jednostkach walczących na terenie ZSRR). Tak wolna realizacja zamówienia była spowodowana z jednej strony powolną produkcją, z drugiej eksportem dział tego typu na Węgry. Zakupione przez Węgrów haubice otrzymały oznaczenie 21 cm 39.M. Zmodernizowali oni podwozia zakupionych haubic (wersja 21 cm 40.M), a w 1944 rozpoczęli produkcję zmodyfikowanych dział pod oznaczeniem 21 cm 40a.M.
Po kapitulacji Włoch w 1943 produkcja haubic modello 35 była kontynuowana na potrzeby oddziałów Wehrmachtu stacjonujących we Włoszech. Przyjęły one ją do uzbrojenia pod oznaczeniem 21 cm H 520(i) i używały do zakończenia wojny.
Po wojnie zakłady Ansaldo próbowały kontynuować produkcję dział tego typu, ale wobec nasycenia rynku bronią wyprodukowaną jeszcze podczas wojny nabywców nie udało się zdobyć i produkcję tego modelu zakończono.

</doc>
<doc id="1018326" url="https://pl.wikipedia.org/wiki?curid=1018326" title="21 cm Haubitze 520(i)">
21 cm Haubitze 520(i)



</doc>
<doc id="1018327" url="https://pl.wikipedia.org/wiki?curid=1018327" title="Wasyl Ochrymowycz">
Wasyl Ochrymowycz

Wasyl Ochrymowycz ps. "Dałekyj", "Czużyj", "Dalnyj", "Pyłyp" (ur. 1914, zm. 1954) – ukraiński działacz nacjonalistyczny.
Życiorys.
Ukończył ukraińskie gimnazjum w Tarnopolu. Przed wojną skazywany za działalność antypaństwową kilkakrotnie przez władze polskie na karę więzienia. Członek OUN. W 1940 ukończył szkołę oficerską im. Konowalca.
W 1942 prowadził rozmowy w Warszawie z AK i Delegaturą Rządu, był współorganizatorem UPA.
Od 1943 okręgowy przewodniczący OUN-B na Tarnopolszczyźnie, od 1944 dla całej Galicji.
Był członkiem UHWR, od 1946 na emigracji, w maju 1953 powrócił na Ukrainę w celu walki z Sowietami. Został aresztowany przez NKWD i 19 maja 1954 w Kijowie skazany przez trybunał na rozstrzelanie.

</doc>
<doc id="1018328" url="https://pl.wikipedia.org/wiki?curid=1018328" title="Sinornitozaur">
Sinornitozaur

Sinornitozaur ("Sinornithosaurus") – rodzaj niewielkiego wczesnokredowego teropoda z rodziny dromeozaurów (Dromaeosauridae). Występował ok. 125 mln lat temu na terenach współczesnej formacji Liaoning (Chiny). Był pokryty prymitywnymi piórami.
Materiał kopalny.
Obecnie znane są trzy szkielety należące do tego dinozaura. Pierwszy z nich (IVPP V 12811), będący holotypem, jest obecnie przechowywany w Instytucie Paleontologii Kręgowców i Paleoantropologii w Pekinie. Drugi szkielet oznaczony jako NGMC-91 należy najprawdopodobniej do osobnika młodocianego lub przedstawiciela innego gatunku. Ji Qiang i inni (2001) uważają przynależność NGMC-91 do tego rodzaju "Sinornithosaurus" za niepewną z powodu licznych uszkodzeń jego kości, które mogą zniekształcać cechy diagnostyczne. Obok NGMC-91 znaleziono skamieniałości niewielkiej ryby z rodzaju "Lycoptera".
Klasyfikacja.
Analizy przeprowadzone przez Xu Xinga i innych wykazały, że jest to jeden z prymitywniejszych znanych dromeozaurów. Wieloma cechami przypomina archeopteryksa i innych przedstawicieli Avialae w większym stopniu, niż późniejsze i bardziej zaawansowane dromeozaury. Obecnie uznaje się przynależność do rodzaju "Sinornithosaurus" dwóch gatunków: "S. milleni", opisanego w 1999, oraz "S. haoiana", opisanego w 2004, różniącego się od "S. milleni" budową bioder i czaszki. Okaz NGMC-91 został przez Xu i współpracowników przypisany do rodzaju "Sinornithosaurus" jako potencjalny przedstawiciel gatunku innego niż "S. milleni". Według innych autorów niewykluczona jest jego przynależność do innego rodzaju.
Etymologia.
"Sinornithosaurus": „Chińczyk”, od „Chińczyk”, od "Sinai" „Chińczyk”; gr. ορνις "ornis", ορνιθος "ornithos" „ptak”; σαυρος "sauros" „jaszczurka”.
Paleobiologia.
Według Enpu Gonga i współpracowników uzębienie oraz inne cechy czaszki, takie jak rowki w zębach, mogące mieścić gruczoły jadowe, świadczą o jadowitości sinornitozaura i spokrewnionych z nim dromeozaurów. Zdaniem autorów struktury te są analogiczne do występujących u jadowitych jaszczurek. Z interpretacją przedstawioną przez Gonga i współpracowników nie zgodzili się jednak Gianechini, Agnolín i Ezcurra, którzy zasugerowali, że wydłużenie zębów szczękowych – według Gonga i in. wskazujące na jadowitość – jest pozostałością tafonomiczną wynikającą z przemieszczenia zębów poza zębodoły, a wsparcie dla hipotezy o jadowitości sinornitozaura jest słabe. Gong "et al." potwierdzili, że zęby holotypu nie znajdowały się w pełni naturalnej pozycji, jednak nie zgodzili się z twierdzeniem Gianechiniego i współpracowników, że były znacząco poza zębodołami, i stwierdzili, że niektóre okazy z Tianyu i Dalian miały faktycznie bardzo wydłużone zęby szczękowe. Stwierdzili również, że jadowitość była prawdopodobnie cechą wyjściową dla archozaurów. "Sinornithosaurus" mógł żywić się ptakami, które pospolicie występowały w lasach na terenie grupy Jehol.
W skamieniałych piórach sinornitozaura odnaleziono zarówno eomelanosomy, jak i feomelanosomy, co sugeruje, że jego upierzenie znacząco różniło się kolorem w zależności od rejonu ciała.

</doc>
<doc id="1018329" url="https://pl.wikipedia.org/wiki?curid=1018329" title="Serie A (1990/1991)">
Serie A (1990/1991)

Serie A 1990/1991 – 89. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 9 września 1990 do 26 maja 1991. Mistrzem została , zdobywając swój pierwszy tytuł.
Organizacja.
Liczba uczestników pozostała bez zmian (18 drużyn). , , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 34 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Cztery ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1018330" url="https://pl.wikipedia.org/wiki?curid=1018330" title="Nagel (Niemcy)">
Nagel (Niemcy)

Nagel – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, wchodzi w skład wspólnoty administracyjnej Tröstau. Leży w Smreczanach.
Gmina położona jest 9 km na południowy zachód od Wunsiedel, 35 km na południe od Hof i 21 km na północny wschód od Bayreuth.
Dzielnice.
W skład gminy wchodzą następujące dzielnice: Nagel, Reichenbach, Hohenbrand, Wurmloh, Mühlbühl, Lochbühl i Ölbühl.
Historia.
Nagel pojawił się po raz pierwszy ok. roku 1200 w zapiskach Klasztoru Reichenbach am Regen. W XIII w. miejscowość należała do Królestwa Bawarii, w 1329 w posiadanie przeszła palatyńska linia Wittelsbachów. Gminę Nagel podzielono na dwie części w 1536. Większa część należała do Bawarii, mniejsza (wraz z Reichenbachem) do Księstwa Bayreuth. W 1803 cała gmina przeszła pod władania pruskiego Księstwa Bayreuth, by w 1810 powrócić do Bawarii.
Polityka.
Wójtem jest Theo Bauer (CSU). Rada gminy składa się z 15 członków:

</doc>
<doc id="1018331" url="https://pl.wikipedia.org/wiki?curid=1018331" title="Paulina Wirtemberska">
Paulina Wirtemberska

Paulina Teresa Luiza Wirtemberska (ur. 4 września 1800 Ryga, zm. 10 marca 1873 Stuttgart) – królowa Wirtembergii.
Córka księcia Ludwika Wirtemberskiego i księżniczki Henrietty z Nassau-Weilburg. Jej ojciec był bratem króla Fryderyka I oraz carycy Marii Fiodorownej. Był krótko namiestnikiem Rygi, tam też urodziła się Paulina jako trzecia córka pary książęcej. Zgodnie z życzeniem króla cała rodzina w 1807 r. musiała wrócić do Wirtembergii. 
Tam 15 kwietnia 1820 roku Paulina wyszła za swojego kuzyna Wilhelma I. Paulina żyła w cieniu drugiej żony Wilhelma Katarzyny Pawłowny, która zmarła w 1819 roku. 
Para miała 3 dzieci:
Małżeństwo nie było szczęśliwe, król miał wiele kochanek. Paulina większość czasu spędzała w Szwajcarii. Była uwielbiana przez mieszkańców Wirtembergii za swoją działalność społeczną.

</doc>
<doc id="1018332" url="https://pl.wikipedia.org/wiki?curid=1018332" title="Józef Mioduszewski">
Józef Mioduszewski

Józef Mioduszewski (ur. 19 marca 1937 w Miodusach-Stoku) – polski polityk, działacz organizacji rolniczych, poseł na Sejm II, III i IV kadencji.
Życiorys.
Ukończył studia w Wyższej Szkole Rolniczej w Olsztynie (1965) oraz na Wydziale Ekonomiki Rolnictwa Szkoły Głównej Gospodarstwa Wiejskiego w Warszawie (1977). Pracował jako zootechnik w Państwowym Gospodarstwie Rolnym, technik weterynarii, agronom w Powiatowym Związku Kółek Rolniczych w Wysokiem Mazowieckiem i Zambrowie. W latach 70. był naczelnikiem gminy Wysokie Mazowieckie, dyrektorem wojewódzkiego Zarządu Kółek Rolniczych w Łomży, następnie pracownikiem urzędu wojewódzkiego oraz radnym wojewódzkiej rady narodowej.
Pełnił funkcję posła na Sejm II, III (w 2001) i IV kadencji z ramienia Polskiego Stronnictwa Ludowego. W latach 1998–2001 zasiadał w sejmiku podlaskim.
W 2005 i 2007 bez powodzenia kandydował w wyborach parlamentarnych, a w 2006 bezskutecznie ubiegał się o mandat radnego Łomży.
Od 1962 należał do Zjednoczonego Stronnictwa Ludowego, następnie został członkiem PSL. W latach 90. kierował strukturami tej partii w województwie łomżyńskim. Od 2001 jest przewodniczącym głównego sądu koleżeńskiego.
Odznaczony Krzyżem Kawalerskim Orderu Odrodzenia Polski (1999).

</doc>
<doc id="1018333" url="https://pl.wikipedia.org/wiki?curid=1018333" title="Banesto">
Banesto



</doc>
<doc id="1018334" url="https://pl.wikipedia.org/wiki?curid=1018334" title="Tour de France 1999">
Tour de France 1999

86. Tour de France rozpoczął się 3 lipca w historycznym parku rozrywki Puy du Fou w departamencie Wandea, a zakończył 25 lipca w Paryżu. Wyścig składał się z prologu i 20 etapów, w tym: 11 etapów płaskich, 3 etapów górzystych, 4 etapów górskich i 3 etapów jazdy indywidualnej na czas. Cała trasa liczyła 3690 km.
Klasyfikacje.
Klasyfikację generalną wygrał Amerykanin Lance Armstrong, wyprzedzając Szwajcara Alexa Zülle i Hiszpana Fernando Escartína. Niemiec Erik Zabel wygrał klasyfikację punktową, Francuz Richard Virenque wygrał klasyfikację górską, a jego rodak - Christophe Rinero był najlepszy w klasyfikacji młodzieżowej. Najaktywniejszym kolarzem został kolejny Francuz, Jacky Durand. W klasyfikacji drużynowej najlepsza była hiszpańska drużyna Banesto.
Doping.
Po aferze dopingowej w poprzedniej edycji TdF organizatorzy wykluczyli ze startu Richarda Virenque, Laurenta Roux i Philippe’a Gaumonta, a także całą ekipę TVM. Ekipa Polti, której kolarzem był Virenque odwołała się do Międzynarodowej Unii Kolarskiej (UCI) i ostatecznie kolarz został dopuszczony do startu.
Kolumbijczyk José Castelblanco z drużyny Kelme, Hiszpan Manuel Beltrán z Banesto i Duńczyk Bo Hamburger z Cantina Tollo nie przeszli testów antydopingowych podczas wyścigu. W 2013 roku komitet antydopingowy w ramach senatu francuskiego opublikował raport zawierający wyniki kontroli antydopingowych przeprowadzonych podczas Tour de France w latach 1998 i 1999. Z raportu tego wynika, iż 13 z 20 pozytywnych wyników należało do sześciu kolarzy: Lance’a Armstronga, Kevina Livingstona, Manuela Beltrána, José Castelblanco, Bo Hamburgera i Wladimira Bellego. Poza 20 pozytywnymi wynikami, 34 próbki dały wynik negatywny, a pozostałe 30 nie dały jednoznacznego wyniku, z uwagi na degradację próbek. Armstrongowi nie odebrano zwycięstwa, ponieważ w 1999 roku nie istniała jeszcze wiarygodna metoda wykrywania EPO w moczu zawodników.
Dopiero w 2012 roku Amerykanin został dożywotnio zdyskwalifikowany przez Amerykańską Agencję Antydopingową. Anulowano także wszystkie wyniki Armstronga od 1 sierpnia 1998 roku. Mimo to jeden z najpoważniejszych rywali Amerykanina, Niemiec Jan Ullrich stwierdził, że Armstrongowi powinno się przywrócić wszystkie wyniki, z uwagi na powszechność stosowania dopingu wśród kolarzy w tamtych czasach.
Drużyny.
W tej edycji TdF wzięło udział 20 drużyn:
Liderzy klasyfikacji po etapach.
Parokrotnie podczas tej edycji TdF jeden kolarz prowadził jednocześnie w więcej niż jednej klasyfikacji:

</doc>
<doc id="1018339" url="https://pl.wikipedia.org/wiki?curid=1018339" title="Jim Duffy">
Jim Duffy

Jim Duffy (ur. 27 kwietnia 1959, Glasgow) – szkocki piłkarz, a potem trener. Od 2014 roku jest menadżerem Greenock Morton F.C.
Duffy profesjonalną piłkarską karierę rozpoczął w Celtic F.C. Potem przeniósł się do Greenock Morton F.C. W tym klubie zdobył tytuł "Najlepszego Piłkarza Roku w Szkocji" w roku 1985. Karierę piłkarską zakończył mając 28 lat, w klubie Dundee F.C.

</doc>
<doc id="1018341" url="https://pl.wikipedia.org/wiki?curid=1018341" title="Official U.S. PlayStation Magazine">
Official U.S. PlayStation Magazine

Official U.S. PlayStation Magazine (nazwa często skracana do OPM) – międzynarodowy magazyn o grach wideo, początkowo wydawany przez Ziff Davis Media. Skupiony na konsolach PlayStation, PS2, PS3 i PSP. Do czasopism często dodawano płyty z grywalnymi demami gier licencjonowanych przez Sony Computer Entertainment. Istniał 9 lat, od wydania z września 1997 do wydania ze stycznia 2007.

</doc>
<doc id="1018346" url="https://pl.wikipedia.org/wiki?curid=1018346" title="José de Calasanz">
José de Calasanz



</doc>
<doc id="1018347" url="https://pl.wikipedia.org/wiki?curid=1018347" title="Felicja Kinder">
Felicja Kinder

Felicja Kinder (ur. 8 września 1951 w Kluczborku) – polska lekkoatletka, oszczepniczka.
Kariera.
Szósta zawodniczka mistrzostw Europy w Rzymie (1974) – 57,02 m. Rekordzistka Polski – 63,08 m. w 1974 (rekord życiowy). W rankingu "Track and Field News" sklasyfikowana na 9. miejscach w 1974 i 1975.

</doc>
<doc id="1018348" url="https://pl.wikipedia.org/wiki?curid=1018348" title="Jose de Calasanz">
Jose de Calasanz



</doc>
<doc id="1018351" url="https://pl.wikipedia.org/wiki?curid=1018351" title="Tröstau">
Tröstau

Tröstau – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge, siedziba wspólnoty administracyjnej Tröstau. Leży w Smreczanach, przy drodze B303.
Gmina położona jest 5 km na zachód od Wunsiedel, 32 km na południe od Hof i 27 km na północny wschód od Bayreuth.
Dzielnice.
W skład gminy wchodzą następujące dzielnice: Fahrenbach, Furthammer, Kühlgrün, Leupoldsdorf, Leupoldsdorferhammer, Neuenhammer, Seehaus, Vordorf, Vordorfermühle, Vierst, Waffenhammer i Tröstau.
Historia.
Pierwsze wzmianki o Tröstau (jako "Drosen") pochodzą z 1314. Tröstau było w 1972 częścią pruskiego (wcześniej pod władaniem Hohenzollernów) Księstwa Bayreuth. W wyniku Traktatu tylżyckiego (1807) w 1810 miejscowość stała się częścią Bawarii.
Tröstau stało się samodzielną gminą podczas reformy administracyjnej w 1818. W 1954 do gminy przyłączono gminę Fahrenbach (dotychczas była dzielnicą gminy Nagel). W 1978 do gminy została połączona gmina Vordorf, która stała się automatycznie jej dzielnicą.
Polityka.
Wójtem jest Heinz Martini (SPD). Rada gminy składa się z 15 członków:

</doc>
<doc id="1018353" url="https://pl.wikipedia.org/wiki?curid=1018353" title="Szunozaur">
Szunozaur

Szunozaur ("Shunosaurus") – rodzaj zauropoda z rodziny cetiozaurów (Cetiosauridae), żyjący w okresie jury na terenach obecnych Chin. 
Nazwa rodzajowa oznacza „jaszczur z Shu” (Shu to starożytna nazwa Syczuanu).
Jego szczątki znaleziono w chińskiej prowincji Syczuan, w skałach formacji Shaximiao. Wiek warstw z tym dinozaurem początkowo datowano na podstawie innych skamieniałości na jurę środkową, jednak datowania izotopowe wskazują na początek jury późnej, na oksford.
Długość ciała ok. 12 m, wysokość ok. 5 m ciężar ok. 8 t.
Był to stosunkowo wczesny zauropod. Jako jeden z niewielu przedstawicieli tej grupy dinozaurów posiadał charakterystyczną maczugę na ogonie.
W obrębie rodzaju wyróżniono gatunek "Shunosaurus lii".

</doc>
<doc id="1018357" url="https://pl.wikipedia.org/wiki?curid=1018357" title="Elżbieta Aleksandra Wirtemberska">
Elżbieta Aleksandra Wirtemberska

Elżbieta Aleksandra Konstancja Wirtemberska (ur. 27 lutego 1802 Vircava, Łotwa (niem. Würzau w d. Kurlandii) – 5 grudnia 1864 Karlsruhe) – księżniczka wirtemberska.
Córka księcia Ludwika i księżniczki Henrietty z Nassau-Weilburg. 16 listopada 1830 roku wyszła za księcia Wilhelma Badeńskiego, syna Karola Fryderyka. Wilhelm i Elżbieta byli rodzicami:

</doc>
<doc id="1018359" url="https://pl.wikipedia.org/wiki?curid=1018359" title="Romanowo (powiat koniński)">
Romanowo (powiat koniński)

Romanowo – kolonia w Polsce położona w województwie wielkopolskim, w powiecie konińskim, w południowowschodniej części gminy Sompolno, w sołectwie Przystronie. 
Wieś ulokowana jest pomiędzy drogą wojewódzką nr 263 na północy i Jeziorem Mostkowskim na południowym zachodzie.
Na terenie Romanowa znajduje się 9 gospodarstw rolnych o profilu ogrodniczym (specjalizacje: jabłonie, kwiaty cebulowe). Mieszkańcy miejscowości wyznania katolickiego przynależą do parafii św. Andrzeja Apostoła w Mąkolnie.
Historia.
Nazwa Romanowo wywodzi się prawdopodobnie od nazwiska właściciela majątku - Romanowicza, który jeszcze w czasie rozbiorów rozparcelował go i sprzedał.
W pobliżu wsi przebiegają tory Sompolińskiej Kolei Dojazdowej zbudowane przez niemiecką armię w czasie I wojny światowej. 
W czasach międzywojennych mieszkańcy wsi Romanowo zajmowali się rolnictwem oraz produkcją przemysłową (manufaktura - produkcja dachówki cementowej).
W czasie II wojny światowej mieszkańcy wsi zostali wysiedleni przez Niemców. Część wysłano na przymusowe roboty, a resztę przesiedlono. W czasie okupacji do momentu wejścia wojsk sowieckich (styczeń 1945), wieś zamieszkiwało w zawłaszczonych gospodarstwach kilka rodzin niemieckich (m.in. Schmidt i Glitzke).
W latach 1975–1998 miejscowość administracyjnie należała do województwa konińskiego.
Zobacz też: Romanowo

</doc>
<doc id="1018362" url="https://pl.wikipedia.org/wiki?curid=1018362" title="Żarzenie">
Żarzenie

Żarzenie – emitowanie światła przez rozgrzane ciała. Minimalna temperatura, w której dane ciało zaczyna się żarzyć, zależy od zdolności emisyjnej tego ciała.
Żarzenie może być wywołane na skutek wzrostu temperatury poprzez:
Żarzenie stali.
Stal zaczyna się żarzyć w sposób widoczny w ciemności w temperaturze ok. 400 °C. Wraz ze wzrostem temperatury rośnie moc emitowanego światła (jaśniejsze żarzenie) – zgodnie z prawem Stefana-Boltzmanna. Zmienia się również barwa emitowanego światła, zgodnie z prawem przesunięć Wiena, od barwy ciemnowiśniowej do światła białego.
Określenia „temperatura czerwonego żaru” lub „temperatura białego żaru” itp. stosowane są do przybliżonego opisania temperatury, w której rozgrzana stal emituje światło danej barwy.
Żarzenie jako źródło światła.
W technice zjawisko żarzenia wykorzystywane jest w obwodach elektrycznych i elektronicznych jako źródło światła, np. w żarówkach, lub ciepła.
Przez cały wiek XIX i początek XX liczni badacze i wynalazcy (m.in. Davy, Edison, Swan, Łodygin, Coolidge) przeprowadzili wiele eksperymentów z zastosowaniem różnych materiałów jako żarzące się włókna; próbowano m.in. drutu z platyny oraz różnych zwęglonych włókien roślinnych. Najlepsze efekty dało wykorzystanie włókien bambusa, później jednak zaczęto do tego celu używać znacznie trwalszego drucika z wolframu. Od czasu wynalezienia lampy elektronowej żarzenie stanowi część obwodów w układach elektronicznych budowanych w oparciu o lampy próżniowe, przeznaczoną do podgrzewania katod tych lamp.
Żarzenie w żarówkach.
Najpowszechniej spotykane jest wykorzystanie prądu elektrycznego w żarnikach żarówek, tak próżniowych, jak i halogenowych. Temperatura pracy włókien żarzenia w żarówkach przekracza 2800 K i jest kompromisem pomiędzy jasnością i temperaturą barwową emitowanego światła a trwałością włókna. Moc elektryczna włókien żarzenia żarówek powszechnego użytku wynosi od poniżej jednego wata (dla żaróweczek używanych np. w latarkach kieszonkowych) do kilku tysięcy watów (żarówki niektórych wielkich reflektorów).
Tylko kilka procent mocy elektrycznej dostarczanej do włókna żarzenia żarówki zamienia się w światło widzialne; pozostała część emitowana jest pod postacią ciepła i rozpraszana jest w otoczeniu.
Żarzenie elektronowych lamp próżniowych i gazowanych.
Wszystkie lampy elektronowe próżniowe (oraz niektóre gazowane) wymagają do prawidłowej pracy dostarczania energii do ich katod po to, by zainicjować w nich emisję elektronów. Powszechnie stosowanym do tego celu sposobem jest podgrzewanie katod prądem elektrycznym. Podgrzewane katody są nazywane "termokatodami". Wykorzystywana tu technologia jest bardzo podobna do tej, która stosowana jest w żarówkach próżniowych: wewnątrz szklanej bańki lampy znajduje się bardzo cienki drucik z metalu odpornego na bardzo wysokie temperatury (stosuje się w tym celu stop wolframu), tzw. włókno żarzenia, często – tak jak w żarówkach – dodatkowo zwinięty w rozciągniętą spiralkę. Przepływ prądu przez to włókno powoduje wzrost jego temperatury powyżej 1000 K, co wyzwala termoemisję elektronów z powierzchni drucika – w ten sposób skonstruowane są – historycznie najstarsze, choć niekiedy wciąż jeszcze stosowane – lampy bezpośrednio żarzone, tzn. takie, w których włókno żarzenia jest równocześnie katodą. W celu poprawienia emisji elektronów z powierzchni włókna pokrywano je torem albo tlenkami baru i strontu lub innych metali alkalicznych (takie rozwiązania nazywane są – odpowiednio – katodami torowanymi albo katodami tlenkowymi). Tak spreparowane katody mają nawet kilkanaście razy większą zdolność emisji elektronów, niż zwykłe wolframowe włókno żarzenia w takiej samej temperaturze.
Nieco później opracowano technologię konstrukcji lamp żarzonych pośrednio, tj. takich, w których wolframowy drucik podgrzewa izolowaną od niego elektrycznie katodę w postaci rurki, w której wnętrzu rozciągnięte jest włókno żarzenia. Rozwiązanie takie ma w porównaniu z poprzednim istotną zaletę polegającą na separacji galwanicznej obwodu żarzenia lampy od pozostałych obwodów, w których pracuje urządzenie lampowe. Skutkiem tego układy elektryczne urządzeń z lampami pośrednio żarzonymi są mniej skomplikowane niż te z lampami żarzonymi bezpośrednio. Dodatkowo, przy urządzeniach zasilanych z sieci energetycznej prądu przemiennego, lampy pośrednio żarzone wprowadzają do obwodów, w których pracują znacznie mniejszy przydźwięk sieci. Wadą żarzenia pośredniego jest konieczność dostarczenia większej mocy elektrycznej do podgrzania takiej katody.
Moc dostarczana do obwodów żarzenia lamp stosowanych w urządzeniach elektronicznych powszechnego użytku wynosi od poniżej jednego do kilkudziesięciu watów. W zastosowaniach specjalnych, przemysłowych (np. żarzenie lamp rentgenowskich albo lamp stosowanych w nadajnikach radiowych), stosowane bywają lampy o znacznie większej mocy obwodów żarzenia, z kolei do zastosowań w szczególnie oszczędnych urządzeniach bateryjnych, np. w technice wojskowej, stosowano miniaturowe lampy o poborze mocy kilkudziesięciu miliwatów (np. bezcokołową lampę typu DCF60 żarzoną prądem o napięciu 1,25 V i natężeniu 40 mA).
Przyjętych jest powszechnie kilka standardów obwodów żarzenia lamp elektronowych. Najczęściej stosowany w elektronice użytkowej standard to żarzenie prądem pod napięciem 6,3 V. W europejskim systemie oznaczeń lamp lampy takie oznaczane są pierwszą literą „E”. Lampy, których żarzenie zasilane jest prądem o napięciu 4 V oznaczane są literą „A”, natomiast przeznaczone do pracy w układach beztransformatorowych zasilanych z sieci energetycznej, gdzie włókna żarzenia wszystkich lamp połączone są szeregowo i płynie przez nie taki sam prąd – literą „P” dla prądu równego 300 mA lub literą „U” (100 mA). Rzadziej spotykane są lampy o prądzie żarzenia 50, 180, 200 lub 600 mA (oznaczane literami – odpowiednio – „V”, „B”, „C”, „X”) albo napięciu żarzenia 2 lub 5 V („K” lub „G”). Literą „D” oznacza się lampy przeznaczone do zasilania z baterii o napięciu – zależnie od konkretnego modelu lampy – 0,63 albo 1,2 albo 1,4 V.
Na schematach ideowych układów lampowych oraz na rysunkach identyfikujących wyprowadzenia poszczególnych elektrod lamp obwody żarzenia oznaczane bywają małą literą "„f”" (ang. "filament" – żarnik); w Polsce spotyka się w tych miejscach literę "„ż”".

</doc>
<doc id="1018363" url="https://pl.wikipedia.org/wiki?curid=1018363" title="Purpura i czerń">
Purpura i czerń

Purpura i czerń (tytuł oryginalny "The Scarlet and the Black") – film fabularny (dramat wojenny) z 1983 roku, powstały w koprodukcji amerykańsko-brytyjsko-włoskiej w reżyserii Jerry'ego Londona. 
Fabuła.
Akcja filmu rozpoczyna się w 1943 r., w momencie przejęcia władzy nad Rzymem przez siły hitlerowskie. Pochodzący z Irlandii ojciec Hugh O’Flaherty (Gregory Peck) przewodzi tajnej organizacji mającej na celu udzielanie pomocy przede wszystkim zbiegłym z obozów jenieckich żołnierzom alianckim, szukającym pomocy w Watykanie, ale także ludności żydowskiej. Szef rzymskiego gestapo, płk Herbert Kappler (Christopher Plummer), za wszelką cenę dąży do przejęcia całkowitej władzy nad miastem i wyeliminowania przeciwników. Życie ojca O’Flaherty jest narażone na niebezpieczeństwo. Scenariusz został oparty na podstawie powieści J.P. Gallaghera "The Scarlet Pimpernel of the Vatican".
Film opowiada o życiu człowieka, który dla ratowania innych naraża własne życie. Ponadto ukazuje sytuację panującą w Watykanie i okupowanym Rzymie w czasach II wojny światowej.

</doc>
<doc id="1018372" url="https://pl.wikipedia.org/wiki?curid=1018372" title="Sam Doumit">
Sam Doumit

Samia "Sam" Doumit (ur. 24 kwietnia 1975 r. w Sacramento w stanie Kalifornia) – amerykańska aktorka, korzeniami pochodząca z Libanu, znana z takich scenerii, jak "Gorąca laska" czy "The Utopian Society". 
Życiorys.
Córka emigranta z Beirutu. Była wzorową uczennicą na Emerson College, potem ukończyła Kalifornijski Instytut Sztuki (California Institute of the Arts). Jej telewizyjna kariera rozpoczęła się od gościnnego występu w serialu "Beverly Hills, 90210". Potem występowała także jako gość w "Jeziorze Marzeń" i "Boston Public". Duży rozgłos przyniosła jej rola Eden, dziewczyny, która interesowała się magią i czarami, w filmie "Gorąca laska". W 2003 r. zagrała w filmie The "Utopian Society" jako Nera. Dwa lata później, 3 września 2005, wyszła za Erika Contrerasa, a już w 2006 wzięła udział w sztuce Szekspira, pod reżyserią męża. 
Filmografia.
Filmy
Seriale
Dubbing

</doc>
<doc id="1018374" url="https://pl.wikipedia.org/wiki?curid=1018374" title="Nestor notabilis">
Nestor notabilis



</doc>
<doc id="1018375" url="https://pl.wikipedia.org/wiki?curid=1018375" title="Aleksander Paweł Wirtemberski">
Aleksander Paweł Wirtemberski

Aleksander Paweł Ludwik Konstanty Wirtemberski (ur. 9 września 1804 Sankt Petersburg – zm. 4 lipca 1885 Laško, Austro-Węgry) - książę wirtemberski, generał austriacki.
Syn księcia Ludwika i księżniczki Henrietty z Nassau-Weilburg. 2 maja 1835 roku ożenił się z węgierską hrabianką Claudine Rhédey von Kis-Rhéde, małżeństwo to zostało uznane za związek morganatyczny. Hrabina otrzymała dziedziczny tytuł "hrabiny Hohenstein"; zmarła w 1841 roku w wyniku stratowania przez konie w czasie parady kawalerii w garnizonie Ptuj w Słowenii, prowadzonej przez księcia Aleksandra.
Para miała 3 dzieci:
W 1863 roku król Wilhelm I Wirtemberski postanowił nadać dzieciom Aleksandra tytuły "książąt von Teck".

</doc>
<doc id="1018382" url="https://pl.wikipedia.org/wiki?curid=1018382" title="Batalion KOP „Żytyń”">
Batalion KOP „Żytyń”

Batalion KOP „Żytyń” – pododdział piechoty, odwodowy batalion Korpusu Ochrony Pogranicza. W kampanii wrześniowej walczył w składzie 2 Brygady Górskiej.
Formowanie i zmiany organizacyjne.
Na posiedzeniu Politycznego Komitetu Rady Ministrów, w dniach 21-22 sierpnia 1924, zapadła decyzja powołania Korpusu Wojskowej Straży Granicznej. 12 września 1924 Ministerstwo Spraw Wojskowych wydało rozkaz wykonawczy w sprawie utworzenia Korpusu Ochrony Pogranicza, a 17 września instrukcję określającą jego strukturę. Jesienią 1927, w ramach czwartego etapu organizacji KOP, został sformowany 26 batalion odwodowy. Jednostką formującą był 44 pułk piechoty. Batalion składał się z trzech kompanii piechoty, plutonu łączności i plutonu ckm. Etatowo liczył 22 oficerów. 164 podoficerów i 501 szeregowców. Jednostka została podporządkowana dowódcy 1 Brygady Ochrony Pogranicza. Dowództwo batalionu stacjonowało w Żytyniu Wielkim położonej na terenie ówczesnego województwa wołyńskiego w budynku prywatnym.
W 1929 1 Brygada Ochrony Pogranicza została przemianowana na Brygadę KOP „Wołyń”, a 26 batalion odwodowy na 26 batalion odwodowy „Żytyń”. W tym czasie batalion na uzbrojeniu posiadał 807 karabinów Berthier wz.1916, 44 lekkie karabiny maszynowe Bergmann wz. 1915 i 8 ciężkich karabinów maszynowych Hotchkiss wz.1914.
Dwa lata później jednostka została przemianowana na batalion KOP „Żytyń”.
Po przeprowadzonej reorganizacji „R.2” w 1932, batalion składał się z dowództwa batalionu, plutonu łączności, kompanii karabinów maszynowych i trzech kompanii strzeleckich.
W listopadzie 1936 batalion etatowo liczył 18 oficerów, 50 podoficerów, 12 nadterminowych i 487 żołnierzy służby zasadniczej.
Rozkazem dowódcy KOP z 23 lutego 1937 została zapoczątkowana pierwsza faza reorganizacji Korpusu Ochrony Pogranicza „R.3”. Batalion otrzymał nowy etat. W 1937, po rozformowaniu Brygady KOP „Wołyń”, batalion wszedł w skład pułku KOP „Zdołbunów”. Był jednostką administracyjną dla dowództwa pułku KOP „Zdołbunów”, inspektora południowej grupy kawalerii KOP, placówki wywiadowczej KOP nr 8, posterunku żandarmerii przy pułku KOP „Zdołbunów”, posterunku żandarmerii KOP „Żytyń”, komendy rejonu pw KOP „Wołyń”.
Z dniem 15 maja 1939 pbatalion stał się oddziałem gospodarczym. Stanowisko kwatermistrza batalionu przemianowane zostało na stanowisko zastępcy dowódcy batalionu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Batalion zmobilizowano w ramach mobilizacji częściowej zarządzonej 23 marca 1939 i przesunięto w rejon: Żywiec, Chabówka, Nowy Sącz. Potem podporządkowano bezpośrednio dowódcy Armii „Kraków”. 10 lipca pododdział podporządkowany został dowódcy pododcinka „Sucha”, który w sierpniu przemianowany został w 2 Brygadę Górską. Formalnie jednostka wchodziła w skład 2 pułku KOP „Karpaty”, jako jego III batalion.
Walki batalionu.
W kampanii wrześniowej walczył w składzie 2 Brygady Górskiej (Grupa Operacyjna „Jasło”, Armia "Karpaty"). Dowódcy batalionu podporządkowano:
3 września przed południem w Starym Sączu, pozostający w odwodzie dowódcy batalionu, I pluton ckm zestrzelił niemiecki samolot.
5 września dowódca 2 BG podporządkował mjr. Kraszkiewiczowi batalion 1 pułku strzelców podhalańskich improwizowany w Ośrodku Zapasowym 21 DPG w Nowym Sączu pod dowództwem kpt. Edwarda Dietricha i batalion ON „Sambor” mjr. Mariana Wincentego Suda.
Na granicy wschodniej batalion nie został odtworzony. Jego pozostałości wykorzystano do odtworzenia batalionów „Hoszcza” i "Ostróg".
Nad ranem 6 września batalion KOP „Żytyń” z batalionem ON „Limanowa” przybył do Grybowa, do odwodu dowódcy 2 BG lecz marsz wydłużono do Ropy. Na skutek strat bojowych i marszowych batalion ON „Limanowa” nie mógł być brany pod uwagę jako jednostka taktyczna.
8 września około godz. 6.00 batalion KOP „Żytyń” wraz z batalionem ON „Sanok” dotarł do Jasła, gdzie wszedł w skład pułku KOP „Karpaty I” jako III batalion. Natomiast batalion ON „Sambor” odmaszerował w kierunku Krosna. Tego samego dnia batalion w składzie Pułku KOP „Karpaty I” walczył z niemieckim 136 pułkiem strzelców górskich (2 DG) o Jasło, a po wycofaniu z miasta, na otwartej przestrzeni, dostał się pod skoncentrowany ogień artylerii, od którego zginęło wielu żołnierzy, a około 40 zostało rannych. W Węglówce batalion stoczył potyczkę z niemieckimi kolarzami.
Rano 9 września batalion dołączył do 17 pułku piechoty. O świcie 11 września, po całonocnym marszu, batalion przeszedł San pod Warą i zatrzymał się w Siedliskach. Następnego dnia o świcie batalion zbliżył się do Bobrownicy. W czasie walk o tę miejscowość rozbity został 17 Pułk Piechoty i walcząca wraz z nim 2 kompania „Sławsko” pułku KOP „Karpaty I”. Żołnierze batalionu KOP „Żytyń” maszerując w drobnych grupach dotarli 13 września do Przemyśla, gdzie mjr Kraszkiewicz otrzymał rozkaz przejścia do dyspozycji dowódcy 24 DP w rejon Husakowa. 14 września resztki batalionu wzięły udział w walce 24 DP pod Boratyczami. Wyróżnił się w niej kpt. Edmund Kwiatkowski prowadząc do kontrataku zbiorczą kompanię piechoty. Pozostałości batalionu weszły w skład zbiorczego pułku ppłk. Ziętkiewicza i wraz z nim 15 września dotarły do rejonu Nowosielicy, a następnego dnia do Bortiatyn (gmina Sądowa Wisznia). 17 września w Lasach Janowskich zbiorczy pułk walczył z Grupą „Utz” z 1 DG dowodzoną przez płk. Wilibalda Utz. 18 września zbiorczy pułk walczył pod Rzęsną Ruską.
Struktura organizacyjna.
Struktura organizacyjna batalionu odwodowego w 1937:
&lt;br&gt;Dowództwo batalionu
Stan osobowy:
Razem - 545 żołnierzy
Organizacja i obsada personalna batalionu we wrześniu 1939
Żołnierze batalionu.
Dowódcy batalionu:
Obsada personalna batalionu w czerwcu 1939:
Obsada personalna batalionu w trakcie kampanii wrześniowej 1939
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"

</doc>
<doc id="1018388" url="https://pl.wikipedia.org/wiki?curid=1018388" title="Stenopeliks">
Stenopeliks

Stenopeliks ("Stenopelix valdensis") – dinozaur z grupy pachycefalozaurów (Pachycephalosauria).
Żył w epoce wczesnej kredy (ok. 125 mln lat temu) na terenach współczesnej Europy. Długość ciała ok. 1,5 m. Jego szczątki znaleziono w Niemczech.
Dokładna przynależność systematyczna stenopeliksa jest dosyć niejasna, ponieważ nie znaleziono jego czaszki. Z pewnością można zaliczyć go do marginocefali. Obecnie zaczyna przeważać pogląd, że stenopeliksa można uznać za bazalnego przedstawiciela rodziny pachycefalozaurów (Pachycephalosauridae).

</doc>
<doc id="1018391" url="https://pl.wikipedia.org/wiki?curid=1018391" title="Barwa błękitna">
Barwa błękitna



</doc>
<doc id="1018392" url="https://pl.wikipedia.org/wiki?curid=1018392" title="Deser">
Deser

Deser (wyraz pochodzi od francuskiego "desservir" = „sprzątać ze stołu”) – słodka potrawa podawana jako osobne słodkie danie na koniec posiłku (obiadu, kolacji lub przyjęcia), ale także na podwieczorek albo podczas niezobowiązującego spotkania o dowolnej porze dnia.
Deser stanowi uzupełnienie wartości energetycznej i odżywczej (białkowo-witaminowo-mineralnej) spożywanego posiłku dziennego. Sporządza się go z różnorodnych surowców (mąki, jaj, kaszy, owoców, mleka i jego przetworów, kakao) i cukru jako składnika głównego, które poddaje się różnym technikom obróbki kulinarnej (wstępnej i termicznej). Deserem może być słodka potrawa zarówno zimna, jak i gorąca.
Asortyment deserów jest bogaty i różnorodny, obejmuje m.in. galaretki, musy, kremy, kisiele, budynie, mleczka, suflety, kompoty, lody oraz desery z mąki i kasz. Do deserów zalicza się także wyroby ciastkarskie z ciast pieczonych (ciasta, ciastka i torty).
Współcześnie desery są również produkowane fabrycznie.
Podawanie deseru.
W przypadku przyjęcia okolicznościowego o specjalnym charakterze, np. bankietu wydawanego na cześć głowy państwa, gdy serwowany jest kompletny zestaw potraw i napojów, w tym nie jeden, lecz różnorodne desery, to są one podawane po daniach mięsnych i serach szlachetnych. W takim wypadku desery są serwowane w odpowiedniej kolejności (a nie jednocześnie) – owoce szlachetne są podawane dopiero po pierwszym deserze, a kawa, herbata, torty i ciastka jako ostatnie.
Nakrywając do stołu do z góry zamówionego posiłku, sztućce do deseru kładzie się na stole nad talerzami: zwrócony w prawo mały widelczyk z trzema ząbkami do ciasta kremowego oraz skierowaną w lewą stronę łyżeczkę. W innych przypadkach sztućce do deseru podaje się razem z deserem. Desery gorące podaje się na talerzach porcelanowych, desery owocowe w naczyniach szklanych, a mrożone w pucharkach szklanych lub platerowanych.
Ważną rolę w podawaniu deserów odgrywają sosy do deserów, które wzbogacają ich smak oraz pełnią funkcję dekoracyjną, nadając atrakcyjny wygląd. Sosy do deserów są słodkie w smaku; mogą być zimne lub gorące. Zimne sosy do deserów (np. sos malinowy lub brzoskwiniowy) są robione z przecierów owocowych z dodatkiem cukru, miodu oraz ewentualnie alkoholu (rumu, advocaatu). Gorące sosy do deserów są przyrządzane z mleka, śmietanki lub wina i najczęściej zagęszczane żółtkami lub mąką ziemniaczaną i żółtkami. Sosy gorące mogą być też podawane na zimno (np. sos szodonowy czy waniliowy). Częstymi dodatkami smakowymi do sosów są wanilia, kakao, czekolada i karmel. Z napojów do deseru serwuje się wina deserowe oraz szampana.
W przypadku deserów ważny jest nie tylko smak i estetyczny sposób podania, ale również atrakcyjny wygląd, który ma wywołać uczucie podziwu dla kreatywności kulinarnej i ucieszyć konsumenta.
Asortyment deserów.
Według kuchni polskiej do potraw, które mogą być podawane jako deser zalicza się: surówki owocowe, kisiele, desery zimne z kasz, musy, galaretki, kremy, suflety, mleczka i budynie.
Rolę deseru mogą też pełnić świeże lub mrożone owoce. Owoce jagodowe są wtedy podane z bitą śmietaną i posypane cukrem. Osobną grupę stanowią desery z ciasta pieczonego: ciasta, torty i ciastka, które podaje się w pojedynczych porcjach lub wieloporcjowo na specjalnych paterach. Lody, z których przyrządza się desery lodowe (np. melba), są wymieniane w książce kucharskiej w osobnym rozdziale.
Asortyment deserów jest bardzo różnorodny; deserem mogą być ciasta, ciastka, herbatniki, słodkie pieczywo, gofry, budyń, pudding, suflet, legumina, kisiel mleczny, kisiel owocowy, sorbet, lody, krem, mus, pianki deserowe, galaretka, owoce (w formie sałatki owocowej, kompotu), słodycze, chałwa, nugat itd.
Desery flambirowane.
Specjalną postacią deserów są desery flambirowane, czyli inaczej płonące, które poddaje się flambirowaniu na wózku do flambirowania tuż przy stole, tuż przed podaniem deseru klientowi na talerzu.
Procedura polega na dodaniu do potrawy niewielkiej ilości (20 do 40 ml) mocnego alkoholu (wódki wytrawnej, rumu, likieru, brandy, koniaku, whisky), ale nie czystego spirytusu, i podpaleniu go. Zapalenie alkoholu nadaje potrawie aromat i uszlachetnia jej smak.
Najczęściej flambirowane są owoce (banany, brzoskwinie, ananasy, wiśnie, gruszki), naleśniki i omlety.
Podział deserów.
Desery można podzielić ze względu na różne parametry:
Zestalone i niezestalone.
Ze względu na konsystencję (konsystencja zestalana lub konsystencja niezestalana) desery dzieli się na:
Dodatkowo desery zestalone można podzielić ze względu na sposób zestalania na:
Desery zestalone obejmują: musy, galaretki owocowe i mleczne, kremy, owoce w galaretkach, kisiele owocowe i mleczne, budynie, suflety, lody. Do deserów niezestalonych zalicza się: surówki owocowe, owoce podawane w całości, owoce w bitej śmietanie, kompot, owoce gotowane, pieczone, smażone, flambirowane i polane słodkim sosem.
Gorące, zimne i mrożone.
Ze względu na temperaturę podania desery dzieli się na:
Desery mrożone mogą oprócz lodów zawierać także inne składniki, np. kawałki owoców, sosy i syropy, krem lub bitą śmietanę, likiery, bakalie, elementy dekoracyjne z ciasta ptysiowego czy rurki waflowe.
Owocowe, mleczne, mączne itd..
Deser stanowi połączenie surowca podstawowego ze składnikami dodatkowymi, tj. substancje zestalające, spulchniające, barwiące, smakowe i dekoracyjne. Ze względu na użyty surowiec podstawowy desery dzieli się na:
Surowe, gotowane, pieczone itd..
Ze względu na technikę sporządzania desery dzieli się na:
Polskie desery.
Współczesna kuchnia polska charakteryzuje się bogatym i różnorodnym wyborem deserów. Do tradycyjnych deserów zaliczane są:
Z ciast na polskim stole tradycyjnie na deser są podawane:
Ponadto w polskich książkach kucharskich można znaleźć liczne przepisy na różne ciasta, placki i inne wypieki, np. bułeczki drożdżowe (np. jagodzianki z jagodami), rogaliki drożdżowe, kruche ciasteczka, babeczki, biszkopty, bezy, ciasta z różnymi owocami, karpatki, kruche placki, kołacz weselny i kołaczyki, placki drożdżowe, babki (biszkoptowa, maślana, piaskowa, parzona i inne), strucle, torty i torciki, keksy i strudle itd.
Krótki zarys historyczny.
Podawanie deseru, jako słodkiej potrawy kończącej posiłek złożony z kilku dań, to zwyczaj wywodzący się z Francji, który pojawił się nie wcześniej niż w XVII wieku, przy czym ówczesny deser jeszcze nie obejmował wyłącznie słodkich potraw, podobnie jak poprzedzające go dania nie były wyłącznie słone w smaku. W słowniku francuskim z 1690 roku deser został zdefiniowany jako ostatnie danie stawiane na stole, na które składały się owoce, ciasta i ciasteczka, słodycze, ser itd. Deser miał stanowić najokazalszą wizualnie część posiłku. Z czasem wersalski system podawania 3 lub więcej dań podczas jednego posiłku, kończony daniem nazywanym deserem, który kładziono na stół po uprzednim uprzątnięciu, zaczął być naśladowany w innych krajach europejskich przez zamożne osoby.
W pierwszej polskiej książce kucharskiej pt. "Compendium ferculorum" jej autor Stanisław Czerniecki nie przewidział jeszcze osobnego rozdziału dla deserów, ciast i słodyczy, ale wymienił „mokre i suche konfekty” (czyli różne owoce w cukrze – odpowiedniki kolejno konfitur i owoców kandyzowanych) oraz „wety cukrowe” (desery), do których zaliczył owoce w soku, makarony migdałowe (francuskie makaroniki) i biszkopty. Podał też przepisy na: słodkie ciasta, torty (a właściwie tarty owocowe, czyli podsmażane lub podduszone jabłka, gruszki, śliwki, agrest lub porzeczki w cukrze, po czym zapieczone w cieście francuskim) oraz przepis na tort migdałowy i tort hiszpański, których głównym składnikiem była masa z tłuczonych migdałów i cukru.
Dużo przepisów na desery i słodycze znalazło się w anonimowej rękopiśmiennej książce kucharskiej z około 1686 roku, między innymi liczne przepisy na kołacze, które podawano (razem z marcepanami, piernikami, aromatyzowanymi i barwionymi „cukrami”, czyli rzeźbionymi figurami cukrowymi, kandyzowanymi owocami i konfiturami) w sypialni nowożeńców podczas tzw. kolacji cukrowej, kończącej ucztę weselną. W rękopisie zostały wymienione również przepisy na pierniki, pączki, obwarzanki, strucle, marcepany i biszkopty oraz tarty.
Desery podobne do współczesnych zaczęły pojawiać się na polskich stołach dopiero w epoce oświecenia. W książce kucharskiej Wojciecha Wielądki pt. "Kucharz doskonały" z 1783 roku znalazły się przetłumaczone przepisy na ciasta, słodycze i desery pochodzące z kuchni francuskiej.
Kulinarny koncept podawania deseru rozwijał się powoli i ewoluował przez wieki, osiągając współczesny charakter dopiero w XX wieku. Jednak nawet współcześnie podawanie deseru na koniec posiłku nie jest powszechnym ani wszechobecnym zjawiskiem nawet we Francji. W wielu kulturach nie ma zwyczaju, aby na koniec posiłku zjadać coś słodkiego, a jeżeli już to jedynie kawałek owocu. Tym niemniej zamawianie deseru po spożyciu posiłku w restauracji (lunchu lub kolacji) jest ogólnie znanym rytuałem w Stanach Zjednoczonych i Europie.

</doc>
<doc id="1018398" url="https://pl.wikipedia.org/wiki?curid=1018398" title="Biblioteka Myśli Socjalistycznej">
Biblioteka Myśli Socjalistycznej

Biblioteka Myśli Socjalistycznej – seria wydawnicza zainicjowana w 1958 przez wydawnictwo Książka i Wiedza, w ramach której publikowano przekłady dzieł z dziedziny myśli socjalistycznej (socjalizmu utopijnego oraz socjalizmu naukowego), a także zbiory tekstów polskich autorów.

</doc>
<doc id="1018399" url="https://pl.wikipedia.org/wiki?curid=1018399" title="Wyspa (film 2000)">
Wyspa (film 2000)

Wyspa – koreański film z roku 2000, w reżyserii Kim Ki-Duka. Jest to jego piąty film i pierwszy, którym zdobył sobie międzynarodową sławę.
W filmie występują: Jung Suh oraz Kim Yu-seok jako para, która postanawia rozwijać swoją miłość pomimo wielu nietypowych okoliczności.
Opis fabuły.
Jung Suh gra niemą Hee-jin, która kieruje ośrodkiem wędkarskim, w którym można wynająć niewielkie pływające domki, sama zaś zajmuje się tylko transportem wędkarzy i turystów z lądu. Beznamiętnie dba o gości, sprzedając artykuły pierwszej (i nie tylko) potrzeby, świadcząc usługi, w tym także prostytuuje się. Niemniej, gdy uciekający przed prawem Hyun-shik (Kim Yu-seok), pojawia się w ośrodku, pojawia się uczucie między nimi.
Kontrowersje wokół filmu.
W filmie pojawiają się sceny kontrowersyjne. Jedną z nich jest próba samobójcza przy pomocy haczyków wędkarskich. Jest kilka scen związanych z okrucieństwem wobec zwierząt (które zdaniem samego reżysera nie były pozorowane, lecz prawdziwe).

</doc>
<doc id="1018400" url="https://pl.wikipedia.org/wiki?curid=1018400" title="Powidoki">
Powidoki



</doc>
<doc id="1018406" url="https://pl.wikipedia.org/wiki?curid=1018406" title="Zauropterygia">
Zauropterygia



</doc>
<doc id="1018408" url="https://pl.wikipedia.org/wiki?curid=1018408" title="Żytyń Wielki">
Żytyń Wielki

Żytyń Wielki (, "Wełykyj Żytyn") – miejscowość na Ukrainie, w obwodzie rówieńskim, na Wołyniu.
Wieś znajduje się na północny wschód od miasta Równe.
Historia.
W okresie międzywojennym Żytyń Wielki był położony w granicach Polski, w województwie wołyńskim, w pow. równieńskim, w gminie Aleksandrja. Do 17 września 1939 roku znajdował się tu garnizon macierzysty Batalionu KOP „Żytyń”. Od września 1939–1941 znalazł się pod okupacją sowiecką, a później od 1941–1944 pod okupacją niemiecką. W latach 1945–1991 miejscowość znajdowała się w Ukraińskiej SRR.
Inne.
Znajdująca się tu parafia rzymskokatolicka została erygowana przez biskupa diecezji łuckiej w roku 1934. Miejscowość jest także siedzibą parafii prawosławnej, której świątynia pochodzi z 1767.
Pobliska cukrownia w osiedlu „Żytyń-Cukrownia” należała do Jana Blocha, polskiego przedsiębiorcy żydowskiego pochodzenia.
W Żytyniu Wielkim urodził się Leonid Krawczuk, pierwszy prezydent Ukrainy.

</doc>
<doc id="1018419" url="https://pl.wikipedia.org/wiki?curid=1018419" title="Parafia Świętego Ducha w Inowrocławiu">
Parafia Świętego Ducha w Inowrocławiu

Parafia Świętego Ducha – rzymskokatolicka parafia znajdująca się przy ulicy Jagiellońskiej 22 w Inowrocławiu. Parafia należy do dekanatu inowrocławskiego I w archidiecezji gnieźnieńskiej.
Historia parafii.
Parafia powstała 3 maja 1980 roku za wstawiennictwem kard. Stefana Wyszyńskiego. Budowę kościoła parafialnego rozpoczęto w 1982 roku. Świątynię wybudowano w stylu nowoczesnym według projektu inż. Adama Szymskiego.
Proboszczem parafii jest ks. Aleksander Sobczak.
Dokumenty.
Parafia prowadzi księgi metrykalne: 
Zasięg parafii.
Ulice Inowrocławia na obszarze parafii: Cegielna nr. nieparzyste, Chrobrego 36–77, Czarnieckiego, Dąbrówki, Długa, Hermana, Jagiellońska, Jagiełły, Jaśminowa, Jesionowa, Kasztanowa, Kątna, Krzywoustego, Lipowa, Łokietka, Marulewska od nr. 13 nieparzyste i od 22 parzyste, Tulipanowa, Konwaliowa, Ks. Dobromira Ziarniaka.
Miejscowości na obszarze parafii: Marulewy, Trzaski.

</doc>
<doc id="1018422" url="https://pl.wikipedia.org/wiki?curid=1018422" title="Gigantyzm Caspra">
Gigantyzm Caspra

Gigantyzm gnilny Caspra – szczególna postać nasilonych zmian gnilnych zwłok, spotykana najczęściej u topielców. Obrzęk tkanek i pęcherze gnilne pojawiające się na szyi i twarzy zniekształcają zwłoki i utrudniają ich identyfikację.
Opisany w 1856 roku przez niemieckiego patologa Johanna Ludwiga Caspra.

</doc>
<doc id="1018423" url="https://pl.wikipedia.org/wiki?curid=1018423" title="Ludowy Ruch Niemiecki">
Ludowy Ruch Niemiecki

Ludowy Ruch Niemiecki (niem. Volksdeutsche Bewegung, VdB) – kolaboracyjne ugrupowanie polityczne w okupowanym Luksemburgu podczas II wojny światowej
Volksdeutsche Bewegung zostało utworzone w lipcu 1940 r., po zajęciu Wielkiego Księstwa Luksemburg przez wojska niemieckie. Inicjatywa wyszła od gauleitera Gustava Simona, który jednocześnie rozwiązał wszelkie inne partie i organizacje polityczne. Na czele VdB stanął Damian Kratzenberg, profesor uniwersytecki, syn Niemca i mieszkanki Luksemburga. Ugrupowanie opowiadało się za inkorporacją kraju do Rzeszy Niemieckiej, używając hasła "Heim ins Reich" ("Ojczyzna do Rzeszy"). Nawiązywano do okresu lat 1815-1867, kiedy Luksemburg wchodził w skład Związku Niemieckiego. W sierpniu 1942 r. jego liczebność wyniosła ok. 84 tys. członków, ale przeważającą większość Luksemburczyków wstąpiła do VdB jedynie ze względów praktycznych (uniknięcie robót przymusowych w Niemczech). W okupowanej Belgii Niemcy utworzyli Landesgruppe Belgien der VdB, grupującą osoby pochodzenia luksemburskiego (ok. 8 tys. członków), ale nie miała ona większego znaczenia. Podobna organizacja powstała we Francji, także bez sukcesu. Volksdeutsche Bewegung rozpadło się po wyzwoleniu Luksemburga przez aliantów zachodnich, a jego przywódca został skazany na karę śmierci, którą wykonano w 1946 r.
Niewielka partia polityczna pod nazwą Volksdeutsche Bewegung in Liechtenstein działała w okresie przedwojennym w Wielkim Księstwie Liechtenstein.

</doc>
<doc id="1018424" url="https://pl.wikipedia.org/wiki?curid=1018424" title="Parafia Opatrzności Bożej w Inowrocławiu">
Parafia Opatrzności Bożej w Inowrocławiu

Parafia pw. Opatrzności Bożej w Inowrocławiu - Mątwy jest jedną z 9 parafii w dekanacie inowrocławskim I.
Rys historyczny.
Parafia została utworzona w 1932 r. przez kard. Augusta Hlonda. Kościół wybudowano na planie krzyża greckiego. Cmentarz pochodzi z tego samego okresu i znajduje się na ulicy Mątewskiej 7. Budynek konsekrowano w 1931 r. W czasie II wojny światowej kościół służył jako magazyn żywnościowy.
Dokumenty.
Księgi metrykalne: 
Zasięg terytorialny parafii.
Ulice Inowrocławia na obszarze parafii: Bagienna, Budowlana, Chemiczna, Dyngusowa, Gdyńska, Grzegorza, Fabryczna, Kwiatowa, Maćkowskiego, Makowa, Mątewska, Mikorzyńska, Modrakowa, Mostowa, Nizinna, Notecka, Objazdowa, Piękna, Pokojowa, Polna, Popowicka, Posadzego, Poznańska, Rąbińska, Rolna, Ruciana, Rumiankowa, Rzeczna, Skryta, Słoneczna, Sodowa, Staropoznańska, Torowa.
Miejscowości na obszarze parafii: Krusza Zamkowa, Przedbojewice, Tupadły (część).

</doc>
<doc id="1018425" url="https://pl.wikipedia.org/wiki?curid=1018425" title="Myles Kennedy">
Myles Kennedy

Myles Richard Kennedy (ur. jako Myles Richard Bass 27 listopada 1969 w Bostonie) – amerykański muzyk, wokalista i autor tekstów, znany przede wszystkim z występów w zespole Alter Bridge, którego pozostaje członkiem od 2004 roku. Wcześniej występował w zespołach The Mayfield Four, Cosmic Dust i Citizen Swing. Od 2011 roku jest również członkiem zespołu Slash feat. Myles Kennedy &amp; The Conspirators, gdzie pełni rolę wokalisty.
W 2008 roku Kennedy był jednym z domniemanych kandydatów na stanowisko wokalisty w zespole Led Zeppelin. Kennedy zaprzeczył pogłoskom, iż zaśpiewa z Led Zeppelin, jednak nie ukrywał tego że improwizował z instrumentalną częścią tego zespołu. Później manager Jimmy'ego Page'a ogłosił, że Led Zeppelin nie planuje żadnej trasy koncertowej, ani reaktywacji.

</doc>
<doc id="1018427" url="https://pl.wikipedia.org/wiki?curid=1018427" title="Tour de France 1998">
Tour de France 1998

85. Tour de France rozpoczął się 11 lipca w Dublinie, a zakończył się 2 sierpnia w Paryżu. Wielka Pętla po raz pierwszy w historii rozpoczęła się w Irlandii. Wyścig składał się z prologu i 21 etapów, w tym: 12 etapów płaskich, 2 etapów górzystych, 5 etapów górskich i 3 etapów jazdy indywidualnej na czas. Cała trasa liczyła 3877 km.
Klasyfikacje.
Klasyfikację generalną wygrał Włoch Marco Pantani, wyprzedzając Niemca Jana Ullricha i Amerykanina Bobby’ego Julicha. Ullrich wygrał też klasyfikację młodzieżową, jego rodak - Erik Zabel wygrał klasyfikację punktową, a Francuz Christophe Rinero wygrał klasyfikację górską. Najaktywniejszym kolarzem został kolejny Francuz, Jacky Durand. W klasyfikacji drużynowej najlepsza była francuska drużyna Cofidis.
Doping.
Tour de France 1998 był także nazywany "Tour de Dopage" (wyścig dopingu) w związku z aferami dopingowymi. Skandal wybuchł 8 lipca 1998 roku, gdy francuska policja aresztowała asystenta ds. żywieniowych drużyny Festina, Willy’ego Voeta, za posiadanie dużych ilości nielegalnych recept na narkotyki, erytropoetynę (EPO), hormon wzrostu, testosteron i amfetaminę.
Dwa tygodnie po aresztowaniu Voeta, 23 lipca 1998 roku, francuska policja przeprowadziła niezapowiedziane kontrole w pokojach hotelowych i autobusach zespołów i kolarzy. Środki dopingujące znaleziono w samochodach holenderskiej ekipy TVM. Następne etapy były zagrożone. Zaraz po tym jak wiadomość o akcji policji rozeszła się wśród zawodników w trakcie siedemnastego etapu wyścigu, zorganizowali oni siedzący protest i odmówili kontynuowania wyścigu. Po negocjacjach prowadzonych przez Jeana-Marie Leblanca, dyrektora Tour de France, policja zgodziła się ograniczyć najcięższe praktyki, dzięki czemu zawodnicy zgodzili się kontynuować wyścig. Wielu zawodników zostało wykluczonych, a ekipy ONCE, Riso Scotti i Banesto wycofały się. Pozostali kolarze ukończyli etap jadąc powoli, bez numerów startowych, a wyniki zostały anulowane.
Wśród kolarzy przyłapanych na dopingu znaleźli się między innymi zwycięzca Marco Pantani, drugi w klasyfikacji Jan Ullrich, a także Andrea Tafi, Erik Zabel, Bo Hamburger, Laurent Jalabert, Marcos Serrano, Jens Heppner, Jeroen Blijlevens, Nicola Minali, Mario Cipollini, Fabio Sacchi, Eddy Mazzoleni, Jacky Durand, Abraham Olano, Laurent Desbiens, Manuel Beltran, i Kevin Livingston. Trzeci w klasyfikacji generalnej Julich przyznał się do stosowania dopingu podczas tej edycji Touru w 2012 roku.
Drużyny.
W tej edycji TdF wzięło udział 21 drużyn:

</doc>
<doc id="1018430" url="https://pl.wikipedia.org/wiki?curid=1018430" title="Sekwestracja (prawo)">
Sekwestracja (prawo)

Sekwestracja – pojęcie używane w prawie niektórych krajów europejskich, oznacza w dużym uproszczeniu, tyle co oddanie przedmiotu sporu na przechowanie do czasu ogłoszenia wyroku. 
Należy do najbardziej popularnych środków zabezpieczających, polega na tym iż wnioskodawca może zyskać własność dowolnego składnika majątku drugiej strony lub cofnięcie prawa strony przeciwnej do rozporządzania majątkiem w inny sposób. Sekwestrację można orzec w celu zapewnienia przyszłego wykonania wyroku, aż do chwili zaspokojenia roszczenia. 
Sekwestrem powinien zostać objęty majątek dłużnika, mający pokryć wartość konkretnej kwoty roszczenia. Sekwestrację można orzec w celu zapewnienia przyszłego wykonania wyroku w odniesieniu do nadrzędnego prawa do pewnego majątku (przykład sekcja 15 par.2 Kodeksu Postępowania Sądowego Szwecji).

</doc>
<doc id="1018431" url="https://pl.wikipedia.org/wiki?curid=1018431" title="Graeme Smith">
Graeme Smith

Graeme Smith (ur. 8 czerwca 1983 w Edynburgu) – szkocki piłkarz, występujący na pozycji bramkarza. Od 2018 roku gracz klubu Stenhousemuir.
Kariera klubowa.
Smith profesjonalną piłkarską karierę rozpoczął w klubie Rangers F.C., w roku 1999. Był wypożyczony do Ross County. W latach 2005–2009 grał w Motherwell, a w sezonie 2009/2010 w Brighton &amp; Hove Albion. W 2010 odszedł do Hibernianu. W kolejnych latach występował w zespołach FK Qəbələ, Partick Thistle, Ayr United, Brechin City oraz Stenhousemuir.
W Scottish Premier League rozegrał 143 spotkania.
Kariera reprezentacyjna.
Do reprezentacji Szkocji został po raz pierwszy powołany w sierpniu 2006 roku. Nie wystąpił jednak w meczach przeciwko Wyspom Owczym, jak również Litwie w kwalifikacjach do Euro 2008.

</doc>
<doc id="1018432" url="https://pl.wikipedia.org/wiki?curid=1018432" title="Parafia św. Antoniego Padewskiego w Szymborzu">
Parafia św. Antoniego Padewskiego w Szymborzu

Parafia św. Antoniego Padewskiego w Inowrocławiu-Szymborzu – jedna z 9 parafii w dekanacie inowrocławskim I.
Historia.
Parafia erygowana w 1931 r. Kościół parafialny pw. św. Antoniego Padewskiego jest murowany, został zbudowany w 1937 r. Cmentarz znajduje się przy ul. Wielkopolskiej, utworzony w 1938 r., zarządza nim Henryk Łukomski.
Księgi metrykalne: ochrzczonych, małżeństw i zmarłych zachowały się od 1937 roku.
Zasięg parafii.
Do parafii należą wierni z Inowrocławia-Szymborza mieszkający przy ulicach: Dybalskiego, Gdyńskiej 45, Kolejowej, Kujawskiej, Mątewskiej 143, Nowej 99, 132, Ogrodowej, Polnej 48-55, Poznańskiej 211-243, Przybyszewskiego, Reymonta, Spornego, Szymborskiej 162-220, Wiejskiej i Wielkopolskiej oraz wierni z miejscowości Miechowice i część Sikorowo do dawnej szkoły.

</doc>
<doc id="1018438" url="https://pl.wikipedia.org/wiki?curid=1018438" title="Parafia św. Małgorzaty w Kościelcu Kujawskim">
Parafia św. Małgorzaty w Kościelcu Kujawskim

Kościół św. Małgorzaty w Kościelcu Kujawskim – jeden z 9 kościołów w dekanacie inowrocławskim I.
Dokumenty.
Księgi metrykalne:
Zasięg parafii.
Ulice i miejscowości należące do parafii: Cieślin - do linii kolejowej, Dziarnowo, Gorzany, Kościelec, Rycerzewo, Rycerzewko, Sójkowo.

</doc>
<doc id="1018441" url="https://pl.wikipedia.org/wiki?curid=1018441" title="Parafia św. Mikołaja w Ludzisku">
Parafia św. Mikołaja w Ludzisku

Parafia św. Mikołaja w Ludzisku – parafia w dekanacie inowrocławskim I, w archidiecezji gnieźnieńskiej.
Dokumenty.
Księgi metrykalne: 
Zasięg parafii.
Do parafii należą wierni z następujących miejscowości: Balice, Górki, Góry, Kołuda Wielka, Krusza Podlotowa, Krusza Zamkowa, Ludzisko, Piotrkowice, Skalmierowice i Żalinowo.

</doc>
<doc id="1018446" url="https://pl.wikipedia.org/wiki?curid=1018446" title="6 Dywizja Grenadierów Ludowych">
6 Dywizja Grenadierów Ludowych

6 Dywizja Grenadierów Ludowych ("niem. 6. Volks-Grenadier-Division") – jedna z niemieckich dywizji grenadierów ludowych. Utworzona w październiku 1944 roku z 6 Dywizji Grenadierów, w składzie 9 Armii, walczyła w okolicach Radomia i Warszawy.
W styczniu 1945 roku zniszczona w zakole Wisły, ponownie utworzona jako 6 Dywizja Piechoty. Dywizją dowodził generał porucznik Otto-Hermann Brücker. 

</doc>
<doc id="1018447" url="https://pl.wikipedia.org/wiki?curid=1018447" title="Kelme">
Kelme



</doc>
<doc id="1018448" url="https://pl.wikipedia.org/wiki?curid=1018448" title="Kelme (grupa kolarska)">
Kelme (grupa kolarska)

Kelme (później Comunidad Valenciana) – była hiszpańska zawodowa grupa kolarska.
Grupa powstała przed sezonem 1980 na bazie rozwiązanej grupy Transmallorca-Flavia-Gios.
Przez wiele lat sponsorem tytularnym grupy była hiszpańska firma Kelme, później zaś władze Walencji.
Z powodu licznych zarzutów stosowania dopingu władze Walencji przestały sponsorować tę grupę.

</doc>
<doc id="1018449" url="https://pl.wikipedia.org/wiki?curid=1018449" title="Comunidad Valenciana">
Comunidad Valenciana



</doc>
<doc id="1018455" url="https://pl.wikipedia.org/wiki?curid=1018455" title="Anna Leszczyńska (1660–1727)">
Anna Leszczyńska (1660–1727)

Anna z Jabłonowskich Leszczyńska herbu Prus III (ur. 1660, zm. 29 sierpnia 1727 w Zweibrücken) – polska magnatka, córka hetmana wielkiego koronnego Stanisława Jana Jabłonowskiego i Marianny Kazanowskiej, od 1676 żona podskarbiego wielkiego koronnego Rafała Leszczyńskiego, matka króla Polski Stanisława Leszczyńskiego, jej wnuczka Maria Leszczyńska była od 1725 królową Francji, poślubiwszy Ludwika XV.

</doc>
<doc id="1018458" url="https://pl.wikipedia.org/wiki?curid=1018458" title="Karol Bal">
Karol Bal

Karol Bal (ur. 4 września 1934 w Zamościu, zm. 31 maja 2022.) – polski filozof, profesor zwyczajny na Uniwersytecie Wrocławskim.
Był uczniem Bronisława Baczki. Znawca klasycznej filozofii idealizmu niemieckiego i współczesnej filozofii niemieckiej. W latach 1992–2004 wiceprezydent Internationale Hegel-Gesellschaft, a w latach 2003–2006 członek Prezydium Komitetu Nauk Filozoficznych PAN w Wydziale I Nauk Społecznych PAN.
W roku 1990, z jego inicjatywy, powołano w ramach Wydziału Nauk Społecznych Uniwersytetu Wrocławskiego Instytut Filozofii - jego dyrektorem był do 2004 roku .
W 1998 r. został odznaczony Krzyżem Oficerskim Orderu Odrodzenia Polski oraz Krzyżem Partyzanckim.
Jego prochy zostały złożone na cmentarzu w Czeladzi w grobowcu rodzinnym .

</doc>
<doc id="1018460" url="https://pl.wikipedia.org/wiki?curid=1018460" title="Petra Felke">
Petra Felke

Petra Meier-Felke (ur. 30 lipca 1959 w Saalfeld/Saale) – reprezentująca NRD lekkoatletka, oszczepniczka.
Mistrzyni olimpijska z Seulu (1988). 4-krotna rekordzistka świata w rzucie oszczepem starego typu (do 80,00 w 1988; jest to rekord absolutny kobiet). Na wielkich zawodach rywalizowała głównie z Brytyjką Fatimą Whitbread. Przegrała z nią podczas mistrzostw Europy w 1986 i mistrzostw świata w 1987 (zdobyła srebrne medale). Udany rewanż nastąpił w Seulu. Zdobyła jeszcze potem medale w mistrzostwach Europy 1990 (brąz) i mistrzostwach świata 1991 (srebro). W 1981 zdobyła złoty medal uniwersjady.

</doc>
<doc id="1018461" url="https://pl.wikipedia.org/wiki?curid=1018461" title="Siekańce">
Siekańce

Siekańce – drobne kawałki ołowiu lub żelaza, którymi nabijano garłacze lub działa np. szrotownice. 
Służyły do rażenia z małej odległości siły żywej nieprzyjaciela. Używany przez wojsko jako pocisk w czasach poprzedzających produkcję śrutu.
Środek płatniczy.
Fragmenty monet, ozdób lub bryłek srebra, używanych we wczesnym średniowieczu jako środek płatniczy.

</doc>
<doc id="1018464" url="https://pl.wikipedia.org/wiki?curid=1018464" title="Bishōjo senshi Sailor Moon S">
Bishōjo senshi Sailor Moon S



</doc>
<doc id="1018465" url="https://pl.wikipedia.org/wiki?curid=1018465" title="Tōkyō (stacja kolejowa)">
Tōkyō (stacja kolejowa)

 – jedna z ważniejszych stacji kolejowych w aglomeracji tokijskiej.
Jest położona w historycznym śródmieściu na terenie dzielnicy Chiyoda. Obsługuje m.in.: dalekobieżne linie super-ekspresu Shinkansen, linie lokalne, trans-tokijskie oraz metro.
Należy do kolei JR東日本 "JR Higashi Nihon" (JR East), z wyjątkiem części dla "Tōkaidō Shinkansen", eksploatowanej przez JR東海 "JR Tōkai" (JR Central).
Układ przestrzenny.
Składa się z trzech części. Najważniejsza obejmuje zespół peronów nadziemnych "JR" oraz towarzyszące im zabudowania i pomieszczenia recepcyjne na poziomie ulic, antresoli i poziomie -1. Poza tym są dwa kompleksy peronów podziemnych związanych z dwiema innymi liniami "JR" oraz podziemna stacja metra.
1. Kompleks główny reprezentuje typ dworca czołowo-przelotowego:
Stronę zachodnią dworca, wychodzącą na zespół biurowców i cesarski kompleks pałacowy, nazywa się stroną Marunouchi (丸ノ内側 "Marunouchi-gawa"), wschodnia, wychodząca w kierunku centrum handlowego Ginzy, to „strona Yaesu” (八重洲側 "Yaesu-gawa"). Kompleks peronów można przekroczyć jednym przejściem ogólnodostępnym oraz trzema znajdującymi się w strefie ograniczonej rogatkami.
2. Podziemny kompleks stacji linii "Keiyō-sen", zlokalizowany na południu, prostopadle do kompleksu głównego; typ dworca czołowego:
3. Podziemny kompleks stacji linii "Sōbu-Yokosuka-sen" i stacji metra; zlokalizowany na zachód od kompleksu głównego:
Integracja z transportem lokalnym.
Większość linii "JR", które obsługuje stacja, ma charakter transportu lokalnego.
Stacja metra "Tōkyō" nie jest jedyną obsługującą stację. Podziemne korytarze łączą go z kompleksem stacji 大手町 Ōtemachi, węzłem pięciu linii metra.
Rys historyczny.
Stację otwarto w 1914 r. po ukończeniu linii na wiadukcie prowadzącej od strony dawnego dworca Shimbashi, kończącego linię "Tōkaidō". Z tego okresu pochodzi budynek pierwotny dworca, zaprojektowanego przez architekta Kingo Tatsuno. Został on zbudowany na stronie Marunouchi.
Charakterystyka ruchu.
Jest stacją końcową lub początkową dla prawie wszystkich tokijskich pociągów Shinkansen (połączenia z południa i z północy) oraz pociągów międzyregionalnych wąskotorowej linii "Tōkaidō-Honsen" (połączenia z południa). Jest też stacją końcową (początkową) dla części pociągów regionalnych i aglomeracyjnych tej linii oraz dla wszystkich pociągów aglomeracyjnych linii "Keiyō".
Przez stację przechodzą trzy linie pociągów aglomeracyjnych i miejskich: "Keihin-Tōhoku", "Sōbu-Yokosuka" oraz linii okólnej "Yamanote".
W 2006 r. rogatki dworca średnio w ciągu dnia przekraczało:
W ciągu dnia stacja odprawia ok. 3800 pociągów. W godzinie szczytu 8:00 – 8:59 odprawia:
W sumie odprawia 132 pociągi na godzinę. Warto zauważyć, że 28 par na "Chūō-sen" odprawia się z dwóch torów ślepych, a 10 pociągów Shinkansen z 4 torów ślepych, przy czym procedura odwrócenia biegu pociągu wymaga posprzątania i odwrócenia kierunku foteli.
Prawdopodobnie światowy rekord sprawności w odwracaniu biegu pociągów osiąga się na dwóch torach kończących linię Chūō, na której w godzinach porannego szczytu jadą 34 pociągi. Średnio każdy pociąg musi wjechać, wymienić pasażerów i wyjechać z dworca w ciągu 3½ minuty.

</doc>
<doc id="1018467" url="https://pl.wikipedia.org/wiki?curid=1018467" title="Jason Truby">
Jason Truby

Jason Truby (ur. 1 czerwca 1973 w Little Rock) – amerykański gitarzysta.
Życiorys.
W wieku 15 lat dołączył do amerykańskiej grupy Living Sacrifice grającej głównie thrash oraz death metal. W 1997 roku Jason wraz ze swoim bratem Chrisem (gitara basowa) opuścili Living Sacrifice. Po odejściu Jason pisał głównie utwory instrumentalne. W 2003 roku nagrał z zespołem P.O.D. soundtrack do filmu Matrix: Reaktywacja.
Niedługo po tym Jason został stałym członkiem P.O.D. (Payable on Death). Pod koniec tego samego roku zespół wydał pierwszą płytę z Trubym, selftitle – „Payable On Death”. „Will You”, pierwszy singel z nowego albumu, utrzymywał się długo na pierwszym miejscu listy MTV TRL. W roku 2004, Jason wydał solowy album instrumentalny „The String Theory”. W 2006 roku ukazał się nowy album P.O.D – „Testify”. „Goodbye for Now”, pierwszy singel, zyskał wielką popularność i także długo utrzymywał się na pierwszym miejscu wielu list muzycznych. Pod koniec 2006 roku grupa opuściła ich wieloletnią wytwórnię i wydała album „Gratest Hits – Atlantic Years”. „Going in Blind” to ostatni z utworów, które zespół nagrał z Trubym. Jason zdecydował się opuścić P.O.D. i kontynuować solową karierę wraz z pomocą jego przyjaciela – Phila Keaggy. W sylwestra 2006 Jason po raz ostatni wystąpił z P.O.D. na wielkim koncercie, „Live at Times Square” w Nowym Jorku. Pod koniec 2007 roku Truby wydał drugi instrumentalny album „Waiting on the Wind”.
Jason obecnie.
Obecnie Jason pracuje wraz z Philem Keaggy nad wokalnym albumem.
Single, w których nagraniu uczestniczył Jason Truby: „Reject” (Reborn – 1996 r.), „Will You”, „Change the World” i „Sleeping Awake” (Payable on Death – 2003 r.), „Goodbye for Now” i „Lights Out” (Testify – 2006 r.) oraz „Going in Blind” (Gratest Hits – 2006 r.). Warto posłuchać również instrumentalnych albumów Jasona, „String Theory” (2004 r.) oraz „Waiting on the Wind” (2007 r.). Truby został opisany w książce „Beetween the Strings”.
Sprzęt.
Jason zazwyczaj używa gitar Gibson Les Paul Standard i Gibson SG Standard.
Za wzmocnienie odpowiadają wzmacniacze Mesa Boogie m.in. Dual i Triple Rectifier oraz Roadking, na kolumnach
Rectifier Standard 4x12 Slanted oraz straight i Rectifier 2x12 horizontal.

</doc>
<doc id="1018468" url="https://pl.wikipedia.org/wiki?curid=1018468" title="Port lotniczy Londyn City">
Port lotniczy Londyn City



</doc>
<doc id="1018469" url="https://pl.wikipedia.org/wiki?curid=1018469" title="Rafał Andrzej Leszczyński">
Rafał Andrzej Leszczyński



</doc>
<doc id="1018471" url="https://pl.wikipedia.org/wiki?curid=1018471" title="Robert Kucharski">
Robert Kucharski

Robert Kucharski (ur. 12 czerwca 1965) – pisarz i publicysta twórca portalu internetowego dla mężczyzn przeżywających problemy rodzinne www.wstroneojca.pl.
Autor powieści "Normalna Polska Rodzina" 2007, dramatów - w tym "Pasażer" 2004 i "Co mamy dziś w programie?" 2004 i książek poświęconych ojcostwu "Tata.pl" 2002, "Zerwane Więzi" 2004 i "W stronę ojca" 2006.

</doc>
<doc id="1018473" url="https://pl.wikipedia.org/wiki?curid=1018473" title="105 mm haubica mle 1935 B">
105 mm haubica mle 1935 B

Canon de 105 C mle 1935 B – francuska haubica skonstruowana w okresie międzywojennym.
W połowie lat 30. podstawę francuskiej artylerii polowej stanowiły działa pochodzące z okresu I wojny światowej, głównie armaty kalibru 75 mm. W 1934 roku do uzbrojenia wprowadzono haubicę Canon de 105 C mle 1934 S, ale nie uruchomiono jej masowej produkcji, ponieważ nie spełniała w pełni wymagań francuskiej armii. Dopiero wprowadzona w 1935 roku do uzbrojenia haubica "Canon de 105 C mle 1935 B" miała stać się standardowym orężem francuskiej artylerii lekkiej.
Canon de 105 C mle 1934 S miała łoże dwuogonowe, rozchylne. Koła były mocowane do ogonów łoża i po ich rozchyleniu pełniły rolę dodatkowych osłon znajdujących się po bokach tarczy pancernej. Zależnie od rodzaju trakcji koła mogły być wyposażone w gumowe bandaże (trakcja konna) lub opony pneumatyczne (trakcja mechaniczna).
Zamówiono 610 dział mle 1935, ale w 1938 roku po wyprodukowaniu 232 sztuk produkcję wstrzymano, ponieważ za priorytet uznano produkcję armat przeciwpancernych. Wyprodukowane działa były używane przez jednostki francuskie podczas kampanii francuskiej, a po klęsce armii francuskiej zostały przejęte przez Wehrmacht, który przyjął je do uzbrojenia pod oznaczeniem "10.5 cm leFH 325(f)". Były one wykorzystywane w jednostkach szkolnych i drugoliniowych. Część z nich została zainstalowana w umocnieniach nadbrzeżnych.

</doc>
<doc id="1018475" url="https://pl.wikipedia.org/wiki?curid=1018475" title="10.5 cm leFH 325(f)">
10.5 cm leFH 325(f)



</doc>
<doc id="1018478" url="https://pl.wikipedia.org/wiki?curid=1018478" title="Circuit of Spa Francorchamps">
Circuit of Spa Francorchamps



</doc>
<doc id="1018479" url="https://pl.wikipedia.org/wiki?curid=1018479" title="Festina">
Festina

Festina – manufaktura produkująca zegarki założona w 1902 w La Chaux-de-Fonds w Szwajcarii.
W 1984 firma została kupiona przez hiszpańskiego inwestora Miguela Rodrigueza, właściciela firmy Lotus, także zajmującej się produkcją zegarków. Hiszpan połączył obie firmy i utworzył spółkę Festina Lotus S.A. Siedziba firmy została przeniesiona do Barcelony. Obecnie najdroższe modele zegarków montowane są w Barcelonie oraz Toledo w Hiszpanii. Swoje przedstawicielstwa Festina ma w ponad pięćdziesięciu krajach świata.
Zegarki Festina napędzane są japońskimi mechanizmami miyota produkowanymi przez Citizen Watch Company.
Przedsiębiorstwo znane jest ze sponsorowania grupy kolarskiej Festina.

</doc>
<doc id="1018481" url="https://pl.wikipedia.org/wiki?curid=1018481" title="Stan Sakai">
Stan Sakai

 – Amerykanin pochodzenia japońskiego, twórca komiksów (m.in. Usagi Yojimbo), laureat Nagrody Eisnera.
Życiorys.
Urodził się w Kioto. Dorastał na Hawajach, gdzie studiował sztuki piękne na Uniwersytecie Hawajskim. Później ukończył Szkołę Sztuki i Wzornictwa w Pasadenie, w Kalifornii, gdzie obecnie mieszka wraz z żoną Sharon.
Karierę rozpoczął od uzupełniania tekstów w komiksach o Groo Wędrowcy Sergio Aragonésa i Marka Evaniera. Sławę przyniósł mu cykl komiksów Usagi Yojimbo, epicka saga o Miyamoto Usagim, króliku-samuraju, której akcja toczy się w siedemnastowiecznej Japonii. Pierwsze odcinki serii wydano w 1984 roku, zaś do dnia dzisiejszego powstało 28 tomów (wszystkie przetłumaczono na język polski). Stan Sakai swoje komiksy tworzy samodzielnie (wyjątkiem są wydania okolicznościowe niektórych tomów, pokolorowane przez Toma Lutha, a także gościnny udział Sergio Aragonésa, który był autorem scenariusza opowiadania "Duch generała" w tomie 7. "Gen" oraz autorem obrysu tuszem w rozdziale "Powrót na równinę Adachi", w tomie 11. "Pory roku").
Ulubionym filmem Stana Sakai jest Satomi Hakkenden z 1959 roku.

</doc>
<doc id="1018482" url="https://pl.wikipedia.org/wiki?curid=1018482" title="Lithobius forficatus">
Lithobius forficatus



</doc>
<doc id="1018486" url="https://pl.wikipedia.org/wiki?curid=1018486" title="Adolf-Hitler-Spende der deutschen Wirtschaft">
Adolf-Hitler-Spende der deutschen Wirtschaft

Adolf-Hitler-Spende der deutschen Wirtschaft – składka wprowadzona 1 czerwca 1933 z cichej inicjatywy Martina Bormanna przez Zrzeszenie Niemieckich Pracodawców (niem. "Vereinigung der Deutschen Arbeitgeberverbände (VgDA)") reprezentowane przez dra inż. Carla Köttgena i Zjednoczenie Przemysłu Rzeszy Niemieckiej (niem. "Reichsverband der Deutschen Industrie (RDI)") reprezentowanego przez Gustava Kruppa von Bohlen und Halbach w celu „skoncentrowanego” finansowania działalności NSDAP.
W specjalnym okólniku podpisanym 14 czerwca 1933, Köttgen i Krupp wezwali wszystkich pracodawców III Rzeszy do dobrowolnych wpłat zgodnie z przyjętym planem, w myśl którego, każdy pracodawca miał co roku, w czterech ratach wnieść kwotę równą co najmniej 5 promili kwoty zarobków wypłaconych w roku 1932.
I tak np. koncern IG Farben w okresie 1933–1945 wpłacił ponad 60 milionów reichsmarek. Szacuje się, że łączna kwota darowizn wniesiona do NSDAP w okresie jej istnienia, to co najmniej 700 milionów reichsmarek.
Początkowo składki były dobrowolne, ale w krótkim czasie całkowitą kontrolę nad przekazywanymi środkami przejął Bormann, który od 1938 wymagał od wszystkich gauleiterów żelaznej dyscypliny w ściąganiu daniny. Zakazano organizowania innych zbiórek (z wyjątkiem tzw. pomocy zimowej). 
Ze środków tych finansowano;

</doc>
<doc id="1018488" url="https://pl.wikipedia.org/wiki?curid=1018488" title="Most św. Rocha w Poznaniu">
Most św. Rocha w Poznaniu

Most Świętego Rocha – stalowy most spinający dwa brzegi Warty w Poznaniu łącząc Groblę z Piotrowem i Świętym Rochem. Obecny most wzniesiono w latach 2002-2004.
Historia.
Wzmianki o pierwszej przeprawie w tym miejscu pochodzą z XIV wieku. Przebiegała przez nią droga z Poznania do Środy Wielkopolskiej i dalej do Kalisza. Most ten nazywano Wielkim lub Łaciną. Ostatnia drewniana konstrukcja została zniszczona w 1771.
Odbudowę planowano kilkukrotnie: w 1840, 1881, 1889 i 1900. Każda z tych prób okazywała się jednak bezskuteczna. Przez cały ten okres most zastępowała przeprawa promowa.
W 1904 powstał pomysł na odbudowę przeprawy. Rozpisano wówczas przetarg. Budowa mostu według projektu Hugo Schultza rozpoczęła się we wrześniu 1911, a ukończono ją w maju 1913. Był to pięcioprzęsłowy, betonowy most ze środkowym, stalowym przęsłem. Wówczas to, pojawił się po raz pierwszy charakterystyczny łuk. Most ten dotrwał do września 1939, kiedy to został wysadzony przez wycofujące się Wojsko Polskie.
Po wyparciu z miasta Niemców most został prowizorycznie odbudowany. 7 marca 1945 odbyło się na nim uroczyste powitanie wkraczających do Poznania wojsk 2 Armii Wojska Polskiego (wcześniej miasto zdobywali Rosjanie). Żołnierzy witał prezydent Feliks Maciejewski, a kolumny wojskowe prowadził gen. bryg. Władysław Korczyc. 17 czerwca 1945 (o godz. 9.00) zainaugurowano stąd wycieczki parostatkiem do Puszczykowa. Gruntowna odbudowa miała miejsce w 1949 według projektu prof. Lucjana Ballenstaedta. Powstał wówczas stalowy most istniejący do 2002 (remontowany w 1986). Jego rozbiórka miała związek z planami budowy trasy tramwajowej na Rataje. Przy tej okazji znaleziono kasetę z uroczystego położenia kamienia węgielnego pod budowę mostu. Istniejąca przeprawa była zbyt wąska, a ponadto przegląd ujawnił, że w niedługim czasie może okazać się ona niezdatna do użytku.
Projekt architektoniczny współczesnego mostu powstał w Pracowni Architektonicznej Ewy i Stanisława Sipińskich, która wykonała dokumentację projektową we współpracy z inżynierami Markiem Jusikiem, Kazimierzem Chudzińskim i Wojciechem Błasińskim z Biura Projektów Komunikacyjnych oraz po konsultacjach z prof. Witoldem Wołowickim. Zgodnie z wymogami przetargu na nową przeprawę, most zachował charakterystyczny kształt wtopiony przez dziesięciolecia w pejzaż miasta, a koszt inwestycji sfinansowanej w całości z budżetu miasta wyniósł 48 mln zł. Uroczyste otwarcie nowego mostu nastąpiło 29 czerwca 2004.
Zdemontowane, ważące około 400 ton, przęsło z początku XX wieku początkowo zamierzano sprzedać innej miejscowości, aby mogła je wykorzystać przy budowie innej przeprawy, jednak nie było na nie chętnych. Ostatecznie postanowiono je wykorzystać przy odbudowie poznańskiego Mostu Cybińskiego. Po otwarciu przeprawy patronem mostu został Biskup Jordan.
Niepisaną i niebezpieczną tradycją studentów pobliskiej Politechniki Poznańskiej jest wędrowanie po łukowych przęsłach mostu, w przypadku zdanych ważnych egzaminów. W wyniku próby takiego przejścia śmierć poniosła w 2016 irlandzka wioślarka Ailish Sheehan, zdobywczyni brązowego medalu na Akademickich Mistrzostwach Świata w Wioślarstwie w Poznaniu w 2016.
Komunikacja.
Most stanowi fragment dwutorowej trasy tramwajowej łączącej centrum miasta z osiedlami na Ratajach. Z przeprawy korzystają linie tramwajowe i autobusowe na zlecenie Zarządu Transportu Miejskiego:

</doc>
<doc id="1018489" url="https://pl.wikipedia.org/wiki?curid=1018489" title="Festina (grupa kolarska)">
Festina (grupa kolarska)

Festina – szwajcarska grupa kolarska sponsorowana przez firmę Festina, powstała w 1989.
Grupa ta debiutowała w Tour de France w 1992.
Grupa ta została oskarżona o stosowanie dopingu w czasie Tour de France 1998. Kilku członków grupy zostało aresztowanych za posiadanie i stosowanie dopingu, m.in. asystent ds. żywieniowych, Willy Voeta, za posiadanie dużych ilości nielegalnych recept na m.in. narkotyki, erytropoetynę (EPO), hormon wzrostu, testosteron i amfetaminę.

</doc>
<doc id="1018491" url="https://pl.wikipedia.org/wiki?curid=1018491" title="Religia w Czechach">
Religia w Czechach

Czechy liczą 10 516 125 mieszkańców (2009) i historycznie są państwem chrześcijańskim, jednak obecnie są jednym z najbardziej zlaicyzowanych państw na świecie. Według najnowszego spisu powszechnego z 2011 roku 10,3% Czechów utożsamia się z katolicyzmem, 0,9% z protestantyzmem, 2,7% z innymi religiami, 6,7% określiło się mianem wierzących bez przynależności do jakiejkolwiek religii, a 79,4% określiło się mianem niewierzących bądź nie zdeklarowało swego wyznania. Według danych z 2009 r. ok. 65% Czechów deklaruje ateizm, a ok. 34% – wiarę w Boga. Natomiast 1% określa się mianem agnostyków. Liczba zadeklarowanych ateistów stale się zwiększa w ostatnich latach, podczas gdy liczba osób praktykujących katolików wynosi 5% (głównie w diecezjach Ołomuniec i Brno), a praktykujących protestantów 1%. Jedynym regionem, w którym osoby wierzące dominują, jest w większości protestancki czeski Śląsk Cieszyński (jest tam kilkanaście różnych Kościołów protestanckich).
Katolicyzm.
Teoretycznie duża grupa Czechów wychowana została w tradycji katolickiej, jednak stosunek Czechów do Kościoła rzymskokatolickiego pozostaje na ogół niechętny, głównie z powodu uwarunkowań historycznych.
Czechy były jednym z pierwszych państw europejskich, które już w XV w. otwarcie zbuntowały się (husytyzm) przeciwko dominacji katolicyzmu, utożsamianego w Czechach z dominacją Niemców, ich kultury i języka.
Protestantyzm.
Protestantyzm stał się ostoją języka czeskiego, kultury i literatury czeskiej. Brutalne represje ze strony katolickich Habsburgów, jakie dotknęły Czechów po klęsce wojsk husyckich na Białej Górze w 1620 (w tym przymusowe wysiedlenie prawie 1/3 ludności), utwierdziły tylko uprzedzenia. Solidaryzowanie się większości hierarchów katolickich z monarchią austriacką i sprzyjanie polityce germanizacji w religii i związanej z nią oświacie, doprowadziło do prawie całkowitego upadku języka czeskiego w XVIII w. oraz do germanizacji średnich i wyższych warstw społecznych. Nic zatem dziwnego, że odrodzenie narodowe w Czechach w XIX w. wiązało się z negowaniem katolicyzmu. Faktem jest, że w przeciwieństwie do Czechów, czeska mniejszość niemiecka tzw. Niemcy sudeccy deklarowała w ogromnej większości przywiązanie do katolicyzmu, co potęgowało wrogość Czechów do tego wyznania, postrzeganego jako sprzeczne z interesem narodowym Czech.
Według "Operation World" (2010) największe denominacje protestanckie w Czeskiej Republice to: Ewangelicki Kościół Czeskobraterski (101 tys. wiernych), Czechosłowacki Kościół Husycki (75 tys.), Śląski Kościół Ewangelicki Augsburskiego Wyznania (36 tys.), Luterański Ewangelicki Kościół Augsburskiego Wyznania w Republice Czeskiej (14,5 tys.), Wolny Kościół Ewangeliczny (9,9 tys.), Wspólnota Chrześcijańska (9 tys.), Kościół Adwentystów Dnia Siódmego (9 tys.), Kościół Braterski (7,1 tys.), Czeski Kościół Apostolski (6,8 tys.) i Unia Baptystyczna (3,5 tys.). 
Prawosławie.
Na terenie Czech działają dwie eparchie Kościoła Prawosławnego Czech i Słowacji:
Parafia Świętych Piotra i Pawła w Karlowych Warach pozostaje od 1979 w jurysdykcji Rosyjskiego Kościoła Prawosławnego (zob. artykuł Cerkiew Świętych Piotra i Pawła w Karlowych Warach). Do tego Kościoła należy też parafia św. Ludmiły w Pradze.
Zob. też: Eparchia budzińska
Świadkowie Jehowy.
Niewielki (0,14% ogółu populacji) odsetek mieszkańców Czech stanowią Świadkowie Jehowy. Wspólnota liczy 15 957 głosicieli, należących do 212 zborów, posiadających około 139 własnych Sal Królestwa oraz 2 Sale Zgromadzeń. Na Wieczerzy Pańskiej ("Pamiątce") w 2022 roku obecne były 29 183 osoby. Działalność w tym kraju koordynuje Biuro Oddziału w Bratysławie na Słowacji. Biuro Krajowe mieści się w Pradze. Działalność rozpoczęli w 1907 roku. W czasie II wojny światowej oraz za czasów komunizmu byli prześladowani, wtrącani do więzień i obozów koncentracyjnych. Od roku 1990 ponownie są zalegalizowanym związkiem wyznaniowym.
Islam.
Islam wyznaje w Czechach około 10 tys. osób (głównie cudzoziemców). Działają 2 meczety: w Pradze i Brnie.
Judaizm.
Z niegdyś bardzo licznej grupy wyznawców judaizmu po Holocauście pozostało zaledwie 3 tys.
Hinduizm i buddyzm.
Czechy zamieszkuje też niewielka grupa wyznawców Hare Kryszna i innych religii hinduistycznych i buddyjskich.
Mormoni.
Z innych wyznań odnotować można obecność mormonów.
Religia w Czechach po 1989 roku.
Trwająca od 1948 do 1989 dominacja komunizmu w Czechach, spowodowała daleko posuniętą laicyzację społeczeństwa. Chociaż po aksamitnej rewolucji nastąpiło ożywienie zainteresowania religią, to było to jedynie zjawisko przejściowe.
Według spisu z 2011 roku tylko 0,8% społeczeństwa identyfikuje się z protestantyzmem. Do największych wyznań należą: Ewangelicki Kościół Czeskobraterski (51 936 wiernych), Czechosłowacki Kościół Husycki (39 276), Kościół Braterski (10 872), Wspólnoty Chrześcijańskie (9387), Śląski Kościół Ewangelicki Augsburskiego Wyznania (8162), Kościół Adwentystów Dnia Siódmego (7394), Kościół Ewangelicko-Augsburski (6645), Czeski Kościół Apostolski (4934), Wolni Chrześcijanie (3458), Unia Baptystyczna (3208).
Wolność wyznania.
Konstytucja Czech gwarantuje wolność wyznania. Sprawami wyznaniowymi zajmuje się Wydział ds. Kościołów Ministerstwa Kultury. Wszystkie grupy religijne, zarejestrowane oficjalnie (w liczbie 26), otrzymują dofinansowanie ze strony państwa (90 mln $ rocznie). Niektóre z nich (Świadkowie Jehowy, mormoni, Nowy Kościół Apostolski i Kościół Braterski), odmawiają jednak przyjęcia tej pomocy z powodów doktrynalnych. Od 2001 mogą zostać zarejestrowane tylko te grupy religijne, które mają co najmniej 10 tys. wyznawców. Grupy niezarejestrowane mają również pełną swobodę kultu, tworzenia stowarzyszeń i prowadzenia działalności misyjnej.
Nauka religii jest dozwolona w szkołach, jeśli zażąda tego grupa co najmniej 7 uczniów w klasie. W praktyce, ze względu na niewielkie zainteresowanie, nauka religii należy w szkołach do rzadkości.
Republika Czeska nie ma zawartego konkordatu ze Stolicą Apostolską. W większości szkół nie naucza się religii (tzw. katechezy). Urzędy i miejsca publiczne są pozbawione symboliki religijnej.

</doc>
<doc id="1018492" url="https://pl.wikipedia.org/wiki?curid=1018492" title="Lady Dana">
Lady Dana

DJ Lady Dana (właściwie Dana van Dreven; ur. 8 lipca 1974 w Amsterdamie) – holenderska DJka. Karierę rozpoczęła w 1993, tworzy muzykę hardstyle i hardcore.

</doc>
<doc id="1018494" url="https://pl.wikipedia.org/wiki?curid=1018494" title="Albańska Żandarmeria (1941–1944)">
Albańska Żandarmeria (1941–1944)

Albańska Żandarmeria 1941-1944 – ochotnicza kolaboracyjna formacja zbrojna złożona z Albańczyków w okupowanym Kosowie podczas II wojny światowej
Albańska Żandarmeria została utworzona przez Niemców w 1941 r. w Kosowie. Początkowo była odrębną formacją od żandarmerii istniejącej w Albanii. Jej dowództwo mieściło się w Kosovskiej Mitrovicy. Rekrutowała się spośród muzułmańskich Albańczyków mieszkających na obszarze Kosowa, którzy częściowo wchodzili w skład oddziałów lokalnych milicji zwanych Vulnetari (Ochotnicy). Na początku formacja liczyła ponad 1 tys. ludzi. Zajmowała się głównie zwalczaniem serbskiej ludności cywilnej w Kosowie, dokonując wielu zbrodni. Po ogłoszeniu zawieszenia broni przez Włochy i zajęciu Albanii przez wojska niemieckie we wrześniu 1943 r., jednostki albańskiej żandarmerii na polecenie Xhafera Devy, ministra spraw wewnętrznych Wielkiej Albanii, zostały w grudniu przerzucone do Tirany. Tam zostały połączone z miejscową albańską żandarmerią, tworząc jednolitą formację zbrojną, liczącą ok. 2400 ludzi. Na jej czele stanął formalnie albański generał Prenk Pervizi. Reorganizacja odbywała się pod nadzorem wyższego dowódcy SS i policji SS-Gruppenführera Josefa Fitzhuma. Żandarmeria dalej przeprowadzała pogromy wśród kosowskich Serbów i wspomagała Niemców w zwalczaniu partyzantki. W 1944 r. większość żandarmów zasiliła nowo formowaną 21 Dywizję Górską SS "Skanderbeg".

</doc>
<doc id="1018506" url="https://pl.wikipedia.org/wiki?curid=1018506" title="Agregator">
Agregator



</doc>
<doc id="1018507" url="https://pl.wikipedia.org/wiki?curid=1018507" title="Kayserispor SK">
Kayserispor SK



</doc>
<doc id="1018509" url="https://pl.wikipedia.org/wiki?curid=1018509" title="Zamek Szydłowieckich i Radziwiłłów w Szydłowcu">
Zamek Szydłowieckich i Radziwiłłów w Szydłowcu



</doc>
<doc id="1018511" url="https://pl.wikipedia.org/wiki?curid=1018511" title="Katastrofa lotu 3054 TAM Linhas Aéreas">
Katastrofa lotu 3054 TAM Linhas Aéreas



</doc>
<doc id="1018515" url="https://pl.wikipedia.org/wiki?curid=1018515" title="Patogeny">
Patogeny



</doc>
<doc id="1018516" url="https://pl.wikipedia.org/wiki?curid=1018516" title="Kościół szpitalny świętego Ducha i świętej Anny w Szydłowcu">
Kościół szpitalny świętego Ducha i świętej Anny w Szydłowcu



</doc>
<doc id="1018517" url="https://pl.wikipedia.org/wiki?curid=1018517" title="OB Odense">
OB Odense



</doc>
<doc id="1018520" url="https://pl.wikipedia.org/wiki?curid=1018520" title="Kirkut Szydłowiecki">
Kirkut Szydłowiecki



</doc>
<doc id="1018521" url="https://pl.wikipedia.org/wiki?curid=1018521" title="Hibernian FC">
Hibernian FC



</doc>
<doc id="1018523" url="https://pl.wikipedia.org/wiki?curid=1018523" title="Grupa Poincaré">
Grupa Poincaré



</doc>
<doc id="1018524" url="https://pl.wikipedia.org/wiki?curid=1018524" title="Ajay Devgan">
Ajay Devgan

Ajay Devgan (ur. 2 kwietnia w Delhi w Indiach) – indyjski aktor i reżyser. 
Życiorys.
Syn Veeru Devgana i Veeny Devgan, brat reżysera Anila Devgana, mąż aktorki Kajol. Najsławniejsze role to – rewolucjonisty Bulvy w "Lajja", gangsterów w "Company" i "Apaharan", bojownika o wolność za czasów panowania brytyjskiego w Indiach Bhagata Singha "The Legend of Bhagat Singh", indyjskiego "Otello" w "Omkara" i zakochanego w "Prosto z serca".
W 2008 wyreżyserował film "Ty i ja" grając w nim z żoną Kajol główną rolę. Wystąpił z nią też w "Hulchul", "Gundaraj", "Miłość musiała nadejść", "Dil Kya Kare", "Miłość", "Raju Chacha" i animacji "Toonpur Ka Superrhero".
Filmy z dostępne w Polsce.
polskie wydania DVD
dodatki do gazet

</doc>
<doc id="1018525" url="https://pl.wikipedia.org/wiki?curid=1018525" title="Eksmatrykulacja">
Eksmatrykulacja

Eksmatrykulacja (łac. "exmatriculare" – „usunąć ze spisu”) – usunięcie osoby z grona studentów uczelni.
Powody eksmatrykulacji zapisane są w statutach uczelni. Zazwyczaj jest to niezaliczenie obligatoryjnego przedmiotu w wyznaczonym do tego terminie, plagiat pracy zaliczeniowej, nieuiszczenie opłaty za studia itp.

</doc>
<doc id="1018526" url="https://pl.wikipedia.org/wiki?curid=1018526" title="Ueno">
Ueno

 – jedna z największych stacji kolejowych "JR Higashi Nihon" w Tokio, pierwotnie kończąca linię "Nippon Tetsudō" (obecnie　"Tōhoku-sen"), łączącą Tokio z północną częścią kraju.
Położenie: Tōkyō-to　台東区 Taitō-ku.
Układ przestrzenny.
Stacja o złożonym układzie przelotowo-czołowym z torami położonymi na czterech poziomach.
Główny budynek recepcyjny, stosunkowo niewielki, umieszczony w poziomie 0 od strony wschodniej od czoła torów ślepych (pochodzi z 1932 r.). Za nim znajduje się obszerny hall, przykryty stalowo-szklanym dachem (tzw. グランドコンコース "grand concourse"). Kompleks peronów na poz. +1 nadbudowany pasażem otwartym i trzema krytymi; perony czołowe nadbudowane dodatkowo parkingiem.
Integracja z transportem lokalnym.
Pod placem przeddworcowym (strona wschodnia) znajdują się dwie stacje metra na 銀座線 "Ginza-sen" i 日比谷線　"Hibiya-sen".
Pod parkiem Ueno (strona zachodnia) znajduje się dworzec czołowy głównej linii kolei prywatnej "Keisei" (京成本線 "Keisei Honsen"), mający 2 perony czołowe przy 4 torach ślepych. Dworzec ten jest połączony ze stacją metra i dalej z kompleksem "JR" za pomocą podziemnego korytarza.
Rys historyczny.
Dworzec otwarto 28 VII 1883 jako stację początkową pierwszego odcinka kolei prywatnej sieci krajowej 日本鉄道 "Nippon Tetsudō" do 熊谷 Kumagaya. Wiadomo, że tory towarowe tej kolei przechodziły przez dworzec Ueno aż do położonego półtora kilometra dalej na południe dworca towarowego w dzielnicy Akihabara. W 1906 kolej została upaństwowiona (odtąd należała do Kolei Rządowych "Tetsudō Kokuyūhō"). W 1925 r. ukończono linię łączącą Ueno z dworcem Tōkyō, przebiegającą na wiadukcie. W 1927 r. otwarto stację metra. W latach 30. dokonano przebudowy dworca – powstał wówczas obecny budynek recepcyjny, wielki hall i – prawdopodobnie – niektóre hale peronowe. W 1949 Kolej Rządowa zmieniła status i nazwę na „Japońskie Koleje Narodowe” (日本国有鉄道 "Nihon Kokuyū Tetsudō"). W 1985 otwarto linie Tōhoku i Jōetsu Shinkansen (Ueno był tymczasowo dworcem początkowym), a 1991 r. uruchomiono ich trasę podziemną do dworca Tōkyō. Od 1987 r. dworzec należy do kolei "JR Higashi-Nihon" ("JR East").
Charakterystyka ruchu.
Dworzec Ueno był stacją początkową pociągów dalekobieżnych łączących Tokio z północą kraju. Od budowy linii Shinkansen między Ueno i Tōkyō, Ueno jest stacją początkową większości pociągów regionalno-aglomeracyjnych wychodzących na północ, oraz przystankiem na dwóch liniach średnicowych kolei miejsko-aglomeracyjnej.
W 2006 r. średnia dzienna liczba pasażerów wysiadających lub wsiadających do pociągów JR wyniosła 178,0 tys. osób. Stacje metra obsłużyły 206,9 tys. osób.
W godzinie szczytu porannego (8:00 – 8:59) dworzec odprawia ok. 13 pociągów Shinkansen, 28 pociągów "Takasaki-sen", "Utsunomiya-sen", "Jōban-sen" oraz ok. 100 pociągów "Keihan-Tōhoku-sen" i "Yamanote-sen" – razem 141 pociągów wąskotorowych i 13 pociągów Shinkansen.

</doc>
<doc id="1018529" url="https://pl.wikipedia.org/wiki?curid=1018529" title="Okrętnicowate">
Okrętnicowate



</doc>
<doc id="1018535" url="https://pl.wikipedia.org/wiki?curid=1018535" title="Feldzug in Polen">
Feldzug in Polen

Feldzug in Polen ("Kampania polska") – film propagandowy nakręcony w roku 1940 przez Fritza Hipplera, wysokiego urzędnika w Ministerstwie Propagandy III Rzeszy, kierowanego wówczas przez Josepha Goebbelsa. Film ma charakter dokumentalny i z perspektywy niemieckiej propagandy opowiada o hitlerowskiej inwazji na Polskę. 
Umieszczenie filmu w serwisie youtube.com wywołało żywą reakcję prasową, w rezultacie której film usunięto. Film jest jednak dostępny na serwisie Internet Archive.

</doc>
<doc id="1018536" url="https://pl.wikipedia.org/wiki?curid=1018536" title="Pułk Kosovo">
Pułk Kosovo

Pułk „Kosovo” () – ochotnicza kolaboracyjna formacja zbrojna złożona z Albańczyków w okupowanym Kosowie podczas II wojny światowej.
Pułk "Kosovo" został utworzony przez Niemców w 1943 w Kosowskiej Mitrowicy. Jego formowanie wspomagała Druga Liga Prizreńska, kolaboracyjna organizacja albańskich nacjonalistów, dążących do powstania tzw. Wielkiej Albanii. Na czele pułku stał Xhafer Deva. Pułk rekrutował się spośród członków ugrupowania Balli Kombëtar. Pułk walczył przeciwko partyzantom jugosłowiańskim, jest także oskarżany o przeprowadzanie czystek etnicznych wśród serbskiej ludności cywilnej zamieszkującej obszar Kosowa, od miejscowości Peć do Djakovicy i Prizrenu.
W 1944 Albańczycy zasilili szeregi nowo formowanej 21 Dywizji Górskiej SS "Skanderbeg".

</doc>
<doc id="1018537" url="https://pl.wikipedia.org/wiki?curid=1018537" title="Eric Lemming">
Eric Lemming

Eric Otto Valdemar Lemming (ur. 22 stycznia 1880 w Göteborgu, zm. 5 czerwca 1930 tamże) – szwedzki lekkoatleta oszczepnik.
Startował w igrzyskach olimpijskich w 1900 w Paryżu. Nie rozgrywano wówczas rzutu oszczepem i Lemming wystąpił w innych konkurencjach, zajmując 4. miejsce w skoku wzwyż, skoku o tyczce i rzucie młotem, 8. miejsce w rzucie dyskiem i 12. miejsce w skoku w dal. Wystąpił także w trójskoku, ale nie jest znane jego miejsce.
Na igrzyskach międzyolimpijskich w 1906 w Atenach Lemming zwyciężył w rzucie oszczepem stylem dowolnym, a także zdobył brązowe medale w drużynowym przeciąganiu liny oraz w klasycznym pięcioboju ułożonym podobnie do pięcioboju antycznego, składającym się ze skoku w dal z miejsca, rzutu dyskiem, rzutu oszczepem, biegu na 192 m oraz zapasów.
Zwyciężył na igrzyskach olimpijskich w 1908 w Londynie zarówno w rzucie oszczepem, jak i w rzucie oszczepem stylem dowolnym. Startował na tych igrzyskach również w rzucie młotem (8. miejsce) oraz rzucie dyskiem stylem zwykłym i greckim.
Na igrzyskach olimpijskich w 1912 w Sztokholmie obronił mistrzowski tytuł w rzucie oszczepem (konkursu rzutu oszczepem stylem dowolnym nie rozgrywano po igrzyskach w 1908), w rzucie oszczepem obiema rękami zajął 4. miejsce, a w rzucie dyskiem obiema rękami 11. miejsce.
Lemming był pierwszym oficjalnym rekordzistą świata w rzucie oszczepem (62,32 m w 1912), wcześniej 9-krotnie ustanawiał nieoficjalne rekordy świata.

</doc>
<doc id="1018541" url="https://pl.wikipedia.org/wiki?curid=1018541" title="Anna Wojtaszek-Pazera">
Anna Wojtaszek-Pazera



</doc>
<doc id="1018547" url="https://pl.wikipedia.org/wiki?curid=1018547" title="Athlitiki Enosi Larisas 1964">
Athlitiki Enosi Larisas 1964



</doc>
<doc id="1018550" url="https://pl.wikipedia.org/wiki?curid=1018550" title="Dog in the Fog">
Dog in the Fog

Dog in the Fog – marka piwa aromatyzowanego, produkowana w latach 2005-2010 przez koncern Kompania Piwowarska.
Piwo zawierało 12,8% ekstraktu i 5,1% zawartości alkoholu. Miało bursztynowy kolor. Było to piwo łączące typową piwną gorycz z głęboką, słodową nutą. Dostępne było w butelkach 0,33 l, 0.5 l i 0,66 l oraz w puszce 0,5 l. Na rynek Polski zostało wprowadzone w marcu 2005. W 2007 r. zmieniono jego smak na mniej owocowy i zwiększono zawartość alkoholu do 5,5%. W 2010 zaprzestano jego produkcji ze względu na zbyt małą sprzedaż.
Kampanie reklamowe.
Pierwsza reklama typu flash mob reklamująca Dog in the Fog rozpoczęła się 12 kwietnia 2004. Kampanię przygotowała agencja reklamowa PZL, a realizacji podjęła się agencja Sigma International (Poland) Ltd. Akcja reklamowa "Dog in the fog" (Pies we mgle) pod nazwą "Ludzie ze smyczami", podzielona na siedem etapów, ruszyła jednocześnie w kilku największych miastach Polski. Kilka osób trzymało smycze z niewidzialnym psem, udając, iż wyprowadzają go na spacer, a w późniejszych etapach osoby te spotykały się wspólnie i zachwalały swoje zwierzęta. Kampania była osnuta tajemnicą, nie wyjaśniała celu akcji, nie ujawniała autorów i zleceniodawców. Jednocześnie agencje poprzez własnych fotoreporterów próbowały zainteresować tajemniczym zjawiskiem media. W wyniku trwającej do 18 kwietnia kampanii na temat ludzi spacerujących z niewidzialnymi psami pojawiło się 20 publikacji, w tym: 1 publikacja telewizyjna (Panorama TVP2), 8 publikacji radiowych, 10 publikacji prasowych. Wywołała też dyskusję na forach internetowych, gdzie m.in. niewidzialny pies był wystawiony na sprzedaż na stronach Allegro. Cała sprawa została wyjaśniona na konferencji prasowej Kompanii Piwowarskiej S.A. w dniu 27 kwietnia.
Inną kampanią reklamową mającą duży oddźwięk w mediach była kampania pt. "Krzesło" rozpoczęta w czerwcu 2007 i związana ze zmianą składu i smaku tego produktu. Reklama piwa wzbudziła kontrowersje ze względu na poruszany w niej temat kary śmierci. Spot ten ukazywał człowieka siedzącego na krześle elektrycznym, któremu strażnicy podczas zakładania na głowę elektrody opowiadają dowcipy, wszyscy łącznie ze skazanym są uśmiechnięci i radośni. W pewnej chwili skazanemu robiona jest "fotka na pamiątkę", pada też pytanie "przekręcamy czerwoną gałeczkę?". Hasłem przewodnim reklamy był slogan "Nie odbierajmy życia zbyt poważnie". Stacja telewizyjna TVN24 odmówiła emisji tego spotu.

</doc>
<doc id="1018551" url="https://pl.wikipedia.org/wiki?curid=1018551" title="75 mm armata 75/27 Modello 06">
75 mm armata 75/27 Modello 06

Cannone da 75/27 modello 06 – włoskie działo polowe używane w obu wojnach światowych, będące licencyjną wersją armaty Krupp M.06.
Armata miała łoże jednoogonowe i była wyposażona w drewniane koła. Po 1940 część dział została wyposażona w koła stalowe, z pneumatycznymi oponami. Działa tego typu były używane przez wojska włoskie walczące w Afryce Północnej, znalazły się także na uzbrojeniu Afrika Korps pod oznaczeniem 7,5 cm FK 237(i). Poza wersją holowaną powstała także wersja fortyfikacyjna tego działa.

</doc>
<doc id="1018552" url="https://pl.wikipedia.org/wiki?curid=1018552" title="Indeks wskaźników wyprzedzających koniunkturę">
Indeks wskaźników wyprzedzających koniunkturę

Indeks wskaźników wyprzedzających koniunkturę (ang. "Leading Economic Index", LEI) – amerykański indeks służący do prognozowania przyszłych informacji na temat gospodarki. Jest wyliczany przez The Conference Board, pozarządową organizację, na podstawie 10 głównych wskaźników ekonomicznych dla Stanów Zjednoczonych. W ogólnych założeniach wartość tego wskaźnika ma spadać przed pojawieniem się recesji, zaś jej wzrost ma sygnalizować przyszły wzrost gospodarczy.
Jednym z problemów w zastosowaniu indeksu wskaźników wyprzedzających koniunkturę jest to, że czas pomiędzy sygnałem recesji a rzeczywistym momentem jej wystąpienia przyjmuje różne długości. W niektórych przypadkach indeks wyprzedzający koniunkturę zawiódł, podając fałszywe sygnały o zbliżającej się recesji.
10 składników indeksu dla USA:
Indeks ten w latach 1959-2001 przewidział 7 recesji, jednocześnie dając 5 fałszywych sygnałów.
The Conference Board oblicza także podobny wskaźnik wyprzedzający koniunkturę dla innych dużych państw i grup państw (takich jak Chiny, Japonia, Niemcy, Francja, strefa euro) i wtedy bierze nieco inne główne wskaźniki ekonomiczne, zależnie od kraju.

</doc>
<doc id="1018557" url="https://pl.wikipedia.org/wiki?curid=1018557" title="Tauraco leucotis">
Tauraco leucotis



</doc>
<doc id="1018559" url="https://pl.wikipedia.org/wiki?curid=1018559" title="Jamie Johnston">
Jamie Johnston

Jamie Johnston, właśc. James Michael Johnston (ur. 7 lipca 1989 w Toronto) – kanadyjski aktor. Jego najbardziej znana rola to postać Petera Stone’a w serialu ".

</doc>
<doc id="1018560" url="https://pl.wikipedia.org/wiki?curid=1018560" title="Ruth Fuchs">
Ruth Fuchs

Ruth Gamm - Fuchs (ur. 14 grudnia 1946 w Egeln) – wschodnioniemiecka lekkoatletka, która specjalizowała się w rzucie oszczepem.
Trzykrotna uczestniczka igrzysk olimpijskich. W roku 1972 oraz 1976 stawała na najwyższym stopniu podium oraz jednocześnie ustalała nowe rekordy olimpijskie. W swoim ostatnim starcie na igrzyskach, w Moskwie w roku 1980, była ósma. Dwa razy w karierze sięgała po mistrzostwo Europy (Rzym 1974 oraz Praga 1978), a raz po brąz (Helsinki 1971). Wielokrotna mistrzyni Niemieckiej Republiki Demokratycznej. Sześciokrotnie poprawiała rekord świata, aż do wyniku 69,96 w 1980. Wynik ten jest rekordem życiowym oszczepniczki.
Po zakończeniu kariery zajęła się polityką. Po zjednoczeniu się Niemiec była, z ramienia partii PDS, posłanką do Bundestagu.

</doc>
<doc id="1018563" url="https://pl.wikipedia.org/wiki?curid=1018563" title="7.5 cm FK 237(i)">
7.5 cm FK 237(i)



</doc>
<doc id="1018567" url="https://pl.wikipedia.org/wiki?curid=1018567" title="Fundacja Hitlera">
Fundacja Hitlera



</doc>
<doc id="1018570" url="https://pl.wikipedia.org/wiki?curid=1018570" title="Ekscepcja">
Ekscepcja

Ekscepcja (łac. "exceptio") – pochodzący z prawa rzymskiego zarzut natury formalnoprawnej w stosunku do przebiegu postępowania sądowego, zgłoszony przez pozwanego na rozprawie sądowej. Ekscepcje dzieli się na peremptoryjne (niweczące proces, powodujące oddalenie pozwu) oraz dylatoryjne (tamujące postępowanie, powodujące odroczenie sprawy).
W prawie rzymskim.
Pozwany był zobowiązany udowodnić fakty, na których opierał swoją ekscepcję, i obowiązywała odtąd zasada podana przez Ulpiana: "Reus excipiendo fit actor" – "pozwany przez zarzut procesowy staje się powodem". (W kwestii ciężaru dowodu pozwanego traktowano tak, jakby był powodem).
Wyróżniano m.in. następujące ekscepcje:
W rozwoju prawa prywatnego duże znaczenie miało tzw. "exceptio doli", czyli zarzut podstępu:
W dawnym prawie polskim.
Ekscepcje funkcjonowały także w postępowaniu sądowym Polski przedrozbiorowej. Najpopularniejsze były:

</doc>
<doc id="1018573" url="https://pl.wikipedia.org/wiki?curid=1018573" title="Sergio Rodríguez">
Sergio Rodríguez

Sergio Rodríguez Gómez (ur. 12 czerwca 1986 na Teneryfie) – hiszpański koszykarz, grający na pozycji rozgrywającego, aktualnie zawodnik CSKA Moskwa.
Rodríguez w ojczyźnie grał w CB Estudiantes. W sezonie 2004/05 został najlepszym debiutantem rozgrywek ligi ACB. Do NBA został wybrany z 27 numerem w drafcie 2006 przez Phoenix Suns, jednak prawa do niego przekazano Portland, gdzie rozegrał swój debiutancki sezon w Ameryce. Przed sezonem 2009/2010 zasilił szeregi Sacramento Kings, jednak z powodu dużej rywalizacji w zespole na ostatnie trzy miesiące został wypożyczony do New York Knicks, zaliczając tam swój najlepszy okres w USA ze średnią 7,4 punktu, 3,4 asysty oraz 1,4 zbiórki podczas średnio dwudziestu minut na mecz. 6 lipca 2010 roku zawodnik podpisał 3-letnią umowę z Realem Madryt.
Mierzący 191 cm wzrostu koszykarz jest członkiem hiszpańskiej drużyny narodowej. Zdobył z nią złoty medal mistrzostw świata 2006 i srebrny ME 2007, wcześniej sukcesy odnosił także w drużynach juniorskich i młodzieżowych.
13 lipca 2016 podpisał umowę z klubem Philadelphia 76ers. 17 lipca 2017 został zawodnikiem rosyjskiego CSKA Moskwa.

</doc>
<doc id="1018574" url="https://pl.wikipedia.org/wiki?curid=1018574" title="Robert Enke">
Robert Enke

Robert Enke (ur. 24 sierpnia 1977 w Jenie, zm. 10 listopada 2009 w Neustadt am Rübenberge) – niemiecki piłkarz grający na pozycji bramkarza, reprezentant kraju.
Kariera klubowa.
Swoje pierwsze piłkarskie kroki Enke stawiał w małym klubie z rodzinnej Jeny o nazwie SV Jena Pharm. Niedługo potem podjął jednak treningi w Carl Zeiss Jena. W sezonie 1995/1996 został zawodnikiem pierwszej drużyny i wtedy też zadebiutował w rozgrywkach 2. Bundesligi. Było to spotkanie z Hannoverem rozegrane 11 listopada 1995 roku (1:1). Dla Jeny rozegrał 3 spotkania i latem 1996 przeszedł do Borussii Mönchengladbach. Przez 2 lata musiał uznać wyższość Uwe Kampsa, a po zakończeniu jego kariery, Enke stał się pierwszym bramkarzem Borussii i 15 sierpnia 1998 roku zadebiutował w Bundeslidze meczem z FC Schalke 04 (3:0). Był podstawowym zawodnikiem zespołu, ale ten zajmując ostatnie miejsce został zdegradowany o klasę niżej.
W 1999 Enke przeszedł do portugalskiej Benfiki. W lizbońskim zespole od początku stał się podstawowym zawodnikiem wygrywając rywalizację z Argentyńczykiem Carlosem Bossio. Benfica przechodziła jednak duży kryzys i poza zajęciem 3. miejsca w 2000 roku i 4. w 2002 Enke nie osiągnął żadnych sukcesów. Grał jednak na tyle dobrze, że latem 2002 Joan Gaspart sprowadził go do Barcelony. W zespole był jednak trzecim bramkarzem po Roberto Bonano i Victorze Valdésie i poza debiutem (2 marca 2003: CA Osasuna-Barcelona 2:2) nie zagrał w żadnym ze spotkań, a Barcelona zajęła dopiero 6. miejsce w lidze. W 2003 roku wypożyczono Roberta do tureckiego Fenerbahçe SK, w którym zagrał tylko jedno spotkanie, a w rundzie wiosennej trafił do drugoligowego CD Tenerife.
Latem 2004 na zasadzie wolnego transferu Enke przeszedł do Hannoveru. W jego barwach zadebiutował 7 sierpnia w przegranym 1:2 meczu z Bayerem 04 Leverkusen. Po powrocie do Niemiec stał się jednym z solidniejszych bramkarzy tamtejszej ligi. W 2005 roku zajął swoje najwyższe miejsce za czasów gry w tym klubie, czyli 10. Natomiast w sezonie 2006/2007 zakończył ligę z Hannoverem na 11. pozycji.
W sezonie 2008/2009 został wybrany najlepszym bramkarzem Bundesligi.
Kariera reprezentacyjna.
Podczas występów w Borussii Mönchengladbach Enke był zawodnikiem młodzieżowej reprezentacji Niemiec U-21, dla której wystąpił 15-krotnie. Jego postawa spowodowała, że selekcjoner pierwszej reprezentacji Erich Ribbeck powołał Roberta na Puchar Konfederacji, jednak nie rozegrał on na nim żadnego spotkania. Przez kolejne lata był rzadko powoływany do kadry i debiut zaliczył dopiero 28 marca 2007 w towarzyskim spotkaniu z Danią (0:1), rozegranym w Duisburgu. W oficjalnych meczach zagrał osiem razy.
Życie prywatne.
Enke zostawił po sobie żonę Teresę. Razem mieli córkę Larę, która 17 września 2006 zmarła w wieku 2 lat na skutek wady serca. W maju 2009 małżeństwo adoptowało dziewczynkę o imieniu Leila.
Śmierć i pogrzeb.
10 listopada 2009 Enke popełnił samobójstwo na przejeździe kolejowym w miejscowości Neustadt am Rubenberge. Wskoczył pod przejeżdżający z prędkością 160 km/h pociąg. Miał 32 lata, cierpiał na depresję. Policja stwierdziła, że było to samobójstwo. 11 listopada znaleziony został list pożegnalny piłkarza. W liście przeprosił za ukrywanie swojego stanu emocjonalnego oraz przyznał się, że powodem było ukrywanie depresji, na którą cierpiał.
Po śmierci Enkego, kibice Hannoveru 96 zostawiali kwiaty i palili znicze pod bramami HDI-Arenie, stadionu zespołu. Tysiące fanów podpisywało również księgę kondolencyjną. Strona internetowa Hannoveru została zmieniona na cały czarny ekran z napisem "Wir trauern um Robert Enke" ("Jesteśmy w żałobie po Robercie Enke").
Ceremonia pogrzebowa odbyła 15 listopada 2009 roku na stadionie Hannoveru 96, HDI-Arenie w obecności około 40 tysięcy osób. Następnie Enke spoczął na cmentarzu w Neustadt am Rubenberge w dzielnicy Empede, obok grobu swojej córki, która chorowała na serce i zmarła w wieku dwóch lat w 2006 roku.

</doc>
<doc id="1018575" url="https://pl.wikipedia.org/wiki?curid=1018575" title="Sergio Rodriguez">
Sergio Rodriguez



</doc>
<doc id="1018576" url="https://pl.wikipedia.org/wiki?curid=1018576" title="Baldocchi">
Baldocchi

Baldocchi, właśc. José Guilherme Baldocchi (ur. 14 marca 1946 w Batatais) – brazylijski piłkarz grający na pozycji obrońcy.
W swojej karierze piłkarskiej (1964–1976) grał w: Botafogo de Futebol e Regatas, SE Palmeiras, Sport Club Corinthians Paulista i Fortaleza Esporte Clube. Z Palmeiras zwyciężył Taça Brasil w 1967 roku. Wraz z reprezentacją Brazylii uczestniczył w Mistrzostwach Świata w 1970.

</doc>
<doc id="1018578" url="https://pl.wikipedia.org/wiki?curid=1018578" title="Sergio Rodríguez Gómez">
Sergio Rodríguez Gómez



</doc>
<doc id="1018582" url="https://pl.wikipedia.org/wiki?curid=1018582" title="Pure Intuition">
Pure Intuition



</doc>
<doc id="1018585" url="https://pl.wikipedia.org/wiki?curid=1018585" title="Las de la Intuición">
Las de la Intuición

Las de la Intuición to piosenka pop/latino stworzona przez Shakira i Luis Fernando Ochoa na studyjny album Shakiry, "Fijación Oral vol.1”" (2005). Angielski odpowiednik tytułu to „Pure Intuition”, który nie pojawił się na albumie a znany jest z kampanii marki SEAT "„Catch The Fever”". Utwór nagrywany w "Primer Impacto" jest piątym i ostatnim singlem promującym album "„Fijación Oral vol.1”".
Teledysk.
Teledysk do singla nagrywany był w Miami, (USA) i reżyserowany przez Shakirę oraz Jaume'go de Laiguana. Videoclip ukazuje wokalistkę noszącą czarny gorset, wysokie, czarne buty na obcasach, czarne pończochy oraz fioletową perukę. Artystka pokazana jest w różnych pozycjach: siedząca przed lustrem i malująca usta, tańcząca z czterema tancerkami (ucharakteryzowanymi jak ona sama) w różnych miejscach oraz grająca na fioletowej gitarze i śpiewająca do mikrofonu. Teledysk był inspirowany pracą fotografa Helmuta Newtona. Klip miał premierę 7 maja 2007.
Pozycje na listach.
„Las de la Intuición” zadebiutował na miejscu #40 listy "Billboard Latin Pop", natomiast „Pure Intuition” na pozycji #26 holenderskiej listy przebojów "Dutch Top 40". „Pure Intuition” zmienił swoje miejsce w następnym tygodniu wcześniej wspomnianej listy na #18, aby osiągnąć pozycję #8. Angielska wersja utworu została wykorzystana w celach komercyjnych marki SEAT jak również do kampanii "„Catch The Fever”" tej samej marki, która jest sponsorem europejskiej trasy koncertowej Shakiry z roku 2007.
W Hiszpanii utwór osiągnął niezamierzany sukces zawdzięczany kampanii SEAT-a. Zajął miejsce #1 na tamtejszej liście przebojów sprzedając się w ponad 60,000 egzemplarzy i certyfikując go kilkoma platynowymi odznaczeniami. Piosenka osiągnęła podwójny sukces (miejsce #1 „Las de la Intuición” oraz #2 „Pure Intuition” na liście najczęściej ściąganych utworów).
W Argentynie utwór zajął miejsce #1 na tamtejszej liście przebojów już po czterech tygodniach od momentu pierwszego pojawienia się na liście. Przez 3 tygodnie (od 8 czerwca do 29 czerwca 2007) Shakira była jedyną wokalistką mającą aż trzy utwory na tym samym notowaniu: „Beautiful Liar” z Beyoncé, „Te Lo Agradezco, Pero No” z Alejandro Sanz i „Las de la Intuición”.
W Ameryce Łacińskiej piosenka radziła sobie świetnie zajmując miejsce #2. Utworowi nie udało się tylko przewyższyć „Dimelo/Do You Know?” Enrique Iglesiasa. W tygodniu od 16 lipca do 22 lipca 2007 Shakira okupywała Top 3 tamtejszego notowania zajmując pozycję #2 przez „Las de la Intuición” oraz #3 przez „Beautiful Liar” z Beyoncé.

</doc>
<doc id="1018586" url="https://pl.wikipedia.org/wiki?curid=1018586" title="Jonni Myyrä">
Jonni Myyrä

Joonas "Jonni" Myyrä (ur. 13 lipca 1892 w Savitaipale, zm. 22 stycznia 1955 w San Francisco) – fiński lekkoatleta oszczepnik, dwukrotny mistrz olimpijski. 
Na swych pierwszych igrzyskach olimpijskich w 1912 w Sztokholmie zajął 8. miejsce w rzucie oszczepem. Zwyciężył w tej konkurencji na igrzyskach w 1920 w Antwerpii. Na tych samych igrzyskach startował także w rzucie dyskiem (nie wszedł do finału) oraz pięcioboju lekkoatletycznym (nie ukończył).
Obronił tytuł mistrzowski w rzucie oszczepem na igrzyskach olimpijskich w 1924 w Paryżu. Później z powodu kłopotów finansowych wyjechał z Finlandii do Stanów Zjednoczonych. 
Był pięciokrotnym rekordzistą świata w rzucie oszczepem (oficjalnie uznany tylko wynik 66,10 m z 1919).
Linki zewnętrzne.
 

</doc>
<doc id="1018587" url="https://pl.wikipedia.org/wiki?curid=1018587" title="Mesocricetus brandti">
Mesocricetus brandti



</doc>
<doc id="1018588" url="https://pl.wikipedia.org/wiki?curid=1018588" title="Gmail Notifier">
Gmail Notifier



</doc>
<doc id="1018589" url="https://pl.wikipedia.org/wiki?curid=1018589" title="Mauro Ramos">
Mauro Ramos

Mauro Ramos (pełne imię Mauro Ramos de Oliveira, ur. 30 sierpnia 1930 w Poços de Caldas, zm. 18 września 2002 w Poços de Caldas) - brazylijski piłkarz. Zawodnik reprezentacji Brazylii na mistrzostwach świata 1954, 1958 i 1962.

</doc>
<doc id="1018591" url="https://pl.wikipedia.org/wiki?curid=1018591" title="Gromada (harcerstwo)">
Gromada (harcerstwo)

Gromada zuchowa − jednostka w strukturze organizacji harcerskiej, skupiająca zuchy – najmłodszych członków organizacji. Gromada realizuje program harcerski oparty na metodzie harcerskiej przy wykorzystaniu metodyki zuchowej.
Związek Harcerstwa Polskiego.
W ZHP gromady zuchowe skupiają zuchy − członków ZHP w wieku 6–10 lat. Liczebność gromady wynosi minimum 16 członków (w szczególnych wypadkach komenda hufca może obniżyć tę liczbę do 12).
Gromada pracuje w oparciu o szóstki (minimum 2 szóstki liczące po 4–8 osób). Niezależnie od obowiązujących zasad, istnieją także gromady pracujące tradycyjnym systemem "gromadek" czyli zastępów zuchowych.
Rozpoczęcie działalności gromady wymaga zgody właściwego komendanta hufca. W szczególnie uzasadnionych wypadkach utworzenie gromady może nastąpić także za zgodą komendanta chorągwi albo Naczelnika ZHP.
Gromadami kierują drużynowi, którzy powinni być instruktorami harcerskimi (zuchmistrzami), przy pomocy przybocznych. Drużynowych mianuje rozkazem właściwy komendant hufca, komendant chorągwi lub Naczelnik ZHP. 
Gromady mogą być koedukacyjne, męskie lub żeńskie.
Podstawowe jednostki organizacyjne ZHP działające w jednym środowisku mogą łączyć się w szczepy oraz związki drużyn.
Szczegółowe zasady tworzenia i działania gromad określa Główna Kwatera ZHP.
Związek Harcerstwa Rzeczypospolitej.
W ZHR gromady zuchowe skupiają zuchy − członków ZHR w wieku 6–11 lat. Gromada pracuje w oparciu o szóstki. Zuchami opiekuje się drużynowa lub drużynowy przy pomocy przybocznych. Gromada liczy przynajmniej 12 zuchów lub zuchenek.
Gromady mogą być męskie lub żeńskie − nie występują jednostki koedukacyjne (poza pewną częścią żeńskich gromad zuchowych, w których znajdują się także męskie szóstki zuchowe).
Zuchy przekazuje się do drużyny harcerskiej przeważnie na początku 4 klasy szkoły podstawowej. Taki zuch powinien mieć już wszystkie trzy gwiazdki − być gotowym do przejścia do drużyny harcerskiej.
Stowarzyszenie Harcerskie.
Gromada skupia zuchy w wieku 7–11 lat. Zuchy przechodzą do drużyny harcerskiej w momencie przejścia do 5 klasy szkoły podstawowej podobnie jak w innych organizacjach. Gromadę prowadzi harcerz lub harcerka w wieku co najmniej 16 lat. Jeśli drużynowy jest niepełnoletni, pełni swą funkcję pod opieką instruktora wyznaczonego przez komendanta hufca. Drużynowego i przybocznego mianuje komendant hufca. Gromady mogą być męskie lub żeńskie. W Stowarzyszeniu nie ma gromad koedukacyjnych. Gromada powinna liczyć co najmniej 12 zuchów czyli 2 szóstki.

</doc>
<doc id="1018592" url="https://pl.wikipedia.org/wiki?curid=1018592" title="Salto Sapo">
Salto Sapo

"Wodospad Żab" Salto Sapo znajduje się w parku narodowym Canaima położonym na południowym wschodzie Wenezueli. Dzięki ukrytej pod kaskadami spadającej wody ścieżce prowadzącej na jego drugą stronę jest jedną z głównych atrakcji parku.
Park narodowy Canaima jest punktem wyjsciowym do wypraw do najwyższego wodospadu świata Salto Angel. Koryto rzeki Rio Carrao rozgałęzia się na krótko przed wioską Canaima i opada równolegle przez wiele wodospadów do Laguna Canaima. Salto Sapo, wraz ze swoim "młodszym bratem" El Sapito leżą – patrząc w górę rzeki – raczej na uboczu parku.
W dniach po dłuższej suszy z wodospadu ciurka tylko cienka strużka i można wtedy wejść do wody u jego stóp.

</doc>
<doc id="1018593" url="https://pl.wikipedia.org/wiki?curid=1018593" title="Rai Sport (kanał telewizyjny)">
Rai Sport (kanał telewizyjny)

Rai Sport – sportowy kanał telewizyjny nadawany w języku włoskim. Dostępny jest w przekazie niekodowanym (FTA) z satelity Hot Bird oraz w niektórych sieciach telewizji kablowej. Dostęp do kanału posiadają również abonenci polskich satelitarnych platform cyfrowych.
Historia.
Rai Sport zaczął nadawanie 1 lutego 1999 jako Rai Sport Satellite. Rai Sport Satellite miało też drugą nazwę: Rai Sport Sat. Od 18 maja 2010 nazywa się ta stacja Rai Sport, a jego siostrzane (dawniej Rai Sport più) Rai Sport 2.

</doc>
<doc id="1018594" url="https://pl.wikipedia.org/wiki?curid=1018594" title="Krąg (harcerstwo)">
Krąg (harcerstwo)

Krąg − jednostka w strukturze organizacji harcerskich, skupiająca jej członków zwyczajnych. Jest miejscem realizacji programu.
Związek Harcerstwa Polskiego.
W ZHP rozpoczęcie działalności kręgu wymaga zgody właściwego komendanta hufca. W szczególnie uzasadnionych wypadkach utworzenie podstawowej jednostki organizacyjnej może nastąpić także za zgodą komendanta chorągwi albo Naczelnika ZHP.
Kręgiem kieruje przewodniczący lub komendant wybierany przez krąg i mianowany przez właściwego komendanta hufca, komendanta chorągwi lub Naczelnika ZHP (wybór członków kręgu jest zatwierdzany rozkazem).
Szczegółowe zasady tworzenia i działania kręgów określa Główna Kwatera ZHP. Obecnie obowiązują:
Podstawowe jednostki organizacyjne ZHP działające w jednym środowisku mogą łączyć się w szczepy oraz związki drużyn. 
Krąg instruktorski.
− krąg skupiający instruktorów ZHP oraz wędrowników, pełniących funkcje instruktorskie. Liczebność kręgu wynosi minimum 6 instruktorów.
Krąg starszyzny.
− krąg skupiający członków starszyzny harcerskiej (do XXXIII Zjazdu ZHP starszyzną byli: instruktorki i instruktorzy nie pełniący funkcji instruktorskich oraz pełnoletni harcerki i harcerze). Liczebność kręgu wynosi minimum 6 instruktorów nie pełniących funkcji. Właściwy komendant może wyrazić zgodę na powołanie wspólnego Kręgu Starszyzny Harcerskiej i Seniorów.
Harcerski krąg seniorów.
− krąg skupiający seniorów. Liczebność kręgu wynosi minimum 6 seniorów. Właściwy komendant może wyrazić zgodę na powołanie wspólnego Kręgu Starszyzny Harcerskiej i Seniorów.
Krąg akademicki.
− krąg skupiający pełnoletnich członków ZHP studiujących lub pracujących na uczelni albo w inny sposób związanych ze środowiskiem akademickim. Liczebność kręgu wynosi minimum 6 osób. 
Kręgi akademickie działają w oparciu o cztery płaszczyzny:
Ja − student (obywatel): współtworzę wspólnotę, jaką jest brać studencka, gmina, rodzina
Ja − specjalista: zdobywam konkretną, fachową wiedzę i umiejętności
Ja − hobbysta: mam swoje pasje, zainteresowania
Ja − harcerz: jestem instruktorem, działam w środowisku harcerskim.
Związek Harcerstwa Rzeczypospolitej.
Instruktorki i instruktorzy ZHR mogą skupiać się w kręgach instruktorskich. Zasady działania kręgów instruktorskich określa regulamin kręgów instruktorskich, uchwalany przez Naczelnictwo.
Ciekawostki.
W przeszłości w ramach ZHP funkcjonowały również wojskowe kręgi instruktorskie ZHP w Siłach Zbrojnych PRL. Miały one skupiać żołnierzy-instruktorów ZHP oraz żołnierzy przygotowujących się do pracy wychowawczej w ZHP. Możliwość tworzenia wojskowych kręgów instruktorskich stworzono w 1981 przed ogłoszeniem stanu wojennego. 6 grudnia 1981 na I Naradzie Komisji Koordynacyjnych WKI ZHP w Chorzowie wypracowano zasady ich działania, zmodyfikowane przez I Ogólnopolską Zbiórkę Komendantów WKI ZHP w Siłach Zbrojnych PRL w Oleśnicy w grudniu 1982, po uwzględnieniu Zasad działania Związku Socjalistycznej Młodzieży Polskiej w Siłach Zbrojnych PRL, wprowadzonych zarządzeniem Ministra Obrony Narodowej nr 21/MON z 24 marca 1982. W marcu 1983 Rada Młodzieżowa Wojska Polskiego sformułowała wytyczne w sprawie zasad działania wojskowych kręgów instruktorskich ZHP w Siłach Zbrojnych PRL, które zatwierdził Szef Głównego Zarządu Politycznego Wojska Polskiego, Wiceminister Obrony Narodowej gen. dyw. dr. Józef Baryła. 
Powołanie wojskowego KI było możliwe z inicjatywy instruktorów ZHP pełniących czynną służbę wojskową w jednostce lub uczelni wojskowej albo z inicjatywy komendy ZHP. Niezbędna była decyzja zarządu Związku Socjalistycznej Młodzieży Polskiej jednostki wojskowej lub uczelni wojskowej albo rady młodzieżowej oraz aprobata zastępcy dowódcy (komendanta) jednostki (uczelni) wojskowej ds. politycznych. Decyzję taką ogłaszano w rozkazie komendy terenowej ZHP. Całością prac wojskowych kręgów instruktorskich kierowała Centralna Komisja Wojskowych Kręgów Instruktorskich ZHP, której pracę organizował przedstawiciel Głównego Zarządu Politycznego Wojska Polskiego przy Głównej Kwaterze ZHP.

</doc>
<doc id="1018595" url="https://pl.wikipedia.org/wiki?curid=1018595" title="Rezerwat Dja">
Rezerwat Dja

Rezerwat fauny Dja (fr. "Réserve de faune du Dja") – kameruński rezerwat przyrody, założony w 1950 roku, w 1981 roku uznany za rezerwat biosfery, a w 1987 wpisany na listę światowego dziedzictwa UNESCO. Wpisanie było uzasadnione dużą różnorodnością żyjących tu organizmów. Rezerwat leży w górnym biegu rzeki Dja.

</doc>
<doc id="1018596" url="https://pl.wikipedia.org/wiki?curid=1018596" title="Dja">
Dja



</doc>
<doc id="1018598" url="https://pl.wikipedia.org/wiki?curid=1018598" title="Harcerski klub specjalnościowy">
Harcerski klub specjalnościowy

Harcerski klub specjalnościowy (HKS) – jednostka Związku Harcerstwa Polskiego, wspierająca działalność wychowawczą prowadzoną w podstawowych jednostkach organizacyjnych ZHP, poprzez zaoferowanie swym członkom możliwości rozwoju w wybranej specjalności. Same HKS nie są podstawową jednostką organizacyjną.
Zasady funkcjonowania.
Harcerskie kluby specjalnościowe mogą powstawać i działać w szczepie, związku drużyn, hufcu, chorągwi lub przy Głównej Kwaterze ZHP. Klub zostaje założony na wniosek co najmniej 6 wędrowników, instruktorów lub członków starszyzny, złożony do komendanta jednostki, przy której ma zostać powołany.
Zasady działania HKS reguluje konstytucja klubu, określająca m.in. zasady uczestnictwa osób niezrzeszonych z ZHP, powoływania władz oraz bezpiecznego działania w danej specjalności. 
Do HKS mogą przynależeć instruktorzy, członkowie starszyzny oraz seniorzy. Do klubów należą również zuchy, harcerze, harcerze starsi i wędrownicy - pod warunkiem, że nie mogą rozwijać swoich zainteresowań w macierzystych drużynach, pozostają jednak w nich z przydziałem służbowym. W pracach HKS mogą brać również udział osoby niezrzeszone w ZHP, a posiadające specjalistyczne kwalifikacje lub inne zasoby cenne dla funkcjonowania jednostki.
HKS powinien prowadzić działalność na podstawie programu pracy zatwierdzonego przez komendę jednostki, przy której działa. Pracami HKS kieruje jego przewodniczący (może też nosić miano prezesa, komandora lub inne), pełnoletni instruktor ZHP. Przewodniczący HKS powinien posiadać wiedzę i umiejętności z zakresu specjalności klubu. Jeżeli przewodniczący nie posiada odpowiednich kwalifikacji, HKS musi obligatoryjnie powołać szefa wyszkolenia specjalnościowego.

</doc>
<doc id="1018599" url="https://pl.wikipedia.org/wiki?curid=1018599" title="Gulli">
Gulli

Gulli France – francuski kanał tematyczny dla dzieci i rodziny. Kanał dostępny jest bezpłatnie w naziemnej telewizji cyfrowej, nadający w języku francuskim. Nazwa nawiązuje do "Podróży Guliwera". Program rozpoczął emisję 18 listopada 2005 roku. Nadaje 24 godziny na dobę przez 7 dni w tygodniu.
Do 21 listopada 2007 dostępny był bezpłatnie w Europie z satelitów Hotbird, a w Polsce był oferowany na satelitarnych platformach cyfrowych Cyfra + i N oraz w sieciach kablowych. Obecnie wszystkie przekazy satelitarne są kodowane i dostępne w ramach płatnych francuskich platform satelitarnych CanalSat (Astra 19.2°E, w tym bez-abonamentowa oferta TNTSAT) i Bis (Hotbird i Atlantic Bird 3). Stacja nadaje też na francuskich kablówkach, w internecie w systemie IPTV i poprzez światłowody. Pod koniec 2008 roku rosyjska platforma cyfrowa NTV+ porozumiała się z założycielem Lagardère Active, że chce uruchomić stacje Gulli w języku rosyjskim i tak 13 września 2009 stacja została uruchomiona w języku rosyjskim. Rosyjskie Gulli nadaje całodobowo w formacie 4:3. Ma oddziały terenowe na Ukrainie, Kazachstanie i Uzbekistanie, ale kanał Gulli Rosja nie są dostępne w tych oddziałach terenowych.
Logo stacji.
18.11.2005 – 7.04.2010: Owalne koło z zielonym tłem z napisem gulli z białą czcionką. Na ekranie logo jest sam napis gulli i jest na lewym górnym ekranie, i nieprzezroczyste. Wszystkie programy i propozycje były nadawane w formacie 4:3.
8.04.2010 – dziś: Logo podobne do poprzedniego tylko zielone tło jest ciemniejsze. Na ekranie logo w prawym rogu ekranu i wokół nazwy jest owalne koło. Logo jest półprzezroczyste i nadaje w formacie 16:9 a programy nadawane w 4:3 jest zastępowane jako Pillarbox a czasami jako Windowbox. Swój nowy wygląd został zaprojektowany przez agencję Gédéon (Gideon).
Godziny nadawania.
18.11.2005 – 10.12.2007: 06:30 do 23:00
11.12.2007 – 31.08.2008: 06:00 do 23:30
01.09.2008 – dziś: 24 godziny na dobę (06:00-06:00)

</doc>
<doc id="1018600" url="https://pl.wikipedia.org/wiki?curid=1018600" title="Puchar Europy Mistrzów Klubowych (1988/1989)">
Puchar Europy Mistrzów Klubowych (1988/1989)

XXXIV Puchar Europy Mistrzów Klubowych 1988/1989

</doc>
<doc id="1018601" url="https://pl.wikipedia.org/wiki?curid=1018601" title="Dworzec Tokio">
Dworzec Tokio



</doc>
<doc id="1018605" url="https://pl.wikipedia.org/wiki?curid=1018605" title="Dworzec Tokyo">
Dworzec Tokyo



</doc>
<doc id="1018607" url="https://pl.wikipedia.org/wiki?curid=1018607" title="Dworzec Toukyou">
Dworzec Toukyou



</doc>
<doc id="1018608" url="https://pl.wikipedia.org/wiki?curid=1018608" title="Matti Järvinen">
Matti Järvinen

Matti Henrikki Järvinen (ur. 18 lutego 1909 w Tampere, zm. 22 lipca 1985 w Helsinkach) – fiński lekkoatleta, oszczepnik.
Najwybitniejszy oszczepnik świata lat trzydziestych. Złoty medalista igrzysk olimpijskich w 1932 w Los Angeles, gdzie uzyskał wynik 72,71 m. Dla upamiętnienia tego sukcesu przy Stadionie Olimpijskim w Helsinkach wzniesiono wieżę dokładnie tej wysokości.
Dwukrotnie był mistrzem Europy (1934 w Turynie i 1938 w Paryżu). Podczas igrzysk olimpijskich w 1936 w Berlinie startował z kontuzją pleców i zajął 5. miejsce.
Między 1930 a 1936 był dziesięciokrotnym rekordzistą świata (do 77,23 m w 1936).
Jego ojciec Verner był brązowym medalistą olimpijskim w rzucie dyskiem w stylu greckim na igrzyskach w 1908 w Londynie, a brat Akilles dwukrotnym srebrnym medalistą w dziesięcioboju na igrzyskach olimpijskich w 1928 w Amsterdamie i w 1932 w Los Angeles.

</doc>
<doc id="1018609" url="https://pl.wikipedia.org/wiki?curid=1018609" title="Zdrajca">
Zdrajca



</doc>
<doc id="1018610" url="https://pl.wikipedia.org/wiki?curid=1018610" title="Zdrada państwa">
Zdrada państwa



</doc>
<doc id="1018611" url="https://pl.wikipedia.org/wiki?curid=1018611" title="Gelati">
Gelati



</doc>
<doc id="1018615" url="https://pl.wikipedia.org/wiki?curid=1018615" title="Planeta skarbów">
Planeta skarbów

Planeta skarbów (, 2002) – amerykański film animowany, familijny wyprodukowany przez Walt Disney Feature Animation. Scenariusz filmu oparto na powieści Roberta Louisa Stevensona pt. "Wyspa skarbów".
Serwis Rotten Tomatoes przyznał mu wynik 68%.
Wersja polska.
Opracowanie wersji polskiej: Start International Polska
Reżyseria: Joanna Wizmur
Dialogi polskie: Elżbieta Łopatniukowa
Dźwięk i montaż: Janusz Tokarzewski
Kierownictwo produkcji: Paweł Araszkiewicz
Tekst piosenki: Janusz Onufrowicz
Kierownictwo muzyczne: Marek Klimczuk
Piosenkę nagrano w: STUDIO BUFFO
Realizacja nagrania piosenki: Jarosław Regulski
Opieka artystyczna: Maciej Eyman
W wersji polskiej udział wzięli:
oraz
i inni
Piosenkę "Jestem kimś" śpiewa: Norbert Śliwka
Produkcja polskiej wersji językowej: Disney Character Voices International, Inc.

</doc>
<doc id="1018620" url="https://pl.wikipedia.org/wiki?curid=1018620" title="Tomas Jirsak">
Tomas Jirsak



</doc>
<doc id="1018622" url="https://pl.wikipedia.org/wiki?curid=1018622" title="Secret Sister">
Secret Sister

Secret Sister – EPka zespołu Ścianka wydana i sprzedawana na koncertach promujących płytę w ramach trasy Secret Sister Tournée wiosną 2007 roku. Płyta została wydana własnym sumptem przez zespół w limitowanym nakładzie 500 egzemplarzy.
Skład.
Płytę nagrał zespół Ścianka w składzie Maciej Cieślak, Michał Biela, Arkady Kowalczyk z udziałem muzyków nie wchodzących w skład grupy: Tomasza Ziętka (Pink Freud, trąbka) i Ireneusza Wojtczaka (flet). Z tego względu na okładce płyty figuruje nazwa zespołu Ścianka Quintet.
Promocja płyty.
10 marca 2007 roku na oficjalnej stronie zespołu pojawiła się pierwsza zapowiedź płyty, a 4 kwietnia obszerniejsza zapowiedź, pierwsze utwory z EPki do odsłuchania i krótki tekst autorstwa (prawdopodobnie) członków zespołu, objaśniający zawartość płyty.
Przed trasą uaktualniono stronę o fotografie wykonane 10 kwietnia podczas prób. Zespół odbył trasę koncertową w dziesięciu miastach w Polsce i za granicą. Secret Sister Tournée zainaugurował koncert w gdańskim klubie Mechanik 11 kwietnia 2007; był to jeden z dwóch koncertów na których zagrali Ziętek i Wojtczak.

</doc>
<doc id="1018624" url="https://pl.wikipedia.org/wiki?curid=1018624" title="Zygmunt Berdychowski">
Zygmunt Berdychowski

Zygmunt Władysław Berdychowski (ur. 9 września 1960 w Krynicy) – polski polityk, działacz społeczny, poseł na Sejm I i III kadencji, założyciel Fundacji „Instytut Studiów Wschodnich”, himalaista.
Życiorys.
Ukończył w 1987 studia na Wydziale Prawa i Administracji Uniwersytetu Jagiellońskiego. Od 1980 działał w rolniczej „Solidarności”, w stanie wojennym działał w podziemiu.
Na początku lat 90. pracował w ministerstwie rolnictwa. Był posłem na Sejm I kadencji z listy Porozumienia Ludowego oraz III kadencji z listy Akcji Wyborczej Solidarność, wybranym w okręgach nowosądeckich: nr 32 i nr 28. Należał do Stronnictwa Ludowo-Chrześcijańskiego, Stronnictwa Konserwatywno-Ludowego oraz SKL-Ruch Nowej Polski do czasu samorozwiązania. Przewodniczył SKL w województwie małopolskim. W 2001 zrezygnował ze startu w wyborach do Sejmu z listy PO, gdy zarzucono mu, iż wiceprzewodniczącym SKL w regionie został Grzegorz Wieczerzak. Ostatecznie wystartował bez powodzenia do Senatu z ramienia KWW Zgoda. Zajął się prowadzeniem własnej działalności gospodarczej. W 2006 został wybrany na radnego gminy Chełmiec z lokalnego komitetu. W październiku 2010 wstąpił do Platformy Obywatelskiej. W tym samym roku z jej listy został wybrany na radnego sejmiku małopolskiego. W 2014 nie kandydował w kolejnych wyborach.
Jest założycielem Fundacji „Instytut Studiów Wschodnich”, organizującej cykliczne spotkania polityków i przedsiębiorców z Europy Centralnej i Wschodniej pod nazwą Forum Ekonomiczne. Stanął na czele rady programowej forum.
Uprawia narciarstwo i biegi, ukończył m.in. maraton w Nowym Jorku. Jest pomysłodawcą i organizatorem Festiwalu Biegowego w Krynicy-Zdroju. W lipcu 2015, wspinając się na Denali (McKinley), najwyższy szczyt w Ameryce Północnej, osiągnął Koronę Ziemi.
Jego siostra Bogumiła Berdychowska została publicystką i specjalistką od spraw ukraińskich.
Odznaczenia i wyróżnienia.
17 sierpnia 2011 prezydent Bronisław Komorowski odznaczył go Krzyżem Oficerskim Orderu Odrodzenia Polski. W tym samym roku wyróżniony został Medalem „Niezłomnym w słowie”. Ponadto otrzymał Krzyż Wolności i Solidarności (2015), Srebrny Krzyż Zasługi (2003) oraz Brązową Srebrną Odznakę „Zasłużony dla Ochrony Przeciwpożarowej” (2009).
Za swoją działalność społeczną i charytatywną otrzymał również m.in. Nagrodę Rzeczpospolitej” im. Jerzego Giedroycia (2009) oraz Nagrodę im. św. Brata Alberta (2007).

</doc>
<doc id="1018625" url="https://pl.wikipedia.org/wiki?curid=1018625" title="Nothosaurus giganteus">
Nothosaurus giganteus

Nothosaurus giganteus – czterometrowy drapieżnik z grupy notozaurów, jeden z najstarszych gadów morskich. Zamieszkiwał wody pokrywające znaczne części Eurazji. Żył około 230 milionów lat temu, w okresie triasu. Może być starszym synonimem gatunku "Paranothosaurus amsleri".

</doc>
<doc id="1018626" url="https://pl.wikipedia.org/wiki?curid=1018626" title="Technical death metal">
Technical death metal

Technical death metal – podgatunek death metalu, cechujący się technicznym, bardzo szybkim graniem na gitarze, choć nie zawsze szybkim, często progresywnym, jak i skomplikowanym rytmem perkusyjnym (podwójna stopa (np. nieregularne uderzenia), trudne przejścia na tomach i werblu). Solówki bywają bardzo melodyjne i płynne. Jednym z pierwszych twórców, który zapoczątkował ten styl był amerykański zespół Death (pionier), istniejący w latach 1984-2001 (śmierć lidera, gitarzysty i wokalisty Chuck Schuldiner). A za jedną z pierwszych płytę uchodzi Death - Human. Polskie zespoły tego nurtu to między innymi Decapitated i Sceptic.
Zespoły.
Oto lista niektórych spośród zespołów grających ten gatunek:
Death (pioner), Atheist, * Anata, Arsis, Beneath the Massacre, Cynic, Cryptopsy, Decapitated, Demilich, Epicedium, Dying Fetus, Gorguts, Iniquity, In-Quest, Martyr, Meshuggah, Mors Principium Est, Necrophagist, Neuraxis, Nile, Origin, Psycroptic, Quo Vadis, Spawn of Possession, Suffocation, Gojira

</doc>
<doc id="1018627" url="https://pl.wikipedia.org/wiki?curid=1018627" title="Droga wojewódzka nr 980">
Droga wojewódzka nr 980

Droga wojewódzka nr 980 (DW980) – droga wojewódzka łącząca Biecz z Jurkowem. Jej długość wynosi 49 km. Zlokalizowana jest w południowo-wschodniej części województwa małopolskiego.
W ramach Małopolskiego Regionalnego Programu Operacyjnego na lata 2007-2013 przeprowadzona została modernizacja drogi wojewódzkiej nr 980. Przetarg na wykonanie modernizacji wygrała firma Strabag, a jej koszt wyniósł 60 mln zł.

</doc>
<doc id="1018629" url="https://pl.wikipedia.org/wiki?curid=1018629" title="Ameri Tbilisi">
Ameri Tbilisi

SK Ameri Tbilisi (gruz. სკ ამერი თბილისი) – gruziński klub piłkarski, z Tbilisi.
Historia.
Klub został założony 5 kwietnia 2002 jako Ameri Tbilisi. W sezonie 2002/03 występował w lidze regionalnej i zdobył awans w drugiej lidze gruzińskiej. Sezon później klub zajął 12. miejsce w tabeli ze wszystkich, 16 zespołów. W 2004/05 awansował do Umaglesi Liga. W sezonie 2006/07 zajął 3. miejsce w lidze i awansował do 1. rundy kwalifikacyjnej o Puchar UEFA. Tam jednak zespół z Tbilisi przegrał dwumecz z GKSem Bełchatów po rzutach karnych w rewanżu.
W sezonie 2007/08 zajął 5. miejsce i spadł do Pirveli Liga.

</doc>
<doc id="1018630" url="https://pl.wikipedia.org/wiki?curid=1018630" title="Seven Festival">
Seven Festival

Seven Festival – polski rockowy festiwal muzyczny, który odbywał się co roku w lipcu w Węgorzewie na Mazurach.
Charakterystyka.
Oprócz polskich zespołów, zapraszane były także grupy zagraniczne m.in. : w 2005 roku byli to The Stranglers, w 2006 – Soulfly, w 2007 Dog Eat Dog i Anathema, w 2008 – Funeral for a Friend, w 2009 – Biohazard i Paradise Lost.
Festiwal odbywał się z drobnymi przerwami od 1991 roku i w trakcie swej historii wielokrotnie zmieniał nazwę. Początkowo (1991) nosił nazwę „Otwarty Przegląd Wojskowych Zespołów Rockowych”, od 1993 roku był to „Festiwal Rockowy Węgorzewo”, od 1995 roku znany był jako „Prince Rocks Poland”, a w 1999 roku zmienił nazwę na „EB Rock Festiwal”. W roku 2002 festiwal powrócił do nazwy „Festiwal Rockowy Węgorzewo”, zaś od 2005 nosił nazwę „Union of Rock”. W roku 2008 festiwal kolejny raz zmienił nazwę na „EKO Union of Rock Festival”, co ma podkreślić ekologiczny charakter miejsca, w którym festiwal się odbywa. W 2010 roku festiwal został zorganizowany pod nazwą „Seven Festival Music &amp; More”. Wystąpiły m.in. Coma, Closterkeller, Hunter, Hey, Lipali, Vader oraz gwiazdy z zagranicy – Lacrimosa, Sepultura i The Legendary Pink Dots. Seven w nazwie to m.in. nawiązanie do siedmiu jezior w kompleksie Jeziora Mamry oraz siedmiu cudów natury, o którego miano ubiegało się Pojezierze Mazurskie.
W 2011 roku Seven Festival odbył się w dniach 7-10 lipca. Wystąpiły m.in. Samael, Moonspell, Pro-Pain, Touchstone, Strachy na Lachy, Kult i kilkanaście innych zespołów. Edycja 2012 to przede wszystkim koncert Dżemu, New Model Army oraz szwedzkiej Katatonii. Po raz kolejny na festiwalu aktywny był sektor NGO – WWF, Aeris Futuro, Amnesty International oraz Dolnośląskie Stowarzyszenie Profilaktyczne Return. Laureatem konkursu została grupa God’s Gotta Boyfriend. Nagrodę publiczności otrzymała białoruska Zatoczka.
W dniach 12-14 lipca 2013, odbyła się kolejna, tym razem jubileuszowa, bo XX edycja Seven Festival. Wystąpiła między innymi Coma, której towarzyszyła Orkiestra Symfoników Gdańskich. Było to największe wydarzenie XX edycji festiwalu, które zgromadziło też największą publiczność podczas 4 dni imprezy. Poza tym wystąpiły takie grupy jak Riverside, Anti Tank Nun, Flapjack, Closterkeller (jubileuszowy koncert z okazji 25-lecia zespołu), Tiamat, Hunter, Illusion, My Dying Bride, Dark Tranquillity, TSA oraz Korpiklaani.
XXI edycja festiwalu, która miała odbyć się 10-13 lipca 2014, została odwołana przez organizatorów festiwalu niecałe dwa tygodnie przed terminem. Kolejna edycja również została odwołana, i tym samym festiwal zakończył swoją działalność.

</doc>
<doc id="1018631" url="https://pl.wikipedia.org/wiki?curid=1018631" title="Deathcore">
Deathcore

Deathcore – podgatunek muzyki ekstremalnej, wynikły z połączenia dwóch gatunków muzycznych, metalcore’u i death metalu.
Gatunek ten charakteryzuje się wymieszaniem szybkich riffów charakterystycznych dla death metalu, ze zwolnieniami (breakdown) charakterystycznymi dla metalcore’u, jak również technicznych elementów gry z melodyjnymi riffami hardcore’owymi. W wielu zespołach grających ten gatunek można także zaobserwować dużą inspirację brutal death metalem oraz nu-metalem. Charakterystyczne dla gatunku są growl, scream, czasami również „pig squeal” (rodzaj growlu, który przypomina odgłosy torturowanej świni). Czyste wokale są bardzo rzadkie, praktycznie nie występują.
Zespoły wykonujące deathcore to m.in.: All Shall Perish, As Blood Runs Black, Bring Me the Horizon (dawniej), Frontside (dawniej), Carnifex, Chelsea Grin, Thy Art Is Murder, Impending Doom, Infant Annihilator, The Acacia Strain, After the Burial, Make Them Suffer, Emmure, Despised Icon, Heaven Shall Burn, Rings of Saturn, Job for a Cowboy, Neaera, Oceano, Suicide Silence, Whitechapel, Lorna Shore i Winds of Plague.

</doc>
<doc id="1018638" url="https://pl.wikipedia.org/wiki?curid=1018638" title="Strzelectwo na Letnich Igrzyskach Olimpijskich 1900">
Strzelectwo na Letnich Igrzyskach Olimpijskich 1900

Wyniki zawodów strzeleckich podczas Igrzysk Olimpijskich w Paryżu.
Tabela medalowa.
 i także startowały w zawodach, ale nie zdobyły żadnych medali.

</doc>
<doc id="1018639" url="https://pl.wikipedia.org/wiki?curid=1018639" title="La Quebrada de Jaspe">
La Quebrada de Jaspe

Wodospad La Quebrada de Jaspe czyli Jaspisowy Przełom, zwany także Kakó Parú znajduje się w głębi Gran Sabany na rzece Río Yuruaní.

</doc>
<doc id="1018640" url="https://pl.wikipedia.org/wiki?curid=1018640" title="FC Ameri">
FC Ameri



</doc>
<doc id="1018642" url="https://pl.wikipedia.org/wiki?curid=1018642" title="FC Ameri Tbilisi">
FC Ameri Tbilisi



</doc>
<doc id="1018643" url="https://pl.wikipedia.org/wiki?curid=1018643" title="Św. Josemaría Escrivá">
Św. Josemaría Escrivá



</doc>
<doc id="1018644" url="https://pl.wikipedia.org/wiki?curid=1018644" title="Dutton (Montana)">
Dutton (Montana)

Dutton – miasto w Stanach Zjednoczonych w stanie Montana. Liczy według spisu z 2000 r. 389 mieszkańców.

</doc>
<doc id="1018648" url="https://pl.wikipedia.org/wiki?curid=1018648" title="Marek Domin">
Marek Domin

Marek Domin (ur. 29 marca 1963 w Rozogach, zm. 29 listopada 2019 w Kamionce) – polski polityk, przedsiębiorca, rolnik, poseł na Sejm I kadencji, burmistrz Biskupca w latach 2002–2005 i 2005–2006.
Życiorys.
Syn Zdzisława i Zofii. Był absolwentem technikum rolniczego w Reszlu. Sprawował mandat posła na Sejm I kadencji z listy Polskiego Stronnictwa Ludowego wybranego w okręgu elbląsko-olsztyńskim, był także radnym gminy Sorkwity. W 2002 został wybrany burmistrzem miasta i gminy Biskupiec. Zrezygnował z tej funkcji w 2005 na dzień przed uprawomocnieniem się wyroku skazującego go za prowadzenie pojazdu w stanie nietrzeźwości. Wystartował w wyborach uzupełniających, uzyskując prawie 90% głosów.
Stanowisko burmistrza zajmował do 2006, następnie przez kilka miesięcy pracował jako pełnomocnik ds. inwestycji i rozwoju w urzędzie miejskim. Prowadził gospodarstwo rolne, był udziałowcem różnych spółek (głównie o charakterze rodzinnym), m.in. „Warmia” Sp. z o.o. zajmującej się produkcją wędlin.
Należał do Polskiego Stronnictwa Ludowego.

</doc>
<doc id="1018649" url="https://pl.wikipedia.org/wiki?curid=1018649" title="Gromada zuchowa">
Gromada zuchowa



</doc>
<doc id="1018655" url="https://pl.wikipedia.org/wiki?curid=1018655" title="Salto Kama">
Salto Kama

Wodospad Salto Kama, zwany również Kama Meru znajduje się w głębi Gran Sabany na rzece Río Yuruaní.

</doc>
<doc id="1018661" url="https://pl.wikipedia.org/wiki?curid=1018661" title="RS-485">
RS-485



</doc>
<doc id="1018662" url="https://pl.wikipedia.org/wiki?curid=1018662" title="Acadian Driftwood">
Acadian Driftwood

Acadian Driftwood – ballada kanadyjskiej grupy The Band, która znalazła się na krążku "Northern Lights-Southern Cross" z 1975. Napisał ją Robbie Robertson, śpiewali zaś Levon Helm i Rick Danko. Formą utwór podchodzi pod gatunek Southern Rock, treścią związany jest zaś z północnymi terenami Ameryki Północnej.
Jest to druga po "The Night They Drove Old Dixie Down" piosenka grupy, której tematem jest uwikłanie przeciętnej jednostki w wir wydarzeń historycznych. Tłem dla utworu były walki Akadyjczyków z rządem Brytyjskim w latach 1755-1758. Mieszkańcy Akadii (niegdyś kolonii francuskiej) odmówili bowiem w 1710 posłuszeństwa Wielkiej Brytanii, w wyniku czego w 1755 zarządca Charles Lawrence wysiedlił siedem tysięcy mieszkańców kolonii, paląc ich farmy, narażając ich na liczne katastrofy morskie i choroby. W 1758 wojska Brytyjskie uderzyły na ufortyfikowane i bronione przez grupę czterech tysięcy Francuzów miasto Louisbourg.
Piosenka opisuje te wydarzenia z perspektywy człowieka, w którym odzywa się poczucie lokalnego patriotyzmu. Utwór utrzymany jest w ciepłej, optymistycznej tonacji, podkreślanej przez częste wstawki opisujące arkadyjski obraz Akadii.
Robbie Robertson pisząc swoją piosenkę inspirował się poematem "Ewangelina" (Evangeline: a Tale of Acadie) Henry'ego Wadswortha Longfellowa z 1847.

</doc>
<doc id="1018663" url="https://pl.wikipedia.org/wiki?curid=1018663" title="Kulturowo Kreatywni">
Kulturowo Kreatywni

Kulturowo Kreatywni – termin wprowadzony przez socjologa Paul H. Ray i psychologa Sherry Ruth Anderson dla określenia pewnej części społeczności w krajach Zachodu, która obecnie się wytworzyła poza standardami i paradygmatami modernizmu, tradycjonalizmu i konserwatyzmu. 
Termin ten został zaprezentowany w 2000 roku w książce "The Cultural Creatives. How 50 Million People Are Changing the World" (Harmony Books, NY), gdzie autorzy twierdzą, że około 50 milionów Amerykanów (trochę ponad jedna czwarta społeczeństwa) może w chwili obecnej identyfikować się jako przynależna do grupy, która nie ma jeszcze formalnych struktur, ale jest rozczarowana materializmem i hedonizmem. Dr Ray nazywa tą część społeczeństwa Nowymi Progresywnymi (New Progressives).
Kulturowo Kreatywni przyznają się do praktykowania duchowych wartości w codziennym życiu bez konieczności przynależenia do formalnego ugrupowania religijnego (Anderson i Ray, 2000). Wielu jest obznajomionych z wieloma religiami i poszukuje zasad, które są uniwersalne dla wszystkich religii. W założeniu jest poszukiwanie tych uniwersalnych duchowych zasad, które są wrodzonymi wartościami i nie potrzebują religijnych autorytetów.

</doc>
<doc id="1018666" url="https://pl.wikipedia.org/wiki?curid=1018666" title="Bogdan Łukasiewicz">
Bogdan Łukasiewicz

Bogdan Łukasiewicz (ur. 7 stycznia 1950 w Łodzi) – polski polityk i rolnik, poseł na Sejm X i I kadencji.
Życiorys.
Od 1973 działał w Zjednoczonym Stronnictwie Ludowym, pełnił funkcję wiceprezesa dzielnicowego komitetu ZSL Łódź-Górna. Ukończył w 1979 studia z zakresu rolnictwa w Szkole Głównej Gospodarstwa Wiejskiego w Warszawie, otrzymując tytuł zawodowy inżyniera rolnika (studiował też na Politechnice Łódzkiej). Był przewodniczącym rady wojewódzkiej i członkiem rady głównej zrzeszenia kółek rolniczych. W latach 1989–1993 sprawował mandat posła na Sejm kontraktowy z ramienia ZSL oraz I kadencji z listy Polskiego Stronnictwa Ludowego, wybranego w okręgu łódzkim.
Zajął się prowadzeniem własnego gospodarstwa rolno-ogrodniczego. Pozostał członkiem PSL.

</doc>
<doc id="1018667" url="https://pl.wikipedia.org/wiki?curid=1018667" title="Tamka-Kałęczyn">
Tamka-Kałęczyn

Tamka-Kałęczyn – jurydyka założona na gruntach wsi Kałęczyn przez siostry Szarytki w 1659 roku, a zlikwidowana wraz z pozostałymi jurydykami warszawskimi w końcu XVIII wieku. Obszar, który zajmowała jurydyka, znajduje się obecnie w dzielnicy Śródmieście, w sąsiedztwie ulicy Tamka.
Opis.
W 1659 królowa Maria Ludwika sprowadziła do Polski z Francji siostry miłosierdzia św. Wincentego á Paulo, które u podnóża Zamku Ostrogskich zakładają przytułek dla sierot pod wezwaniem Św. Kazimierza. Budynki szpitala, kaplica, klasztor i gospodarcze wzniesione zostały wzdłuż wąskiej drogi, a grunty stanowiące uposażenie klasztoru wzdłuż tej drogi zostały rozparcelowane wśród osadników, tworząc jurydykę. Budynki rozlokowane były równolegle do drogi. W 1743 po raz pierwszy wymieniana jest nazwa Tamka - przyjęta od licznych grobli i tam na terenie podmokłym, przez który przechodziła droga ze Starej Warszawy na Solec. Teren jurydyki obejmował późniejsze ulice Tamka, Czerwonego Krzyża i Solec.

</doc>
<doc id="1018668" url="https://pl.wikipedia.org/wiki?curid=1018668" title="Konklawe 1644">
Konklawe 1644

Konklawe 9 sierpnia – 15 września 1644 – konklawe zakończone wyborem na papieża Innocentego X. W jego trakcie po raz pierwszy doszło do zgłoszenia oficjalnej ekskluzywy wobec konkretnego kandydata ze strony katolickiego mocarstwa.
Śmierć Urbana VIII.
21-letni pontyfikat Urbana VIII dobiegł końca dnia 29 lipca 1644 roku. Jego polityka, zarówno wewnętrzna, jak i zagraniczna, była mocno krytykowana. Wobec toczącej się w Niemczech wojny 30-letniej dyplomacja papieska pod wodzą papieskiego bratanka Francesco Barberini "de facto" sprzyjała sprzymierzonej z obozem protestanckim Francji, co wywoływało gniew na dworach w Madrycie i Wiedniu. Również wśród kardynałów polityka ta budziła duże zastrzeżenia.
Drugim mocno krytykowanym aspektem pontyfikatu Urbana VIII był nepotyzm. Obok Francesco mianował kardynałami i obdarzył wieloma godnościami kościelnymi także swojego drugiego bratanka Antonio oraz rodzonego brata Antonio Marcello, a swemu świeckiemu bratankowi Taddeo nadał tytuł księcia Palestriny i mianował kapitanem generalnym wojsk papieskich. Chciwość i arogancja papieskich bratanków (zwł. Antonio) sprawiły, że papież i jego ród stali się w Rzymie bardzo niepopularni. Kardynał Antonio Barberini i jego brat Taddeo, książę Palestriny byli obwiniani za wywołanie katastrofalnej w skutkach wojny o Castro z księciem Odoardo Farnese. Konflikt zakończył się klęską wojsk papieskich i spustoszeniem Państwa Kościelnego, a jednocześnie wyszło na jaw, że bracia Barberini dopuścili się defraudacji funduszy wojennych. Główną troską Francesco i Antonio wobec śmierci wuja było zabezpieczenie ogromnej fortuny zgromadzonej dzięki jego hojności oraz zapewnienie sobie bezkarności za popełnione nadużycia.
Nastroje w Rzymie w związku ze śmiercią papieża były na granicy wybuchu otwartego buntu przeciwko Barberinim. Wielki książę Toskanii oraz wicekról Neapolu zażądali rozpuszczenia i ewakuacji papieskich wojsk najemnych oraz pozbawienia księcia Taddeo Barberiniego stanowiska głównodowodzącego wojsk papieskich. Pierwsze z tych żądań zostało spełnione w całości, natomiast co do drugiego, Kolegium Kardynalskie zadecydowało o pozostawieniu Taddeo formalnie na stanowisku, ale odebraniu mu faktycznych kompetencji poprzez narzucenie mu nadzoru dwójki kardynałów. Te środki uspokoiły nieco sytuację w mieście, ale i tak przed wszystkimi pałacami wzmocniono ochronę.
Lista uczestników konklawe.
Spośród 62 kardynałów na konklawe przybyło 56, z czego jeden zmarł w jego trakcie, a jeden musiał opuścić je przed zakończeniem:
Pięćdziesięciu elektorów było Włochami, trzech Hiszpanami, dwóch Francuzami a jeden Niemcem. Aż czterdziestu ośmiu z nich otrzymało kapelusz kardynalski od Urbana VIII (1623–1644), siedmiu od Pawła V (1605–1621), a tylko jeden od Grzegorza XV (1621–1623).
Nieobecni.
Sześciu kardynałów było nieobecnych, w tym Francuz, dwóch Hiszpanów i trzech Włochów (z czego jeden w służbie francuskiej i jeden w służbie hiszpańskiej):
Czterech z nich mianował Paweł V, dwóch Urban VIII.
Podziały w Kolegium Kardynalskim.
Kolegium Kardynalskie podzielone było na trzy główne partie:
Ponadto wyróżniano jeszcze frakcję „starych”, czyli nielicznych żyjących jeszcze nominatów Pawła V. Grupa ta po śmierci Scipione Caffarelli-Borghese (1633) i Pietro Maria Borghese (1642) pozostawała bez przywódcy, tworzyli ją kardynałowie Lante della Rovere, Crescenzi, Cennini, Bentivoglio, Roma i Capponi.
Powyższy podział nie był jednak zbyt ścisły. Partia Francesco Barberiniego miała teoretycznie aż 36 członków, ale Barberini mógł liczyć na pełną lojalność najwyżej 26 z nich. Wielu kardynałów spoza frakcji hiszpańskiej (zwł. „starzy”) sympatyzowało z Madrytem, także ogólną liczbę prohiszpańskich kardynałów na konklawe oceniano nawet na dwadzieścia cztery. Z kolei Antonio Barberini formalnie został zaliczony do stronnictwa francuskiego z racji pełnienia przez niego funkcji kardynała-protektora Francji, ale faktycznie miał na uwadze przede wszystkim dobro własne i swojego rodu.
Kandydaci do tiary.
Za papabile uważano łącznie czternastu kardynałów:
· Spośród nominatów Pawła V: Lante della Rovere, Crescenzi, Bentivoglio, Capponi, Roma i Cennini;
· Spośród nominatów Urbana VIII: Sacchetti, Mattei, Pamphili, Rocci, Maculani, Altieri, Spinola, Monti.
Głównym kandydatem Francesco Barberiniego był Giulio Sacchetti, natomiast kandydatem rezerwowym był Pamphili. Jego brat Antonio popierał Sacchettiego, ale był przeciwny Pamphiliemu, z jednej strony ze względu na osobiste urazy, a z drugiej z uwagi na stanowisko Francji, którą reprezentował. Rządzący wówczas Francją kardynał Mazzarini preferował w pierwszej kolejności kandydaturę kardynała Bentivoglio, a w drugiej kardynała Sacchetti, natomiast wydał francuskim kardynałom kategoryczny zakaz głosowania na Pamphiliego, gdyż kandydatowi temu sprzyjała Hiszpania.
W tych okolicznościach na głównego faworyta konklawe wyrastał kardynał Sacchetti.
Początek konklawe – weto Hiszpanii.
Mimo początkowych propozycji, by konklawe zorganizować na Kwirynale albo w kolegium jezuickim, kamerling Antonio Barberini ostatecznie zadecydował, że zgodnie z tradycją odbędzie się ono w Watykanie. Wielu kardynałów było przeciwnych tej lokalizacji ze względu na zalecenia lekarzy, rejon Watykanu w letnich miesiącach był bowiem siedliskiem malarii.
Konklawe rozpoczęło się 9 sierpnia z udziałem 55 kardynałów, dopiero 13 sierpnia przybył kardynał Panciroli. 10 września Mattei i Gabrielli musieli opuścić konklawe ze względu na zły stan zdrowia, jednak Gabrielli powrócił 15 września, także w końcowym głosowaniu wzięło udział 54 kardynałów.
Nieoczekiwanie już na samym początku konklawe lider Hiszpanów Gil Carillo de Albornoz złożył w imieniu swojego króla uroczystą deklarację o wykluczeniu kardynała Sacchettiego z grona kandydatów na papieża. Ten krok Hiszpanów wywołał spore zamieszanie i wielodniowe spory o jego dopuszczalność. Niezależnie od prób podważania legalności weta, kardynał Barberini bezskutecznie próbował skłonić Albornoza do jego wycofania. Nieoczekiwanie jednak w jego własnej partii nastąpił rozłam i część kardynałów na czele z kardynałem Mattei poparła stanowisko Hiszpanów. Dołączyli do nich także „starzy”, którzy uważali, że 58-letni Sacchetti jest jeszcze za młody i zbyt mało doświadczony. Uważali oni, że po 21-letnim pontyfikacie Urbana VIII należy wybrać papieża w starszym wieku, którego pontyfikat byłby krótszy.
Pomimo hiszpańskiego weta Antonio i Francesco Barberini obstawali przy Sacchettim, jednak kiedy w głosowaniu 30 sierpnia dostał on zaledwie 12 głosów, uznali dalsze popieranie go za bezcelowe. Francesco Barberini wysunął więc swojego rezerwowego kandydata Pamphiliego, którego poparli także Hiszpanie. Antonio Barberini początkowo się wahał, jednak jego brat i kardynał Lugo przekonali go w końcu do tego kandydata. Mimo to Antonio nie mógł oficjalnie go poprzeć, gdyż instrukcje z Paryża kategorycznie zabraniały mu głosowania na Pamphiliego. Antonio próbował więc wpłynąć na ambasadora francuskiego w Rzymie, markiza Saint-Chamond, ten jednak odparł, że choć ceni kardynała Pamphiliego, nie może zmieniać instrukcji bez zgody kardynała Mazzariniego. Nie powiodły się też próby przekonania pozostałych członków francuskiej frakcji do głosowania wbrew instrukcjom, mimo że Antonio nie przebierał w środkach (jego propozycje dla kardynała Bichiego miały wręcz charakter symoniczny). W tej sytuacji Antonio Barberini wysłał za pośrednictwem ambasadora list do Mazzariniego z prośbą o zgodę na poparcie Pamphiliego, a celem zyskania na czasie wysunął kandydaturę kardynała Maculani.
Podobnie jak na poprzednim konklawe, upał i ciężkie powietrze sprzyjały chorobom. 7 września zmarł kardynał Bentivoglio, a trzy dni później Mattei i Gabrielli musieli opuścić konklawe. Francesco Barberini wprawdzie pozostał, ale musiał wycofać się z aktywnego udziału i oddał kierownictwo swoją partią bratu Antonio, który tym samym stał teraz na czele dwóch frakcji.
Szerząca się malaria przemawiała za jak najszybszym doprowadzeniem konklawe do końca, jednak na nadejście odpowiedzi z Paryża trzeba było czekać kilka tygodni. Tymczasem w głosowaniu 13 września aż dwadzieścia pięć głosów uzyskał wrogi Barberinim kardynał Cennini. Antonio uznał wówczas, że sytuacja zaczyna mu się wymykać spod kontroli i podjął decyzję o finalizowaniu rozmów z Hiszpanami bez czekania na odpowiedź Mazzariniego. Następnego dnia rano Antonio Barberini za pośrednictwem kardynała Facchinetti dobił targu z Hiszpanami. W zamian za gwarancje bezpieczeństwa i amnestii dla siebie i swojej rodziny ze strony nowego papieża oraz patronat ze strony króla Hiszpanii Filipa IV zgodził się na oficjalne poparcie kandydatury Pamphiliego. Głosowanie zaplanowano na następny dzień i sprowadzono nawet chorego kardynała Gabrielli. Protesty kardynałów z frakcji francuskiej zignorowano, gdyż nie mieli oni dostatecznej siły, by zablokować elekcję.
Wybór Innocentego X.
15 września Pamphili został wybrany na papieża uzyskując 15 głosów w fazie pisemnego "scrutinium" oraz dalsze 33 w fazie akcesu, co łącznie dało mu 48 głosów na 54. Przeciwko niemu głosowali jedynie Francuzi Valençay i Richelieu i trójka ich włoskich sprzymierzeńców: Bichi, Grimaldi i Maculani. Sam Pamphili, zgodnie z obyczajem, także nie głosował na siebie. Elekt przybrał imię Innocentego X, na cześć Innocentego VIII.
Gdyby konklawe przeciągnęło się jeszcze przez kilka dni, do wyboru Pamphiliego prawdopodobnie by nie doszło. 23 września do Rzymu dotarła odpowiedź kardynała Giulio Mazzarini datowana na 19 września, w której nakazał on Barberiniemu zgłoszenie wobec Pamphiliego oficjalnej ekskluzywy, identycznej z tą zgłoszoną przez Hiszpanów przeciwko Sacchettiemu. Ponieważ konklawe już się zakończyło, nie miało to już żadnego znaczenia – papież został prawomocnie wybrany. 4 października odbyły się uroczystości koronacyjne, podczas których protodiakon Carlo de Medici nałożył tiarę na głowę papieża.
Mazzarini z oczywistych względów nie był zadowolony z postawy Antonio Barberiniego, który za francuskie pieniądze pełnił oficjalnie urząd protektora Francji przy Stolicy Apostolskiej. Już kilka miesięcy później Antonio utracił ten urząd i związane z nim dochody. Karę poniósł także francuski ambasador, który został odwołany do kraju.

</doc>
<doc id="1018672" url="https://pl.wikipedia.org/wiki?curid=1018672" title="Typ 61 (czołg)">
Typ 61 (czołg)

 – japoński czołg podstawowy, pierwszy japoński czołg zbudowany po II wojnie światowej
Historia konstrukcji.
W 1950 r. w trakcie tworzenia nowych japońskich sił zbrojnych (Japońskie Siły Samoobrony) do oddziałów pancernych początkowo trafiły amerykańskie czołgi Sherman i Chaffee z okresu II wojny światowej, a później także czołgi Patton. Te ostatnie czołgi były wykorzystywane tylko do prób i ostatecznie uznano, że czołg Patton nie zostanie wprowadzony na uzbrojenie japońskich oddziałów pancernych. Aby jednak unowocześnić oddziały pancerne w 1954 r. przystąpiono do opracowywania japońskiego czołgu podstawowego, który miałby zastąpić używane czołgi. 
W 1957 r. stworzono w zakładach Mitsubishi pierwszy prototyp czołgu, oznaczony jako ST-A1. Badania trwały do 1962 r., gdy skierowano go do produkcji seryjnej pod oznaczeniem Typ 61 MBT. Czołgi te były produkowane do 1975 roku. Łącznie wyprodukowano 560 sztuk. 
Na bazie tych czołgów zbudowano inne pojazdy wojskowe:
Użycie czołgu.
Czołg Typ 61 został wprowadzony do japońskich sił zbrojnych w 1962 r., ale był używany aż do 2000 r., kiedy został wycofany ze służby liniowej. 

</doc>
<doc id="1018682" url="https://pl.wikipedia.org/wiki?curid=1018682" title="CH-53">
CH-53



</doc>
<doc id="1018683" url="https://pl.wikipedia.org/wiki?curid=1018683" title="UH-1">
UH-1



</doc>
<doc id="1018684" url="https://pl.wikipedia.org/wiki?curid=1018684" title="William Prescott">
William Prescott

William Prescott (ur. 20 lutego 1726, zm. 13 października 1795) – amerykański pułkownik; dowódca podczas bitwy pod Bunker Hill (1775).

</doc>
<doc id="1018685" url="https://pl.wikipedia.org/wiki?curid=1018685" title="ŁDK">
ŁDK



</doc>
<doc id="1018686" url="https://pl.wikipedia.org/wiki?curid=1018686" title="CH-46">
CH-46



</doc>
<doc id="1018690" url="https://pl.wikipedia.org/wiki?curid=1018690" title="Stanisław Radwan">
Stanisław Radwan

 

</doc>
<doc id="1018691" url="https://pl.wikipedia.org/wiki?curid=1018691" title="Stannowo">
Stannowo

Stannowo – część wsi Śliwkowo w Polsce, położona w województwie kujawsko-pomorskim, w powiecie aleksandrowskim, w gminie Waganiec.
W latach 1975–1998 miejscowość administracyjnie należała do województwa włocławskiego.

</doc>
<doc id="1018696" url="https://pl.wikipedia.org/wiki?curid=1018696" title="Łosoś Clarka">
Łosoś Clarka

Łosoś Clarka ("Oncorhynchus clarkii") – gatunek słodkowodnej ryby z rodziny łososiowatych (Salmonidae). Tworzy liczne podgatunki. Osiąga prawie 1 m długości.
Występowanie.
Występuje w chłodnych wodach zachodniej Ameryki Północnej.

</doc>
<doc id="1018704" url="https://pl.wikipedia.org/wiki?curid=1018704" title="Hermann Grotefend">
Hermann Grotefend

Hermann Grotefend (ur. 18 maja 1845 w Hanowerze, zm. 26 maja 1931 w Schwerinie) - niemiecki historyk i archiwista, autor m.in. "Stammtafeln der schlesischen Fürsten bis zum Jahre 1740".

</doc>
<doc id="1018706" url="https://pl.wikipedia.org/wiki?curid=1018706" title="Herman Grotefend">
Herman Grotefend



</doc>
<doc id="1018709" url="https://pl.wikipedia.org/wiki?curid=1018709" title="Chrobotkowate">
Chrobotkowate

Chrobotkowate ("Cladoniaceae" Zenker) – rodzina workowców. Ze względu na współżycie z glonami zaliczana jest do grupy porostów.
Charakterystyka.
Do rodziny należą gatunki mające podecja wewnątrz puste, laseczkowate, kieliszkowate, rożkowate lub politomicznie rozgałęzione, najczęściej znacznie większe od pierwotnej plechy, która jest listkowata lub skorupiasta.
Należą tu gatunki żyjące na różnym podłożu, głównie w pionierskich siedliskach naziemnych pierwotnych lub wtórnych. Najczęściej są szeroko rozpowszechnione. Niektóre są kosmopolityczne.

</doc>
<doc id="1018712" url="https://pl.wikipedia.org/wiki?curid=1018712" title="6 Brygada Desantowo-Szturmowa im. St. Sosabowskiego">
6 Brygada Desantowo-Szturmowa im. St. Sosabowskiego



</doc>
<doc id="1018723" url="https://pl.wikipedia.org/wiki?curid=1018723" title="Jacek Swakoń">
Jacek Swakoń

Jacek Swakoń (ur. 21 stycznia 1963 w Częstochowie) – polski polityk, związkowiec, poseł na Sejm III kadencji, senator VII kadencji.
Życiorys.
Syn Zdzisława i Stanisławy, brat Wojciecha. Ukończył w 1986 studia na Wydziale Elektrycznym Politechniki Wrocławskiej. W drugiej połowie lat 80. pracował w Wojewódzkim Przedsiębiorstwie Energetyki Cieplnej w Legnicy. Działał w Niezależnym Zrzeszeniu Studentów i Duszpasterstwie Ludzi Pracy, wydawał niezależne pisma „Na indeksie” i „Gazeta Lubińska”. W 1989 wstąpił do „Solidarności”. W latach 1990–1998 był wiceprzewodniczącym, następnie przewodniczącym zarządu regionu związku – Zagłębie Miedziowe. W latach 1997–2001 pełnił funkcję posła III kadencji, wybranego z listy Akcji Wyborczej Solidarność. W 2001 bez powodzenia ubiegał się o reelekcję. Do 2002 był członkiem Ruchu Społecznego AWS. Po zakończeniu pracy w Sejmie podjął pracę na kierowniczych stanowiskach w spółkach powiązanych z KGHM. Wrócił też do działalności w NSZZ „S” jako regionalny koordynator do spraw rozwoju związku.
W wyborach parlamentarnych w 2007 z ramienia Platformy Obywatelskiej został wybrany na senatora w okręgu legnickim, uzyskując 134 680 głosów. W styczniu 2011 przeszedł do ugrupowania Polska Jest Najważniejsza. W wyborach w tym samym roku bez powodzenia kandydował do Sejmu. W grudniu 2013, w wyniku decyzji o rozwiązaniu PJN, zajął się tworzeniem legnickich struktur partii Polska Razem Jarosława Gowina. W 2014 zasiadł w zarządzie wojewódzkim tej partii, był także jej kandydatem na liście PiS do sejmiku dolnośląskiego. W listopadzie 2017 jego partia przekształciła się w Porozumienie.
Odznaczenia.
W 2015 otrzymał Krzyż Wolności i Solidarności.

</doc>
<doc id="1018729" url="https://pl.wikipedia.org/wiki?curid=1018729" title="Brzeczka (województwo kujawsko-pomorskie)">
Brzeczka (województwo kujawsko-pomorskie)

Brzeczka – osada w Polsce położona w województwie kujawsko-pomorskim, w powiecie toruńskim, w gminie Wielka Nieszawka, na południe od byłego poligonu artyleryjskiego. Jest miejscowością o luźnej i rozrzuconej zabudowie.
W latach 1975–1998 miejscowość administracyjnie należała do województwa toruńskiego.

</doc>
<doc id="1018752" url="https://pl.wikipedia.org/wiki?curid=1018752" title="Andrzej Woźnicki">
Andrzej Woźnicki

Andrzej Maciej Woźnicki (ur. 10 marca 1941 w Warszawie) – polski polityk, działacz związkowy, pracownik naukowy, poseł na Sejm III kadencji.
Życiorys.
Ukończył na Wydziale Matematyczno-Fizyczno-Chemicznym Uniwersytetu Łódzkiego chemię (1963) i fizykę (1968). Od 1969 pracował naukowo na UŁ, następnie na Politechnice Łódzkiej. Od 1982 zawodowo związany z Akademią Medyczną w Łodzi (przekształconą w Uniwersytet Medyczny w Łodzi).
W 1970 został aresztowany za przynależność do konspiracyjnej organizacji niepodległościowej „Ruch”, skazano go za to na karę 10 miesięcy pozbawienia wolności. W 1977 był jednym z założycieli Ruchu Obrony Praw Człowieka i Obywatela, redagował niezależne pismo „Ruch Związkowy”, a po przystąpieniu do „Solidarności” gazetę „Solidarność Ziemi Łódzkiej”. W stanie wojennym został internowany na okres od 13 grudnia 1981 do 6 kwietnia 1982. W latach 1990–2001 był członkiem zarządu regionu łódzkiego związku. Sprawował mandat posła III kadencji wybranego z listy AWS (1997–2001). Należał do Ruchu Społecznego, w 2004 przystąpił do Partii Centrum.
Odznaczenia.
Odznaczony Krzyżem Komandorskim Orderu Odrodzenia Polski (2006). W 2018 otrzymał Krzyż Wolności i Solidarności.

</doc>
<doc id="1018755" url="https://pl.wikipedia.org/wiki?curid=1018755" title="Megius Roma Volley">
Megius Roma Volley

Megius Roma Volley; M. Roma Volley – rzymski klub siatkarski, uczestniczący w męskich rozgrywkach Serie B1.
Do najwyższej klasy rozgrywek zespół awansował w 2006 roku, gdy odkupił miejsce od Premier Hotels Crema. W sezonie 2008/2009 drużyna nie zagrała w Serie A, ponieważ została wycofana przez prezydenta klubu Massimo Mezzaroma. Od sezonu 2010/11 zespół ponownie występuje na najwyższym szczeblu rozgrywek. 14 czerwca 2012 prezes klubu poinformował, że nie udało się pozyskać sponsorów na sezon 2012/13, dlatego klub będzie występował w Serie B1.
Sukcesy.
Puchar CEV: 

</doc>
<doc id="1018756" url="https://pl.wikipedia.org/wiki?curid=1018756" title="Wirus ludzkiego niedoboru odporności">
Wirus ludzkiego niedoboru odporności



</doc>
<doc id="1018764" url="https://pl.wikipedia.org/wiki?curid=1018764" title="Hymn Borussii Dortmund">
Hymn Borussii Dortmund

Hymn Borussii Dortmund
Oficjalnym hymnem klubu piłkarskiego Borussia Dortmund jest piosenka "Wir halten fest und treu zusammen", do której słowa napisał Heinrich Kersten.
Została skomponowana w 1934 roku, na obchody 25-lecia działalności klubu. W oryginalnej wersji piosenka ma 4 zwrotki, jednakże tylko pierwsza zwrotka z refrenem są śpiewane na stadionie podczas meczów piłkarskich.
Zmiany.
Słowa "Ball Heil Hurra, Borussia" występujące w oryginalnej wersji piosenki zostały zmienione podczas prezydentury Gerda Niebauma ze względów politycznych na "Hipp Hipp Hurra, Borussia!". W tym samym czasie do hymnu zostały dodane dwie nowe zwrotki. Jednakże w 2005 roku, podczas spotkania kibiców przywrócono starą wersję.
Inne piosenki BVB.
Bardziej popularna i łatwiejsza jest piosenka "Heja BVB", napisana przez Karl-Heinza Bandosza w roku 1977. Jest ona śpiewana przed startem większości meczów domowych. Uznawana za drugi, nieoficjalny hymn BVB.
Drugą często pojawiającą się piosenką jest "Olé, jetzt kommt der BVB", a wśród innych najpopularniejszych piosenek stadionowych kibiców Borussii można wymienić jeszcze "Leuchte auf, Borussia" oraz "You’ll Never Walk Alone".

</doc>
<doc id="1018769" url="https://pl.wikipedia.org/wiki?curid=1018769" title="Wspólnota administracyjna Schirnding">
Wspólnota administracyjna Schirnding

Wspólnota administracyjna Schirnding – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Siedziba wspólnoty znajduje się w miejscowości Schirnding. Powstała 1 maja 1978.
Wspólnota administracyjna zrzesza gminę miejską "(Stadt)" oraz gminę targową "(Markt)":

</doc>
<doc id="1018773" url="https://pl.wikipedia.org/wiki?curid=1018773" title="Wspólnota administracyjna Thiersheim">
Wspólnota administracyjna Thiersheim

Wspólnota administracyjna Thiersheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Siedziba wspólnoty znajduje się w miejscowości Thiersheim. Powstała 1 maja 1978.
Wspólnota administracyjna zrzesza dwie gminy targowe "(Markt)" oraz gminę wiejską "(Gemeinde)":

</doc>
<doc id="1018777" url="https://pl.wikipedia.org/wiki?curid=1018777" title="Golec zwyczajny">
Golec zwyczajny

Golec zwyczajny, golec, pstrąg alpejski ("Salvelinus alpinus") – gatunek ryby z rodziny łososiowatych (Salmonidae).
Występowanie.
Anadromiczna ryba wędrowna. Występuje w arktycznych morzach Europy, Azji i Ameryki Płn. Różne osiadłe formy występują w jeziorach w Skandynawii, na Wyspach Brytyjskich oraz w Alpach, w jeziorach Ładoga i Onega, na Spitsbergenie i w Islandii, w Quebecu w Kanadzie, w stanach Maine i New Hampshire w USA oraz w wielu innych miejscach. Tworzy liczne podgatunki, m.in. występująca w jeziorach przedalpejskich i alpejskich palia alpejska ("S. a. salvelinus") i dawatczan ("S. a. erythrinus") ze zlewiska Bajkału. Zazwyczaj przebywa na głębokości 30–70 m.
Sprowadzony do hodowli w Polsce po raz pierwszy prawdopodobnie w 1603, ponownie w 1840, ale bez powodzenia. Po 2000 roku w Polsce podjęto hodowlę tego gatunku.
Opis.
Zwykle osiąga długość 50–60 cm i 1,5–2 kg masy ciała. Maksymalnie dorasta do 107 cm i 15 kg. Łuski są bardzo drobne. Młode osobniki mają 13–15 poprzecznych prążków na bokach. Starsze mają jasnoniebieski grzbiet i szaroniebieskie lub zielonkawe boki usiane licznymi czerwonawymi lub pomarańczowymi plamkami, brzuch jasnoczerwony, spód głowy żółty. Przednie krawędzie płetw piersiowych, brzusznych i odbytowej są mlecznobiałe. Poza okresem godowym boki bledną a brzuch staje się srebrzysty. Z pstrągiem daje bezpłodną hybrydę.
Odżywianie.
W wodach słodkich zjada głównie bezkręgowce. W morzu żywi się głównie rybami.
Rozród.
Dojrzewa płciowo w wieku 6–7 lat. Tarło odbywa się jesienią. Młode osobniki spędzają w rzekach 3 lub 4 lata. Spływ smoltów do morza odbywa się zimą, pod lodem. Często kończy się on w czerwcu.
Znaczenie gospodarcze.
Szczególnie duże znaczenie posiada w regionach arktycznych. Chętnie łowiona przez wędkarzy na spinning i muchę.

</doc>
<doc id="1018778" url="https://pl.wikipedia.org/wiki?curid=1018778" title="Wspólnota administracyjna Tröstau">
Wspólnota administracyjna Tröstau

Wspólnota administracyjna Tröstau – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Wunsiedel im Fichtelgebirge. Siedziba wspólnoty znajduje się w miejscowości Tröstau. Powstała 1 maja 1978.
Wspólnota administracyjna zrzesza trzy gminy wiejskie "(Gemeinde)":

</doc>
<doc id="1018780" url="https://pl.wikipedia.org/wiki?curid=1018780" title="Stawy Jana w Łodzi">
Stawy Jana w Łodzi

Stawy Jana – park położony w Łodzi, w dzielnicy Łódź Górna, pomiędzy ul. Rzgowską, Paradną i Kosynierów Gdyńskich.
Charakterystyka.
Staw położony jest w południowej części parku, w dolinie rzeki Olechówki. Powierzchnia parku wynosi 18,34 ha, w tym stawu 4,3 ha.
Wokół stawu urządzono piaszczystą plażę oraz przystań kajakową. W zachodniej części parku znajduje się brodzik dla dzieci, a także obiekty sportowe: boisko do siatkówki i siatkówki plażowej. Na terenie parku zostały wybudowane: boisko do piłki nożnej i koszykówki. Od zachodu z parkiem sąsiaduje Chojeński Klub Sportowy.
Park pocięty nieregularnym układem ścieżek jest nierównomiernie zadrzewiony i posiada rozległe trawniki. Wśród drzew pięć jest szczególnie cennych. Są to jesion wyniosły i cztery lipy drobnolistne w wieku 160–180 lat.
Dwór Benedykta Górskiego.
W północnej części parku znajduje się zabytkowy dwór, frontem zwrócony na południe. Od ulicy Rzgowskiej prowadzi do niego aleja drzew. Dwór wybudowany został pod koniec XVIII wieku przez Benedykta Górskiego. Jest to niewielki parterowy budynek wzniesiony z bali modrzewiowych o konstrukcji zrębowej, otynkowany. Pokryty jest dachem gontowym, łamanym, polskim.
Za dworem, przy ul. Kosynierów Gdyńskich, w dawnym ogrodzie usytuowano domki campingowe oraz pole biwakowe. Zabudowania folwarczne położone na zachód i południowy zachód od dworu nie zachowały się.
Ostatnim właścicielem folwarku chojeńskiego był Franciszek Zimmerman. Po wojnie majątek upaństwowiono i włączono w granice Łodzi. Park z dworem przekształcono w ośrodek wypoczynkowo-rekreacyjny nazywany "Stawami Jana". Obecnie istnieje tylko jeden staw, drugi, po którym pozostało tylko zagłębienie terenu, leży na zachód od parku przy Chojeńskim Klubie Sportowym.
W marcu 2010 zakończył się finansowany przez miasto Łódź remont dworku. Z dawnego wystroju udało się zachować belkowany strop i podłogi, ozdobny piec kaflowy oraz dwa kominki w salonie. Docelowo ma się w nim znaleźć restauracja serwująca m.in. potrawy kuchni staropolskiej.
Pochodzenie nazwy.
Jak należy przypuszczać, nazwa "Stawy Jana" wzięła się od Jana Mulinowicza (lub Mulinowica), który, jak głosi legenda na początku XVII wieku po stracie rodziców, wypędzony ze swego mieszkania siedział zapłakany przy drodze prowadzącej do Piotrkowa. Sierotą zaopiekowało się przejeżdżające traktem małżeństwo z Krakowa. Po ich śmierci Janek stał się właścicielem znacznego majątku. W miejscu, w którym spotkał swych dobrodziejów, postawił w 1634 roku kolumnę z szarego marmuru na prostokątnym piedestale o łącznej wysokości około 11 metrów.
Pisał o niej w 1853 Oskar Flatt:
"Pół mili od Łodzi, w stronie południowej, na trakcie piotrkowskim, pod wsią Chojny, spoczną oczy przechodnia na wielkim, szaro-marmurowym kamieniu, wysokim na trzynaście łokci, na którym sterczy złocony krzyż, prawie cztery stóp wysoki."
Na bokach podstawy kolumny znajdowały się trzy łacińskie inskrypcje. Najważniejsza określała fundatora i podawała datę powstania pomnika. W tłumaczeniu na polski brzmiała ona: "Bogu najlepszemu, najwyższemu Jan Mulinowic, mieszczanin krakowski, wzniósł w roku pańskim 1634".
Kolumna zniszczona przez Niemców w 1939 była prawdopodobnie najstarszym świeckim pomnikiem w Polsce. Powstała 10 lat przed wzniesieniem Kolumny Zygmunta. Po wojnie w tym miejscu przy ulicy Kolumny postawiono postument z figurą Chrystusa.
Z inicjatywy Jana Mulinowicza i za jego pieniądze w 1643 dokonano renowacji kościoła pw. św. Wojciecha. W skarbcu kościelnym przechowywane są ofiarowane przez niego pozłacany kielich mszalny z 1628 i srebrna monstrancja z 1638.

</doc>
<doc id="1018784" url="https://pl.wikipedia.org/wiki?curid=1018784" title="Dana van Dreven">
Dana van Dreven



</doc>
<doc id="1018787" url="https://pl.wikipedia.org/wiki?curid=1018787" title="Close Your Eyes">
Close Your Eyes

CYE - Close Your Eyes – singel promujący album "3" Andrzeja Smolika. Wydany w 2006 roku. Piosenkę zaśpiewała Kasia Kurzawska.
Teledysk.
Piosence towarzyszył teledysk, którego reżyserem jest Krzysztof Ostrowski, wokalista Cool Kids of Death. Teledysk stylizowany jest na film "Blade Runner". Główną rolę zagrał w nim Andrzej Chyra.

</doc>
