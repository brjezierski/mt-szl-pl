<doc id="1020771" url="https://pl.wikipedia.org/wiki?curid=1020771" title="Depositum">
Depositum

Depositum (łac.: „przechowanie”) kontrakt przechowania – w prawie rzymskim – kontrakt realny, dwustronnie zobowiązujący niezupełny, zawierany poprzez wręczenie przez deponenta (przechowującego) rzeczy ruchomej oznaczonej indywidualnie depozytariuszowi (przechowawcy) w celu jej bezpłatnego przechowania, z obowiązkiem zwrotu na każde żądanie deponenta.
Rodowód depozytu.
Depozyt wywodził się z kontraktu powiernictwa, w którym w celu przechowania rzeczy przenoszono ich własność – poprzez mancypację lub "in iure cessio" – na przechowawcę. Taka konstrukcja stwarzała jednak pewne problemy:
Depozyt był już tych wad pozbawiony.
Treść umowy przechowania.
Umowę zawierano poprzez wręczenie rzeczy depozytariuszowi przez deponenta. Depozytariusz stawał się zaledwie dzierżycielem (a nie właścicielem jak w fiducji) rzeczy, dzięki czemu deponent mógł nadal rozporządzać rzeczą interdyktami posesoryjnymi. Przechowywana rzecz nie musiała być własnością deponenta.
Podstawowym obowiązkiem depozytariusza było przechowanie rzeczy. Miał on również obowiązek zwrócić rzecz wraz z ewentualnymi pożytkami na każde żądanie deponenta, nawet jeżeli umówiono by się, iż rzecz będzie przechowywana przez ściśle określony czas.
W prawie rzymskim depozyt był umową bezpłatną, w związku z czym depozytariusz odpowiadał jedynie za działanie podstępne ("dolus") oraz rażące niedbalstwo ("culpa lata") ale już nie za lekką winę ("culpa levis").
Depozytariusz nie miał prawa przywłaszczyć sobie rzeczy – byłaby to kradzież rzeczy ("furtum rei") – ani rzeczy używać – byłaby to kradzież używania ("furtum usus"). W obu przypadkach jako złodziej ("fur") odpowiadałby za przypadkową utratę rzeczy ("casus").
Deponent miał obowiązek zwrócić wszelkie nakłady i wydatki poczynione przez przechowawcę na przechowywaną rzecz. Deponent obowiązany był również wynagrodzić wszelkie szkody i straty poniesione przez depozytariusza w związku z przechowywaniem rzeczy (np. koszty leczenia zwierząt zarażonych przez chore zwierzę deponenta).
Szczególne rodzaje depozytu.
Ponadto prawo rzymskie znało trzy szczególne rodzaje depozytu:
"Depositum necessarium".
W depozyt konieczny oddawano rzeczy z powodu wystąpienia siły wyższej (np. powodzi, pożaru). Znalazłszy się w sytuacji przymusowej, deponent oddawał rzeczy przypadkowej osobie, nie badając czy jest ona godną zaufania. W związku z tym deponent mógł się domagać – gdy nieuczciwy depozytariusz nie chciał rzeczy zwrócić – podwójnej wartości rzeczy ("duplum"). Była to swego rodzaju kara dla przechowawcy wykorzystującego przymusowe położenie deponenta.
"Depositum sequestre".
W sytuacji, gdy kilka osób toczyło spór o rzecz ("res litigiosa"), mogli oni ją zdeponować u osoby trzeciej (sekwestra) w depozyt sekwestrowy. Depozytariusz sekwestrowy miał obowiązek zwrócić rzecz osobie, która spór wygrała. Taki depozyt różnił się od zwykłego również tym, że depozytariusz miał rzecz w posiadaniu ("posessio") a nie w dzierżeniu ("detentio") i samodzielnie korzystał z ochrony posesoryjnej.
"Depositum irregulare".
W wywodzącym się z prawa starożytnej Grecji, depozycie nieprawidłowym deponent składał na przechowanie rzeczy oznaczone gatunkowo tj. zamienne (np. pieniądze, zboże), z możliwością używania ich przez depozytariusza. Rzeczy te stawały się wówczas własnością przechowawcy i był on zobowiązany zwrócić odpowiednią ilość takich samych rzeczy (tego samego gatunku) – a nie tych samych rzeczy.
Upodabniało to depozyt nieprawidłowy do pożyczki. Różniły się one jednak następującymi cechami:
Ochrona roszczeń.
Actio depositi (directa).
Deponentowi przysługiwało przeciw depozytariuszowi powództwo o zwrot rzeczy – "actio depositi", znana również jako "actio depositi directa". Powództwo to było skargą cywilną infamizującą, tj. powodującą infamię zasądzonego depozytariusza. Należało do "actiones in personam".
Actio depositi contraria.
Roszczenia depozytariusza chronione były powództwem "actio depositi contraria". Powództwo to – tak jak "actio depositi" – było skargą cywilną "in personam".

</doc>
<doc id="1020772" url="https://pl.wikipedia.org/wiki?curid=1020772" title="Orphaned Land">
Orphaned Land

Orphaned Land (ang. „Osierocona Kraina”, symboliczna nazwa Izraela) – izraelski zespół metalowy.
Został założony w 1991 roku jako Resurrection (ang. wskrzeszenie, zmartwychwstanie), później przybrał swoją obecną nazwę. Jego muzykę określa się jako połączenie doom i death metalu oraz wpływów bliskowschodnich. Od płyty "Mabool" następuje wyraźna ewolucja zespołu w kierunku metalu progresywnego z zachowaniem elementów orientalnych. W styczniu 2014 grupę opuścił założyciel i główny kompozytor Yossi Sassi.

</doc>
<doc id="1020775" url="https://pl.wikipedia.org/wiki?curid=1020775" title="Mark Morrison">
Mark Morrison

Mark Morrison (ur. 3 maja 1972 w Hanowerze, Niemcy) - brytyjski wokalista R&amp;B. Najbardziej znany ze swego singla "Return of the Mack". Utwór wspiął się na szczyt brytyjskiego zestawienia. Debiutancki album artysta nagrał w 1996 i został nominowany do 4 nagród Brit Awards. W 1997 Morrison trafił do więzienia za rozboje.

</doc>
<doc id="1020779" url="https://pl.wikipedia.org/wiki?curid=1020779" title="Szydłowieckie Centrum Kultury – Zamek">
Szydłowieckie Centrum Kultury – Zamek

Szydłowieckie Centrum Kultury – Zamek, skr. SCK Zamek (1963-1990 "Dom Kultury w Szydłowcu"; 1990-2005 "Szydłowiecki Ośrodek Kultury"; 2005-2007 "Szydłowieckie Centrum Kultury - Zamek"; 2007-2015 "Szydłowieckie Centrum Kultury i Sportu - Zamek"); – ośrodek kultury finansowany przez samorząd gminy w Szydłowcu, mający swoją siedzibę w miejscowym zamku.
Pierwszy zinstytucjonalizowany ośrodek animacji kulturalnej w Szydłowcu został założony w 1963, wraz z oddaniem do użytku zachodniego skrzydła restaurowanego zamku. W 1990 został połączony z Miejsko-Gminną Biblioteką Publiczną, Kinem "Górnik" oraz Miejskim Ośrodkiem Sportu i Rekreacji, tworząc instytucję zespoloną pod nazwą Szydłowieckiego Ośrodka Kultury (SzOK). 1 stycznia 2005 został przemianowany na Szydłowieckie Centrum Kultury i Sportu - Zamek. W 2007 MOSiR przestał być agendą Centrum. Dlatego usunięto człon "Sportu" z nazwy instytucji. W 2015 w strukturze ośrodka otworzono Pracownię Historii Szydłowca. Obecnie dyrektorem SCK - Zamek jest mgr Małgorzata Bernatek.
Organizacja.
W skład SCK - Zamek wchodzą dwa wydziały merytoryczne (Kultury i Dziedzictwa; Biuro wystaw) oraz agendy zespolone z Centrum. Należą do nich:
Wydział Kultury i Dziedzictwa od 1993 prowadzi stałą pracownię artystyczną, zajmującą się realizacją dźwięku, tj. Cyfrowe Studio Nagrań "Zamek". Biuro wystaw prowadzi trzy galerie ekspozycji sztuk wizualnych oraz zbiorów historycznych, etnograficznych i kolekcjonerskich: "Kaplicę Zamkową", "Sapieżynę" i EkspozycjęART.
Grupy.
W ramach Szydłowieckiego Centrum Kultury działają liczne grupy twórcze promujące różne rodzaje sztuki. Część grup posiada długie, wieloletnie tradycje, zaś inne powstają na pewien czas, by zorganizować imprezę lub prowadzi je specjalnie sprowadzona osoba. Centrum pozwala tworzyć nowe grupy w ramach swojej struktury, spośród stałych grup można wymienić:
Szydłowieckie Centrum Kultury – Zamek od lat wspiera działalność twórców kultywujących tradycje ludowe ziemi szydłowieckiej, mających w swoim dorobku artystycznym liczne nagrody zdobywane na ogólnopolskich i regionalnych przeglądach folklorystycznych. Laureatami „Złotej Baszty” Festiwalu w Kazimierzu Dolnym były m.in. lokalne kapele Bujaka, Wyrwińskich oraz Zespół Śpiewaczy z Korzyc.
Imprezy cykliczne.
Centrum organizuje liczne imprezy prezentujące dorobek lokalnych twórców kultury, promując zarazem miasto i gminę Szydłowiec.
Ferie Zimowe.
Centrum w czasie ferii zimowych organizuje zajęcia klubowe: taneczne, muzyczne, teatralne, plastyczne, bibliotekarskie, bal kostiumowy dla dzieci, warsztaty fotograficzno-filmowe, warsztaty taneczne w Klubie Tańca Towarzyskiego „Zamek” oraz konkursy i przedstawienia dla dzieci i młodzieży.
Szydłowiecka Wiosna Kulturalna.
Szydłowiecka Wiosna Kulturalna – organizowana jest od 1970 roku, trwa ponad dwa miesiące i realizowane jest rokrocznie w okresie od kwietnia do czerwca. W programie znajdują się liczne festiwale, przeglądy, wystawy, spektakle, koncerty oraz festyny. Większa część z tych imprez odbywa się na dziedzińcu szydłowieckiego zamku lub nad zalewem. Wśród licznych imprez, największe z nich to:
Plener Malarski.
Szydłowiecki Plener Malarski Artystów Mazowsza im. Władysława Aleksandra Maleckiego odbywa się na przełomie sierpnia i września. Plener jest realizowany dzięki wsparciu finansowym Samorządu Województwa Mazowieckiego, Starostwa Szydłowieckiego oraz Urzędu Miasta Szydłowca we współpracy ze Stowarzyszeniem na Rzecz Rozwoju Szydłowca. W listopadzie odbywa się Wernisaż Poplenerowy. Udział w plenerze biorą artyści ludowi, województwa mazowieckiego oraz goście z kraju i zagranicy.
Konkursy.
SCK – Zamek jest organizatorem wielu konkursów oraz eliminacji szkolnych dla dzieci i młodzieży, w dziedzinach krasomówczych, recytatorskich, literackich oraz muzycznych.
Współorganizatorstwo.
Szydłowieckie Centrum Kultury – Zamek jest współorganizatorem działań kulturalnych, uroczystości i obchodów organizowanych przez Burmistrza Miasta Szydłowca oraz parafię św. Zygmunta. Ważniejsze z nich to:

</doc>
<doc id="1020796" url="https://pl.wikipedia.org/wiki?curid=1020796" title="Porucznik Rżewski">
Porucznik Rżewski

Porucznik Dmitrij Rżewski (ros. "Поручик Дмитрий Ржевский") – postać fikcyjna, huzar, bohater wielu dowcipów i zazwyczaj frywolnych anegdot radzieckiego bądź rosyjskiego pochodzenia.
Bierze swój rodowód od bohatera komedii Eldara Riazanowa "Huzarska ballada" (1962), opierającej się częściowo na utworze Aleksandra Gładkowa "Dawno, dawno temu..." (1940).
Zawadiaka, kochanek Nataszy Rostowej. Dowcipy z jego udziałem osadzone są w realiach carskiej Rosji i często wplatane w wydarzenia związane z treścią powieści "Wojna i pokój". Pijak i utracjusz, korzystający z życia do ostatniego tchu, wywodzący się z rodziny arystokratycznej, o której wspomina wielokrotnie podczas ubolewania nad brakiem pamiątek rodowych do przepicia. Kochanek niewybredny, obdarzony nadzwyczaj potężnym przyrodzeniem. Postać tragiczna - zakochany w Nataszy nie ożenił się z nią, bowiem wyszła za mąż za Pierre'a Bezuchowa, Rżewskiemu przypadła rola przyjaciela domu.
W Rosji faktycznie istniała rodzina Rżewskich, pochodzących od legendarnego księcia Ruryka, która utraciła tytuł książęcy w XIV wieku. Odnotowano także istnienie kapitana Rżewskiego, od nazwiska którego swoją nazwę wzięła dzielnica Petersburga - Rżewka. Toponim ten zachował się także w nazwie stacji kolejowej «Ржевка-Пороховые».

</doc>
<doc id="1020802" url="https://pl.wikipedia.org/wiki?curid=1020802" title="Stuhna">
Stuhna

Stuhna () – rzeka na Ukrainie, prawy dopływ Dniepru.
Płynie przez Wyżynę Naddnieprzańską, jej długość wynosi 68 km, a powierzchnia dorzecza – 785 km². Leży nad nią rejonowe miasto Wasylków.
Od pokoju Grzymułtowskiego do II rozbioru stanowiła granicę polsko-rosyjską.
Jej dopływem jest m.in. Barachcianka (ukr. Барахтянка).

</doc>
<doc id="1020810" url="https://pl.wikipedia.org/wiki?curid=1020810" title="Pochodne tlenowych kwasów jodu">
Pochodne tlenowych kwasów jodu

Pochodne tlenowych kwasów jodu – związki chemiczne, zazwyczaj sole, rzadziej estry kwasów tlenowych jodu. Sole są zwykle substancjami krystalicznymi. Mają właściwości utleniające, tym silniejsze, im niższy jest stopień utlenienia jodu.
Zestawienie soli tlenowych kwasów jodu.
Podjodyny (jodany(I)).
Są to sole kwasu podjodawego (HIO) o wzorze ogólnym . Zawierają anion podjodynowy .
Podjodyny są niestabilne zarówno w stanie czystym, jak i w roztworach wodnych. Ulegają dysproporcjonowaniu do jodków i jodanów. Można je otrzymać w reakcji jodu z wodorotlenkami:
Jodyny (jodany(III)).
Są to sole kwasu jodawego () o wzorze ogólnym . Zawierają anion jodynowy .
Jodany (jodany(V)).
Są to sole kwasu jodowego () o wzorze ogólnym . Zawierają anion jodanowy .
Jodany to substancje rozpuszczalne w wodzie. Powstają w wyniku dysproporcjonowania podjodynów:
lub w reakcjach jodu i gorących roztworów zasad.
Nadjodany (jodany(VII)).
Metanadjodany to sole kwasu metanadjodowego () o wzorze ogólnym . Zawierają anion metanadjodanowy .
Ortonadjodany to sole kwasu ortonadjodowego (), o wzorze ogólnym . Zawierają anion ortonadjodanowy .
Nadjodany można otrzymać przez utlenienie jodanów za pomocą podchlorynów.
Zastosowanie soli tlenowych kwasów jodu.
Związki te stosowane są jako środki utleniające oraz odczynniki w analizie chemicznej (jodometrii). Z podjodynów można otrzymać wolny jod, gdyż po zakwaszeniu roztworu dysproporcjonują do jodanów i jodków, które z reagują następnie ze sobą zgodnie z równaniem:
Pochodne organiczne tlenowych kwasów jodu.
Spośród 4 tlenowych kwasów jodu opisane są organiczne pochodne tworzone przez kwas podjodawy i jodowy.
Opisane zostało jedynie 5 pochodnych organicznych kwasu jodowego: 

</doc>
<doc id="1020812" url="https://pl.wikipedia.org/wiki?curid=1020812" title="Choroł">
Choroł

Choroł () – rzeka na Ukrainie, prawy dopływ Pseła. 
Długość rzeki wynosi 308 km, a powierzchnia zlewni 3340 km².
Rzeka płynie przez Nizinę Naddnieprzańską. Przepływa przez miasto Myrhorod.

</doc>
<doc id="1020814" url="https://pl.wikipedia.org/wiki?curid=1020814" title="Iosif Iser">
Iosif Iser

Iosif Iser (ur. 21 maja 1881 w Bukareszcie, zm. 25 kwietnia 1958, tamże) – rumuński malarz i grafik pochodzenia żydowskiego.
Życiorys.
W latach 1899–1904 studiował malarstwo w Akademii Sztuk Pięknych w Monachium u Antona Az̆be i Johanna Hertericha. Wystawiał swoje prace w Bukareszcie na wystawie zbiorowej („Tinerimii artistice”, 1905) i indywidualnej (1906). W 1907 wyjechał do Paryża, gdzie studiował w Académie Ranson i przyjaźnił się z awangardzistami z Montmartre, m.in. Constantinem Brâncușim i André Derainem. W 1909 wrócił do Bukaresztu; zorganizował tam pierwszą wystawę sztuki nowoczesnej w Rumuńskim Ateneum, na której wystawiono prace nie tylko Isera, ale także Deraina i Foraina. W latach 1921–1934 ponownie mieszkał w Paryżu. Wraz z Gheorghem Petrașcu i Ștefanem Popescu założył grupę artystyczną „Arta”.
Prace artysty były wystawiane na licznych wystawach indywidualnych i zbiorowych, m.in. w 1926 na Wystawie Secesji w Berlinie, w latach 30. w Bukareszcie, Paryżu, Brukseli, Hadze i Amsterdamie, po II wojnie światowej w Nowym Jorku (1948), Moskwie i Petersburgu (1956), Wiedniu (1957) oraz na Biennale w Wenecji (1954). W 1955 Iser został członkiem Academia Română.
Twórczość.
Początkowo artysta tworzył pod wpływem Cézanne’a. W późniejszych jego pracach widoczne są wyraźne wpływy kubizmu i umiarkowanego modernizmu o charakterze ekspresjonistycznym, zwłaszcza w portretach Tatarów z Bałcziku nad Morzem Czarnym i pejzażach Dobrudży. Malował też akty kobiece i sceny rodzajowe. Stosował technikę olejną na płótnie i kartonie oraz techniki wodne (gwasz, akwarela) na papierze; rysunki wykonywał pastelem, tuszem i węglem.

</doc>
<doc id="1020817" url="https://pl.wikipedia.org/wiki?curid=1020817" title="Krasyłiw">
Krasyłiw



</doc>
<doc id="1020821" url="https://pl.wikipedia.org/wiki?curid=1020821" title="Nowa Uszyca">
Nowa Uszyca

Nowa Uszyca (ukr. Нова Ушиця, do 1829 Letniowce) – osiedle typu miejskiego na Ukrainie, nad rzeczką Kalus w obwodzie chmielnickim, siedziba władz rejonu nowouszyckiego. 4001 mieszkańców (2020), dla porównania spis powszechny w 2001 zanotował ich 4557.
Historia.
Letniowce były miastem królewskim Korony Królestwa Polskiego.
Miejscowość założona w 1439 roku.
Stanisław Stempowski w swoich pamiętnikach tak pisał o krajobrazie okolic:
Status osiedla typu miejskiego posiada od roku 1924.
W 1909 roku w Nowej Uszycy urodził się Jan Malczewski, prawnik i porucznik 24 Pułku Piechoty, zamordowany przez Rosjan w Katyniu w 1940 roku.

</doc>
<doc id="1020825" url="https://pl.wikipedia.org/wiki?curid=1020825" title="Owidiopol">
Owidiopol

Owidiopol (ukr. Овідіополь) – osiedle typu miejskiego na Ukrainie, w obwodzie odeskim, rejonu odeskiego.
Historia.
Owidiopol położony jest na wschodnim brzegu Limanu Dniestru. W starożytnych czasach na tym miejscu znajdowała się turecka twierdza Hacidere. W 1795 roku cesarzowa Katarzyna II nadała miastu nazwę Owidopol, w miejsce dotychczasowej nazwy Adżydier ("Adżydier"), dla uhonorowania rzymskiego poety Owidiusza, skazanego na wygnanie i osiedlenie nad Morzem Czarnym. Osiedle typu miejskiego od 1970 roku.
Znajduje tu się stacja kolejowa Owidiopol.

</doc>
<doc id="1020830" url="https://pl.wikipedia.org/wiki?curid=1020830" title="Alfred Lampe">
Alfred Lampe

Alfred Lampe ps. Marek i in. (ur. 14 maja 1900 w Warszawie, zm. 10 grudnia 1943 w Moskwie) – polski działacz socjaldemokratyczny i komunistyczny oraz publicysta żydowskiego pochodzenia. Sekretarz Związku Młodzieży Komunistycznej w Polsce (ZMK) (1922-1929). Członek Komitetu Centralnego Komunistycznej Partii Polski (1926-1938), członek Biura Politycznego KC KPP (1929-1932).
Życiorys.
Syn robotnika Jakuba i Felicji z d. Sznajer. Uczył się w Szkole Kupieckiej Specjalnej Zgromadzenia Kupców miasta Warszawy. W czerwcu 1918 uzyskał maturę w Szkole Zgromadzenia Kupców. Został przyjęty na Wydział Prawa Uniwersytetu Warszawskiego, ale zrezygnował ze studiów. Pod koniec 1918 był nauczycielem w wieczorowej szkole dla dorosłych, w której uczył ekonomii politycznej i historii kultury.
W latach 1918–1921 członek Żydowskiej Socjaldemokratycznej Partii Robotniczej Poalej Syjon. Od 1921 roku w KPP. 1922–1929 sekretarz Związku Młodzieży Komunistycznej w Polsce (ZMK). Po raz pierwszy aresztowany w 1922 roku i po trzech latach śledztwa skazany na rok więzienia (opuścił je w 1926 roku). Od 1926 roku członek KC KPP. Ponownie aresztowany 1 marca 1928 r. podczas konferencji koordynującej akcję przedwyborczą KPP. W latach 1929–1932 członek Biura Politycznego; w walkach frakcyjnych w tej partii należał do tzw. mniejszości. W latach 1930–1933 często nie zgadzał się w kwestiach taktyki z pozostałymi członkami Biura Politycznego. W szczególności dotyczyło to jego sprzeciwu wobec prób wywoływania strajku powszechnego za wszelką cenę. Jego zwolenników w partii nazwano grupą „markowców”. W związku z konfliktem przesunięty do pracy w Moskwie jako przedstawiciel KPP w Czerwonej Międzynarodówce Związków Zawodowych (Profintern). Powrócił do Polski w 1933 roku, by pokierować Sekretariatem Krajowym KC KPP. Ponownie w więzieniu przebywał od sierpnia 1933 roku do 1939 roku. W więzieniu w Rawiczu przewodniczył „komunie więziennej” grupującej ok. 500 więźniów. W uchwale Prezydium Komitetu Wykonawczego Kominternu z 16 sierpnia 1938, rozwiązującej KPP, został imiennie określony jako „prowokator”.
Po ataku III Rzeszy na Polskę wydostał się z więzienia w Rawiczu 1 września 1939. Po agresji ZSRR na Polskę przedostał się na teren okupacji sowieckiej. Przebywał m.in. w Białymstoku, gdzie był dyrektorem fabryki włókienniczej i pracownikiem Obwodowej Komisji Planowania przy Obwodowym Komitecie Wykonawczym Rad Delegatów. Uznawany za przywódcę środowiska komunistycznego w Białymstoku, który był jednym z dwóch ośrodków skupiających byłe kadry KPP (drugim był Lwów). Podczas pobytu w Białymstoku pozostawał w ścisłych kontaktach z byłymi działaczami KPP, m.in. Marcelim Nowotką i Pawłem Finderem. Nieufnie traktowany przez władze radzieckie, które nie zaakceptowały go w roli przywódcy środowiska komunistycznego. Nie został włączony do tzw. Grupy Inicjatywnej mającej przygotować powstanie nowej partii komunistycznej w okupowanej Polsce (PPR).
Od początku 1940 roku rozpoczął bliską współpracę z Wandą Wasilewską. W połowie 1940 wysłał razem z nią list do Stalina z apelem o przyjmowanie do WKP(b) byłych członków KPP.
Po ataku Niemiec na ZSRR 22 czerwca 1941 ewakuował się do Mińska, gdzie wystąpił razem z Pawłem Finderem o utworzenie polskiego batalionu w ramach Armii Czerwonej. Następnie udał się do Czapajewska na Powołżu, gdzie pracował w miejscowym sowchozie. We wrześniu 1941 został wezwany przez Komitet Wykonawczy Międzynarodówki Komunistycznej do Moskwy. W grudniu 1942 roku napisał list do zastępcy Ludowego Komisarza Spraw Zagranicznych Salomona Łozowskiego skarżąc się na traktowanie Polaków w ZSRR jako obywateli drugiej kategorii. Uznał konieczność odbudowy polskiej partii komunistycznej zarówno w ZSRR, jak i na terenie okupowanej Polski.
Redaktor (od 1942 kierownik redakcji) „Nowych Widnokręgów”, członek redakcji pisma Wolna Polska. W 1943 współorganizator i ideolog ZPP i 1 Dywizji Piechoty im. Tadeusza Kościuszki. Nie wszedł w skład kierownictwa ZPP.
Autor platformy programowej planowanego Polskiego Komitetu Narodowego, który przybrał ostatecznie formę Polskiego Komitetu Wyzwolenia Narodowego (PKWN). W 1943 roku stał się faktycznym przywódcą środowiska komunistów polskich w ZSRR.
Napisał książkę pt. "O nową Polskę". W roku 1948 zostały wydane "Myśli o nowej Polsce" będącymi zbiorem zapisów audycji radiowych – z rozmów z Lampem w czasie II wojny światowej – oraz zapisków z jego prywatnego notesu.
Zmarł na zawał serca. Pośmiertnie odznaczony Krzyżem Grunwaldu I klasy. Po II wojnie światowej urna z jego prochami została pochowana w Alei Zasłużonych na Powązkach Wojskowych (kwatera A27-tuje-13/14).
Był żonaty z działaczką KPP Judytą Kino, z którą miał syna Jerzego, a następnie z Rozalią Wagman, działaczką KZMP i KPP, z którą miał córkę Irenę.

</doc>
<doc id="1020833" url="https://pl.wikipedia.org/wiki?curid=1020833" title="Hugon IV (hrabia Maine)">
Hugon IV (hrabia Maine)

Hugon IV (zm. 26 marca 1051) – hrabia Maine, syn hrabiego Herberta I i jego nieznanej z imienia żony.
W chwili śmierci ojca, w 1036 r., Hugon był jeszcze dzieckiem i regencję w jego imieniu sprawował jego stryjeczny dziadek, Herbert Baco, gorliwy stronnik hrabiów Andegawenii. Z kolei inna ważna postać sceny politycznej hrabstwa, Gerwazy du Château du Loir, biskup Le Mans, działał na rzecz hrabiów Blois.
Między regentem a biskupem często dochodziło do konfliktów. W końcu, ok. roku 1046, biskup Gerwazy doprowadził do uznania Hugona za wystarczająco dojrzałego do sprawowania samodzielnej władzy. Ożenił go również (14 kwietnia 1046) z Bertą, wdową po księciu Alanie III Bretońskim, córką hrabiego Blois Odona II i Ermengardy, córki Roberta I, hrabiego Owernii. Hugon i Berta mieli razem syna i córkę:
Działania biskupa wywołały reakcję hrabiego andegaweńskiego Godfryda, którego wasalami byli hrabiowie Maine. Zaatakował on hrabstwo co rozpoczęło wieloletni okres niepokojów w Maine, wypełniony walkami między stronnikami Andegawenów i hrabiów Blois, oraz interwencjami książąt Normandii. Hugon zmarł u progu tego zamętu, w 1051 r.

</doc>
<doc id="1020836" url="https://pl.wikipedia.org/wiki?curid=1020836" title="Tiburones Rojos de Veracruz">
Tiburones Rojos de Veracruz

Club Deportivo Veracruz, znany jako Tiburones Rojos de Veracruz – meksykański klub piłkarski z siedzibą w mieście Veracruz, w stanie o tej samej nazwie. Dwukrotny mistrz Meksyku oraz dwukrotny zdobywca pucharu kraju. Swoje domowe mecze rozgrywa na obiekcie Estadio Luis „Pirata” Fuente.
W grudniu 2019 Federación Mexicana de Fútbol Asociación ogłosiło wycofanie się Veracruz z Ligi MX, Pucharu Meksyku oraz wszystkich rozgrywek młodzieżowych z powodu długów względem zawodników i pracowników klubu, problemami z akademią oraz zadłużeniem wobec ligi.
Historia.
Klub założony został w kwietniu 1943 roku i gra obecnie w pierwszej lidze meksykańskiej (Liga MX).

</doc>
<doc id="1020837" url="https://pl.wikipedia.org/wiki?curid=1020837" title="Crow Dog">
Crow Dog



</doc>
<doc id="1020841" url="https://pl.wikipedia.org/wiki?curid=1020841" title="Izba Reprezentantów Zgromadzenia Narodowego Republiki Białorusi">
Izba Reprezentantów Zgromadzenia Narodowego Republiki Białorusi

Izba Reprezentantów (lub Przedstawicieli) Zgromadzenia Narodowego Republiki Białorusi biał. Палата Прадстаўнікоў Нацыянальнага сходу Рэспублікі Беларусь, łacinka białoruska Pałata Pradstaŭnikoŭ Nacyjanalnaha schodu Respubliki Biełaruś, ros. Палата представителей Национального Собрания Республики Беларусь – izba niższa Zgromadzenia Narodowego Republiki Białorusi. Liczy 110 deputowanych wybieranych na 4 letnią kadencję w wyborach powszechnych. Utworzona została w wyniku zmian w Konstytucji Republiki Białorusi w listopadzie 1996 roku, w miejsce zlikwidowanej Rady Najwyższej Republiki Białorusi.
Pierwsza kadencja Izby Reprezentantów ZN RB trwała w latach 1996–2000, druga 2000–2004, trzecia 2004–2008, czwarta 2008–2012, piąta 2012–2016, a szósta 2016-2019. Aktualny skład Izby siódmej kadencji pochodzi z wyborów w 2019 roku.
Wybory.
Według Konstytucji Republiki Białorusi, Izba Reprezentantów Zgromadzenia Narodowego Republiki Białorusi wybierana jest w wyborach powszechnych, wolnych, równych i bezpośrednich, w głosowaniu tajnym. Wybory muszą być wyznaczone nie później niż trzy miesiące i przeprowadzone nie później niż 30 dni przed wygaśnięciem pełnomocnictw Izby Reprezentantów ZN RB trwającej kadencji. Wybory nadzwyczajne muszą być przeprowadzone w ciągu 3 miesięcy od przedterminowego zakończenia pełnomocnictw Izby poprzedniej kadencji.
Prawo wystawienia kandydatów na deputowanych mają organizacje społeczne, kolektywy pracownicze i inni obywatele. Deputowanym może zostać obywatel Republiki Białorusi, który ukończył 21 lat. Koszty przygotowania i przeprowadzenia wyborów pokrywane są przez państwo, w granicach przeznaczonych na ten cel środków. W przewidzianych przez prawo przypadkach koszty te mogą być pokrywane przez organizacje społeczne, przedsiębiorstwa, instytucje, organizacje i obywateli.
Do chwili obecnej wybory do Izby Reprezentantów Zgromadzenia Narodowego miały miejsce pięciokrotnie – w 2000, 2004, 2008, 2012 i 2016 roku. Skład Izby pierwszej kadencji nie został wyłoniony na drodze wyborów, lecz wyznaczony przez Prezydenta RB Aleksandra Łukaszenkę z popierających go deputowanych dotychczasowej Rady Najwyższej XIII kadencji.

</doc>
<doc id="1020843" url="https://pl.wikipedia.org/wiki?curid=1020843" title="Big Mouth">
Big Mouth



</doc>
<doc id="1020847" url="https://pl.wikipedia.org/wiki?curid=1020847" title="Bołgrad">
Bołgrad

Bołgrad (ukr. Болград, "Bołhrad") – miasto na Ukrainie, w obwodzie odeskim, siedziba administracyjna rejonu bołgradzkiego.
Bołgrad leży na północno-wschodnim brzegu jeziora Jałpuh.
Historia.
Bołgrad został założony w 1821 przez bułgarskich osadników i przynależał do Imperium Rosyjskiego. Następnie w latach 1856–1878 znajdował się w granicach Księstwa Mołdawskiego, a następnie Rumunii. Ponownie włączony został w granice Rosji. W przedziale chronologicznym 1918–1940 i 1941–1944 w Rumunii, następnie w ZSRR, a obecnie na terytorium Ukrainy, tuż przy granicy z Mołdawią. W mieście istnieje gimnazjum, którego 150-lecie istnienia obchodzono uroczyście w październiku 2008 roku. Bołgrad jest niepisaną stolicą Bułgarów besarabskich, największej bułgarskiej diaspory. W centrum znajdują się dwie świątynie prawosławne (sobór oraz cerkiew), a także kościół protestancki. Na cmentarzu zlokalizowanym na obrzeżach miasta wznosi się majestatycznie mauzoleum Iwana Inzowa, byłego gubernatora kolonistów zadunajskich.
Okolice Bołgradu są zamieszkane głównie przez Bułgarów (61%), a także Gagauzów (miejscowości Aleksandrowka, Dymitrowka, Winogradowka oraz Kubej) oraz przedstawicieli innych narodowości.

</doc>
<doc id="1020850" url="https://pl.wikipedia.org/wiki?curid=1020850" title="Bołhrad">
Bołhrad



</doc>
<doc id="1020851" url="https://pl.wikipedia.org/wiki?curid=1020851" title="GAZ-M20 Pobieda">
GAZ-M20 Pobieda

M-20 Pobieda (ros. "М-20 «Победа»") – samochód osobowy średniej klasy, skonstruowany w ZSRR i produkowany przez zakłady GAZ w latach 1946–1958. Od 1951 roku był także produkowany przez warszawską FSO, jako Warszawa. Był pierwszym samochodem osobowym skonstruowanym w ZSRR bez bezpośredniego wzorca zagranicznego.
Pobieda produkowana była jako czterodrzwiowy fastback lub kabriolet, istniał również specjalny wariant taksówki (M-20A) i wersja z napędem na cztery koła (M-72). Do napędu użyto benzynowego, dolnozaworowego silnika oznaczonego M-20, typu R4, o pojemności 2,12 l i mocy 50-52 KM. Zblokowany był on z trzybiegową ręczną skrzynią biegów, przenoszącą napęd na oś tylną (w wersji M-72 – na obie osie). Wyprodukowano 241 497 samochodów z rodziny M-20, w tym 14 222 kabriolety, 37 492 taksówki i 4677 samochodów z napędem na cztery koła. Pobiedę zastąpiła produkowana od 1956 roku Wołga GAZ-21.
Powstanie modelu.
Pierwsze przymiarki do projektu nowego samochodu osobowego średniej klasy rozpoczęto w zakładach GAZ od zimy 1941/1942 roku, lecz nie miały one priorytetu z powodu trudnej sytuacji na frontach II wojny światowej. Po pokonaniu największego kryzysu na froncie i zwycięstwie pod Stalingradem, w dniach 3-8 lutego 1943 doszło do spotkania w Moskwie w sprawie kierunków powojennego rozwoju przemysłu samochodowego, na którym zaaprobowano plany fabryki GAZ. Głównym konstruktorem zakładów był Andriej Liphart, konstruktorem wiodącym samochodu Jurij Soroczkin, a projektantem nadwozia Wieniamin Samojłow. Na przełomie 1943 i 1944 roku powstała makieta sklejkowa, a pierwszy prototyp ukończono 6 listopada 1944 roku (symbolicznie, przed rocznicą rewolucji październikowej). Oznaczeniem fabrycznym było GAZ-20, natomiast oficjalnym oznaczeniem samochodu było samo M-20 (M od „Mołotowiec”, ponieważ zakłady GAZ nosiły imię Mołotowa). Samochód otrzymał ponadto nazwę "Pobieda" (wym. "pabieda", po polsku: „zwycięstwo”), na cześć zwycięstwa nad Niemcami, zaakceptowaną osobiście przez Stalina. 
Stylistyka Pobiedy odpowiadała najnowszym trendom w budowie nadwozi – jej czterodrzwiowe nadwozie było nowoczesne, pontonowe – z płaskimi bokami, bez wyodrębnionych błotników przednich ani tylnych, z tyłem typu fastback. Wbrew niekonkretnym opiniom spotykanym w niektórych publikacjach, Pobieda nie stanowiła kopii żadnego z samochodów zagranicznych, a nawet wyprzedzała większość marek w zakresie zaadaptowania pontonowego nadwozia. Nadwozie to miało także aerodynamiczny kształt – współczynnik oporu Cx=0,34. Nowoczesne było również przyjęcie nadwozia samonośnego, z pomocniczą ramą przednią, do której mocowany był silnik i przednie zawieszenie (także ta cecha odróżniała Pobiedę od samochodów amerykańskich, opartych tradycyjnie na ramie). Z powodu braku jednak wystarczającego doświadczenia z samonośnymi nadwoziami, konstrukcję nośną nadwozia i zawieszenie przednie skopiowano z niemieckiego samochodu Opel Kapitän, aczkolwiek samo nadwozie było inne. Pierwotnie rozważano zastosowanie 6-cylindrowego silnika GAZ-11 (2,85 l, 62 KM), z którym wykonano część prototypów, natomiast sam Liphart był zwolennikiem bardziej ekonomicznego nowo opracowanego silnika czterocylindrowego (2,12 l, 50 KM). Ostatecznie, podczas prezentacji nowych samochodów na Kremlu 19 czerwca 1945, samochód został zaakceptowany do produkcji przez Stalina z mniejszym silnikiem czterocylindrowym. W literaturze utrwalony jest pogląd, że silnik czterocylindrowy M-20 powstał przez „obcięcie” sześciocylindrowego silnika GAZ-11, będącego z kolei przewymiarowaną kopią amerykańskiego silnika Dodge D-5.
Produkcja i rozwój.
Pierwszy seryjny samochód M-20 wyprodukowano 28 czerwca 1946 roku. Do końca roku zbudowano jednak tylko 23 samochody, praktycznie ręcznie. W następnym roku uruchomiono produkcję taśmową i w 1947 powstało ich 601, a w 1948 – 4549. Jakość pierwszych serii jednak była niska i od jesieni 1948 na zarządzenie władz podjęto wysiłki w kierunku poprawy jakości produkcji. Wprowadzono liczne poprawki, ulepszając m.in. resory i gaźnik, zmieniono także przełożenie przekładni głównej z 4,7 na 5,125:1. Już wiosną 1947 dokonano drobnej modyfikacji nadwozia, zastępując atrapę chłodnicy w formie trzypiętrowej piramidy z poziomych żeber przez dwupiętrową. Masowa produkcja ruszyła w 1949 roku, w którym wyprodukowano równe 15 000. Początkowo samochody miały trzystopniową niezsynchronizowaną skrzynię biegów od GAZ M-1 z dźwignią w podłodze, a od 1950 roku – skrzynię od GAZ-12 ZIM ze zsynchronizowanym II i III biegiem i dźwignią przy kierownicy. W 1952 podniesiono nieznacznie moc silnika z 50 do 52 KM, na skutek modyfikacji zaworów dolotowych. Znak fabryczny z przodu maski i na tablicy przyrządów stanowił czerwony stylizowany emblemat „M20”, przypominający blanki kremla w Gorkim. Do modernizacji w 1955 roku wyprodukowano ok. 160 000 samochodów.
Oprócz podstawowej wersji z nadwoziem fastback (określanym w ZSRR jako sedan, oznaczenie fabryczne GAZ-20-30), jedynym seryjnym wariantem nadwoziowym był produkowany w latach 1949–53 kabriolet (oznaczenie fabryczne GAZ-20-31), zbudowany w liczbie 14 222 sztuk. Jedyną przyczyną powstania tego wariantu były ograniczone moce produkcyjne zniszczonego podczas wojny kombinatu Zaporożstal, który był jedynym dostawcą odpowiednio dużych płatów blachy na dachy samochodu. Miał on dla usztywnienia nadwozia stałe ramy nad oknami bocznych drzwi. Większość kierowano na rynek prywatny, lecz nie cieszyły się popularnością; używano je także jako taksówki, zwłaszcza w południowych częściach ZSRR, o cieplejszym klimacie. 
Od 1955 roku produkowano zmodernizowany model samochodu M-20W (ros. "М-20В"). Oprócz drobnych ulepszeń mechanicznych, m.in. mechanizmu kierowniczego, unowocześniono atrapę chłodnicy, która otrzymała trzy grube chromowane poziome żebra, zunifikowane z modelem M-72. Bezpośrednio nad górnym żebrem umieszczono chromowany szyld ze zmienionym czerwonym emblematem „M20”. Zlikwidowano poziomą poprzeczkę między kłami zderzaka. Ulepszono nieco wnętrze kabiny i deskę przyrządów i wprowadzono kierownicę z wewnętrzną obręczą klaksonu. Wprowadzono też radioodbiornik jako wyposażenie standardowe. Sylwetka samochodu jednak pozostała niezmieniona, chociaż była już wówczas przestarzała. W 1956 roku skierowano do produkcji następcę – M-21 Wołga, jednakże Pobieda pozostała w produkcji jeszcze do 1958 roku (ostatnią wyprodukowano 31 maja 1958).
Specyfiką radzieckiego przemysłu motoryzacyjnego było powstawanie specjalnych fabrycznych wersji taksówek, różniących się wyposażeniem; w przypadku Pobiedy był to M-20A, wyprodukowany w latach 1949–1958 w liczbie 37 492 samochodów. Samochody M-20A miały taksometr zamiast radia, uboższe wykończenie wnętrza z łatwo zmywalnego dermatoidu i zwykle dwukolorowe malowanie z poziomym pasem z szachownic (typowo: dół czekoladowobrązowy i góra beżowa). 
Istniały również pozafabryczne modyfikacje samochodu, jak karetka pogotowia, ze standardowym nadwoziem, modyfikowana według opracowanej dokumentacji przez warsztaty remontowe (nosze wsuwano przez otwór bagażnika). Karetki na bazie Pobiedy nie były jednak licznie wytwarzane z uwagi na ciasnotę. W warsztatach remontowych powstawały także pozafabryczne samochody z nadwoziami pick-up lub furgon, zwykle przerabiane podczas remontów.
Budowano też nieliczne wersje wzmocnione, głównie dla potrzeb służb specjalnych MWD i KGB: M-20D ze wzmocnionym silnikiem i M-20G z sześciocylindrowym silnikiem od GAZ-12 ZIM (3480 cm³, 90 KM).
W 1948 roku w instytucie badawczym NAMI zbudowano dwa prototypy z nowocześniejszym trójbryłowym nadwoziem sedan, lecz wersja ta nie trafiła do produkcji. Także w 1948 roku zbudowano przedłużoną w części środkowej eksperymentalną Pobiedę, pod oznaczeniem GAZ-26, z rozstawem osi zwiększonym do 3200 mm, dla celów badań nad rozwojem samochodu ZIM. 
Sprzedaż i eksploatacja.
Pobieda była przede wszystkim przewidziana jako samochód służbowy, lecz dostępna była także w normalnej sprzedaży dla ludności (po raz pierwszy w ZSRR – obok małolitrażowego Moskwicza 400/401). Cieszyła się jednak umiarkowanym popytem z powodu wysokiej ceny (16 000 rubli, w porównaniu z 9000 rubli za Moskwicza, przy przeciętnej miesięcznej pensji ok. 800 rubli). Nieco tańsze były kabriolety, lecz nie cieszyły się popularnością wśród kupujących z uwagi na mniejszą praktyczność i trwałość w warunkach klimatycznych ZSRR. Od jesieni 1954 roku popyt na nowe samochody zaczął jednak już przewyższać ich podaż i na zakup samochodu należało zapisywać się w kolejkach. 
Jednym z podstawowych zastosowań Pobiedy była służba w państwowych parkach taksówkowych – w latach 50. stała się ona najliczniejszym samochodem używanym w tym charakterze w ZSRR. Początkowo używano normalnych zaadaptowanych samochodów, także w wersji kabrioletu, a od 1949 roku produkowano specjalną wersję M-20A.
Od 1950 roku Pobieda była eksportowana poza ZSRR, przede wszystkim do krajów bloku wschodniego, jak Bułgaria, Węgry, Rumunia, Polska (w latach 1950–52), które nie miały wielu alternatyw w zakresie uzyskania nowych samochodów. Oprócz tych krajów, Pobieda znajdowała jednak także zbyt w krajach zachodnich, jak Belgia, Finlandia, Austria, Niemcy, gdzie konkurowała niską ceną, komfortem (wielkością) i odpornością na złe drogi.
W 1950 roku dokumentację Pobiedy sprzedano do Polski, gdzie była ona montowana, a następnie produkowana i dalej samodzielnie rozwijana w zakładach FSO jako Warszawa M-20, których produkcja ostatecznie przewyższyła produkcję Pobiedy. Pewna liczba została zmontowana w Pjongjangu w Korei Północnej.
M20 był pierwszym radzieckim samochodem wyposażonym w samonośne nadwozie, niezależne zawieszenie przednich kół, kierunkowskazy, światło stop, elektryczne wycieraczki samochodowe, hydrauliczne hamulce i termostat w systemie chłodzenia. Zastosowano też po raz pierwszy ogrzewanie oraz wbudowane radio, stosowane wcześniej w samochodach wyższych klas. W 1949 roku konstruktorzy otrzymali Nagrodę Stalinowską. Samochód ten stał się symbolem powojennej odbudowy ZSRR i uważany jest tam za jeden z najbardziej rozpoznawalnych samochodów radzieckich. Był też pierwszym radzieckim samochodem osobowym skonstruowanym bez bezpośredniego wzorca zagranicznego. 
Wyprodukowano 241 497 lub według innych danych 236 820 samochodów Pobieda, z czego 14 222 w wersji kabriolet.
GAZ M-72.
W latach 1955–1958 produkowano terenową odmianę Pobiedy, M-72. Podwozie wraz z układem przeniesienia napędu pochodziło od GAZa-69, silnik oraz nadwozie z oryginalnego M20. Prześwit pod osiami wynosił 200 mm. Samochód mógł rozpędzić się do 90 km/h. Średnie zużycie paliwa przy prędkości 30 km/h wynosiło 14 l / 100 km. Wyprodukowano 4677 egzemplarzy tego modelu.

</doc>
<doc id="1020852" url="https://pl.wikipedia.org/wiki?curid=1020852" title="Obywatele rzymscy">
Obywatele rzymscy

Obywatele rzymscy (, pierwotnie – "quirites", później ogólnie – "cives") – w prawie rzymskim kategoria osób wolnych, którym "status civitatis" umożliwiał korzystanie z pełnej rzymskiej zdolności prawnej.
Nabycie obywatelstwa rzymskiego.
Co do zasady obywatelstwo nabywało się przez urodzenie z rzymskiego małżeństwa, w którym oboje małżonków posiadało rzymskie obywatelstwo, a przynajmniej mieli je w momencie poczęcia dziecka.
Obywatelstwo rzymskie mogli nabyć Latynowie oraz peregryni (z wyjątkiem "peregrini dediticii") na kilka sposobów, zależnie od okresu historycznego.
Ponadto obywatelem rzymskim mógł stać się niewolnik prawidłowo wyzwolony w sposób przewidziany przez prawo cywilne. Uprawnienia wyzwoleńca podlegały jednak pewnym ograniczeniom, był on też zobowiązany do określonych świadczeń na rzecz patrona (byłego właściciela) mogącego go w razie "niewdzięczności" ("ingratia") przywrócić do poprzedniego stanu.
Zdolność prawna obywateli rzymskich.
Wolno urodzony obywatel rzymski miał pełnię praw publicznych, na które składały się:
Obywatel rzymski mógł mieć pełną cywilną zdolność prawną, tj. mógł być podmiotem:
rzymskich praw majątkowych, w szczególności własności kwirytarnej oraz
rzymskiej władzy rodzinnej, tj. "manus", "patria potestas".
Z powyższymi uprawnieniami powiązana była zdolność do działania wedle prawa cywilnego:
Zdolność prawna mogła podlegać ograniczeniom poprzez umniejszenie czci obywatelskiej bądź podleganie władzy rodzinnej.
Zdolność do czynności prawnych obywatela ograniczała płeć, wiek oraz mogła zostać ograniczona jako efekt marnotrawstwa lub choroby umysłowej.
Utrata obywatelstwa.
Obywatel rzymski mógł stracić obywatelstwo w wyniku "capitis deminutio media". Utratę obywatelstwa pociągała za sobą również utrata wolności – "capitis deminutio maxima".
Nadania obywatelstwa.
W następstwie konfliktu Rzymu z jego sprzymierzeńcami, nadano ustawą z roku 89 p.n.e. ("lex Iulia et Plautia Papiria") obywatelstwo wszystkim mieszkańcom Italii (Latynom).
Od czasów Klaudiusza obywatelstwo i prawo zawierania małżeństw nadawano żołnierzom "Auxilii", którzy odsłużyli 25 lat w służbie Rzymu. Potwierdzeniem nadania przywileju były tzw. dyplomy wojskowe.
W roku 212 edyktem cesarza Karakalli ("Constitutio Antoniniana") obywatelstwo uzyskali wszyscy mieszkańcy imperium, poza peregrynami „"dediticii"”.
Ostatecznie za cesarza Justyniana – w roku 530, objęto obywatelstwem wszystkich wolnych mieszkańców imperium.

</doc>
<doc id="1020853" url="https://pl.wikipedia.org/wiki?curid=1020853" title="Henry Segrave">
Henry Segrave

Sir Henry O’Neal de Hane Segrave (ur. 22 września 1896 w Baltimore w Maryland, zm. 13 czerwca 1930 w Windermere w Kumbrii) – pierwszy brytyjski kierowca wyścigowy.
W 1921 roku został mechanikiem w ekipie Sunbeama, Louisa Coatalena. Podczas swojego debiutu w Grand Prix Francji musiał się wycofać. Dobry występ dał mu stałe miejsce w ekipie. W 1923 roku wygrał Grand Prix Francji, a rok później Grand Prix San Sebastian. Po wygranej w Miramas Segrave wycofał się z wyścigów. W 1927 roku ustanowił Rekord szybkości , podnosząc go następnie do w 1929 roku, prowadząc samochód Golden Arrow.
Zginął 13 czerwca 1930 roku na skutek uderzenia łodzi w kłodę na jeziorze Windermere.

</doc>
<doc id="1020855" url="https://pl.wikipedia.org/wiki?curid=1020855" title="Anja Spasojević">
Anja Spasojević

Anja Spasojević (cyr. Ања Спасојевић) (ur. 4 lipca 1983 w Belgradzie) – serbska siatkarka, reprezentantka kraju, grająca na pozycji przyjmującej.
Sukcesy klubowe.
Puchar Serbii i Czarnogóry:
Mistrzostwo Serbii i Czarnogóry:
Liga Mistrzyń:
Superpuchar Włoch:
Puchar Top Teams:
Puchar CEV:
Puchar Szwajcarii:
Mistrzostwo Szwajcarii:
Mistrzostwo Turcji:
Puchar Francji:
Mistrzostwo Francji:
Sukcesy reprezentacyjne.
Mistrzostwa Świata:
Mistrzostwa Europy:

</doc>
<doc id="1020857" url="https://pl.wikipedia.org/wiki?curid=1020857" title="Tadeusz Łodziana">
Tadeusz Łodziana

Tadeusz Łodziana (ur. 27 listopada 1920 w Borowej, zm. 30 lipca 2011 w Grodzisku Mazowieckim) – polski rzeźbiarz, pedagog.
Życiorys.
Był synem Władysława Łodziany i Olgi Rotter.
W latach 1937–1939, oraz 1941–1942 studiował w Instytucie sztuk Plastycznych we Lwowie. Po wojnie kontynuował naukę w Państwowej Wyższej Szkole Sztuk Plastycznych w Sopocie. W latach 1949–1950 pracował tam jako młodszy asystent. W roku 1954 uzyskał dyplom Wydziału Rzeźby Akademii Sztuk Pięknych w Warszawie i rozpoczął pracę na uczelni. W latach 1966–1969, 1972–1968 był dziekanem Wydziału Rzeźby. W latach 1968–1972 był prorektorem uczelni. W 1989 uzyskał tytuł profesora zwyczajnego.
Tworzył monumentalne pomniki, rzeźbę plenerową, kameralną i portrety.
Był żonaty z Zofią Pelczar (1931-1984) oraz Urszulą Moczyńską.

</doc>
<doc id="1020858" url="https://pl.wikipedia.org/wiki?curid=1020858" title="Herbert II (hrabia Maine)">
Herbert II (hrabia Maine)

Herbert II (zm. 9 marca 1062) – hrabia Maine, syn hrabiego Hugona IV i Berty, córki hrabiego Blois Odona II.
Objęcie władzy.
Władzę w hrabstwie objął po śmierci ojca w 1051 r. Jeszcze w tym samym roku do Maine wkroczył hrabia Andegawenii Godfryd II Martel, którego lennikami byli hrabiowie Maine, a który konkurował z hrabiami Blois, którzy również mieli ochotę na roztoczenie swojej kontroli nad hrabstwem Maine. Godfryd wygnał matkę Herberta, Bertę, i jej czołowego stronnika biskupa Le Mans, Gerwazego du Château du Loir. Znaleźli oni schronienie na dworze księcia Normandii Wilhelma II.
Przekazanie władzy.
Herbert pozostał w swoim hrabstwie. Przebywał głównie w Le Mans. Jednak w 1056 r. uciekł z tego miasta i również udał się na dwór księcia Normandii. Tam doszło do zaręczyn jego siostry Małgorzaty z najstarszym synem Wilhelma, Robertem Krótkoudym. Bezdzietny Herbert złożył Wilhelmowi hołd z hrabstwa Maine i uznał go swoim dziedzicem. Zmarł w 1062 r.

</doc>
<doc id="1020859" url="https://pl.wikipedia.org/wiki?curid=1020859" title="GS">
GS



</doc>
<doc id="1020862" url="https://pl.wikipedia.org/wiki?curid=1020862" title="French Open 2007 (gra podwójna mężczyzn)">
French Open 2007 (gra podwójna mężczyzn)



</doc>
<doc id="1020865" url="https://pl.wikipedia.org/wiki?curid=1020865" title="Sawrań (miasto)">
Sawrań (miasto)

Sawrań (ukr. Саврань) – osiedle typu miejskiego na Ukrainie, w obwodzie odeskim, rejonu podolskiego.
Miejscowość leży na południowo-wschodnim Podolu, u ujścia rzeki Sawranki do Bohu.
Prywatne miasto szlacheckie położone w województwie bracławskim było w 1789 własnością Józefa Lubomirskiego.
Historia.
Pod koniec życia Wacława Rzewuskiego był jego główną rezydencją. Po konfiskacie dóbr rząd carski powierzył ich administrację niejakiemu Bernatowiczowi.
Pod koniec XIX w. siedziba sądu.
W 1966 miasto liczyło 9000 mieszkańców.

</doc>
<doc id="1020868" url="https://pl.wikipedia.org/wiki?curid=1020868" title="Personae alieni iuris">
Personae alieni iuris



</doc>
<doc id="1020869" url="https://pl.wikipedia.org/wiki?curid=1020869" title="Jelena Nikolić">
Jelena Nikolić

Jelena Nikolić; serbs. Јелена Николић; (ur. 13 kwietnia 1982 w Belgradzie) – serbska siatkarka, reprezentantka kraju. Występuje na pozycji przyjmującej. Mistrzyni (2011) oraz wicemistrzyni (2007) Europy, brązowa medalistka Mistrzostw Świata (2006). Uczestniczka Igrzysk Olimpijskich w Pekinie (2008). 
Życie prywatne.
W 2012 roku siatkarka zdecydowała się na przerwę w karierze z powodu ciąży. Jej mężem jest Petar Nenadić, serbski piłkarz ręczny. W 2013 r. urodziła syna Aleksę.
Sukcesy klubowe.
Liga Mistrzyń:
Puchar Francji:
Liga francuska:
Liga turecka:
Klubowe Mistrzostwa Świata:
Superpuchar Turcji:
Puchar Turcji:
Liga azerska:
Sukcesy reprezentacyjne.
Mistrzostwa Świata:
Mistrzostwa Europy:
Letnia Uniwersjada:
Liga Europejska:
Grand Prix:
Igrzyska Europejskie:
Puchar Świata:
Igrzyska Olimpijskie:

</doc>
<doc id="1020872" url="https://pl.wikipedia.org/wiki?curid=1020872" title="Sarata (miasto)">
Sarata (miasto)

Sarata (ukr. Сарата) – osiedle typu miejskiego na Ukrainie, w obwodzie odeskim, rejonu białogrodzkiego.
Miasto założone w 1822, leży w południowej części Niziny Czarnomorskiej, nad rzeką Saratą. Około 5200 mieszkańców (2001).

</doc>
<doc id="1020874" url="https://pl.wikipedia.org/wiki?curid=1020874" title="Ramon Grosso">
Ramon Grosso



</doc>
<doc id="1020879" url="https://pl.wikipedia.org/wiki?curid=1020879" title="Sarata (rzeka)">
Sarata (rzeka)

Sarata – nazwa dwóch różnych rzek płynących na Ukrainie:

</doc>
<doc id="1020881" url="https://pl.wikipedia.org/wiki?curid=1020881" title="Sienna Gospel Choir">
Sienna Gospel Choir

Sienna Gospel Choir – chrześcijański chór gospelowy działający od 2002 r. przy ulicy Siennej 68/70 w Warszawie. Założony jako agenda Stołecznego Zboru Zielonoświątkowego w Warszawie utrzymuje charakter ekumeniczny (wielowyznaniowy) i liczy aktualnie ponad 50 chórzystów. Dyrygentem chóru, od początku jego działalności, jest Anna Bajak (muzyk, kompozytor i nauczyciel emisji głosu). Pierwszy koncert odbył się w maju 2002 r. Od tamtej pory chór zagrał dziesiątki koncertów, występował na festiwalach w kraju i za granicą, zdobywając liczne nagrody oraz przyczynił się do promocji muzyki gospel w Polsce. Na kanwie działalności chóru powstał jego dziecięcy odpowiednik Sienna Gospel Young.
Credo.
"Poszukujemy w muzyce radości i siły do walki z codziennymi problemami. Staramy się śpiewać ponad podziałami i ponad ludzkimi słabościami."
Muzycy.
Współpracownicy:
Dorobek.
Zespół koncertuje w Polsce i za granicą od 2002 r. uczestnicząc w festiwalach, a także kampaniach społecznych i inicjatywach medialnych (lista wybranych osiągnięć):

</doc>
<doc id="1020882" url="https://pl.wikipedia.org/wiki?curid=1020882" title="Trzcinnik (roślina)">
Trzcinnik (roślina)

Trzcinnik ("Calamagrostis" ) – rodzaj roślin z rodziny wiechlinowatych. Obejmuje w zależności od ujęcia od ok. 130 do 180 gatunków. Rodzaj jest niemal kosmopolityczny – brak jego przedstawicieli tylko w tropikach poza obszarami górskimi. W Polsce dziko rośnie w zależności od ujęcia systematycznego rodzaju 7 lub 8 gatunków.
Rozmieszczenie geograficzne.
Rodzaj o zasięgu obejmującym obszary strefy umiarkowanej i subtropikalnej na obu półkulach oraz obszary górskie w strefie tropikalnej. Najbardziej zróżnicowany jest w Eurazji i Ameryce Północnej. W Europie występuje 14 gatunków.
Do flory Polski należy 7 gatunków rodzimych w tradycyjnym ujęciu rodzaju lub 8 po włączeniu tu rodzaju piaskownica "Ammophila". Poza tym zarejestrowano w zależności od ujęcia dwa lub trzy gatunki pochodzenia mieszańcowego.
Po włączeniu rodzaju "Ammophila" do "Calamagrostis" należą tu także:
Systematyka i pochodzenie.
Rodzaj z rodziny wiechlinowatych "Poaceae" podrodziny "Pooideae", plemienia "Poeae" i podplemienia "Agrostidinae". Z badań molekularnych wynika, że wyewoluował na półkuli zachodniej 11,35 miliona lat temu jako rodzaj siostrzany względem wszystkich pozostałych rodzajów podplemienia "Agrostidinae". W obrębie rodzaju zagnieżdżone i w efekcie włączane są tradycyjnie wyodrębniane rodzaje m.in. takie jak piaskownica "Ammophila" i "Deyeuxia". 

</doc>
<doc id="1020883" url="https://pl.wikipedia.org/wiki?curid=1020883" title="Calamagrostis">
Calamagrostis



</doc>
<doc id="1020884" url="https://pl.wikipedia.org/wiki?curid=1020884" title="Sant Andreu Salou">
Sant Andreu Salou

Sant Andreu Salou – gmina w Hiszpanii, w Katalonii, w prowincji Girona, w comarce Gironès.
Powierzchnia gminy wynosi 5,98 km². Zgodnie z danymi INE, w 2004 roku liczba ludności wynosiła 152, a gęstość zaludnienia 25,42 osoby/km². Wysokość bezwzględna gminy równa jest 132 metry. Kody pocztowe we wszystkich miejscowościach na terenie gminy rozpoczynają się od liczby 17.
Miejscowości.
W skład gminy Sant Andreu Salou wchodzą cztery miejscowości, w tym miejscowość gminna o tej samej nazwie:

</doc>
<doc id="1020899" url="https://pl.wikipedia.org/wiki?curid=1020899" title="75 mm armata 75/32 Modello 37">
75 mm armata 75/32 Modello 37

Cannone da 75/32 modello 37 – włoska armata polowa skonstruowana w okresie międzywojennym.
W połowie lat 30. XX wieku armia włoska zaczęła modernizację posiadanej artylerii. Wśród wprowadzonych do uzbrojenia wzorów znalazła się nowa armata kalibru 75 mm która miała zastąpić pochodzące jeszcze sprzed I wojny światowej armaty modello 06 i 11. Armata modello 37 miała nowoczesna konstrukcję. Dwuogonowe łoże zapewniało szeroki kąt ostrzału w poziomie, a długa lufa wyposażona w hamulec wylotowy pozwalała na użycie działa w roli broni przeciwpancernej. Wadą działa było mocowanie ogonów łoża do ziemi przy pomocy wbijanych w ziemie klinów. Rozwiązanie to typowe dla dział włoskich z lat 30. wydłużało czas przejścia z położenia marszowego w bojowe i utrudniało zmianę kierunku strzelania.
Słabość włoskiego przemysłu zbrojeniowego sprawiła, że nie udało się zrealizować planów zastąpienia starszych armat kalibru 75 mm armatą modello 37 i do kapitulacji Włoch w 1943 występowały one równolegle w jednostkach.
Po kapitulacji Włoch duża liczba dział modello 37 została przejęta przez Wehrmacht. Otrzymały one oznaczenie 7,5 cm FK 248(i) i były używane przez jednostki niemieckie walczące we Włoszech oraz zwalczające partyzantkę w Jugosławii i Grecji.

</doc>
<doc id="1020900" url="https://pl.wikipedia.org/wiki?curid=1020900" title="Broken China">
Broken China

Broken China – drugi solowy album Richarda Wrighta, wydany 26 listopada 1996 roku nakładem wytwórni EMI w Wielkiej Brytanii oraz 25 marca 1997 roku nakładem Guardian Records w Stanach Zjednoczonych.

</doc>
<doc id="1020901" url="https://pl.wikipedia.org/wiki?curid=1020901" title="7.5 cm FK 248(i)">
7.5 cm FK 248(i)



</doc>
<doc id="1020903" url="https://pl.wikipedia.org/wiki?curid=1020903" title="Emancipatio">
Emancipatio



</doc>
<doc id="1020905" url="https://pl.wikipedia.org/wiki?curid=1020905" title="Servitutes praediorum urbanorum">
Servitutes praediorum urbanorum



</doc>
<doc id="1020906" url="https://pl.wikipedia.org/wiki?curid=1020906" title="Intel X-Scale">
Intel X-Scale



</doc>
<doc id="1020908" url="https://pl.wikipedia.org/wiki?curid=1020908" title="Carouselambra">
Carouselambra

Carouselambra – utwór angielskiego rockowego zespołu Led Zeppelin pochodzący z albumu "In Through the Out Door" (1979). Nazwa "Carouselambra" odnosi się do pierwszej sekcji utworu, która przypomina muzykę z karuzeli. To druga pod względem długości piosenka studyjna Led Zeppelin (po "In My Time of Dying"), trwająca ponad dziesięć i pół minuty. Styl utworu dość odbiega od standardu grupy, ponieważ gitara Jimmy'ego Page'a słyszana jest jedynie w tle, a na pierwszy plan wybija się syntezator Johna Paula Jonesa.

</doc>
<doc id="1020909" url="https://pl.wikipedia.org/wiki?curid=1020909" title="Jerry Hadley">
Jerry Hadley

Jerry Hadley (ur. 16 czerwca 1952, zm. 18 lipca 2007) – amerykański śpiewak operowy – tenor, trzykrotny laureat nagrody Grammy.
Karierę zaczynał w Illinois. Występował z różnorodnym repertuarem, począwszy od Mozarta kończąc na musicalach. Od końca lat 70. XX wieku związany był z Operą Nowojorską. W 1982 r., wystąpił przed europejską publicznością w Operze Wiedeńskiej w "Eliksirze miłości" Gaetano Donizettiego, a w kolejnych latach śpiewał również w operach w Madrycie, Berlinie, Covent Garden, Chicago, Aix-en-Provence.
Występował między innymi w "Liverpool Oratorio" autorstwa Paula McCartneya, oraz wykonywał utwory Imre Kálmána, Ericha Wolfganga Korngolda, oraz Ferenca Lehára.
W 2006 r., został aresztowany przez nowojorską policję pod zarzutem jazdy pod wpływem środków odurzających. Zmarł w wyniku próby samobójczej w lipcu 2007 r. Handleya z raną postrzałową głowy znaleźli 10 lipca w sypialni jego domu, policjanci. Z uszkodzeniami mózgu trafił do szpitala w Poughkeepsie, gdzie lekarze podłączyli go do aparatury podtrzymującej życie. 16 lipca został odłączony od respiratora. Zmarł 18 lipca 2007 r.

</doc>
<doc id="1020910" url="https://pl.wikipedia.org/wiki?curid=1020910" title="(154660) Kavelaars">
(154660) Kavelaars

(154660) Kavelaars (2004 FX29) – planetoida z wewnętrznej części pasa głównego asteroid okrążająca Słońce w ciągu 2 lat i 241 dni w średniej odległości 1,92 j.a. Została odkryta 29 marca 2004 roku w "Mauna Kea Observatory" przez Davida Balama. Nazwa planetoidy została nadana na cześć Johna Kavelaarsa (ur. 1966), kanadyjskiego astronoma, który miał swój udział w odkryciu ponad dwudziestu księżyców Jowisza, Saturna, Urana i Neptuna.

</doc>
<doc id="1020912" url="https://pl.wikipedia.org/wiki?curid=1020912" title="Hansjörg Jäkle">
Hansjörg Jäkle

Hansjörg Jäkle (ur. 19 października 1971 r. w Schonach) – niemiecki skoczek narciarski, dwukrotny medalista olimpijski oraz dwukrotny medalista mistrzostw świata.
Skoki narciarskie uprawia również jego córka, Anna Jäkle.
Kariera.
Pierwszy skok w karierze oddał w 1982. Początkowo uprawiał kombinację norweską, do zjednoczenia Niemiec w 1990 był członkiem kadry RFN. Wtedy to jednak stracił miejsce w kadrze na rzecz zawodników w z byłej NRD. Skoncentrował się na skokach i 30 stycznia 1993 podczas konkursu w Tauplitz zadebiutował w Pucharze Świata w skokach, zajmując 31. miejsce. Był to jego jedyny start w sezonie 1992/1993, wobec czego nie został sklasyfikowany w klasyfikacji generalnej.
Pierwszym pełnym sezonem w jego karierze był sezon 1993/1994. Już w swoim pierwszym starcie po raz pierwszy zdobył punkty PŚ, zajmując 16. miejsce 11 grudnia 1993 w Planicy. Punkty zdobywał jeszcze sześciokrotnie, jego najlepszym wynikiem było szóste miejsce w Bischofshofen (6 stycznia 1994). W klasyfikacji generalnej zajął ostatecznie 30. miejsce. Pozwoliło mu to na wyjazd na igrzyska olimpijskie w Lillehammer w lutym 1994. Wystartował tam w konkursie indywidualnym na dużej skoczni, zajmując 24. miejsce, a w konkursie drużynowym wspólnie z Christofem Duffnerem, Dieterem Thomą i Jensem Weißflogiem wywalczył złoty medal. Był to największy sukces w jego karierze. W tym samym roku wziął także udział w mistrzostwach świata w lotach w Planicy, gdzie zajął 10. miejsce. Był także dziesiąty w sezonie 1993/1994 Pucharu Świata w lotach.
Rok później wziął udział w mistrzostwach świata w Thunder Bay, gdzie wraz z Thomą, Weißflogiem i Gerdem Siegmundem zdobył srebrny medal w konkursie drużynowym. Indywidualnie był dwunasty na dużej skoczni, a na normalnym obiekcie zajął 29. miejsce. W PŚ w skokach czterokrotnie plasował się w czołowej dziesiątce zawodów, co dało mu 17. miejsce w klasyfikacji generalnej sezonu 1994/1995. Po tym jak był dwunasty w Oberstdorfie, dziesiąty w Garmisch-Partenkirchen, zajął 23. miejsce w Innsbrucku i 21. miejsce w Bischofshofen uplasował się na czternastej pozycji w klasyfikacji końcowej 43. edycji Turnieju Czterech Skoczni. W sezonie 1995/1996 czterokrotnie zdołał wywalczyć punkty i zajął odległe miejsce w klasyfikacji generalnej.
W sezonie 1996/1997 w większości swoich startów zdobywał punkty, dzięki czemu był 23. w klasyfikacji generalnej. Dobre starty pozwoliły mu na udział w mistrzostwach świata w Trondheim w 1997. Indywidualnie plasował się w trzeciej dziesiątce zawodów, jednak w konkursie drużynowym razem z Duffnerem, Thomą i Martinem Schmittem zdobył brązowy medal. Najlepsze wyniki osiągnął w sezonie 1997/1998, kiedy to był czternasty w klasyfikacji generalnej. Pomogło mu w tym wywalczenie swojego pierwszego i zarazem ostatniego podium w karierze, 6 stycznia 1998, kiedy był drugi w Bischofshofen, ulegając tylko swemu rodakowi Svenowi Hannawaldowi. Szansę na dobrą lokatę w klasyfikacji końcowej 46. Turnieju Czterech Skoczni stracił jednak po tym jak zajął 31. miejsce w Innsbrucku. Prawie trzy tygodnie później wystartował na mistrzostwach świata w lotach w Oberstdorfie, gdzie ponownie był dziesiąty. Igrzyska olimpijskie w Nagano w 1998 były ostatnią dużą imprezą w jego karierze. W indywidualnych startach był siedemnasty na normalnej skoczni, a na dużej zajął 57. miejsce. W konkursie drużynowym Niemcy z Jäkle w składzie wywalczyli srebrny medal.
Po igrzyskach uzyskiwał stopniowo coraz słabsze wyniki. W 2000 w Planicy ustanowił swój rekord życiowy 205 metrów. Zwyciężył w Turnieju Schwarzwaldzkim w 2002. Ostatni pucharowy występ zaliczył 1 stycznia 2002, kiedy zajął 48. miejsce w konkursie w Garmisch-Partenkirchen. Ostatni oficjalny skok oddał 3 marca 2002 podczas zawodów Pucharu Kontynentalnego w Schönwald im Schwarzwald, gdzie był drugi.
Jest czterokrotnym medalistą mistrzostw Niemiec w skokach. W 1998 zdobył złoty medal, a w latach 1996 i 1997 srebrny na normalnej skoczni. W 1995 wywalczył brązowy medal na dużym obiekcie. Z zawodu jest żołnierzem, jest żonaty, ma dwoje dzieci. Mieszka w rodzinnym Schonach. Pracuje jako nauczyciel i trener juniorów.
Osiągnięcia.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za wszystkie skoki (tak jak np. w TCS)

</doc>
<doc id="1020915" url="https://pl.wikipedia.org/wiki?curid=1020915" title="Hansjoerg Jaekle">
Hansjoerg Jaekle



</doc>
<doc id="1020916" url="https://pl.wikipedia.org/wiki?curid=1020916" title="Campeonato Brasileiro 2004">
Campeonato Brasileiro 2004



</doc>
<doc id="1020918" url="https://pl.wikipedia.org/wiki?curid=1020918" title="Svilajnac">
Svilajnac

Svilajnac (cyr. Свилајнац) − miasto w Serbii, w okręgu pomorawskim, siedziba gminy Svilajnac. W 2011 roku liczyło 9198 mieszkańców.

</doc>
<doc id="1020922" url="https://pl.wikipedia.org/wiki?curid=1020922" title="Wet Dream">
Wet Dream

Wet Dream – pierwszy solowy album Richarda Wrighta, wydany 15 września 1978 roku nakładem wytwórni Harvest w Wielkiej Brytanii oraz Columbia Records w Stanach Zjednoczonych.

</doc>
<doc id="1020923" url="https://pl.wikipedia.org/wiki?curid=1020923" title="Reoperacja">
Reoperacja

Reoperacja – ponowny zabieg operacyjny wykonany w tej samej okolicy lub jamie ciała.
Pod pojęciem reoperacji rozumie się zazwyczaj zabieg bezpośrednio związany z poprzednią interwencją i mający z nią związek przyczynowo-skutkowy. Reoperacja jest więc najczęściej wymuszona wczesnymi powikłaniami chirurgicznymi, a przede wszystkim krwotokami (np. spełznięcie podwiązki z naczynia, krwotoki miąższowe z wątroby, mięśni czy też jatrogenne, śródoperacyjne uszkodzenie śledziony).
Z innych przyczyn reoperacji należy wymienić rozpoznane lub podejrzane rozejście się zespolenia jelitowo-jelitowego lub jelitowo -narządowego z objawami zapalenia otrzewnej (np. zespolenie jelita z przewodem żółciowym wspólnym, podejrzenie pooperacyjnego zapalenia pęcherzyka żółciowego, powstanie zbiorników płynowych (np. ropni) śródbrzusznych czy podejrzenie niedokrwienia jelit.
W ostatnich kilkunastu latach dąży się do ograniczenia reoperacji do niezbędnego minimum, zastępując ponowne otwarcie zabiegami wideoskopowymi (laparoskopia, wideotorakoskopia) lub wszelkimi drenażami pod kontrolą tomografii komputerowej lub USG.
Wyjątkowo reoperacja stanowi narzędzie diagnostyczne w przypadku gwałtownego pogarszania się stanu pacjenta po uprzednim zabiegu.

</doc>
<doc id="1020924" url="https://pl.wikipedia.org/wiki?curid=1020924" title="Kavieng">
Kavieng

Kavieng – miasto w Papui-Nowej Gwinei; 20 665 mieszkańców (2013). Przemysł spożywczy, włókienniczy. Miasto jest stolicą prowincji Nowa Irlandia, leżącej na wyspie o tej samej nazwie. Jest również głównym portem morskim wyspy. Znajduje się tu również port lotniczy Kavieng.
W latach 1942–1945 miasto znajdowało się pod okupacją Japończyków, którzy urządzili tam silną bazę morską i lotniczą. W marcu 1944 roku na nadbrzeżu portu w Kaviengu japońscy żołnierze zamordowali co najmniej 32 cywilów europejskiego pochodzenia.

</doc>
<doc id="1020925" url="https://pl.wikipedia.org/wiki?curid=1020925" title="Rajd na Makin">
Rajd na Makin

Rajd na Makin – atak dywersyjny przeprowadzony w dniach 17–18 sierpnia 1942 roku przez oddział Korpusu Piechoty Morskiej Stanów Zjednoczonych przeciwko japońskim siłom stacjonujących na wyspie Butaritari w atolu Makin na Pacyfiku. Celem 211 ludzi dowodzonych przez ppłk. Evansa Carlsona było zniszczenie japońskich instalacji, wzięcie do niewoli japońskich żołnierzy, zebranie informacji na temat obszaru Wysp Gilberta oraz odwrócenie japońskiej uwagi od planowanego lądowania sprzymierzonych na wyspach Guadalcanal i Tulagi.
Przygotowania i organizacja.
Rajd należał do jednych z pierwszych lądowych operacji ofensywnych USA podczas wojny. Jedynymi amerykańskimi siłami walczącymi aktywnie na frontach były w tym okresie: 32 i 41 Dywizja Piechoty na Nowej Gwinei, 1 Dywizja Marines i 23 Dywizja na Guadalcanal, a także 3 i 9 Dywizja Piechoty wraz z 2 Dywizją Pancerną w Afryce Północnej.
Do tej operacji wyznaczono dowództwo oraz dwie kompanie wchodzące w skład drugiego batalionu uderzeniowego (ang. „Carlson’s Raiders”). Z uwagi na małą ilość miejsca na pokładzie, dowództwo i kompanię A oraz 18 żołnierzy z kompanii B (łącznie 121 żołnierzy) przetransportowano na pokładzie okrętu podwodnego USS „Argonaut”, zaś resztę kompanii B (90 żołnierzy) zabrał drugi okręt podwodny USS „Nautilus”. Siły zostały przyłączone do Task Force 7.15.
Atak.
Marines rozpoczęli lądowanie na wyspie krótko po północy 17 sierpnia. Używali do tego celu pontonów z silnikami przyczepnymi. Morze było wzburzone, wiał silny wiatr i padał deszcz. Doprowadziło to do zatopienia kilku łodzi. Na wielu zostały uszkodzone silniki. Sprawne pontony zaczęły więc holować uszkodzone. W końcu Amerykanie wylądowali o 5:30. Po krótkiej walce pokonali japoński garnizon stacjonujący na wyspie w sile od 83 do 160 żołnierzy.
Ewakuacja marines.
Po zakończeniu działań żołnierze zostali ewakuowani przez te same dwa okręty podwodne. Straty US Marines wyniosły 21 zabitych i 9 dostało się do niewoli i zostało później zamordowanych oraz 2 zaginionych. Zwłoki jednego z zaginionych zostały zidentyfikowane wśród 18 grobów Marines znalezionych na Makin. Dziewięciu żołnierzy piechoty morskiej zostało omyłkowo pozostawionych podczas ewakuacji. Zostali oni schwytani i przetransportowani przez Japończyków na Kwajalein, gdzie zostali ścięci. Los pozostałych dwóch żołnierzy jest nieznany.
Wnioski po operacji.
Pomimo tego, że marines odnieśli sukces, likwidując cały japoński garnizon na wyspie, atak nie przyniósł żadnych innych spodziewanych efektów. Żadni japońscy żołnierze nie zostali schwytani, nie udało się także zebrać istotnych informacji. Ponadto nie zdołano odwrócić uwagi japońskich dowódców od faktycznego przyszłego obszaru działań. Faktycznie, z powodu wysokich strat na Makin, japońskie siły wzmocniły fortyfikacje na wyspach centralnego Pacyfiku, które spowodowały ciężkie straty sił USA podczas kampanii na Wyspach Gilberta i Marshalla.

</doc>
<doc id="1020927" url="https://pl.wikipedia.org/wiki?curid=1020927" title="Alotau">
Alotau

Alotau – miasto w Papui-Nowej Gwinei, na południowo-wschodnim krańcu wyspy Nowa Gwinea; 11 857 mieszkańców (spis ludności z 2011). Stolica prowincji Milne Bay od 1969 roku. Działa tu port lotniczy Gurney.

</doc>
<doc id="1020928" url="https://pl.wikipedia.org/wiki?curid=1020928" title="Parafia Świętej Trójcy w Chlewiskach">
Parafia Świętej Trójcy w Chlewiskach

Parafia Świętej Trójcy w Chlewiskach – jedna z 10 parafii w dekanacie inowrocławski II. Do parafii należy również kościół filialny pw. Wniebowzięcia NMP w Dąbrowie Biskupiej.
Dokumenty.
Księgi metrykalne: 
Zasięg parafii.
Miejscowości należące do parafii: Chlewiska, Chróstowo, Dąbrowa Biskupia (część), Mleczkowo, Przybysław, Walentynowo, Wilkostowo (część), Zduny.

</doc>
<doc id="1020930" url="https://pl.wikipedia.org/wiki?curid=1020930" title="Skit (budowla)">
Skit (budowla)

Skit – odosobniona pustelnia mnichów pragnących prowadzić życie surowsze niż w monastyrach.
Słowo pochodzi od nazwy koptyjskiego miasta Σκήτις egipskiej kolebki życia monastycznego, zwanej obecnie Wadi an-Natrun, które przeszło do greckiego jako σκήτη ("skete"), lub też od ἀσκητής ("askētḗs", “asceta”).
Aby dodatkowo się umartwiać niektórzy mnisi nie mieszkali w skitach, lecz w znajdujących się w pobliżu jaskiniach lub szałasach w lesie.
Zwyczajowo większe monastery posiadały własne skity, na przykład ławra Poczajowska posiadała własny skit św. Jerzego na Kozackich Mogiłach, ławra Peczerska – skit Teofania. Istniały również samodzielne skity: najsłynniejszym z nich był Skit Maniawski.
We współczesnej Polsce istnieją dwa skity:

</doc>
<doc id="1020931" url="https://pl.wikipedia.org/wiki?curid=1020931" title="ʻOhonua">
ʻOhonua

ʻOhonua – miasto na Tonga, stolica wyspy ʻEua. Według danych oficjalnych na dzień 30 listopada 2011 roku liczyło 1528 mieszkańców.
W odległości 3 km od miasta znajduje się port lotniczy 'Eua. 

</doc>
<doc id="1020932" url="https://pl.wikipedia.org/wiki?curid=1020932" title="Parafia Świętej Trójcy w Górze">
Parafia Świętej Trójcy w Górze

Parafia Świętej Trójcy w Górze – rzymskokatolicka parafia należąca do dekanatu inowrocławskiego II w archidiecezji gnieźnieńskiej. Przy kościele parafialnym znajduje się cmentarz.
Dokumenty.
Księgi metrykalne:
Zasięg parafii.
Do parafii należą wierni z miejscowości: Arturowo, Dulsk, Dziennice, Góra, Jaronty, Karczyn wieś, Karczyn PGR, Karczyn PKP, Łąkocin, Łojewo, Ostrowo Krzyckie, Pławinek, Sikorowo, Witowy.

</doc>
<doc id="1020933" url="https://pl.wikipedia.org/wiki?curid=1020933" title="A Great Day for Freedom">
A Great Day for Freedom

A Great Day for Freedom – piosenka angielskiego zespołu Pink Floyd, która pochodzi z albumu studyjnego "The Division Bell" (1994). 
Tekst.
Słowa tej ballady rockowej odnoszą się do upadku muru berlińskiego, zjednoczenia Niemiec i zmian historycznych, które zaszły w Europie Wschodniej. Jednak niektórzy słuchacze sugerują, że tekst ten to aluzja do ciężkiego partnerstwa Davida Gilmoura i Rogera Watersa. Sam Gilmour stanowczo temu zaprzecza. 
Koniec utworu zawiera bardzo typowe dla Gilmoura solo.

</doc>
<doc id="1020935" url="https://pl.wikipedia.org/wiki?curid=1020935" title="Daína Chaviano">
Daína Chaviano

Daína Chaviano (ur. 1962 w Hawanie) – pisarka kubańska.
Pierwszą nagrodę literacką zdobyła jeszcze w czasie studiów na Uniwersytecie w Hawanie, gdzie ukończyła filologię angielską. Mieszkając na Kubie wydała wiele książek o tematyce science fiction i fantasy, szybko stając się najlepiej sprzedawaną i ulubioną autorką obu tych gatunków w historii kraju. Z jednakowym sukcesem publikowała powieści science fiction i fantasy oraz powieści tradycyjne, wciąż zdobywając liczne nagrody.
W swojej twórczości nawiązuje do wielu dziedzin: mitologii, erotyki, historii starożytnej, socjologii, parapsychologii, magii i polityki, a jej książki przepełnione są poetyckimi opisami i zmysłowymi obrazami.
Pośród najważniejszych pozycji w dorobku kubańskiej autorki figuruje cykl „La Habana oculta” (Mroczna Hawana), na który składają się powieści "El hombre, la hembra y el hambre" (Mężczyzna, kobieta i głód), "Casa de juegos" (Dom gry), "Gata encerrada" (Uwięziony kot) i "La isla de los amores infinitos" (Wyspa niekończących się miłości).
"Wyspa niekończących się miłości" zdobyła Złoty Medal w konkursie literackim Florida Book Awards 2006, w którym nagradza się najlepsze książki wydane w danym roku w Stanach Zjednoczonych. Książkę przetłumaczono na 25 języków i tym samym stała się ona powieścią kubańską z największą jak dotychczas liczbą przekładów.
Od 1991 Daína Chaviano mieszka w USA.

</doc>
<doc id="1020936" url="https://pl.wikipedia.org/wiki?curid=1020936" title="Hihifo">
Hihifo

Hihifo – miejscowość na Tonga; na wyspie Niuatoputapu. Według danych oficjalnych na dzień 30 listopada 2011 roku liczyła 284 mieszkańców.

</doc>
<doc id="1020937" url="https://pl.wikipedia.org/wiki?curid=1020937" title="Jan Sęk">
Jan Sęk

Jan Sęk (ur. 14 czerwca 1948 w Rakszawie) – polski polityk i nauczyciel akademicki, senator III kadencji, członek Krajowej Rady Radiofonii i Telewizji (1997–2003).
Życiorys.
Ukończył w 1971 studia na Wydziale Prawa Uniwersytetu Marii Curie-Skłodowskiej w Lublinie, w 1982 uzyskał stopień doktora nauk humanistycznych. W pierwszej połowie lat 70. był zatrudniony w urzędzie wojewódzkim, pełnił funkcję zastępcy naczelnika powiatu. Od 1975 zawodowo związany z UMCS, doszedł do stanowiska adiunkta w Zakładzie Badań Etnicznych na Wydziale Politologii.
W latach 1993–1997 sprawował mandat senatora III kadencji, wybranego z ramienia Polskiego Stronnictwa Ludowego w województwie lubelskim. Następnie do 2003 zasiadał w Krajowej Radzie Radiofonii i Telewizji (od 1999 jako zastępca przewodniczącego). Bezskutecznie kandydował w wyborach do Senatu w 2005 (z własnego komitetu) oraz w wyborach na prezydenta Lublina i do sejmiku lubelskiego z listy PSL w 2006. W 2009 powołany na dyrektora naczelnego Filharmonii im. Henryka Wieniawskiego w Lublinie.

</doc>
<doc id="1020938" url="https://pl.wikipedia.org/wiki?curid=1020938" title="Identity (album)">
Identity (album)

Identity – pierwszy i jedyny album zespołu Zee złożonego z klawiszowca Pink Floyd – Richarda Wrighta oraz Dave'a Harrissa – członka zespołu Fashion. Album został wydany 9 kwietnia 1984 roku nakładem wytwórni Harvest i EMI w Wielkiej Brytanii.

</doc>
<doc id="1020939" url="https://pl.wikipedia.org/wiki?curid=1020939" title="A Pillow of Winds">
A Pillow of Winds

„A Pillow of Winds” (Poduszka wiatrów) – ballada rockowa angielskiego zespołu Pink Floyd, należącego do nurtu progresywnego rocka. Utwór pochodzi z albumu "Meddle", który wydano w 1971 roku. Piosenka jest akustyczna, a tekst – co w przypadku tego zespołu jest rzadkością – związany jest z miłością. Autorem słów jest Roger Waters, muzykę natomiast skomponował David Gilmour.

</doc>
<doc id="1020940" url="https://pl.wikipedia.org/wiki?curid=1020940" title="Fiat Coupé">
Fiat Coupé

Fiat Coupé – samochód sportowy klasy kompaktowej produkowany przez włoską markę FIAT w latach 1993 – 2000. 
Historia i opis modelu.
Na przełomie lat 80. i 90. XX wieku Fiat postanowił zaoferować w gamie produkcyjnej atrakcyjnie stylizowane czteromiejscowe coupé (ostatnim modelem z takim nadwoziem był Fiat 128 3p z lat 70.). Na projekt nadwozia ogłoszono konkurs, w którym zwyciężył projekt zatrudnionego w 1989 roku w Centro Stile Fiata Chrisa Bangle’a (odrzucono m.in. projekt Pininfariny, leżący u podstaw późniejszego Peugeota 406 coupe). Pininfarinie jednak zlecono opracowanie wnętrza samochodu i jego produkcję. Samochód oparto na płycie podłogowej używanej w samochodach koncernu Fiata: Fiat Tipo, Alfa Romeo 155 i Lancia Delta. Fiat Coupé oficjalnie wszedł na rynek w lutym 1994 roku, choć pierwszą partię 130 egzemplarzy złożono już w końcu 1993 roku. Oferowany był początkowo z czterocylindrowym, szesnastozaworowym, dwulitrowym silnikiem benzynowym o mocy maksymalnej 139 KM w wersji podstawowej i 190 KM w wersji turbo. Oba silniki to jednostki znane jako „FIAT DOHC”, wywodzące się z konstrukcji Aurelio Lamprediego. Jednostka wyposażona w doładowanie była używana także w rajdowej Lancii Delta Integrale. W 1994 roku we Włoszech cena samochodu wynosiła 41.700.000 lirów.
W 1996 roku zaczęto zastępować silniki 2,0 16v i 2,0 16v Turbo nowymi jednostkami. Wersja wolnossąca została zastąpiona jednostką 1,8 16v generującą dzięki systemowi zmiennych faz rozrządu moc 131 KM (z Fiata Barchetty). Do oferty wprowadzono dwie jednostki pięciocylindrowe, wolnossącą o mocy 147 KM i doładowaną o mocy 220 KM. Wersja 20v Turbo przejęła rolę najmocniejszej odmiany Fiata Coupe. W 1996 roku przeprowadzono też drobny facelifting modelu. Wnętrze otrzymało nową konsolę środkową oraz inną tapicerkę drzwi. Na liście wyposażenia pojawiła się poduszka powietrzna dla pasażera i automatyczna klimatyzacja. Wersje 20v Turbo były również wyposażone w wydajniejsze hamulce przedniej osi (czterotłoczkowe zaciski Brembo i tarcze hamulcowe o średnicy 305 mm).
16- i 20-zaworowe wersje turbo posiadały dyferencjał Viscodrive, który za zadanie miał wyeliminować podsterowność dręczącą samochody z przednim napędem. Było to wielotarczowe sprzęgło cierne osadzone na prawej półosi. Dodatkowo, Coupé posiadało całkowicie niezależne zawieszenie. 
W 1998 roku wersja 20v doczekała się poprawek. Zastosowano inną przepustnicę oraz system zmiennej geometrii układu dolotowego (VIS). Moc silnika wzrosła do 154 KM. 
W 1998 roku na rynek weszła też limitowana wersja 20v Turbo (LE) z innym bodykitem, rozrusznikiem uruchamianym za pomocą przycisku, sześciostopniową manualną skrzynią biegów, rozpórką zawieszenia oraz fotelami Recaro. Każdy samochód z tej edycji specjalnej (LE) posiadał tabliczkę z indywidualnym numerem egzemplarza umiejscowioną na lusterku wstecznym. Początkowo Fiat planował wyprodukować tylko 300 egzemplarzy edycji limitowanej, jednakże ostatecznie doszło do produkcji 1200 egzemplarzy, co spowodowało spadek wartości tychże samochodów.
Później Fiat zaoferował wersję 2.0 Turbo Plus, który niemal niczym nie różnił się od wersji LE, poza drobnymi zmianami w wystroju wnętrza i brakiem unikalnego numeru na lusterku.
W 2000 roku Fiat zmodernizował wersję Turbo dodając nowe fotele, progi i alufelgi. W sierpniu 2000 roku oficjalnie zakończono produkcję Fiata Coupé, wyprodukowano łącznie 72 762 egzemplarze.

</doc>
<doc id="1020941" url="https://pl.wikipedia.org/wiki?curid=1020941" title="Odlotowa małolata">
Odlotowa małolata

Odlotowa małolata (ang. "Maybe It's Me", 2001-2002) – serial telewizyjny amerykańskiej sieci telewizyjnej The WB w reżyserii Bryana Gordona. Serial można było oglądać w Polsce w telewizji TVN 7.
Fabuła.
Serial koncentrował się na życiu nastolatki, Molly Stage (granej przez Reagan Dale Neis) i jej ekscentrycznej, często wpadającej w kłopoty rodziny, którą stanowili rodzice (oszczędna mama, grana przez Julię Sweeney oraz mający obsesję na punkcie piłki nożnej tata, grany przez Freda Willarda), dwójka braci, siostry bliźniaczki i babcia.
Tytuł.
Produkcja w wersji roboczej, podczas przygotowywania pierwszego sezonu miała być zatytułowana Maybe I'm Adopted "(Może jestem adoptowana)", jednak ze względu na negatywne skojarzenia ostatecznie zmieniono jej nazwę. 

</doc>
<doc id="1020942" url="https://pl.wikipedia.org/wiki?curid=1020942" title="Daina Chaviano">
Daina Chaviano



</doc>
<doc id="1020943" url="https://pl.wikipedia.org/wiki?curid=1020943" title="Parafia wojskowa św. Barbary i św. Maurycego w Inowrocławiu">
Parafia wojskowa św. Barbary i św. Maurycego w Inowrocławiu

Parafia wojskowa św. Barbary i św. Maurycego w Inowrocławiu – parafia należąca do dekanatu Wojsk Lądowych Ordynariatu Polowego Wojska Polskiego Do 2012 roku należała do Pomorskiego Dekanatu Wojskowego). Proboszczem jest ks. mjr Tomasz Skupień, kapelan garnizonu Inowrocław. Od 27 sierpnia 2013 roku dekretem księdza biskupa polowego Wojska Polskiego Józefa Guzdka parafia otrzymała wikariusza księdza por. Marka Drabika.

</doc>
<doc id="1020946" url="https://pl.wikipedia.org/wiki?curid=1020946" title="Wełykyj Łuh">
Wełykyj Łuh

Wełykyj Łuh (ukr. Вели́кий Луг) – bagnista nizina znajdująca się na lewym brzegu Dniepru, sięgająca rzeki Konka, o powierzchni ponad 400 km². Obecnie "Wełykyj Łuh" zalany jest wodami Zbiornika Kachowskiego.
Pokryta była lasem liściastym, trzcinami i szuwarami. W pobliżu zwykle znajdowała się Sicz Zaporoska, z której Kozacy wypędzali tam na pastwiska konie i inne zwierzęta gospodarskie. Znajdowali tam również dobre schronienie w wypadku zagrożenia. Dlatego "Wełykyj Łuh" był dla nich symbolem bezpieczeństwa i wolności. W pieśniach Kozacy nazywali go "Ojcem":

</doc>
<doc id="1020947" url="https://pl.wikipedia.org/wiki?curid=1020947" title="Adolf Derentowicz">
Adolf Derentowicz

Adolf Derentowicz (ur. 31 marca 1935, zm. 17 lipca 2007) – polski inżynier budownictwa ogólnego, wielokrotny reprezentant Polski w pływaniu i piłce wodnej.
Był absolwentem Politechniki Warszawskiej, magistrem inżynierii, autorem między innymi projektów konstrukcji Biblioteki Narodowej, kompleksu obiektów SGGW w Warszawie, UMCS i KUL w Lublinie oraz różnych kościołów i obiektów użyteczności publicznej w całej Polsce. Długoletni Główny Konstruktor Biura Projektów Budownictwa Ogólnego Budopol SA w Warszawie. W 2001 odznaczony Krzyżem Kawalerskim Orderu Odrodzenia Polski.
Członek warszawskiej Legii, wielokrotny reprezentant Polski w pływaniu i piłce wodnej. Pochowany na cmentarzu Bródnowskim w Warszawie (kwatera 4B-1-6).

</doc>
<doc id="1020952" url="https://pl.wikipedia.org/wiki?curid=1020952" title="Jan Antonowicz">
Jan Antonowicz

Jan Antonowicz (ur. 30 marca 1956) – polski polityk, rolnik, senator II i III kadencji.
Życiorys.
Ukończył w 1979 studia na Wydziale Zootechniki Szkoły Głównej Gospodarstwa Wiejskiego w Warszawie. Pracował w kombinatach rolniczych i rolniczej spółdzielni produkcyjnej. Od 1982 prowadzi własne gospodarstwo rolne.
W latach 1991–1997 sprawował mandat senatora II i III kadencji, wybranego z ramienia Polskiego Stronnictwa Ludowego w województwie ciechanowskim. Pracował w Komisji Rolnictwa oraz Komisji Samorządu Terytorialnego i Administracji Państwowej. Kandydował bez powodzenia w kolejnych wyborach parlamentarnych i samorządowych (m.in. w 2006 do rady powiatu). Pozostał działaczem PSL, m.in. jako przewodniczy struktur tej partii w powiecie płońskim.
W 1999 otrzymał Złoty Krzyż Zasługi.

</doc>
<doc id="1020956" url="https://pl.wikipedia.org/wiki?curid=1020956" title="Fabiano Caruana">
Fabiano Caruana

Fabiano Caruana (ur. 30 lipca 1992 w Miami) – włoski szachista, od 2006 roku reprezentujący Stany Zjednoczone, arcymistrz od 2007 roku.
Kariera szachowa.
Jest jednym z najzdolniejszych szachistów w historii szachów. W roku 2002, w wieku 10 lat i 61 dni, został najmłodszym zawodnikiem, który w turniejach organizowanych przez amerykańską federacją szachową pokonał zawodnika z tytułem arcymistrza (wydarzenie to miało miejsce 28 września w Nowym Jorku, a pokonanym był wówczas Aleksander Wojtkiewicz). W tym samym roku zdobył w Villa Giardino tytuł mistrza państw panamerykańskich w kategorii juniorów do lat 10, a rok później w Bogocie powtórzył to osiągnięcie w grupie do lat 12. W 2005 odniósł pierwszy znaczący sukces na arenie międzynarodowej, triumfując w cyklicznym turnieju "First Saturday" w Budapeszcie. W 2006 podzielił I miejsca w Madrycie (wspólnie z Herminio Herráizem Hidalgo) oraz w rozegranych w Cremonie mistrzostwach Włoch, ostatecznie zdobywając srebrny medal po porażce w barażu z Michele Godeną. W marcu, kwietniu i lipcu 2007 wygrał trzy turnieje "First Saturday" w Budapeszcie, w każdym wypełniając normę na tytuł arcymistrza i w roku tym został najmłodszym w historii amerykańskich i włoskich szachów (Caruana posiada podwójne obywatelstwo) zawodnikiem, który otrzymał ten tytuł. Pod koniec roku zdobył w Martina Franca pierwszy w swojej karierze tytuł mistrza Włoch z wynikiem rankingowym 2740, wyprzedzając następnego zawodnika w tabeli o 3 punkty. W 2008 roku zwyciężył w turnieju "Corus"–C w Wijk aan Zee oraz ponownie zdobył tytuł mistrza Włoch. W styczniu 2009 roku ponownie zwyciężył w Wijk aan Zee, tym razem w turnieju "Corus"–B. W 2010 roku zwyciężył w 42. edycji cyklicznego turnieju w Biel. W 2011 roku po raz trzeci w karierze zdobył tytuł mistrza Włoch, z wynikiem 10 pkt w 11 partiach. W 2012 roku podzielił II m. (za Lewonem Aronjanem, wspólnie z Magnusem Carlsenem i Tejmurem Radżabowem) w turnieju "Corus"–A w Wijk aan Zee, zwyciężył w turniejach "Reykjavík Open" w Reykjavíku, "Sigeman &amp; Co" w Malmö, "Dortmunder Schachtage" w Dortmundzie (wspólnie z Siergiejem Kariakinem), podzielił II m. (za Magnusem Carlsenem, wspólnie z Tejmurem Radżabowem) w memoriale Michaiła Tala w Moskwie oraz zwyciężył (wspólnie z Magnusem Carlsenem) w São Paulo/Bilbao. W 2013 roku zwyciężył w Zurychu (przed Viswanathanem Anandem, Władimirem Kramnikiem i Borisem Gelfandem) oraz w Bukareszcie (turniej "7th Kings Tournament Romgaz"). W 2014 roku zajął II m. (za Magnusem Carlsenem) w memoriale Wugara Gaszimowa w Şəmkirze, zdobył tytuł wicemistrza świata w szachach szybkich w Dubaju oraz zwyciężył w turnieju "Dortmunder Schachtage" w Dortmundzie. W tym samym roku odniósł największy sukces w dotychczasowej karierze, samodzielnie zwyciężając w turnieju "Sinquefield Cup" w Saint Louis. W turnieju tym, najsilniejszym w historii pod względem średniego rankingu uczestników, wygrał 7 pierwszych partii i ostatecznie zwyciężył z wynikiem 8½ w 10 partiach, wyprzedzając drugiego w tabeli, mistrza świata Magnusa Carlsena, o 3 punkty. W 2018 roku zdobył prawo do rozegrania meczu o mistrzostwo świata z Magnusem Carlsenem i w listopadzie przegrał ten mecz (po dogrywce) 6:9. W listopadzie 2021 zajął II m. nad pierwszym Alireza Firuzdżą w turnieju FIDE Grand Swiss 2021 z wynikiem 7,5/11, co zapewniło mu miejsce w turnieju pretendentów rozgrywanym w 2022.
Wielokrotnie reprezentował Włochy w turniejach drużynowych, m.in.:
We wrześniu 2010 roku został pierwszym w historii włoskim szachistą, który osiągnął poziom 2700 punktów rankingowych, natomiast w sierpniu 2014 roku jako pierwszy przekroczył granicę 2800 punktów. Najwyższy ranking w dotychczasowej karierze osiągnął 1 października 2014 roku z wynikiem 2844 punktów zajmował wówczas 2. miejsce (za Magnusem Carlsenem) na światowej liście FIDE, jednocześnie zajmując 1. miejsce wśród amerykańskich szachistów.

</doc>
<doc id="1020958" url="https://pl.wikipedia.org/wiki?curid=1020958" title="Worlds Apart (zespół muzyczny)">
Worlds Apart (zespół muzyczny)

Worlds Apart – brytyjski boysband założony w 1992 r. w Londynie przez Garry’ego Wilsona.
Kariera.
Na początku istnienia (1992 r.) zespół tworzyło pięciu wokalistów: Steven Hart (ur. 29 lutego 1972 w Londynie; w styczniu 2010 r. poślubił modelkę i aktorkę Ashley Scott, mają córkę), Schelim Hannan (ur. 16 lipca 1973 w Srihotto, w północno-wschodnim Bangladeszu, stolica prowincji Srihotto), Patrick Osborne (ur. 5 czerwca 1974 w Bath), Aaron Paul (Aaron Alexander James Poole) i Dan Bowyer. Rok potem na skutek konfliktów między członkami, w 1993 r. grupę opuścił Patrick Osborne i rozpoczął karierę modela i aktora. Zastąpił go Aaron "Cal" Cooper (ur. 9 października 1973 w Birmingham). Następnie w 1994 z formacji odeszli Aaron Poole i Dan Bowyer, a dołączył Nathan Moore (Nathan Marcellus Moore, ur. 10 stycznia 1965 w Stamford Hill, w Londynie) z boysbandu Brother Beyond.
W 1994 r. w Wielkiej Brytanii powstał pierwszy album "Together", który przyniósł minimalny rozgłos. Pod koniec 1995 r. grupę tworzyli: Steve Hart, Nathan Moore, "Cal" Cooper i Schelim Hannan. Wydano single: "Everybody", "Baby Come Back" (3. miejsce w Top100 Charts w 1995) i "Je te donne" (3. miejsce w Top100 Charts w 1996), które odniosły ogromny sukces i przyczyniły się w dalszym etapie do sukcesu albumu "Everybody" (m.in. 1. miejsce w Top100 Album Charts 1996 we Francji).
Rok 1996 obfitował w największe osiągnięcia zespołu, grupa wyruszyła w swą największą trasę po wielu krajach i występowała na bieżąco w przeróżnych programach muzycznych i rozrywkowych w TV. Worlds Apart wzięli udział w projekcie "Love Message" (1995), "Hand In Hand For Children" (1996) oraz nagrali "I Was Born to Love You" – cover z repertuaru Freddiego Mercury’ego, który znalazł się na płycie "Queen Dance Traxx" (1996).
W 1997 r. ukazał się album "Don't Change", gdzie oprócz utworów w wersji angielskiej znalazły się utwory francuskie ("Quand je rêve de toia" – 3 miejsce w sprzedaży we Francji), a nawet polskie ("Jesteś moim snem"). Jednak single "Don't Change" i "Back to Where We Started" nie odniosły większego sukcesu, drugi z nich wykorzystano jako motyw muzyczny do filmu "Kacper i Wendy". Od grupy odszedł Schelim Hannan, a zastąpił go Tim Fornara (Timothy William Fornara, ur. 2 kwietnia 1977 w Londynie) – członek grupy The One. Została wydana reedycja albumu "Don't Change" – "Don't Change part 2" z małymi urozmaiceniami.
W 2000 r. grupa powraca na z albumem "Here and Now", nagrywany przez dwa lata. Miał być oznaką muzycznej dojrzałości dla zespołu, będąc utrzymanym w klasycznym stylu pop/rock. Dla urozmaicenia singiel "Language Of Love" został wydany w klimacie reggae. Album przeznaczono głównie na rynek francuski, gdzie Worlds Apart odnosili jeszcze jakiekolwiek sukcesy.
W lutym 2006 r. grupa zorganizowała specjalny koncert w Niemczech w Lipsku, gdzie obecni byli: Jerome Favier (producent grupy) i Garry Wilson (kierownik grupy). Po sukcesie tego koncertu Worlds Apart postanowił wrócić na scenę. 29 października 2007 ukazał się album "Platinum". To kompilacja 10. największych hitów oraz 4 nowe utwory. Album sprzedał się bardzo dobrze. Odnosząc sukcesy przy występach w programie "Dance Machine années 90's", gdzie stali się ulubieńcami publiczności w 2011 r. ruszyli w trasę koncertową po Francji, a w 2012 r. po kilku krajach Europy.

</doc>
<doc id="1020963" url="https://pl.wikipedia.org/wiki?curid=1020963" title="Paweł Juros">
Paweł Juros

Paweł Józef Juros (ur. 14 listopada 1928 w Krasiejowie, zm. 4 lipca 1997 we Wrocławiu) – polski lekarz, senator II kadencji.
Życiorys.
W 1954 ukończył studia na Wydziale Lekarskim Akademii Medycznej we Wrocławiu.
Od 1954 pracował w służbie zdrowia. Był przewodniczącym oddziału Wojewódzkiej Komisji ds. Inwalidztwa i Zatrudnienia. W 1966 uzyskał specjalizację drugiego stopnia z chirurgii ogólnej. W latach 1991–1996 był ordynatorem jednego z oddziałów chirurgicznych legnickiego szpitala. W latach 90. stał na czele Społecznego Komitetu Budowy Ośrodka Diagnostyki Onkologicznej Społecznej Fundacji „Solidarności” w Legnicy. Należał m.in. do Polskiego Towarzystwa Lekarskiego i Polskiego Towarzystwa Chirurgicznego.
W 1980 został członkiem „Solidarności”. W latach 1991–1993 sprawował mandat senatora II kadencji wybranego z listy Porozumienia Obywatelskiego Centrum w województwie legnickim. Był członkiem klubu parlamentarnego PC. Bez powodzenia ubiegał się o reelekcję w wyborach parlamentarnych w 1993 z ramienia komitetu wyborczego Zjednoczenie Polskie. Od 1994 zasiadał w legnickiej radzie miasta.
Pochowany na cmentarzu komunalnym w Legnicy.
Imieniem Pawła Jurosa nazwano ulicę na Bielanach w Legnicy.

</doc>
<doc id="1020966" url="https://pl.wikipedia.org/wiki?curid=1020966" title="Adam Stec">
Adam Stec

Adam Stec (ur. 11 maja 1952 w Jeleniu koło Jaworzna, zm. 19 lipca 2007 w Lublinie) – lekarz weterynarii, profesor doktor habilitowany, specjalista w zakresie chorób wewnętrznych zwierząt, nauczyciel akademicki, autor wielu publikacji i ekspertyz naukowych.
Dyplom lekarza weterynarii uzyskał w 1977 roku na ówczesnej Akademii Rolniczej w Lublinie, doktorat obronił w 1984 roku, zaś w 1995 roku habilitował się w zakresie chorób wewnętrznych zwierząt gospodarskich. Zawodowo z lubelską akademią był związany od 1977, kolejno jako asystent, adiunkt (1984) w Katedrze i Klinice Chorób Wewnętrznych Wydziału Weterynaryjnego (potem Wydziału Medycyny Weterynaryjnej), wreszcie profesor i kierownik Zakładu Chorób Wewnętrznych Zwierząt Gospodarskich i Koni. W 1990 odbył staż naukowy na University Tennessee (Departament of Animal Science). Był członkiem Polskiego Towarzystwa Nauk Weterynaryjnych i Światowego Towarzystwa Bujatrycznego.
Profesor Adam Stec był autorem wielu publikacji na temat chorób przemiany materii, metabolizmu i niedoborów magnezu u przeżuwaczy, opracował metodę zapobiegania objawom hipomagnezemii u krów mlecznych.
Zmarł po ciężkiej chorobie 19 lipca 2007 roku, został pochowany na cmentarzu w Milejowie.

</doc>
<doc id="1020967" url="https://pl.wikipedia.org/wiki?curid=1020967" title="NHK">
NHK

NHK, () – japoński publiczny nadawca radiowo-telewizyjny, założony w marcu 1925 jako "Tokyo Broadcasting Station", natomiast 1 lipca 1950 pod obecną nazwą.
Historia.
NHK zostało założone w marcu 1925 roku, kiedy to powstała stacja radiowa o nazwie "Tokyo Broadcasting Station" i nadano pierwszą audycję. W sierpniu 1926 radiowe stacje w Tokio, Osace oraz Nagoi połączyły się w , natomiast w listopadzie 1928 roku odbyła się pierwsza audycja, nadawana na terenie całej Japonii, a w czerwcu 1935 rozpoczęto nadawanie poza krajem.
1 lipca 1950 roku, na mocy ustawy nadawczej NHK zostało ponownie założone, a następnie w lutym 1953 roku rozpoczęto nadawanie stacji telewizyjnej (potocznie nazywanej "NHK G"). W styczniu 1959 nadano pierwszy program edukacyjny, natomiast we wrześniu 1960 NHK G rozpoczyna emitowanie kanału w kolorze. W 1964, przy okazji letnich igrzysk olimpijskich w Tokio NHK zostało pierwszym nadawcą na świecie, który emitował poprzez satelitę w kolorze.
W listopadzie 1985 nadawca uruchomił usługę teletekstu, natomiast w czerwcu 1989 rozpoczyna nadawanie z pełnowymiarowego satelity. W kwietniu 1995 roku NHK uruchomiło swój pierwszy kanał międzynarodowy, zaś 1 kwietnia 1998 został uruchomiony kanał NHK World-Japan, a w grudniu 2000 - cyfrowe kanały BS i 3 lata później rozpoczął nadawanie cyfrowe. W sierpniu 2016 rozpoczął testowe nadawanie w jakości 4K oraz 8K natomiast oficjalne uruchomienie nastąpiło 1 grudnia 2018.

</doc>
<doc id="1020969" url="https://pl.wikipedia.org/wiki?curid=1020969" title="Wołost">
Wołost

Wołost (pol. "włość") – jednostka administracji terenowej w Rusi Kijowskiej oraz księstwach ruskich, podlegająca władzy kniazia.
Była to również jednostka administracyjno-terytorialna carskiej Rosji i Związku Radzieckiego, mniejsza od powiatu, odpowiednik gminy. Składała się z kilku, kilkunastu wsi. Jednostki te zostały zlikwidowane w 1929 na rzecz rejonów i rad wiejskich (sielsowietów).

</doc>
<doc id="1020976" url="https://pl.wikipedia.org/wiki?curid=1020976" title="Marcin Tyrna">
Marcin Tyrna

Marcin Paweł Tyrna (ur. 31 października 1945 w Bielsku) – polski polityk, działacz związkowy. Senator III i IV kadencji (1993–2001), w latach 2000–2001 wicemarszałek Senatu IV kadencji.
Życiorys.
Ukończył w 1962 zasadniczą szkołę zawodową, od 1959 pracował jako frezer. W 1980 wstąpił do „Solidarności”, był członkiem zarządu Regionu Podbeskidzie NSZZ „S”. W stanie wojennym został internowany 13 grudnia 1981 i zwolniony po niespełna dwóch tygodniach. Od 1992 do 2014 nieprzerwanie pełnił funkcję przewodniczącego zarządu regionu związku.
W latach 1993–2001 sprawował mandat senatora III kadencji (z ramienia NSZZ „Solidarność”) i IV kadencji (z ramienia Akcji Wyborczej Solidarność), wybranego w województwie bielskim. Od 2000 do 2001 był wicemarszałkiem Senatu. W 2001 bez powodzenia ubiegał się o reelekcję z ramienia Bloku Senat 2001. Należał do Ruchu Społecznego AWS. Od 2001 bezpartyjny, w 2004 kandydował do Senatu w wyborach uzupełniających z ramienia PiS.
Był prezesem chóru parafii ewangelicko-augsburskiej w Starym Bielsku.
W 2015 odznaczony przez prezydenta Andrzeja Dudę Krzyżem Kawalerskim Orderu Odrodzenia Polski.

</doc>
<doc id="1020978" url="https://pl.wikipedia.org/wiki?curid=1020978" title="Montell Jordan">
Montell Jordan

Montell Du'Sean Jordan (ur. 3 grudnia 1968 w Los Angeles) – amerykański wokalista R&amp;B, Autor tekstów i producent muzyczny. Ukończył studia na Uniwersytecie Pepperdine i uzyskał dyplom licencjacki w dziedzinie transportu. Był członkiem stowarzyszenia Kappa Alpha Psi Fraternity, skupiającego czarnoskórych studentów. Pierwszy album "This is How We Do It" nagrał w 1995. Promował go singel pod tym samym tytułem. Obecnie pracuje nad kolejnym krążkiem.

</doc>
<doc id="1020981" url="https://pl.wikipedia.org/wiki?curid=1020981" title="Jakub Szymkiewicz">
Jakub Szymkiewicz

Jakub Szymkiewicz (ur. 8 lipca lub 3 grudnia 1775 na Żmudzi prawdopodobnie w Rosieniach, zm. 6 listopada 1818 w Taukielach (lit. Taukeliai) powiat wiłkomierski) – polski lekarz, członek honorowy Uniwersytetu Wileńskiego, członek Towarzystwa Warszawskiego Przyjaciół Nauk, filantrop (wileńskie Towarzystwo Dobroczynności), pisarz. 
Współzałożyciel Towarzystwa Wileńskiego Lekarskiego, a także Towarzystwa Szubrawców, którego był pierwszym prezydentem, przybierając pseudonim „Perkunas”. Na łamach satyrycznego pisma „Wiadomości Brukowe”, wydawanego przez Towarzystwo Szubrawców, ogłosił kilkanaście felietonów pt. „Wędrówki Szlachcica na Łopacie”, w których piętnował szereg patologii społecznych, politycznych i ekonomicznych tamtego czasu. 
Prekursor polskiej ortodoncji oraz autor pierwszego polskiego opracowania dotyczącego alkoholizmu i innych substancji uzależniających („Dzieło o pijaństwie” Wilno 1818). Wolnomularz-reformator (inicjowany w 1809), nadworny lekarz Aleksandra I.

</doc>
<doc id="1020984" url="https://pl.wikipedia.org/wiki?curid=1020984" title="Jacky Bernard Ickx">
Jacky Bernard Ickx



</doc>
<doc id="1020985" url="https://pl.wikipedia.org/wiki?curid=1020985" title="All Apologies">
All Apologies

All Apologies – ballada rockowa amerykańskiej grupy grunge’owej Nirvana. Znalazła się na albumie "In Utero" jako dwunasty utwór. Na singlu promującym został wydany wraz z „Rape Me”. „All Apologies” w akustycznej wersji koncertowej wydano na albumie "MTV Unplugged in New York" oraz na albumach "With the Lights Out" i "" (solo). Magazyn "Rolling Stone" uznał utwór za 462. najlepszą piosenkę wszech czasów.

</doc>
<doc id="1020986" url="https://pl.wikipedia.org/wiki?curid=1020986" title="Daimos">
Daimos



</doc>
<doc id="1020989" url="https://pl.wikipedia.org/wiki?curid=1020989" title="Ivan Ranđelović">
Ivan Ranđelović

Ivan Ranđelović (ur. 24 grudnia 1974 w Niszu) – serbski piłkarz występujący na pozycji bramkarza.
Od 2001 roku jest zawodnikiem Crvenej Zvezdy Belgrad (mistrz Serbii w sezonie 2006/2007). Jest pierwszym bramkarzem swojej drużyny. Wcześniej występował w Radničkim Nišu, FK Zvezdara i Milicionarze Belgrad.

</doc>
<doc id="1020992" url="https://pl.wikipedia.org/wiki?curid=1020992" title="Koło tętnicze mózgu">
Koło tętnicze mózgu

Koło tętnicze mózgu, także koło tętnicze Willisa (łac. "circulus arteriosus cerebri") – układ tętnic zaopatrujących mózgowie, leżących na jego podstawie. Alternatywna nazwa pochodzi od nazwiska angielskiego lekarza z XVII wieku, Thomasa Willisa.
Naczynia.
Na koło składają się (patrz schemat obok):
Tętnica podstawna i środkowa mózgu, mimo że zaopatrują mózgowie, nie są uważane za składowe koła tętniczego.
Znaczenie fizjologiczne.
Ułożenie tętnic mózgu w koło tętnicze przeciwdziała niedokrwieniu mózgowia, ponieważ nawet w przypadku zwężenia lub zatoru jednej z nich krew nadal jest rozprowadzana dzięki pozostałym naczyniom. Warunkiem jest drożność wszystkich elementów koła tętniczego, co u człowieka nie zawsze ma miejsce z uwagi na dużą zmienność osobniczą koła. Tkanka nerwowa jest bardzo wrażliwa na niedotlenienie, a zmienność osobnicza koła tętniczego u człowieka jest wysoka, dlatego podwiązanie na dłużej już jednej tętnicy szyjnej wewnętrznej może być u ludzi niebezpieczne.
Zakres unaczynienia.
Gałęzie koła tętniczego mózgu zaopatrują całe mózgowie, zawartość oczodołu, okolice nosa oraz część opony twardej.
Pochodzenie.
Koło tętnicze bierze początek z trzech źródeł:
Zmienność.
Do najczęstszych anomalii dotyczących koła należą:

</doc>
<doc id="1020994" url="https://pl.wikipedia.org/wiki?curid=1020994" title="Edygej">
Edygej

Edygej (ur. 1352, zm. 1419) – emir plemienia Mangytów i faktyczny władca Złotej Ordy w latach 1400 do 1412.
Życiorys.
W latach 1376-1391 pomagał Timurowi w walce z chanem Złotej Ordy - Tochtamyszem. Po obaleniu Tochtamysza, w latach 90. XIV wieku, został samodzielnym zarządcą ziem pomiędzy Wołgą a Jaikiem i Uralem, założył tam Ordę Nogajską.
Od 1397 dowodził całym wojskiem Złotej Ordy. Zwyciężył 12 lub 16 sierpnia 1399 w bitwie nad Worsklą zjednoczone siły wielkiego księcia Witolda i Tochtamysza. Po tym zwycięstwie, w latach 1399-1412 był faktycznym (nieoficjalnym) przywódcą Złotej Ordy. Osadzał i detronizował chanów Złotej Ordy takich jak Pulad Chan i Szadi Beg. W 1408 najechał na Ruś gdzie spalił m.in. Niżny Nowogród i Rostów. W 1412 utracił władzę w Złotej Ordzie, jednak pozostał dalej dowódcą wojskowym. W 1416 zaatakował Kijów, i spalił całe miasto z wyjątkiem zamku. Zmarł w 1419 roku podczas walk wewnętrznych. 

</doc>
<doc id="1020995" url="https://pl.wikipedia.org/wiki?curid=1020995" title="Any Colour You Like">
Any Colour You Like

Any Colour You Like – utwór muzyczny brytyjskiego zespołu rockowego Pink Floyd. Pochodzi z wydanej w 1973 roku płyty "Dark Side of the Moon".
"Any Colour You Like" to utwór instrumentalny i jeden z dwóch z albumu The Dark Side of the Moon, który nie był napisany przez Rogera Watersa, lecz przez Gilmoura, Masona i Wrighta. Tytuł utworu pochodzi od często udzielanej przez studyjnego technika odpowiedzi na jakiekolwiek zadane mu pytanie: „Możesz to mieć w jakim tylko kolorze zechcesz”. Nawiązywała ona do opisu Modelu T podawanego przez Henry’ego Forda: „Możesz go mieć w jakim tylko kolorze zechcesz, pod warunkiem, że chcesz czarnego”.

</doc>
<doc id="1020996" url="https://pl.wikipedia.org/wiki?curid=1020996" title="Żangatas">
Żangatas

Żangatas (kaz. "Жаңатас") – miasto w południowym Kazachstanie; w obwodzie żambylskim; 33 200 mieszkańców (2006). Przemysł spożywczy.

</doc>
<doc id="1020997" url="https://pl.wikipedia.org/wiki?curid=1020997" title="Szermierka na Letnich Igrzyskach Olimpijskich 1900">
Szermierka na Letnich Igrzyskach Olimpijskich 1900

Szermierka na II Letnich Igrzyskach Olimpijskich w Paryżu była rozgrywana od 14 maja do 27 lipca 1900 r.
Uczestnicy.
Udział wzięło 276 szermierzy z 19 krajów.

</doc>
<doc id="1020998" url="https://pl.wikipedia.org/wiki?curid=1020998" title="Reagan Dale Neis">
Reagan Dale Neis

Reagan Dale Neis (ur. 24 września 1976 roku w Portage la Prairie w Manitobie) – kanadyjska aktorka.
Stała się rozpoznawalna dzięki grze w serialach "Odlotowa małolata" ("Maybe It's Me") i "A Minute With Stan Hooper". Występowała także w produkcji "Zwariowany świat Malcolma" ("Malcolm in the Middle"), która w Polsce była emitowana przez telewizję Polsat.

</doc>
<doc id="1021001" url="https://pl.wikipedia.org/wiki?curid=1021001" title="Zbór Warszawa-Centrum Kościoła Adwentystów Dnia Siódmego">
Zbór Warszawa-Centrum Kościoła Adwentystów Dnia Siódmego

Zbór Warszawa-Centrum Kościoła Adwentystów Dnia Siódmego – jeden z czterech zborów adwentystycznych w Warszawie, należący do okręgu mazowieckiego diecezji wschodniej Kościoła Adwentystów Dnia Siódmego w RP.
Zbór znajduje się przy ul. Foksal 8. Pastorem zboru jest Mariusz Maikowski

</doc>
<doc id="1021003" url="https://pl.wikipedia.org/wiki?curid=1021003" title="Roman Rutkowski (polityk)">
Roman Rutkowski (polityk)

Roman Stanisław Rutkowski (ur. 18 listopada 1959 w Gorzowie Wielkopolskim) – polski polityk, związkowiec, poseł na Sejm III kadencji.
Życiorys.
Ukończył w 1984 studia na Wydziale Chemii Politechniki Poznańskiej. Od 1985 przez dziesięć lat pracował w Instytucie Hodowli i Aklimatyzacji Roślin. W latach 80. działał w opozycji, należał do Niezależnego Zrzeszenia Studentów, kolportował wydawnictwa podziemne. Został aresztowany w grudniu 1982, zwolniony w kwietniu 1983. Od 1989 należy do „Solidarności”. W latach 1990–2002 był wydawcą i redaktorem naczelnym biuletynu związkowego „Feniks”, od 2002 wchodzi w skład zespołu redakcyjnego tego pisma. Od 1995 do 1998 pełnił funkcję wiceprzewodniczącego zarządu regionu związku, od 2001 do 2006 kierował regionem gorzowskim NSZZ „Solidarność”. W latach 90. przewodniczył także Krajowej Komisji Rewizyjnej związku.
Sprawował mandat posła III kadencji wybranego z listy Akcji Wyborczej Solidarność, w 2001 bezskutecznie ubiegał się o reelekcję. Od 1998 do 2002 był członkiem Ruchu Społecznego, później pozostał bezpartyjny. Zasiadał również w radzie programowej „Tygodnika Solidarność”.
W 2010 został zastępcą dyrektora Powiatowego Urzędu Pracy w Gorzowie Wielkopolskim.
Odznaczenia.
W 2015 otrzymał Krzyż Wolności i Solidarności.

</doc>
<doc id="1021006" url="https://pl.wikipedia.org/wiki?curid=1021006" title="Club Deportivo Veracruz">
Club Deportivo Veracruz



</doc>
<doc id="1021007" url="https://pl.wikipedia.org/wiki?curid=1021007" title="Ajagöz">
Ajagöz

Ajagöz (kaz.: Аягөз; ros.: Аягоз, "Ajagoz") – miasto o znaczeniu obwodowym we wschodnim Kazachstanie, w obwodzie abajskim, nad rzeką Ajagöz, siedziba administracyjna rejonu Ajagöz. Powstało w 1831 roku jako stanica Ajaguzskaja (ros. станица Аягузская), będąca pierwszą rosyjską bazą wojskową w Siedmiorzeczu. Miejscowość otrzymała prawa miejskie w 1854 roku.
W 2021 roku liczyło ok. 38,5 tys. mieszkańców. Ośrodek przemysłu spożywczego, olejarskiego i włókienniczego.
Etymologia nazwy.
Miejscowość otrzymała nazwę po rzece, nad którą jest położone. Nazwa rzeki z kolei pochodzi od nazwy turkijskiego plemienia „aj” oraz staroturkijskiego „uguz” (tłum. rzeka), dosłownie „rzeka rodu aj”. Z kolei według ludowej etymologii nazwa rzeki i miasta pochodzi od turkijskich słów „aja” (ładne) i „göz” (oczy).

</doc>
<doc id="1021009" url="https://pl.wikipedia.org/wiki?curid=1021009" title="Mac OS X 10.4">
Mac OS X 10.4

Mac OS X 10.4 (nazwa kodowa Tiger) – system operacyjny firmy Apple Inc. zaprezentowany 29 kwietnia 2005 roku dla komputerów Macintosh, jako następca systemu Mac OS X 10.3. Mac OS X 10.4 był najdłużej eksploatowanym systemem OS X. Wśród nowości w systemie znalazły się takie aplikacje jak Dashboard, nowa wersja Safari oraz obsługa architektury 64-bitowej.
Tiger został dołączony do wszystkich nowych Macintoshy, a także był dostępny jako uaktualnienie do starszych wersji Mac OS X oraz dla użytkowników klasycznego systemu Mac OS. Tiger jest również pierwszą wersją Mac OS X współpracującą z procesorami firmy Intel.
W czerwcu 2007 Steve Jobs ogłosił, że z OS X korzysta 22 mln użytkowników, z czego 67% używa Tigera.
Historia.
Mac OS X 10.4 Tiger został zapowiedziany przez Steve’a Jobsa na konferencji Worldwide Developers Conference 28 czerwca 2004. W grudniu 2004 kilka nieoficjalnych buildów wyciekło do internetu. 12 kwietnia 2005 Apple zapowiedziało, że Tiger zostanie wydany 29 kwietnia.
6 czerwca 2005 na konferencji Worldwide Developers Conference Steve Jobs ogłosił, że w ciągu sześciu tygodni sprzedanych zostało ponad 2 miliony egzemplarzy, co uczyniło z Tigera najbardziej udaną wersją OS X w historii. W czerwcu 2005 Apple ogłosiło plany wydania pierwszych Macintoshy z procesorami Intel. Jako pierwsze były to: nowy komputer przenośny MacBook Pro i iMac z procesorem Intel Core Duo. Później premiery komputerów Mac Pro (następcy komputerów serii Power Mac) i nowego Xserve 8 sierpnia 2006. Przejście komputerów na procesory firmy Intel zakończyło się w 2006 roku.
Tiger jest pierwszą wersją Mac OS X sprzedawaną w wersji DVD zamiast CD, choć początkowo można było wymienić wersję DVD na CD za opłatą 9,95 dolarów.
Wymagania.
Macintosh co najmniej z procesorem PowerPC G3 (zalecany min. 400 MHz) oraz 256MB pamięci RAM (zalecane 512).
Obsługiwane komputery:
Następcy systemu.
Bezpośrednim następcą systemu Mac OS X 10.4 jest system Mac OS X 10.5 Leopard, którego premiera odbyła się 26 października 2007.

</doc>
<doc id="1021011" url="https://pl.wikipedia.org/wiki?curid=1021011" title="Kolegium jezuitów w Wilnie">
Kolegium jezuitów w Wilnie

Kolegium jezuitów w Wilnie – kolegium jezuickie założone w 1570 w Wilnie, w 1579 przekształcone w Akademię i Uniwersytet Wileński Towarzystwa Jezusowego.
Jezuici zostali sprowadzeni do Wilna w 1569 przez bpa Waleriana Protasewicza. W latach 1570–1572 organizatorem kolegium był Stanisław Warszewicki, a oficjalne otwarcie kolegium nastąpiło 18 lipca 1570. Było to trzecie z kolei (po kolegiach w Braniewie i Pułtusku) kolegium jezuickie w Rzeczypospolitej. Budynki kolegium zostały wzniesione obok kościoła św. Jana, który Zygmunt August przekazał jezuitom w 1571. W latach 1574–1579 rektorem kolegium był Piotr Skarga, który rozpoczął starania o przekształcenie kolegium w uniwersytet.
1 kwietnia 1579 król Stefan Batory wydał akt erekcyjny i akt fundacyjny uniwersytetu, a na mocy tych aktów 30 kwietnia 1579 kolegium zostało przekształcone w Akademię Wileńską. 30 października 1579 papież Grzegorz XIII wydał bullę potwierdzającą akt erekcyjny. Uniwersytetowi nadano oficjalną nazwę Akademia i Uniwersytet Wileński Towarzystwa Jezusowego (łac. "Academia et Universitas Vilnensis Societatis Jesu").

</doc>
<doc id="1021012" url="https://pl.wikipedia.org/wiki?curid=1021012" title="Powiat Anhalt-Bitterfeld">
Powiat Anhalt-Bitterfeld

Powiat Anhalt-Bitterfeld (niem. "Landkreis Anhalt-Bitterfeld") – powiat w niemieckim kraju związkowym Saksonia-Anhalt. Powstał 1 lipca 2007 z połączenia powiatów Bitterfeld, Köthen i częściowo Anhalt-Zerbst. Siedzibą powiatu jest miasto Köthen (Anhalt).
Wybory.
Wybory do Kreistagu w 2007 r.
1 Inicjatywa dla Wolfen
2 Związek Wyborców Kommunal-Aktiv
3 Lista Wyborcza Sport Powiatu Bitterfeld
Podział administracyjny.
Powiat Anhalt-Bitterfeld składa się z:
Miasta:
Gminy samodzielne:
Reformy administracyjne.
1 marca 2009 gminę Schortewitz wcielono do miasta Zörbig. 1 czerwca 2009 do miasta Sandersdorf przyłączono gminy Glebitzsch, Petersroda i Roitzsch oraz miasto Brehna, jednocześnie powiększone miasto zmieniło nazwę na Sandersdorf-Brehna. 1 września 2009 gminę Bobbau przyłączono do Bitterfeld-Wolfen. Następna, największa reforma nastąpiła 1 stycznia 2010, w jej wyniku zlikwidowano wszystkie wspólnoty administracyjne a liczba gmin z 82 spadła do 13. Dnia 1 września 2010 jedno miasto i dwie gminy przyłączono do miasta Südliches Anhalt i tym samym liczba gmina spadła do 10.

</doc>
<doc id="1021026" url="https://pl.wikipedia.org/wiki?curid=1021026" title="Ivan Randelovic">
Ivan Randelovic



</doc>
<doc id="1021027" url="https://pl.wikipedia.org/wiki?curid=1021027" title="Michael F. Doyle">
Michael F. Doyle

Michael F. Doyle, Mike Doyle (ur. 5 sierpnia 1953) – amerykański polityk, członek Partii Demokratycznej. Od 1995 roku jest przedstawicielem stanu Pensylwania w Izbie Reprezentantów Stanów Zjednoczonych, najpierw z osiemnastego, od 2003 z czternastego okręgu wyborczego, a od 3 stycznia 2019 ponownie osiemnastego okręgu.

</doc>
<doc id="1021030" url="https://pl.wikipedia.org/wiki?curid=1021030" title="Miscanthus">
Miscanthus



</doc>
<doc id="1021031" url="https://pl.wikipedia.org/wiki?curid=1021031" title="Russka Rada">
Russka Rada

Russka Rada (Russka Rada we Lwowie) - społeczna organizacja polityczna, utworzona w 1870 we Lwowie, z zamiarem kontynuowania działań Głównej Rady Ruskiej. 
Została jednak szybko opanowana przez moskalofili, przeciwnych działalności narodowej (Wasyl Kowalśkyj, o. Jakiw Szwedyćkyj, o. Teofil Pawłykiw). Działacze narodowi dość długo proponowali Radzie prowadzenie wspólnych działań, jednak wskutek jej niechęci założyli w 1885 własne towarzystwo Narodna Rada.
W 1900 Ruska Rada założyła Russką Partię Ludową.
Rada Ruska działała do 1914, jej organami prasowymi były "Russkaja Rada" (1871-1912) i "Hałyckaja Ruś" (1891-1892).

</doc>
<doc id="1021035" url="https://pl.wikipedia.org/wiki?curid=1021035" title="Królowie Belgii">
Królowie Belgii



</doc>
<doc id="1021038" url="https://pl.wikipedia.org/wiki?curid=1021038" title="Andrew Walker">
Andrew Walker

Andrew W. Walker (ur. 9 czerwca 1979 w Montrealu w prowincji Quebec) – kanadyjski aktor telewizyjny i filmowy.
Życiorys.
Urodził się i dorastał w Montrealu, gdzie ukończył Vanier College i odnosił sukcesy jako piłkarz drużyny West Island klubu Boston College. Grał także w drużynie koszykarskiej Hollywood Knights Celebrity.
Po gościnnym występie w serialach: "Syreny" ("Sirens", 1994) i "V.I.P." (1998), zdobył popularność w serialu ABC "Sabrina, nastoletnia czarownica" ("Sabrina, the Teenage Witch", 2002−2003) jako Cole.
Za rolę w filmie "Glany" ("Steel Toes") odebrał w roku 2006 nagrodę im. Phillipa Borsosa na Whistler Film Festival. W 2008 roku wystąpił w głównej roli w filmie "Fast Track – bez granic" ("Fast Track: No Limits").

</doc>
<doc id="1021039" url="https://pl.wikipedia.org/wiki?curid=1021039" title="Witold Czarnek">
Witold Czarnek

Witold Czarnek (ur. 1888, zm. 24 lipca 1942 w Sachsenhausen) – polski adwokat, doktor praw, działacz społeczny. 
Od lat 20. XX w. prowadził kancelarię adwokacką w Rzeszowie. Kandydat Bloku Katolicko-Narodowego w wyborach do Sejmu w 1928. Od lipca 1929 wiceprezes Zarządu Okręgowego Stronnictwa Narodowego w Rzeszowie. Zaangażowany w prace Akcji Katolickiej. 
Aresztowany przez Niemców w listopadzie 1939 i zwolniony po tygodniu. Ponownie aresztowany w maju 1940 i wywieziony do KL Sachsenhausen-Oranienburg, gdzie zmarł 24 lipca 1942.

</doc>
<doc id="1021047" url="https://pl.wikipedia.org/wiki?curid=1021047" title="Kaskeleng">
Kaskeleng

Kaskeleng (kaz. Қаскелең; ros. Каскелен, "Kaskelen") – miasto w Kazachstanie położone w obwodzie ałmackim w 10 km od granic miasta Ałmaty. 64 165 mieszkańców (2021). Siedziba władz rejonu Karasaj.
Historia.
W 1854 roku na miejscu współczesnego Kaskelengu został utworzony kozacki posterunek. W drugiej połowie XIX wieku do tego miejsca przesiedlały się całymi rodzinami rosyjscy chłopi. Osada nosiła najpierw nazwę Lubownyj, następnie – stanica Lubowinskaja i Lubawinskaja, która wchodziła w skład większej stanicy Bolsze-Ałmatinskaja. W latach 1866–1867 wybudowano tu drewnianą cerkiew. 8 maja 1887 r. miało miejsce trzęsienie ziemi, które zniszczyło 57 kamiennych i 170 drewnianych budowli. W 1901 r. miejscowi kozacy wysłali do Kozackiego Wojska Siedmiorzecza wniosek o utworzenie samodzielnej stanicy i o zmianę nazwy na Kaskeleng (po nazwie rzeki). Od 1918 do 1929 roku – wieś Trocki. Od 1929 do 1963 – wieś Kaskeleng. Od 1963 – miasto Kaskeleng, siedziba władz rejonu.
Przemysł w Kaskelengu.
W mieście funkcjonuje cegielnia, mleczarnia, fabryki słodyczy, styropianu, papieru toaletowego i serwetek.

</doc>
<doc id="1021051" url="https://pl.wikipedia.org/wiki?curid=1021051" title="Landkreis Harz">
Landkreis Harz

Landkreis Harz – powiat w niemieckim kraju związkowym Saksonia-Anhalt. Powstał 1 lipca 2007 z połączenia powiatów Halberstadt, Wernigerode, Quedlinburg i miasta Falkenstein/Harz (wcześniej w powiecie Aschersleben-Staßfurt). Siedzibą powiatu Harz jest miasto Halberstadt. Najbardziej na zachód położony powiat kraju związkowego.
Podział administracyjny.
Powiat Harz składa się z:
Gminy miejskie:
Gminy samodzielne:
Gminy związkowe:
Zmiany administracyjne.
W 2009 w powiecie przeprowadzono następujące reformy administracyjne: 1 stycznia w skład miasta Thale wcielono Neinstedt i Weddersleben, tereny miasta rozszerzono ponownie 1 czerwca przyłączając gminy Altenbrak i Treseburg. Tego samego dnia do miasta Wernigerode przyłączono Schierke, a do Ilsenburg (Harz) gminy Darlingerode i Drübeck przy czym zlikwidowano także wspólnotę administracyjną Ilsenburg (Harz). 1 sierpnia 2009 swoje terytorium zwiększyło miasto Harzgerode pochłaniając gminy wspólnoty administracyjnej Unterharz (z wyjątkiem Neudorf). 23 listopada 2009 gminy Friedrichsbrunn i Stecklenberg przyłączono do Thale.
Kolejne zmiany wprowadzono 1 stycznia 2010:
1 września 2010:
1 stycznia 2011:
19 lutego 2013:
1 grudnia 2013:
1 stycznia 2014

</doc>
<doc id="1021053" url="https://pl.wikipedia.org/wiki?curid=1021053" title="Sziely">
Sziely

Sziely (kaz. Шиели, ros. "Szyjeli", Шиели) – wieś w Kazachstanie, w obwodzie kyzyłordyńskim; 30 300 mieszkańców (2006). Przemysł spożywczy, włókienniczy.

</doc>
<doc id="1021059" url="https://pl.wikipedia.org/wiki?curid=1021059" title="Dominik Orzech">
Dominik Orzech

Dominik Orzech (ur. 24 kwietnia 1982 w Sulechowie) – polski szachista, mistrz międzynarodowy od 2009 roku.
Kariera szachowa.
W 1999 r. zdobył w Nowej Rudzie brązowy medal mistrzostw Polski juniorów do lat 18. W 2002 zajął II m. (za Markiem Oliwą) w otwartym turnieju w Przełazach. W 2004 podzielił I m. (wraz z m.in. Władimirem Małaniukiem i Mirosławem Grabarczykiem) w Jarnołtówku. W 2007 zwyciężył w otwartych turniejach w Leutersdorfie i Mielnie (przed m.in. Piotrem Bobrasem, Aloyzasem Kveinysem i Władimirem Małaniukiem), zdobył brązowy medal mistrzostw Polski w szachach błyskawicznych oraz podzielił II m. (za Jakubem Czakonem, wspólnie z Krzysztofem Chojnackim) w Rewalu (turniej "Konik Morski Rewala"). W 2008 podzielił II m. w Guben (za Aleksandrem Czerwońskim, wspólnie z Robertem Rabiegą), natomiast w 2009 r. podzielił I m. (wspólnie z m.in. Jurijem Zezulkinem) w Krynicy-Zdroju oraz po raz drugi w karierze zdobył (w Bydgoszczy) brązowy medal mistrzostw Polski w szachach błyskawicznych. W 2010 r. zwyciężył w kołowym turnieju w Mariańskich Łaźniach.
Normy na tytuł mistrza międzynarodowego wypełnił w latach 2007 (w Pardubicach), 2008 (w Guben) oraz 2009 (w Deizisau, turniej "Neckar Open").
Najwyższy ranking w dotychczasowej karierze osiągnął 1 października 2007 r., z wynikiem 2483 punktów zajmował wówczas 28. miejsce wśród polskich szachistów.

</doc>
<doc id="1021061" url="https://pl.wikipedia.org/wiki?curid=1021061" title="Juchym Zwiahilski">
Juchym Zwiahilski

Juchym Leonidowycz Zwiahilski (ukr. Юхим Леонідович Звягільський; ur. 20 lutego 1933 w Stalinie, zm. 6 listopada 2021 w Kijowie) – ukraiński polityk i inżynier żydowskiego pochodzenia. W latach 1993–1994 pełniący obowiązki premiera Ukrainy, długoletni deputowany. Bohater Pracy Socjalistycznej (1986) oraz Bohater Ukrainy (2003). Członek tzw. starego klanu donieckiego.
Życiorys.
Urodził się w rodzinie żydowskiego pochodzenia. W 1956 ukończył Doniecki Instytut Przemysłowy (w specjalności inżynier górniczy). Pracował w kopalni nr 13, był tam kierownikiem zmiany, głównym inżynierem, a następnie dyrektorem kopalni. Uzyskał stopień doktora nauk technicznych. Był członkiem Komunistycznej Partii Związku Radzieckiego. Za swoją działalność zawodową otrzymał kilka wysokich radzieckich odznaczeń.
W 1990 został w wyborach parlamentarnych wybrany na deputowanego do Rady Najwyższej Ukraińskiej Socjalistycznej Republiki Radzieckiej z obwodu donieckiego, przekształconej w trakcie kadencji w Radę Najwyższą Ukrainy. Od listopada 1992 był przewodniczącym miejskiej rady narodowej w Doniecku i przewodniczącym komitetu wykonawczego. W czerwcu 1993 objął stanowisko wicepremiera, we wrześniu tego samego roku przejął tymczasowo obowiązki premiera Ukrainy. Urząd ten pełnił do czerwca 1994. Był wówczas osobą blisko związaną z prezydentem Łeonidem Krawczukiem. W wyborach w tym samym roku uzyskał mandat deputowanego.
Od listopada 1994 do marca 1997 pracował w Izraelu. Zarzucono mu wywiezienie z terytorium Ukrainy 300 milionów dolarów amerykańskich. Po powrocie do kraju został przewodniczącym rady nadzorczej kopalni węgla kamiennego im Ołeksandra F. Zasiadki w Doniecku. Później stał się jednym z liderów Partii Regionów.
W wyborach parlamentarnych w 1998, 2002, 2006, 2007, 2012 i 2014 uzyskiwał mandat deputowanego do ukraińskiego parlamentu kolejnych kadencji. Po wydarzeniach Euromajdanu związał się z Blokiem Opozycyjnym. W 2019 nie kandydował do ukraińskiego parlamentu.
Zmarł na skutek COVID-19 w okresie światowej pandemii tej choroby.

</doc>
<doc id="1021064" url="https://pl.wikipedia.org/wiki?curid=1021064" title="Hiwisi">
Hiwisi



</doc>
<doc id="1021065" url="https://pl.wikipedia.org/wiki?curid=1021065" title="Pramoedya Ananta Toer">
Pramoedya Ananta Toer

Pramoedya Ananta Toer (ur. 6 lutego 1925, zm. 30 kwietnia 2006) – indonezyjski prozaik. 
Pochodził z Jawy. Jego dorobek obejmuje ponad 30 powieści. Był jednym z kandydatów do nagrody Nobla. 
Jego dzieła to:
Powieści autora były zakazane w Indonezji.

</doc>
<doc id="1021067" url="https://pl.wikipedia.org/wiki?curid=1021067" title="Praterstadion">
Praterstadion



</doc>
<doc id="1021068" url="https://pl.wikipedia.org/wiki?curid=1021068" title="Żetysaj">
Żetysaj

Żetysaj (kaz. Жетісай) – miasto w południowym Kazachstanie, w obwodzie turkiestańskim. W 2009 roku liczyło 36 494 mieszkańców. 

</doc>
<doc id="1021070" url="https://pl.wikipedia.org/wiki?curid=1021070" title="Szałkar">
Szałkar

Szałkar (kaz. Шалкар) – miasto w Kazachstanie; w obwodzie aktobskim; 27 898 mieszkańców (2018). Przemysł spożywczy, włókienniczy.

</doc>
<doc id="1021071" url="https://pl.wikipedia.org/wiki?curid=1021071" title="Bihariozaur">
Bihariozaur

Bihariozaur, "Bihariosaurus" – roślinożerny dinozaur. Ornitopod spokrewniony z iguanodonem.
Nazwa.
Nazwa rodzajowa oznacza "jaszczur z Bihoru".
Wielkość.
Długość: 3 m
Pożywienie.
rośliny
Występowanie.
Zamieszkiwał współczesną Europę (dzisiejsza Rumunia) 150-138 milionów lat temu (późna jura / wczesna kreda), czyli bardzo wcześnie jak na przedstawiciela swej grupy.
Odkrycie.
Opisano go na podstawie bardzo nielicznych szczątków, m.in. zębów i kawałków kości.
Opis.
Przypominał kamptozaura.

</doc>
<doc id="1021073" url="https://pl.wikipedia.org/wiki?curid=1021073" title="Hymn Cherubinów">
Hymn Cherubinów

Hymn Cherubinów (gr. "cherubikon", "cherubikos hymnos"; cs. "chieruwimskaja pieśń"), zwany też "Pieśnią Cherubinów" – stała część Boskiej Liturgii według tekstów św. Jana Chryzostoma i św. Bazylego Wielkiego. W liturgii bizantyńskiej hymn kościelny, który towarzyszy przejściu z liturgii słowa do Liturgii eucharystycznej. 
Opis hymnu.
Napisany według tekstów Jana Chryzostoma i Bazylego Wielkiego, wprowadzony w czasach cesarza Justyna II (565–578), być może w miejsce hymnu "Νῦν αἱ δυνάμεις τῶν οὐρανῶν" (Nynie siły niebiesnyja, Teraz moce niebios), obecnie śpiewany jest podczas liturgii uprzednio poświęconych darów. Towarzyszy uroczystemu przeniesieniu darów z żertwiennika na ołtarz. Pierwszą wzmiankę o hymnie spotykamy w homilii patriarchy konstantynopolskiego Eutychiusza (ok. 582). 
Hymn ten jest śpiewany przed anaforą w Liturgii Wiernych. Śpiewając Hymn, wierni mają odłożyć „wszelką życia troskę”, aby móc „przyjąć Króla wszystkich” – Jezusa Chrystusa, którego Ofiarą jest Święta Liturgia. Wierni mają wznieść się ponad ziemskie troski, aby móc dokonać „Wielkiego Wejścia” razem z Chrystusem do Jego Królestwa. Dlatego też po Hymnie, kapłan śpiewa wezwanie: „Wszystkich was, prawowiernych [prawosławnych] chrześcijan, niechaj wspomni Chrystus Bóg w Królestwie Swoim”.
Jako stała część liturgii, doczekał się wielu rozbudowanych opracowań wielogłosowych przez licznych kompozytorów. Pomimo iż jest relatywnie krótki, jego pierwszą część śpiewa się długo, powoli, z powtarzaniem słów. Jest to spowodowane tym, że w czasie tego hymnu celebrans odmawia bardzo długie modlitwy, a następnie przygotowuje i wynosi procesjonalnie Święte Dary przed ikonostas, po czym, po odśpiewaniu przez celebransa oracji, następuje druga część Hymnu, kiedy dokonuje się Wielkiego Wejścia z Darami Ofiarnymi. Muzykę opracowali m.in. D.S. Bortniański, M.I. Glinka, P. Czajkowski, A.F. Lwow.
Hymn zaprasza zgromadzonych wiernych, porównanych do cherubinów, czyli najwyższego z chórów anielskich, do przyjęcia Króla wszechświata, który nadchodzi z zastępami aniołów. Cherubikon akcentuje symboliczne znaczenie Wielkiego Wejścia, czyli przeniesienia darów, jako uroczystego wjazdu Chrystusa do Jerozolimy. Hymn intonuje się przed rozpoczęciem procesyjnego Wielkiego Wejścia, podczas którego kapłan niesie chleb i wino przeznaczone do konsekracji.
Tłumaczenia na języki.
W języku polskim.
&lt;poem&gt;
&lt;/poem&gt;
W języku cerkiewnosłowiańskim.
1. Иже херѹвимы тайнѡ ѡбразѹюще,
и животворѧщей Троицѣ
трисвѧтую пѣснь припѣвающе, 
Всѧкое нынѣ житейское отложимъ попеченіе.
2. Ꙗкѡ да Царѧ всѣхъ подъимемъ, 
аггельскими невидимѡ дорѵносима чинми. 
Аллилѹіа, аллилѹіа, аллилѹіа.
1. Иже Херувимы тайно образующе 
и Животворящей Троице 
Трисвятую песнь припевающе,
всякое ныне житейское отложим попечение. 
2. Яко да Царя всех подымем, 
ангельскими невидимо дориносима чинми. 
Аллилуиа, аллилуиа, аллилуиа.
1. Iże Chieruwimy tajno obrazujuszcze 
i Żywotworiaszczej Trojce 
Triswiatuju piesń pripiewajuszcze, 
wsiakoje nynie żytiejskoje otłożym popieczenije.
2. Jako da Caria wsiech podymiem, 
angielskimi niewidimo dorinosima czinmi. 
Alliłuia, alliłuia, alliłuia.
W języku greckim.
1. Οἱ τὰ Χερουβεὶμ μυστικῶς εικονίζοντες καὶ τῇ Ζωοποιῷ Τριάδι τὸν Τρισάγιον ὕμνον προσᾴδοντες πᾶσαν τὴν βιωτικὴν ἀποθώμεθα μέριμναν 
2. ὠς τὸν βασιλέα τῶν ὃλων ὑποδεξόμενοι ταῖς ἀγγελικαῖς ἀοράτως δορυφορούμενον τάξεσιν• Ἀλληλούϊα
W języku ukraińskim.
1. Ми, херувимів тайно являючи 
і животворящій Тройці 
трисвятую пісню співаючи, 
всяку нині житейську відложім печаль.
2. Щоб і царя всіх ми прийняли, 
що його в славі невидиме супроводять ангельські чини. 
Алилуя, алилуя, алилуя.
1. My, heruvimìv tajno âvlâûči 
i životvorâŝìj Trojcì 
trisvâtuû pisnû spìvaûči, 
vsâku ninì žitejs’ku vìdložìm pečal’.
2. Ŝob i carâ vsìh mi prijnâli, 
ŝo jogo v slavì nevidime suprovodât’ angel’s’kì čini. 
Aliluâ, aliluâ, aliluâ.
W języku słowackim.
1. My cherubínov tajomne predstavujeme 
a životodarnej Trojici 
trojsvätú pieseň spievame 
odložme teraz všetky svetské starosti.
2. Veď máme prijať Kráľa všetkých, 
ktorého anjelské zbory neviditeľne nesú v sláve. 
Aleluja, aleluja, aleluja.
W języku angielskim.
1. We, who mystically represent the Cherubim, 
And chant the thrice-holy hymn 
to the Life-giving Trinity, 
Let us set aside the cares of life.
2. That we may receive the King of all, 
Who comes invisibly escorted by the Divine Hosts. 
Allleluia, alleluia, alleluia.
W języku włoskim.
1. Noi che misticamente raffiguriamo i Cherubini, 
e alla Trinità vivificante 
cantiamo l'inno Trisàgion, 
deponiamo ogni mondana preoccupazione.
2. Affinché possiamo accogliere il Re di tutti, 
scortato invisibilmente dalle schiere angeliche. 
Alleluia, alleluia, alleluia.
W języku hiszpańskim.
1. Nosotros que a los Querubines místicamente representamos, 
y a la Trinidad Vivificadora 
el Himno Tres veces Santo entonamos, 
depongamos ahora toda mundana solicitud.
2. Así podemos recibir al invisible Rey de la Gloria 
asistido por los órdenes angelicales: 
Alleluia, Alleluia, Alleluia.
W języku francuskim.
1. Nous qui dans ce mystère représentons les chérubins 
et chantons l'hymne trois fois sainte à la vivifiante Trinité, 
déposons maintenant tous les soucis de ce monde.
2. Pour recevoir le Roi de toutes choses, 
invisiblement escorté par les armées des anges. 
Alléluia, Alléluia, Alléluia.
W języku rumuńskim.
1. Noi, care pe heruvimi cu taină închipuim 
Şi făcătoarei de viaţă Treimi întreit-sfântă cântare aducem, 
Toată grija cea lumească să o lepădăm.
2. Ca pe Împăratul tuturor, să primim, 
Pe Cel înconjurat în chip nevăzut de cetele îngereşti.
W języku holenderskim.
1. Laat ons, die hier op mystieke de cherubs verzinnebeelden, 
en het driemaal heilig zingen tot de levenschenkende Drie-eenheid, 
nu alle aardse zorgen opzij leggen.
2. Zodat wij de Koning van het al kunnen verwelkomen, 
die binnentreedt, op onzichtbare wijze begeleid door de hemelse scharen. 
Alleluia, alleluia, alleluia.

</doc>
<doc id="1021074" url="https://pl.wikipedia.org/wiki?curid=1021074" title="Kandyagasz">
Kandyagasz

Kandyagasz (kaz. Қандыағаш') — miasto w Kazachstanie; w obwodzie aktobskim. Przemysł spożywczy, włókienniczy.
Nazwa.
„Kandy agasz” w dosłownym tłumaczeniu z j. kazachskiego oznacza „krwawe drzewo”.
W 1967 roku z okazji 50-lecia rewolucji październikowej nazwę zmieniono na Oktiabr (kaz. Октябрь, ros. Октябрьск, "Oktiabrsk"), która funkcjonowała do 1997 roku.

</doc>
<doc id="1021077" url="https://pl.wikipedia.org/wiki?curid=1021077" title="Stephanie Beacham">
Stephanie Beacham

Stephanie Beacham (ur. 28 lutego 1947 w Barnet) – angielska aktorka telewizyjna, filmowa i teatralna.
Życiorys.
Wczesne lata.
Przyszła na świat w Barnet w hrabstwie Hertfordshire jako jedna z czworga dzieci Aleca Beachama, angielskiego admirała i dyrektora zarządzającego nieruchomościami Duke of Westminster w Grosvenor oraz Joan Beacham. Ma brata Richarda i siostrę Dianę. Wkrótce po jej urodzeniu, rozpoznano istnienie zupełnej głuchoty na prawe ucho, ma około 75% normalnej słyszalności na lewe ucho. Po ukończeniu prywatnej szkoły dla dziewcząt Convent of the Sacred Heart na Manhattanie, w wieku szesnastu lat wyjechała do Francji, gdzie studiowała pantomimę w Mime School of Paris z Etienne St Creux, zanim podjęła studia w Królewskiej Akademii Dramatycznej Sztuk w Bloomsbury, w jednej z dzielnic centralnego Londynu.
Kariera.
Początkowo myślała o zostaniu instruktorką tańca i ruchu dla dzieci głuchoniemych. Rozpoczęła jednak karierę jako modelka i pojawiła się w sitcomie BBC "Handel odzieżą" ("The Rag Trade", 1961). Wzbudziła zainteresowanie historyczną rolą Marii, królowej Szkocji w dramacie telewizyjnym BBC "Zdrajca królowej" ("The Queen’s Traitor", 1967). Zadebiutowała na dużym ekranie w dramacie "Gry" ("The Games", 1970) u boku Ryana O’Neala i Charles’a Aznavoura. Po gościnnym udziale w serialach, w tym "Święty" ("The Saint", 1967) i "Jason King" (1972), wystąpiła w roli Georginy Layton w operze mydlanej "Wyraźnie osobisty" ("Marked Personal", 1973). W mrocznej opowieści o manipulacji, chorej namiętności i zbrodni "Koszmary" ("The Nightcomers", 1972) z Marlonem Brando zagrała kochankę demonicznego ogrodnika, która jest przez niego upokarzana. Występowała także na scenie Nottingham Playhouse, m.in. jako Nora w sztuce Henrika Ibsena "Dom lalek" ("A Doll's House").
Sławę międzynarodową zawdzięcza roli przebiegłej matriarchalnej Sable Colby w operze mydlanej ABC "Dynastia" ("Dynasty", 1985, 1988-89) i spin–off "Dynastia Colbych" ("The Colbys", 1985-87). Dla kontrastu wystąpiła jako tytułowa bohaterka sitcomu NBC "Siostra Kate" ("Sister Kate", 1989-90), a za tę postać w 1990 roku była nominowana do nagrody Złotego Globu. Pojawiła się w roli matki Dylana McKaya (Luke Perry), jednego z głównych bohaterów opery mydlanej ABC "Beverly Hills, 90210" (1991, 1993-95, 1998). W serialu fantasy NBC "SeaQuest" ("Seaquest DSV", 1993-94) zagrała postać Dr Kristin Westphalen, oceanograf i lekarki.
W sitcomie BBC "Boomers" (2014-2016) grała Maureen, żonę hydraulika, która mieszka w nadmorskim kurorcie w Norfolk.
W 2016 roku wystąpiła w roli księżniczki Małgorzaty w spektaklu "the Royal Family's It Girl" w Cambridge Arts Theatre
Życie prywatne.
19 maja 1973 wyszła za mąż za aktora i scenarzystę Johna McEnery. Mieli dwie córki: Phoebe (ur. 1975) i Chloe (ur. 1977). Sześć lat później, w 1978 roku rozwiedli się. Została babcią Jude’a (ur. 2000), syna Phoebe. Była też zawiązana z aktorem Martynem Stanbridge (1984-87), Erikiem Claptonem (1987) i Imranem Khanem.

</doc>
<doc id="1021080" url="https://pl.wikipedia.org/wiki?curid=1021080" title="Ołeksandr Laszko">
Ołeksandr Laszko

Ołeksandr Laszko, ukr. Олекса́ндр Па́влович Ляшко́ (ur. we wsi Rodakowe w rejonie słowjanoserbskim w obwodzie ługańskim, zm. 9 października 2002 w Kijowie) – radziecki polityk, premier USRR od czerwca 1972 do lipca 1987.
Życiorys.
W latach 1931-1935 uczył się w technikum samochodowym. Później pracował jako zastępca kierownika, a następnie kierownik bazy samochodowej. Później był wykładowcą w szkole dla mechaników samochodowych.
W 1937 rozpoczął studia w Donieckim Instytucie Przemysłowym w specjalności metalurgia. W 1941 skierowany do 2 Charkowskiej Szkoły Czołgowej. Ukończył ją w 1942 i został w stopniu porucznika skierowany na front. Od 1945 pracował w Nowokramatorskiej Fabryce Budowy Maszyn.
W latach 1952-1954 był I sekretarzem komitetu miejskiego partii w Kramatorsku, od 1960 I sekretarzem donieckiego obwodowego komitetu partii. 1969-1972 przewodniczący Prezydium Rady Najwyższej Ukraińskiej SRR.
Od czerwca 1972 do lipca 1987 był premierem USRR.

</doc>
<doc id="1021083" url="https://pl.wikipedia.org/wiki?curid=1021083" title="Wioślarstwo na Letnich Igrzyskach Olimpijskich 1900">
Wioślarstwo na Letnich Igrzyskach Olimpijskich 1900

Wyniki zawodów wioślarskich rozegranych podczas Igrzysk Olimpijskich w Paryżu. Łącznie rozegrano cztery konkurencje, jednakże przyznano pięć kompletów medali. W zawodach wzięli udział wioślarze reprezentujący 8 państw plus drużyna mieszana. Najwięcej medali zdobyli gospodarze, czyli Francuzi.
Tabela medalowa.
W zawodach brały udział także drużyny: włoska i hiszpańska, ale nie zdobyły żadnych medali.

</doc>
<doc id="1021084" url="https://pl.wikipedia.org/wiki?curid=1021084" title="Powiat Salzland">
Powiat Salzland

Powiat Salzland (niem. "Salzlandkreis") – powiat w niemieckim kraju związkowym Saksonia-Anhalt. Powstał 1 lipca 2007 z połączenia powiatów Aschersleben-Staßfurt (z wyłączeniem miasta Falkenstein/Harz, które znalazło się w powiecie Harz), Schönebeck i Bernburg. Siedzibą powiatu jest miasto Bernburg (Saale).
Wybory.
Wybory do Kreistagu w 2007 r.
1Inicjatyw Wyborcza „Die Aschersleber Bürger“
2Alternatywna lista Calbe
3Niezrzeszony Związek Wyborców Egeln
4Niezrzeszony Związek Wyborców Salzland
5Niezrzeszony Związek Wyborców Schönebeck
Podział administracyjny.
Powiat Salzland składa się z:
Gminy miejskie:
Gmina samodzielna:
Gminy związkowe:

</doc>
<doc id="1021086" url="https://pl.wikipedia.org/wiki?curid=1021086" title="Herb gminy Komprachcice">
Herb gminy Komprachcice

Herb gminy Komprachcice nie jest herbem historycznym. Utworzono go w latach 90. XX wieku, choć pewne elementy w rozbudowanej wersji nawiązują do dawnych herbów gminy.
Umieszczony jest na tarczy tzw. starofrancuskiej. Na błękitnym polu znajduje się sygnaturka nawiązująca do drewnianego kościółka z Komprachcic, przeniesionego w latach 40. XX wieku do Ochódz. Kościół zwieńczony jest barokowym hełmem i zakończony iglicą z chorągiewką zwróconą w prawo (kierunek heraldyczny). W dolnej części tarczy, pod sygnaturką, znajduje się figura, wzorowana na stylu gotyckim, która ma przedstawiać św. Jadwigę Śląską, której kult na Górnym Śląsku był i jest bardzo rozpowszechniony. Po obu stronach wieży wznoszą się identyczne konary drzewa (ułożone w stosunku do siebie przeciwstawnie) z zielonymi liśćmi (po prawej stronie sercowatymi, po lewej w kształcie szpilek).
Gmina Komprachcice posiada również większą - rozbudowaną formę herbu. Tarczę trzymają wówczas trzymacze heraldyczne - białe (srebrne) koziołki w lekkim skoku. Pod tarczą na czerwonej wstędze znajdują się dawne herby gminne miejscowości wchodzących w skład gminy Komprachcice, używane w okresie rządów niemieckich lub inne symbole, które mają mieć związek z miejscowościami gminy. Nad tarczą, również na czerwonej wstędze, umieszczono napis "Gmina – Komprachcice – Gmina".
Herb gminy znajduje się m.in. na tabliczkach z nazwami ulic oraz budynkach samorządowych - stosuje się go najczęściej w prostszej wersji.

</doc>
<doc id="1021090" url="https://pl.wikipedia.org/wiki?curid=1021090" title="Bronisław Kamiński">
Bronisław Kamiński

Bronisław Kamiński

</doc>
<doc id="1021094" url="https://pl.wikipedia.org/wiki?curid=1021094" title="Zofia von Württemberg">
Zofia von Württemberg



</doc>
<doc id="1021096" url="https://pl.wikipedia.org/wiki?curid=1021096" title="Powiat Mansfeld-Südharz">
Powiat Mansfeld-Südharz

Powiat Mansfeld-Südharz (niem. "Landkreis Mansfeld-Südharz") – powiat w niemieckim kraju związkowym Saksonia-Anhalt. Powstał 1 lipca 2007 z połączenia powiatów Sangerhausen i Mansfelder Land. Siedzibą powiatu jest Sangerhausen.
Wybory.
Wybory do Kreistagu w 2007: 
Podział administracyjny.
Powiat Mansfeld-Südharz składa się z:
Gminy miejskie:
Gminy samodzielne:
Gminy związkowe:

</doc>
<doc id="1021100" url="https://pl.wikipedia.org/wiki?curid=1021100" title="Szlak Dolinki Murckowskiej">
Szlak Dolinki Murckowskiej

Szlak Dolinki Murckowskiej − czarny znakowany szlak turystyczny w Katowicach, w województwie śląskim.
Informacje ogólne.
Atrakcją turystyczną szlaku jest ośrodek wypoczynkowy Bolina w Janowie.

</doc>
<doc id="1021101" url="https://pl.wikipedia.org/wiki?curid=1021101" title="Arnold Layne">
Arnold Layne

Arnold Layne – pierwszy singel brytyjskiego zespołu Pink Floyd, wydany krótko po podpisaniu kontraktu z EMI. Piosenkę napisał Syd Barrett – założyciel i pierwszy frontman grupy. Po wydaniu utwór osiągnął 20 miejsce na liście przebojów.
Początkowo piosenka nie była puszczana w radiu z powodu kontrowersyjnego tekstu – opowiada o mężczyźnie, który kradł suszącą się bieliznę.
Mimo tego, że utwór nie został uwzględniony na pierwszym albumie The Piper at the Gates of Dawn,

</doc>
<doc id="1021103" url="https://pl.wikipedia.org/wiki?curid=1021103" title="152 mm armata wz. 1910/34">
152 mm armata wz. 1910/34

152 mm armata wz. 1910/34 (ros. "152-мм пушка образца 1910/34 годов") – radziecka armata polowa.
Armata wz. 1910/34 powstałą przez połączenie lufy armaty wz. 1910/30 z łożem 122 mm armaty wz. 1931. Armata miała zamek śrubowy. Opornik hydrauliczny, powrotnik hydropneumatyczny. Łoże dwuogonowe, koła z gumowymi bandażami. Podwozie było wyposażone w resory piórowe. Zawieszenie było wyłączane ręcznie po rozłożeniu ogonów.
Produkcję armat wz. 1910/34 rozpoczęto w 1936 roku. 1 listopada 1936 roku RKKA miała 14 takich armat. Produkcję zakończono w 1938 roku po wyprodukowaniu 275 dział.
Armaty wz. 1910/34 znajdowały się na uzbrojeniu artylerii korpuśnej razem ze 152 mm haubicoarmatami wz. 1937.

</doc>
<doc id="1021104" url="https://pl.wikipedia.org/wiki?curid=1021104" title="Thomas Schoenlebe">
Thomas Schoenlebe



</doc>
<doc id="1021105" url="https://pl.wikipedia.org/wiki?curid=1021105" title="Salta (prowincja)">
Salta (prowincja)

Salta jest argentyńską prowincją położoną w północno-zachodniej części kraju. Graniczy na północy z prowincją Jujuy i Boliwią, na wschodzie z Paragwajem, prowincjami Formosa, Chaco, na południu z Santiago del Estero, Tucumán i Catamarcą i na zachodzie z Chile.
Historia.
Czasy przedhiszpańskie.
Znaleziska archeologiczne pochodzące z prowincji Salta i prowincji sąsiednich pozwalają stwierdzić, że człowiek zaczął zasiedlać ten obszar jakieś 10 000 lat temu, podczas migracji z północy. Aż do XV wieku, na krótko przed przybyciem Hiszpanów, obszar valliserrano i andyjski był zamieszkany przez ludy Humahuaca i Diaguita, których głównymi plemionami byli "Pulares", "Guachipas", "Hualfines", "Amaichás", "Quilmes", "Yavis", "Churumatas", "Tomatas" i "Tolombones". Jako że posiadali wspólny język – cacán) zostali sklasyfikowani pod nazwą Diaguitas, chociaż oni sami nazywali się Paziocas lub Pacciocas.
W regionie puny żył lud Lickan-Antay, mówiący w języku cunza, bardziej znany jako „atacamas”, głównie ci z grupy lipe-chicha, o kulturze bardzo podobnej do Diaguita (pomiędzy XII a XV wiekiem rozwinęło się Señorío de Tastil zapoczątkowane przez Lickan-Antay). Do lat 1470-80 wszystkie te ludy zostały podbite przez Inków, pochodzących z Peru, którzy założyli swoje główne centrum rządów kolonialnych w "Sikuani" (w przybliżeniu współczesna Chicoana).
Obszar Chaco Salteño był i jest zamieszkany przez: Wichís (nazywani począwszy od inwazji Keczua: „"matacos"”), Chanés, Chorotís, Chiriguanos, a nawet Qom'lek (powszechnie nazywani przez Guaraní: „"tobas"”). Keczua, podobnie jak grupy Vilelas rozpowszechnili nazwy “"cunco"” (“dziki”) i “"chavanco"” na ludy regionu Chaco Salteño.
Epoka kolonialna.
Pierwszym Hiszpanem, który dotarł na obszar obecnej prowincji Salta, był Diego de Almagro w 1535. Następny był Diego de Rojas w 1542, który przebył południową część prowincji.
W 1563 król Hiszpanii Filip II wydał akt prawny Real Cédula określający granice jurysdykcji Audiencji Charcas wewnątrz Wicekrólestwa Peru, zawierając w nich Gubernaturę Tucumán. W ten sposób została ona oddzielona od Chile, co zostało potwierdzone w 1564 wraz z mianowaniem gubernatora dla „Prowincji Tucumán, Diaguitas i Juríes”, który rezydował w Santiago del Estero. Obecne terytorium prowincji Salta zostało włączone do nowej gubernatury.
W 1566 przybyło na obecne terytorium Salty trzech kapitanów: Jerónimo de Olguín, Diego de Heredia i Juan de Barzocana, którzy zbuntowani wobec władzy gubernatora Francisco de Aguirre założyli miasto, które nazwali "Cáceres". Zlokalizowane ono zostało na lewym brzegu rzeki Pasaje (na terenie dzisiejszego departamentu Anta). Osada została ponownie założona 15 sierpnia 1567 przez Diego de Pacheco, który zmienił jej nazwę na "Nuestra Señora de Talavera del Esteco", ale po krótkim czasie zniknęła.
Hernando de Lerma, wypełniając rozkazy wicekróla Francisco de Toledo, założył pierwszą stałą osadę, którą nazwał "San Felipe de Lerma" w Dolinie Salta 16 kwietnia 1582. Tradycja podaje, że Lerma został znienawidzony przez mieszkańców; z tego powodu, po jego śmierci, osada zaczęła być nazywana San Felipe el Real lub Ciudad de Salta (Miasto Salta).
W 1592 Juan Ramírez de Velazco założył "Madrid de las Juntas", w miejscu połączenia wód rzek Pasaje i Piedras. Osada została przeniesiona przez gubernatora Alonso de Rivera w 1609 trzy mile na zachód, zmieniono jej nazwę na "Talavera de Madrid". Jednak powszechna stała się nazwa "Esteco" na pamiątkę opuszczonej "Nuestra Señora de Talavera de Esteco", skąd pochodziło wielu z jej mieszkańców. To miasto odwiedził San Francisco Solano, stało się legendarne z powodu bogactwa jego mieszkańców. Zostało zniszczone przez trzęsienie ziemi 13 września 1692.
Salta wchodziła w skład Wicekrólestwa Peru do 1776, kiedy to Korona Hiszpańska stworzyła Wicekrólestwo La Platy.
Podlegając administracyjnie Wicekrólestwu La Platy, obecna prowincja Salta została włączona do Gubernatury Intendencia de San Miguel de Tucumán. Real Cédula z 5 sierpnia 1783 zniosła Gubernaturę Intendencia del Tucumán, w związku z czym Salta wraz z Catamarcą, Santiago del Estero, Jujuy, Tucumán i la Puna de Atacama stworzyła nową Gubernaturę Intendencia de Salta del Tucumán z siedzibą gubernatora w Salta (od 1792), podczas gdy reszta terytorium utworzyła Gubernaturę Intendencia de Córdoba del Tucumán, w której skład wchodziły: Córdoba, San Luis, Mendoza, San Juan, La Rioja i zachodnie skrawki obecnej prowincji Santa Fe.
W 1794 założono miasto o położeniu strategicznym: San Ramón de la Nueva Orán, bezpośrednie połączenie między Tarija i Salta.
W 1807 rozkazem królewskim (Real Orden) departament Tarija został włączony do Intendencia de Salta del Tucumán w sferach wojskowej i kościelnej, ale nadal podlegał Potosí administracyjnie w czasie rewolucji majowej (Revolución de Mayo). Ten fakt spowodował późniejszy spór pomiędzy Argentyną i Boliwią o posiadanie miasta i jego terytorium.
Niepodległość i walki wewnętrzne.
Pod koniec 1810 rada miejska (cabildo) Salty deklaruje przystąpienie do rewolucji majowej, dostarczając w 1811 pierwszy kontyngent Wojska Północy Ejército del Norte. Pomiędzy 29 stycznia i 10 marca 1812 miasto Salta było okupowane przez siły rojalistyczne.
Po decydującej bitwie pod Saltą z 20 lutego 1813, Manuel Belgrano zdołał oswobodzić całe terytorium północno-zachodnie, chociaż utrzymały się sporadyczne ataki rojalistów ze strony Górnego Peru aż do 1826.
Dekretem z 8 października 1814 Director Supremo Gervasio Posadas utworzył prowincję Salta, dzieląc Intendencia de Salta del Tucumán dowodzoną przez generała Martina Miguela de Güemes. Prowincja ta obejmowała większe terytorium niż obecnie (cała współczesna prowincja Salta, wraz z Tariją z Chichas i Lípez, Jujuy i wybrzeże Antofagasta-Atacama).
Po rewolucji majowej caudillo Martín Miguel de Güemes odparł liczne próby inwazji ze strony rojalistów dowodzonych przez Pedra Antonia Olañetę. Działanie jego i jego wojska znanego jako „Los Infernales” było stałe od 1815 aż do jego zabójstwa podczas zasadzki w 1821 i kontynuowane w Tarija przez siły Gauczów dowodzone przez Eustaquia Mendeza i Manuela Pereza de Uriondo.
Pomiędzy 15 kwietnia a 4 maja 1817 miasto Salta było okupowane przez siły hiszpańskie generała José de La Serna.
Pomiędzy 31 maja i końcem czerwca 1820 siły rojalistyczne generała Juana Ramireza Orozco zdołały ponownie zająć miasto.
Pomiędzy 7 czerwca a 14 lipca 1821 nastąpiła ostatnia okupacja miasta Salta przez siły hiszpańskie Pedra Antonia Olañety, zakończona śmiercią Martína Miguela de Güemesa.
26 sierpnia 1826 zamach stanu oddzielił Tariję od Salty i tym samym Argentyny, anektując ją do Boliwii (co ułatwiły wojna argentyńsko-brazylijska i walki wewnętrzne w Argentynie, jak również zamiar pewnych gubernatorów salteńskich utrzymania Tarijy w zależności od Salty).
Kongres Narodowy ustawą z 30 listopada 1826 wyniósł Tariję do rangi prowincji, jednak nie powróciła ona już do terytorium argentyńskiego.
22 listopada 1834 Jujuy oddzielił się od Salty i przekształcił się w nową prowincję argentyńską ze wsparciem rządu boliwijskiego marszałka Andresa de Santa Cruz.
W 1884 San Ramón de la Nueva Orán oddzielono od Salty, jako Territorio Nacional de Orán (Terytorium Narodowe Oranu), chociaż ten region administracyjny okazał się efemeryczny (istniał praktycznie tylko w dokumentach), wkrótce przywrócono jego zależność od Salty.
Ustawą N° 1.532, z 16 października 1884, nazywaną „De Organización de los Territorios Nacionales” („O Organizacji Terytoriów Narodowych”), ustalono granice Terytoriów Narodowych Chaco i Formosy, ustalając granicę wschodnią prowincji Salta.
Pod koniec XIX wieku wojsko argentyńskie rozpoczęło ofensywę militarną w celu opanowania osad ludów qomlek, wichi i chiriguano, które zamieszkiwały La Banda Grande (el Chaco). Rezultatem tej kampanii było podporządkowanie całego regionu Chaco Argentynie, później prowincja rozszerzyła się w kierunku wschodnim. Jednak w tej ofensywie zginęły tysiące tubylców, a plemiona, które przetrwały, straciły swoje ziemie.
Traktatem z 10 maja 1889 z Boliwią, Argentyna zrzekła się pretensji do Tarijy, a Boliwia, w zamian, odstąpiła obszar Puny de Atacama – terytorium, które zostało przyłączone do Salty już w 1818 przez Martina Miguela de Güemes, jednak znajdowało się w posiadaniu Chile, po wojnie o Pacyfik (1879-1880). Ten manewr polityczny Boliwii nadawał Argentynie terytorium, które wchodziło w skład Wicekrólestwa La Platy, ale które faktycznie znajdowało się w rękach Chile. Boliwia chciała w ten sposób wywołać wojnę między Chile i Argentyną. Jako że Chile odmawiało przekazania terytoriów scedowanych przez Boliwię, zdecydowano się na arbitraż dyplomaty Stanów Zjednoczonych Williama Buchanana, który w 1899 przyznał Argentynie 75% spornego terytorium, reszta przypadła Chile. Ustawą N° 3.906 z 9 stycznia 1900 utworzono Territorio de Los Andes (Terytorium Andów). Dekretem z 12 maja 1900 Narodowa Władza Wykonawcza podzieliła to terytorium na 3 departamenty: Departament Susques lub Północy, który graniczył na wschodzie z Prowincją Jujuy, jego siedzibą została osada Susques; el Departament „Pastos Grandes lub Centrum”, graniczący z Prowincją Salta i Departament Antofagasta de la Sierra lub Południa, ograniczony przez Prowincję Catamarca.
XX wiek.
W 1902 Prowincja Salta scedowała mały departament San Antonio de los Cobres (około 5500 km²), który stał się czwartym departamentem Terytorium Andów i jego stolicą.
W 1925 Yacuiba została scedowana na rzecz Boliwii, mimo że znajdowała się na południe od równoleżnika, który wyznaczał granicę międzynarodową.
W 1943 rząd zniósł Gubernaturę Andów, włączając ponownie San Antonio de Los Cobres do Prowincji Salta, a wraz z nim cały Departament Pastos Grandes, który znajdował się w środkowej części zlikwidowanej gubernatury de la extinta gobernación. Z obydwu tych departamentów utworzono obecny Departament Andów (Susques przeszedł pod jurysdykcję Prowincji Jujuy, a Antofagasta de la Sierra została przyłączona do Prowincji Catamarca).
Podczas lat 60. i 70. prowincja (i cały region północno-zachodni) była uważnie obserwowana przez rząd z powodu możliwości wzrostu aktywności ruchów skrajnej lewicy. Salta, podobnie jak cała Argentyna, przeszła przez terror dyktatury wojskowej (1976-1983) i łamania praw człowieka, które ją poprzedziły. Zostało „znikniętych” (desaparecidos) lub zamordowanych około 300 mieszkańców prowincji, wśród nich były gubernator Miguel Ragone.
18 grudnia 1979 wojskowi gubernatorzy Salty i Santiago del Estero podpisali Convenio de Límites Interprovinciales (Porozumienie o Granicach Międzyprowincjonalnych) w Rosario de la Frontera. W wyniku tego porozumienia wyznaczono całkowicie granicę pomiędzy obydwiema prowincjami.
Począwszy od powrotu demokracji (1983) prowincja cieszy się pewnym spokojem politycznym, podczas gdy prowincje sąsiednie jak Tucumán lub Catamarca cierpią na ustawiczne i gwałtowne zmiany rządów. Konstytucyjne terminy wyborów są spełniane i co cztery lata zmienia się administracja.
Gubernatorzy czasów demokracji:
Ponownie wybrany na trzecią kadencję: 2003-2007*
Podział administracyjny.
Stolicą prowincji jest Miasto Salta.
Prowincja jest podzielona na 23 departamenty, które składają się z 57 municypiów (gmin) i komisji municypialnych.
Ludność.
Ludność jest rozmieszczona nierównomiernie. Obszarem o najwyższej gęstości zaludnienia jest Dolina Lermy, gdzie znajduje się Miasto Salta. Gęstość zaludnienia przekracza tam 20 os./km². Natomiast w departamentach andyjskim i La Poma gęstość zaludnienia spada do mniej niż 1 os./km².
Geografia.
Wyróżnia się cztery typy krajobrazów:
Klimat i wegetacja.
Obserwuje się klimaty i krajobrazy zróżnicowane, głównie według wysokości: w regionie zachodnim (najwyżej położonym) dominuje klimat suchy i zimny z dużymi dobowymi amplitudami temperatur (nawet jeśli przemieszcza się z miejsca nasłonecznionego do zacienionego). W XX wieku nasiliły się procesy pustynnienia.
Gospodarka.
Działalność gospodarcza prowincji stanowi w przybliżeniu 1% PKB Argentyny. 
Podstawą gospodarki jest uprawa roślin przemysłowych: tytoniu, trzciny cukrowej, cytrusów (grejpfruty), fasoli, winorośli, papryki, ziemniaków i bawełny, podczas gdy w regionie puny utrzymuje się jeszcze uprawa komosy ryżowej.
Hodowla bydła odbywa się w regionie Doliny Lermy i w częściach regionu Chaco o niskim zachmurzeniu, kozy hoduje się na obszarach górskich, podobnie jak przedstawicieli lamowatych (szczególnie wigonie), które preferują tereny o większej wysokości i mniejszej wilgotności. Hodowla koni jest ograniczona, ale konie salteńskie są cenione za dużą wytrzymałość.
Górnictwo, a szczególnie górnictwo naftowe (ropa naftowa, butan), mają duże znaczenie, przede wszystkim na północy Chaco Salteńskiego. W regionie puny znajdują się bogate złoża różnych minerałów: złota, miedzi, ołowiu, srebra, cyny, litu, boraksu, saletry potasowej, potasu etc. Duża ich część nie jest jeszcze eksploatowana.
W stolicy i głównych miastach duża część ludności pracuje w sektorze usług (handel, banki i działalność finansowa, edukacja, ochrona zdrowia, transport, komunikacja etc.).
Jednym z głównych problemów Salty jest tzw. „gospodarka nieformalna” („economía informal”), czyli czarny rynek. Na obszarach wiejskich wielu mieszkańców pracuje w handlu lub rolnictwie „na czarno”, z tego powodu w stolicy prowincji można zobaczyć tysiące ulicznych handlarzy.

</doc>
<doc id="1021110" url="https://pl.wikipedia.org/wiki?curid=1021110" title="Stare">
Stare

Miejscowości w Szwecji:
3 miejscowości w Polsce:

</doc>
<doc id="1021111" url="https://pl.wikipedia.org/wiki?curid=1021111" title="Béla Tarr">
Béla Tarr

Béla Tarr (ur. 21 lipca 1955 w Peczu) – węgierski reżyser, scenarzysta i producent filmowy.
Pierwsze amatorskie filmy nakręcił w wieku 16 lat. Pod koniec lat 70. rozpoczął współpracę ze studiem filmowym im. Béli Balazsa, które w 1979 pomogło sfinansować jego pełnometrażowy debiut "Ognisko zapalne" ("Családi tűzfészek"). W 1981 ukończył studia na wydziale reżyserii Wyższej Szkoły Filmowej w Budapeszcie. W 1994 nakręcił swoje najsłynniejsze dzieło – ponad 400-minutowy film "Szatańskie tango" ("Sátántangó") będące ekranizacją powieści László Krasznahorkaia.
Tarr jest uznawany za wielkiego indywidualistę tworzącego hipnotyczne, alegoryczne filmy bez skrótów narracyjnych, porównywane do stylu Tarkowskiego, lecz pozbawione jego idealizmu.

</doc>
<doc id="1021112" url="https://pl.wikipedia.org/wiki?curid=1021112" title="Bela Tarr">
Bela Tarr



</doc>
<doc id="1021116" url="https://pl.wikipedia.org/wiki?curid=1021116" title="Karcze">
Karcze



</doc>
<doc id="1021117" url="https://pl.wikipedia.org/wiki?curid=1021117" title="Katedra św. Piotra w Ratyzbonie">
Katedra św. Piotra w Ratyzbonie

Katedra św. Piotra w Ratyzbonie (niem. "Dom St. Peter"; także: "Regensburger Dom") – kościół katedralny w Ratyzbonie w Bawarii.
Jedna z najznamienitszych budowli gotyckich w południowych Niemczech. Obok Mostu Kamiennego, katedra to najsłynniejszy zabytek ratyzbońskiego Starego Miasta, które od 13 lipca 2006 znajduje się na liście światowego dziedzictwa kultury UNESCO.
Budowa.
Pierwsza katedra w Ratyzbonie powstała wkrótce po założeniu w mieście biskupstwa w 739. W końcu VIII w. lub na początku IX w. wzniesiono trójnawową bazylikę z patrocinium św. Piotra. Karoliński kościół stał w miejscu dzisiejszego ogrodu katedralnego, na wschód od nawy głównej katedry gotyckiej. Na początku XI w. dobudowano nawę poprzeczną, tworzącą jedną całość z prezbiterium zachodnim i kryptą. Prezbiterium zamykały dwie wieże, z których do dnia dzisiejszego zachowała się wieża północna, tzw. "Eselturm".
W XIII w. pochodzący z patrycjatu miejskiego biskup Leo Tundorfer przekonał bogatych mieszczan do sfinansowania budowy nowej katedry. Dokładna data rozpoczęcia prac nie jest znana. Prawdopodobnie pożar starej katedry, do którego doszło w 1273, przyspieszył decyzję. Nowa gotycka świątynia została wzniesiona na zachód od starej katedry, bliżej centrum miasta.
Po obu stronach nawy głównej biegły krótsze nawy boczne, do których od wschodu przylegały masywne przybudówki z osobnymi zakrystiami i kaplicami. W 1290 rozpoczął się proces systematycznej przebudowy kościoła na modłę francuskiego gotyku wysokiego. Około 1410 ukończono portal główny wraz z przedsionkiem. Do 1430 rozbudowano parter wieży północnej oraz przęsła północnej nawy bocznej.
W 1415 po raz pierwszy kroniki wspominają Wenzla Roritzera, ze słynnej rodziny majstrów budowlanych, jako budowniczego katedry. Po jego śmierci w 1419, wdowę Roritzer poślubił Andreas Engel z Kolonii, który przejął stanowisko budowniczego katedry, piastując je do śmierci w 1456. Za jego czasów powstało pierwsze piętro wieży północnej oraz ściana północna. Według datowania dendrochronologicznego więźba dachowa nad nawą środkową powstała w 1442. W 1459 umieszczono w wieży północnej dzwony. Syn Konrada Roritzera, Mateusz (1477-1495) wzniósł nad środkową częścią fasady zachodniej szczyt z wieżyczką "Eicheltürmchen" oraz rozpoczął prace nad drugim piętrem wieży północnej.
Za czasów ostatnich budowniczych katedry, Erharda Heydenreicha (1514-24) oraz jego brata Ulryka Heydenreicha (1524-38), ukończono katedralne krużganki. Po czym prace przerwano, a katedra pozostała z niedokończonymi wieżami.
W 1697 katedra otrzymała zaplanowaną jeszcze w XIV w. kopułę nad skrzyżowaniem nawy głównej z transeptem. Barokowa kopuła była zdobiona bogatymi malowidłami oraz sztukateriami autorstwa braci Carlone. Na przestrzeni XVII i XVIII w. kościół otrzymał wiele ołtarzy oraz innych elementów wyposażenia wnętrz w stylu barokowym.
W XIX w. romantyczna wizja architektury czystej stylowo wymusiła zmiany. W latach 1828–1841, na polecenie króla Bawarii Ludwika I przywrócono katedrze styl gotycki. Pracami kierował monachijski architekt Fryderyk von Gärtner. Z wnętrza katedry usunięto prawie wszystkie elementy powstałe po okresie średniowiecza, a barokową kopułę zdemontowano i zastąpiono sklepieniem krzyżowo-żebrowym. Podjęto na nowo prace nad ukończeniem wież. Pod kierunkiem budowniczego Franza Josepha Denzingera (1859-69) dobudowano brakujące piętra; wieże zwieńczyły stożkowate dachy hełmowe. Obydwie nawy poprzeczne otrzymały szczyty, a na dachu nad skrzyżowaniem nawy głównej z transeptem umieszczono sygnaturkę. W 1872 budowa katedra została ostatecznie ukończona.
Wymiary katedry:
Wystrój wnętrz.
Pomimo przeprowadzonej w XIX w. „puryfikacji”, w czasie której usunięto prawie wszystkie obiekty powstałe w wiekach późniejszych niż średniowiecze, katedra może pochwalić się wyjątkowo bogatym wnętrzem. Na szczególną uwagę zasługują liczne rzeźby gotyckie oraz pięć kamiennych ołtarzy baldachimowych.
Po wewnętrznych stronach obydwu zachodnich filarów skrzyżowania nawy głównej z transeptem znajdują się wczesnogotyckie figury: Marii oraz słynnego uśmiechniętego Archanioła Gabriela. Obydwie rzeźby przypisuje się anonimowemu artyście znanym jako Mistrz bł. Erminolda Maria wyciąga prawą rękę w pozdrowieniu; w lewej trzyma książkę. Na filarach wschodnich umieszczono kamienne figury św. Piotra i św. Pawła z XIV w.
Świątynia posiada imponujące witraże z XIII, XIV oraz XIX wieku. Z okresu średniowiecza zachowało się ok. 1100 oryginalnych kolorowych szyb witrażowych. Witraże XIX-wieczne powstały na zlecenie króla Bawarii Ludwika I.
Na zewnętrznej ścianie katedry znajduje się rzeźba "Judensau" (pol. żydowska maciora) – antysemickie, poniżające i dehumanizujące przedstawienie Żydów.
Dzwony.
Katedra posiada sześć dzwonów głównych:

</doc>
<doc id="1021120" url="https://pl.wikipedia.org/wiki?curid=1021120" title="Michael O’Keefe">
Michael O’Keefe

Michael O’Keefe, właśc. Raymond Peter O’Keefe Jr. (ur. 24 kwietnia 1955 w Mount Vernon) – amerykański aktor i reżyser.
Występował w roli Danny’ego Noonana w komedii Harolda Ramisa "Golfiarze" (1980). Za rolę Bena Meechuma w ekranizacji powieści Pata Conroya "Wielki Santini" (1979) był nominowany do Oscara dla najlepszego aktora drugoplanowego i Złotego Globu w kategorii nowa gwiazda roku w filmie kinowym.
Życiorys.
Wczesne lata.
Urodził się w irlandzkiej rodzinie katolickiej w Mount Vernon w stanie Nowy Jork jako najstarszy z siedmiorga dzieci Stephanie (z domu Fitzpatrick) i Raymonda Petera O’Keefe, który był profesorem na Fordham University. Miał czterech braci – Jamesa, Johna, Kevina i Williama oraz dwie siostry – Ann i Mary. Uczęszczał do Mamaroneck High School. Ukończył Akademię Sztuk Dramatycznych i Uniwersytet Nowojorski.
Kariera.
W 1970 po raz pierwszy pojawił się na ekranie w reklamie pasty Colgate-Palmolive. W 1974 zadebiutował na off-Broadwayu w nowojorskim teatrze publicznym Josepha Pappa w roli Spike’a w sztuce "The Killdeer". W 1981 trafił na Broadway w roli Kennetha Talleya, Jr. w komedii Lanforda Wilsona "Piąty lipca" z Kathy Bates. W 1982 za rolę Marka Dolsona w spektaklu "Mass Appeal" w reż. Geraldine Fitzgerald otrzymał nagrodę Theatre World. Był współzałożycielem Collanade Theatre Lab.
W sitcomie CBS "M*A*S*H" (1974) zagrał kaprala Travisa. Wziął udział w produkcjach ABC, w tym jako Jeff w sitcomie "Kołodzieje z Teksasu" ("The Texas Wheelers", 1974) z Markiem Hamillem i jako Josh Birdwell w dramacie telewizyjnym "Przyjacielska perswazja" ("Friendly Persuasion", 1975) w reż. Josepha Sargenta z Richardem Kiley i Shirley Knight. Wystąpił w historycznym dramacie przygodowym "Tragedia Neptuna" ("Gray Lady Down", 1978) z Charltonem Hestonem. W sitcomie ABC "Roseanne" (1993–95) zagrał Freda, męża Jackie (Laurie Metcalf). Za rolę Johna Redmonda w serialu "Homeland" (2014) był nominowany do Screen Actors Guild.
Życie prywatne.
Z pierwszego małżeństwa z Almą O’Keefe ma bliźniaki. 27 kwietnia 1991 ożenił się z rockowo-bluesową piosenkarką Bonnie Raitt, z którą rozwiódł się w 2000. 18 września 2011 poślubił aktorkę, pisarkę i producentkę Emily Donahoe, z którą ma syna Aidana.

</doc>
<doc id="1021123" url="https://pl.wikipedia.org/wiki?curid=1021123" title="Świat reporterów">
Świat reporterów



</doc>
<doc id="1021128" url="https://pl.wikipedia.org/wiki?curid=1021128" title="Synagoga Menachem Awelim w Oświęcimiu">
Synagoga Menachem Awelim w Oświęcimiu

Synagoga Menachem Awelim w Oświęcimiu (z hebr. "Pocieszenie żałobników") – nieistniejąca synagoga znajdująca się w Oświęcimiu przy ulicy Berka Joselewicza 4.
Synagoga została założona na początku XX wieku na parterze budynku należącego do chasydów z Bobowej. W pozostałych pomieszczenia parteru mieścił się cheder.
Podczas II wojny światowej hitlerowcy zdewastowali synagogę. Od czasu zakończenia wojny w bożnicy znajdowały się prywatne mieszkania. W 2005 roku na wniosek władz miasta budynek został wyburzony, ze względu na fatalny stan techniczny.

</doc>
<doc id="1021129" url="https://pl.wikipedia.org/wiki?curid=1021129" title="Alto Zambeze">
Alto Zambeze

Alto Zambeze – miasto w Angoli w prowincji Moxico. W 2014 roku miasto liczyło 110 900 mieszkańców, a gęstość zaludnienia wyniosła 2092 os./km2.

</doc>
<doc id="1021130" url="https://pl.wikipedia.org/wiki?curid=1021130" title="Szardara">
Szardara

Szardara (kaz. Шардара ros. Шардара; hist. ros. Чардара, "Czardara") – miasto w południowym Kazachstanie, w obwodzie turkiestańskim. Położone jest nad Zbiornikiem Szardarskim. W 2009 roku liczyło 30 573 mieszkańców. 
Miasto powstało podczas budowy Szardarskiej Elektrowni Wodnej w latach 1967–1968. Prawa miejskie uzyskało w 1968 roku. W Szardarze funkcjonuje głównie przemysł mineralny i spożywczy. 

</doc>
<doc id="1021131" url="https://pl.wikipedia.org/wiki?curid=1021131" title="Two Hearts">
Two Hearts

Two Hearts – piosenka nagrana przez Phila Collinsa. Utwór napisany w 1988 na potrzeby komedii "Buster" przez Collinsa (tekst) i Lamonta Doziera (muzyka). Piosenka pojawiła się na ścieżce dźwiękowej "Buster" i na albumie kompilacyjnym Collinsa "...Hits".
Utwór przez dwa tygodnie znajdował się na pierwszym miejscu listy Billboard Hot 100, wspiął się też na 6. miejsce brytyjskiej listy przebojów.

</doc>
<doc id="1021133" url="https://pl.wikipedia.org/wiki?curid=1021133" title="Shinjuku (stacja kolejowa)">
Shinjuku (stacja kolejowa)

 – kompleks obejmujący: najbardziej ruchliwy dworzec kolejowy na świecie, zbiór kolejowych stacji satelitarnych i metra, domy towarowe, centra handlowe, restauracje. Obiekty te są połączone przejściami nadziemnymi i podziemnymi, wypełnionymi sklepami. Znajduje się w centrum tokijskiego okręgu specjalnego Shinjuku-ku.
Opis.
Stacja Shinjuku znajduje się w samym sercu jednej z najciekawszych dzielnic Tokio, na skrzyżowaniu różnych dzielnic: na zachodzie Nishi-Shinjuku, centrum biznesowe i administracyjne, na wschodzie Higashi-Shinjuku ze sklepami i życiem nocnym, na północnym wschodzie Kabuki-chō i Golden Gai poświęcone życiu nocnemu i rozrywce.
Operatorem głównej stacji jest East Japan Railway Company (znana jako JR East), dlatego o stacji mówi się często „stacja JR Shinjuku”. Kompleks obsługuje:
Obok kompleksu kolejowego znajduje się nowy (otwarty w 2016 r.) terminal autobusowy Shinjuku Expressway Bus Terminal ("Basuta Shinjuku"), oferujący tanie, dalekobieżne połączenia z miastami na Honshū, Kyūshū i Shikoku. Terminal konsoliduje prawie 20 poprzednich terminali autobusowych w Shinjuku.
Układ przestrzenny.
Dworzec jest złożony z kompleksu głównego, należącego do kolei JR東日本 "JR Higashi Nihon" (układ przelotowy) oraz z dwóch dworców czołowych kolei prywatnych "Odakyū" i "Keiō", sąsiadujących z kompleksem "JR" od zachodu. Dworzec kolei prywatnej "Seibu", który nie należy do kompleksu dworca Shinjuku, ale położony jest blisko niego (ok. 400 m), stanowi osobny zespół połączony podziemnymi pasażami usługowymi.
Układ dworca "JR":
Od północy poprzecznie w stosunku do peronów znajduje się stacja metra linii 丸ノ内 "Marunouchi":
Układ dworca 小田急電鉄 "Odakyū Dentetsu":
Nad poziomem +1 wznosi się własny dom towarowy kolei.
Układ dworca 京王電鉄 "Keiō Dentetsu":
Nad poziomem -1 wznosi się własny dom towarowy kolei.
Na południowy zachód od kompleksu stacji "Toei-Shinjuku-sen" znajduje się stacja linii "Toei-Ōedo-sen" (peron wyspowy na poziomie -7). Druga stacja na tej linii (新宿西口 "Shinjuku Nishiguchi") znajduje się na północny wschód od kompleksu "JR" (nie można przejechać bezpośrednio pociągiem między tymi stacjami).
Dworzec kolei 西武鉄道 "Seibu Tetsudō" ma 1 peron wyspowy i 1 boczny (3 tory ślepe), położone nad ziemią.
Integracja z transportem lokalnym.
Większość pociągów obsługujących dworzec obsługuje także ruch wewnątrzmiejski i rozprowadza ruch aglomeracyjny w obrębie miasta.
Potoki osób przesiadających się na stacji Shinjuku zostały nieco ograniczone dzięki „przechodzeniu” części pociągów między siecią 京王 "Keiō" a linią metra 都営新宿線 "Toei-Shinjuku-sen", między siecią 小田急 "Odakyū" a linią 東京メトロ千代田線 "Tōkyō Metro Chiyoda-sen" (stacja 代々木上原 Yoyogi-Uehara, czwarta przed Shinjuku), oraz również między linią JR中央線 "JR Chūō-sen" a linią 東京メトロ東西線 "Tōkyō Metro Tōzai-sen" (stacja 中野 Nakano, trzecia przed Shinjuku).
Przy stacji zlokalizowane są cztery stacje metra oraz dworzec autobusowy.
Rys historyczny.
Stacja Shinjuku została urządzona na ukończonej w 1885 r. linii obwodowej "Yamanote-sen" kolei prywatnej "Nippon Tetsudō", łączącej linię Kolei Rządowych Shimbashi (Tokio) – Jokohama, otwartą 1872, z linią główną "Nippon Tetsudō", otwartą w 1883. Shinjuku stało się stacją węzłową po budowie linii do Hachiōji (kolej prywatna 甲武鉄道 "Kōbu Tetsudō"; obecna "Chūō-sen") w 1889. W latach 1894–1919 otwierano przedłużenie tej linii, łączące Shinjuku z centrum Tokio. Po jego ukończeniu dworzec znalazł się na skrzyżowaniu dwóch tras, których znaczenie wzrosło w wyniku rozwoju przestrzennego miasta. W 1904 r. "Kōbu Tetsudō" zelektryfikowała ruch podmiejski jako pierwsza kolej sieci krajowej w Japonii. W 1907 obie linie zostały zakupione przez państwo, w ramach upaństwowienia głównej sieci kolejowej kraju. Na przestrzeni ostatnich dekad perony JR zostały częściowo nadbudowane galerią o funkcjach dworcowo-usługowych oraz domem towarowym.
Koleje prywatne, mające dzisiaj dworce w kompleksie Shinjuku, są produktem ewolucji elektrycznych kolejek/tramwajów dojazdowych (電鉄 "dentetsu"). Kolej "Keiō" pierwotnie przekraczała linię Yamanote wiaduktem drogowym (w osi jezdni), by skończyć się w rejonie Shinjuku-3-chōme. Na początku lat 30. XX wieku zbudowano tam niewielki czołowy dworzec, z peronami przykrytymi małą halą. Około 1960 linię przełożono na niezależne torowisko i zakończono w obecnym miejscu. Nowy dworzec zajął dwie dolne kondygnacje własnego domu towarowego. Dworzec kolei "Odakyū" zbudowano w 1927, perony także przykryto małą stalową halą. Później dworzec całkowicie przebudowano i nadbudowano domem towarowym.
W 1959 do Shinjuku dociągnięto pierwszą linię metra, "Marunouchi". W 1978 otwarto osobne, podziemne podejście linii "Keiō" (tzw. „nowa linia”, 　新線 "Shinsen"), które w 1980 połączono z nowo zbudowaną od strony miasta linią metra "Toei-Shinjuku-sen". W 1997 od strony przedmieść zachodnich dociągnięto linię 都営大江戸線 "Toei-Ōedo-sen", a w 2000 ukończono ją w całości, otwierając nową stację 新宿西口 "Shinjuku-nishiguchi", położoną niemal na zakończeniu jej pętlicowej trasy.
Charakterystyka ruchu.
JR Shinjuku jest dworcem węzłowym położonym na skrzyżowaniu linii okólnej Yamanote z dalekobieżną linią Chūō. Jest węzłem kolei aglomeracyjnych i regionalnych. Ruch dalekobieżny jest stosunkowo mały, ale dworzec jest stacją początkową (końcową) dla wszystkich ekspresów dalekobieżnych linii "Chūō". Jego znaczenie wynika ponadto z sąsiedztwa największego w Tokio kompleksu biurowego oraz wielkiej dzielnicy rozrywki.
Liczba osób obsługiwanych w ciągu jednego dnia przedstawia się następująco: "JR" – 1500 tys., "Odakyū" – 490,1 tys., "Keiō" – 726,6 tys., metro "Toei" – 340,2 tys., "Tōkyō Metro" 238,4 tys., "Seibu" – 195,9 tys. Razem dworce obsługują średnio około 3,5 mln osób dziennie.
Liczba odprawianych pociągów w godzinę szczytu (8:00 – 8:59):
Razem z kompleksu dworców Shinjuku w godzinie szczytu odprawia się 272 pociągi, nie licząc pociągów metra.

</doc>
<doc id="1021139" url="https://pl.wikipedia.org/wiki?curid=1021139" title="Kościół Pokoju w Jaworze">
Kościół Pokoju w Jaworze

Kościół Pokoju w Jaworze – drewniany kościół ewangelicki o konstrukcji szachulcowej, usytuowany w mieście Jawor, jest zabytkowym budynkiem sakralnym wybudowanym na mocy porozumień pokoju westfalskiego zawartego w 1648 i kończącego wojnę trzydziestoletnią.
Historia i wystrój.
Został wybudowany w latach 1654–1655 według projektu Albrechta von Säbischa z zastosowaniem konstrukcji ryglowej. W wyniku pokoju westfalskiego ludność ewangielicka śląskich księstw dziedzicznych zależnych od katolickiego cesarza Habsburga utraciła prawie wszystkie swoje świątynie. W wyniku interwencji szwedzkiej dyplomacji ewangielicy uzyskali zgodę na budowę trzech kościołów. Budowla powstała z materiałów nietrwałych: drewna, słomy i gliny. Na uwagę zasługuje barokowe wyposażenie wnętrza: ołtarz, ambona i chrzcielnica. Po stronie północnej i południowej wzniesiono po cztery kondygnacje empor, których parapety zdobią obrazy ilustrujące Stary i Nowy Testament oraz pejzaże z zamkami i tarcze heraldyczne. Wszystkie elementy konstrukcyjne pokrywają polichromie o motywach fantazyjnie zwiniętych wici roślinnych. Ten obiekt wyróżnia się na tle historii sztuki europejskiej II połowy XVII w. ze względu na swą unikatowość i wysokie walory artystyczne. Jest jednym z trzech tzw. Kościołów Pokoju wybudowanych po wojnie trzydziestoletniej i jednym z dwóch zachowanych do dziś (drugi w Świdnicy).
Kościół Pokoju w Jaworze, razem z kościołem Pokoju w Świdnicy, są największymi barokowymi budynkami sakralnymi w Europie wzniesionymi w konstrukcji szkieletowej, które ze względu na techniczne skomplikowanie i wielkość, należy uznać za pionierskie i unikatowe.
Kościół z racji dużego znaczenia dla kultury i dziedzictwa ludzkości, wpisano na Listę Światowego Dziedzictwa Kulturowego UNESCO.
Jaworskie Koncerty Pokoju.
Każdego roku od maja do września w Jaworze organizowane są Koncerty Pokoju. Odbywają się one w zabytkowych wnętrzach Kościoła Pokoju. Kameralna muzyka w wykonaniu artystów z Polski, Czech i Niemiec, oraz miejsce, gdzie koncerty się odbywają, stwarzają szczególny klimat oraz dostarczają niezapomnianych wrażeń. Łącznie w jaworskim zborze odbyło się już 67 koncertów, w tym 29 koncertów wykonanych przez artystów z zagranicy. Dotychczas występowali następujący artyści: Chór Poznańskie Słowiki pod dyr. Stefana Stuligrosza, Windsbacher Knabenchor, Chór Uniwersytetu Wrocławskiego "Gaudium", Kameralna Orkiestra "Leopoldinum", Orkiestra Amadeus pod dyrekcją Agnieszki Duczmal, Orkiestra Symfoniczna Filharmonii Sudeckiej, Spirituals Singers Band, Kwartet Wilanów, Camerata Cracovia, Zespół Folkowy "Sierra Manta", Brandenburgischer Kammerchor, Ledl Jazz Quintet i wielu innych.
Organy.
Pierwsze organy zbudowane zostały w 1663 r. przez legnickiego konstruktora Johanna Hofrichtera. Miały początkowo 26 głosów grających. W 1855 r. zastąpił je nowy instrument Adolpha Lummerta, również 26-głosowy. Był on później 2-krotnie przebudowywany przez firmę Schlag &amp; Söhne ze Świdnicy: w 1899 r., kiedy dodano jeszcze jedną klawiaturę i pięć nowych registrów oraz w latach 1905-1906, a następnie remontowany w 1937 roku. Na chórze znajdują się pozostałości po pneumatycznym, trzymanuałowym stole gry Schlaga. W latach 2000-2005 instrument został zrekonstruowany do stanu z czasów Lummerta. Prace rekonstrukcyjne prowadziła firma Hermann Eule Orgelbau z Budziszyna oraz Ars organum Adama Olejnika.
Dyspozycja instrumentu:

</doc>
<doc id="1021143" url="https://pl.wikipedia.org/wiki?curid=1021143" title="French Open 2007 (gra mieszana)">
French Open 2007 (gra mieszana)



</doc>
<doc id="1021146" url="https://pl.wikipedia.org/wiki?curid=1021146" title="Podział administracyjny Libii">
Podział administracyjny Libii

Libia jest obecnie podzielona na 22 jednostki zwane "szabijja" (l.m. "szabijjat").
Dawny podział (2001).
W latach 2001-2007 Libia była podzielona na 32 jednostki (szabijja) i 3 regiony administracyjne.

</doc>
<doc id="1021150" url="https://pl.wikipedia.org/wiki?curid=1021150" title="Advanced Graphics Riser">
Advanced Graphics Riser

AGR () – slot na płycie głównej komputera, do którego podłączana jest karta graficzna. Powstał on z niejako z połączenia dwóch portów PCI, wygląda jak port AGP i obsługuje karty grafiki ze złączem AGP x4 i x8, ale jego przepustowość jest porównywalna do portu AGPx1.
Port AGR występuje np. na płycie głównej MSI K8N Neo3-F.

</doc>
<doc id="1021151" url="https://pl.wikipedia.org/wiki?curid=1021151" title="Sorana Mihaela Cirstea">
Sorana Mihaela Cirstea



</doc>
<doc id="1021152" url="https://pl.wikipedia.org/wiki?curid=1021152" title="Madeleine Vionnet">
Madeleine Vionnet

Madeleine Vionnet (ur. 22 czerwca 1876 w Chilleurs-aux-Bois, zm. 2 marca 1975 w Paryżu) – francuska projektantka mody, nazywana "architektem mody", pierwsza wprowadziła ukośne cięcie; do 1939 prowadziła własny dom mody "Vionnet S.p.A." przy Avenue Montaigne w Paryżu.
Urodziła się w biednej rodzinie, jej ojciec - Abel Vionnet, pobierał opłaty celne w Aubervilliers pod Paryżem. Matka Madeleine porzuciła rodzinę, kiedy dziewczynka miała kilka lat. W wieku dziesięciu lat Madeleine Vionnet przerwała naukę i rozpoczęła termin w domu mody. W roku 1894 wyszła za mąż, lecz szybko się rozwiodła. Następnie wyjechała do Anglii, gdzie pracowała w pracowni Kate Reilly. Po powrocie do Paryża związała się z pracownią Callot Soers, a następnie z domem mody Jacques'a Douceta. Vionnet, około roku 1907, jako pierwsza projektantka zrezygnowała z kobiecego gorsetu. W 1917 roku otworzyła swój własny dom mody "Vionnet S.p.A.". Inspirowała się strojami japońskimi i greckimi. Suknie Vionnet znajdują się w "Centre de Documentation de la Couture".

</doc>
<doc id="1021154" url="https://pl.wikipedia.org/wiki?curid=1021154" title="Wiktoria (roślina)">
Wiktoria (roślina)

Wiktoria ("Victoria" ) – rodzaj z rodziny grzybieniowatych ("Nymphaeaceae"). Obejmuje trzy gatunki roślin wodnych (w tym jeden opisany dopiero w 2022) o charakterystycznych liściach pływających, cechujących się dużymi rozmiarami i wypornością. Występują w naturze w Ameryce Południowej. Uprawiane są nierzadko w ogrodach botanicznych i palmiarniach. 
Rodzaj nazwany został na cześć Wiktorii, królowej Wielkiej Brytanii
Systematyka.
Klad siostrzany dla rodzaju rozłożnia ("Euryale"), z którym to tworzy grupę siostrzaną z kolei dla rodzaju grzybienie ("Nymphaea") w obrębie rodziny grzybieniowatych. Rodzina grzybieniowate należy do rzędu grzybieniowców ("Nymphaeales"), stanowiącego drugie w kolejności po amborellowatych odgałęzienie w historii rozwoju okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Piperopsida" Bartl., podklasa "Nymphaeidae" J.W. Walker ex Takht., nadrząd "Nymphaeanae" Thorne ex Reveal, rząd grzybieniowce Dumort., podrząd "Nymphaeineae" Engl., rodzina grzybieniowate "Nymphaeaceae" Salisb., plemię "Victorieae" Horan., rodzaj wiktoria ("Victoria" Lindl.).

</doc>
<doc id="1021155" url="https://pl.wikipedia.org/wiki?curid=1021155" title="Leopold Adametz">
Leopold Adametz

Leopold Adametz (ur. 11 października 1861 w Brnie, zm. 27 stycznia 1941 w Wiedniu) – austriacki biolog, hodowca zwierząt gospodarskich, antropolog, profesor nauk rolniczych Akademii Ziemiańskiej w Wiedniu, profesor hodowli zwierząt Wydziału Rolnego Uniwersytetu Jagiellońskiego w latach 1890-1928. Doktor honoris causa Uniwersytetu Jagiellońskiego w dziedzinie rolnictwa. Prekursor naukowych podstaw hodowli zwierząt w Polsce i twórca wiedeńskiej szkoły zootechnicznej. Stworzył podstawy nauki o rasach zwierząt opartej na genetyce i współczesnych teoriach biologicznych. Od 1895 roku członek korespondent Akademii Umiejętności.

</doc>
<doc id="1021157" url="https://pl.wikipedia.org/wiki?curid=1021157" title="Wiktoria (botanika)">
Wiktoria (botanika)



</doc>
<doc id="1021158" url="https://pl.wikipedia.org/wiki?curid=1021158" title="Kazimierz Schally">
Kazimierz Schally

Kazimierz Piotr Schally (ur. 22 lutego 1895 w Nowym Sączu, zm. 12 stycznia 1967 w Edynburgu) – generał brygady Wojska Polskiego, zastępca Komendanta Naczelnego Związku Legionistów Polskich od 1938 roku, kawaler Orderu Virtuti Militari.
Życiorys.
Syn Andrzeja Schally i Stanisławy ze Śniadowskich, właścicieli majątku Jaśniska pod Lwowem. Naukę rozpoczął we Lwowie, maturę zdał w Wiedniu po ukończeniu wojskowej szkoły realnej w 1913. Następnie studiował przez półtora roku w Akademii Wojskowej w Wiener Neustadt. W końcu sierpnia 1914 porzucił akademię i 6 września 1914 wstąpił do Legionów, objął dowództwo plutonu w 2. kompanii VI batalionu. Od września 1914 do lipca 1917 kolejno: podchorąży w VI batalionie, dowódca plutonu, batalionu, adiutant, dowódca dywizjonu 1 pułku artylerii. Podporucznik z października 1914, porucznik z grudnia 1915. Po kryzysie przysięgowym 20 września 1917 wcielony do armii austriackiej. W grudniu 1917 ukończył w Pozsony (Bratysława) kurs szkoły oficerów rezerwy. Korzystając z urlopu, zbiegł z armii. W styczniu 1918 rozpoczął studia na Politechnice Lwowskiej, działał tam jako instruktor Polskiej Organizacji Wojskowej. W kwietniu 1918 wysłany z jej ramienia do I Korpusu Polskiego na Wschodzie w Bobrujsku, mianowany tam podkapitanem, wraz z Leopoldem Lisem Kulą próbował przeciwdziałać kapitulacji Wojska Polskiego przed Niemcami. Po nieudanej próbie aresztowania gen. Józefa Dowbora-Muśnickiego i niedopuszczenia do rozbrojenia przez Niemców I Korpusu Polskiego, wyjechał do Kijowa. Aresztowany tam przez Niemców, wkrótce zwolniony. W czerwcu 1918 był komendantem Okręgu POW w Czernihowie na terytorium Hetmanatu. Na początku lipca 1918 oddelegowany przez Komendę POW do Armii Polskiej we Francji. W czasie przedzierania się do Murmańska 12 lipca 1918 aresztowany przez Czeka w Pietrozawodsku, osadzony w więzieniu w Piotrogrodzie i skazany na śmierć, wyroku nie wykonano dzięki interwencji posła duńskiego Erika Scaveniusa. W listopadzie 1918 zachorował w więzieniu na tyfus plamisty. Zwolniony ze szpitala, dzięki ponownej interwencji Scaveniusa i duńskiej misji Międzynarodowego Czerwonego Krzyża, powrócił do Polski. 
6 grudnia 1918 wstąpił w szeregi Wojska Polskiego. Złożył wówczas Naczelnikowi Państwa Józefowi Piłsudskiemu raport o sytuacji w Rosji i ruchach wojsk niemieckich na terytorium Ober-Ostu. 8 lutego 1919 wysłany z ustnymi rozkazami Piłsudskiego do gen. Józefa Hallera, dowódcy Armii Polskiej we Francji, w sprawie przybycia oddziałów Armii do Polski. W armii Hallera służył w 1 pułku artylerii jako dowódca dywizjonu. 1 marca 1919 rozkazem Naczelnego Dowództwa WP we Francji awansowany na majora. W kwietniu 1919 powrócił z pułkiem do Polski i jako dowódca dywizjonu brał udział w walkach na froncie ukraińskim w rejonie Łucka. Podpułkownik artylerii z 1 czerwca 1919. W okresie kwiecień – październik 1919 dowódca dywizjonu 1 pułku artylerii Armii gen. Hallera. Uczestnik wyprawy kijowskiej, później w odwrocie z Ukrainy. W czasie bitwy pod Borodzianką (12 czerwca) powstrzymał atak Armii Czerwonej. 22 lipca 1920, kierując ogniem pułku, odparł atak kawalerii sowieckiej Armii Konnej na Równe, przyczyniając się w znacznej mierze do utrzymania miasta. Odznaczony za te czyny Krzyżami Walecznych. W sierpniu 1920 walczył w Bitwie Warszawskiej. Za dzielność i odwagę wykazane 22 sierpnia 1920 w boju o Białystok otrzymał Virtuti Militari. W bitwie niemeńskiej, organizował 28 września obronę Lidy, wraz z dowódcą 1 Dywizji Piechoty Legionów, płk. Stefanem Dąb-Biernackim.
W okresie październik 1919 – styczeń 1927 pełniący obowiązki dowódcy, a potem dowódca 1 pułku artylerii polowej Legionów w Wilnie. Pułkownik z 1 lipca 1923. 22 stycznia 1927 roku został przeniesiony służbowo do Samodzielnego Wydziału Artylerii Ministerstwa Spraw Wojskowych w Warszawie z zachowaniem stanowiska dowódcy pułku. 5 maja 1927 roku został przeniesiony do kadry oficerów artylerii z równoczesnym przydziałem do Ministerstwa Spraw Wojskowych na stanowisko zastępcy szefa Departamentu Artylerii.
W marcu 1929 mianowany został dowódcą 1 Grupy Artylerii w Warszawie, a 15 grudnia 1934 – II dowódcą piechoty dywizyjnej 20 Dywizji Piechoty w Baranowiczach. Z dniem 15 września 1935 został mianowany szefem Gabinetu Wojskowego Prezydenta Rzeczypospolitej. Generał brygady ze starszeństwem z dniem 1 stycznia 1936.
Został osadnikiem wojskowym w osadzie Gnojownica w powiecie grodzieńskim (ziemię otrzymał tam również por. Tadeusz Schally).
Po agresji ZSRR na Polskę przekroczył wraz z Prezydentem RP granicę rumuńską. Po internowaniu prezydenta przez władze rumuńskie przedostał się z Czerniowiec do Bukaresztu, gdzie początkowo nie mógł uzyskać zgody na wyjazd do Paryża. Prawdopodobnie w grudniu 1939 dotarł do Francji, przebywał w Ośrodku Oficerskim w Vichy w dyspozycji Naczelnego Wodza. Po upadku Francji, 26 czerwca 1940 ewakuowany do Liverpoolu. Przebywał w obozie w Broughton, następnie od sierpnia 1940 do końca 1941 w Ośrodku Oficerskim w Rothesay (tzw. Wyspa Wężów). Od 2 stycznia 1942 w stanie nieczynnym. Po śmierci gen. Władysława Sikorskiego, 1 listopada 1943 przywrócony do służby czynnej, mianowany attaché wojskowym przy Poselstwie RP w Ottawie. Do Kanady nie wyjechał, gdyż gen. Kazimierz Sosnkowski w kwietniu 1944 mianował go szefem Misji Wojskowej przy Naczelnym Dowództwie Sprzymierzonych Ekspedycyjnych Sił Zbrojnych (Supreme Headquarters of Allied Expeditionary Forces – SHAEF), funkcję pełnił do sierpnia 1945. Od 2 sierpnia 1945 do 22 lutego 1947 pozostawał w dyspozycji szefa Sztabu Głównego, a po demobilizacji, do 21 lutego 1949, w Polskim Korpusie Przysposobienia i Rozmieszczenia. 
Po demobilizacji osiedlił się w Edynburgu w Szkocji, gdzie zmarł i został pochowany. Wolnomularz, członek loży wolnomularskiej Wielkiej Loży Narodowej Polski. Jego syn, Andrzej (ur. 1926 w Wilnie), profesor biochemii w USA, został w 1977 roku laureatem nagrody Nobla.

</doc>
<doc id="1021164" url="https://pl.wikipedia.org/wiki?curid=1021164" title="Victoria (roślina)">
Victoria (roślina)



</doc>
<doc id="1021168" url="https://pl.wikipedia.org/wiki?curid=1021168" title="Skit Maniawski">
Skit Maniawski

Skit Maniawski, właściwie: "monastyr Podwyższenia Krzyża Pańskiego" (ukr. "Манявський скит") – prawosławny klasztor we wsi Maniawa, w jurysdykcji Kościoła Prawosławnego Ukrainy (wcześniej Ukraińskiego Kościoła Prawosławnego Patriarchatu Kijowskiego).
Powstanie monasteru.
Twórcą klasztoru był mnich Hiob (Kniahinicki), z pochodzenia mieszczanin urodzony w Tyśmienicy. Złożył on wieczyste śluby mnisze na górze Athos. Po dwunastu latach spędzonych w jednym z tamtejszych klasztorów wrócił on na Ruś z zamiarem urządzenia dla siebie pustelni, która następnie miała rozwinąć się w ruski odpowiednik Athosu. Nie posiadał święceń kapłańskich. Do 1612 z pomocą innych mnichów wzniósł cerkiew i budynek mieszkalny z celami w otoczonym potokami miejscu w lasach w okolicy wsi Maniawa. Siedem lat później, wobec znacznego wzrostu liczby mieszkańców klasztoru, pierwsza świątynia została przebudowana na wzór cerkwi w stylu kozackim w Monasterze Międzygórskim k. Kijowa.
Monaster powstał w okresie nasilonych polemik katolicko (unicko)-prawosławnych i rywalizacji o wiernych na wschodnich ziemiach Rzeczypospolitej; Skit Maniawski stał się jednym z ośrodków sprzeciwu wobec unii brzeskiej. Jego autorytet wśród innych klasztorów podzielających to stanowisko stał się na tyle znaczny, że do 1628 wszystkie monastery województw podolskiego, bełskiego i ruskiego uznały się za instytucje podporządkowane Skitowi.
W 1640 r. w skicie żyło ok. 200 mnichów.
Mnisi żyli w nim w wyjątkowej ascezie – mieszkali w zimnych celach, nie jedli mięsa ani nabiału, tylko z rzadka spożywali olej.
Rozwój.
W czasie powstania Chmielnickiego mnisi wykazali się wiernością królowi polskiemu i nie okazali żadnej pomocy wojskom kozackim, które dotarły do Nadwórnej, w pobliże Skitu. Zostali za to pochwaleni w uniwersale króla Jana Kazimierza z dnia 28 lipca 1653, a starosta halicki Adam Potocki wziął ich pod swoją protekcję. Jednocześnie 22 lipca hetman polny koronny Stanisław Rewera Potocki zwolnił skit od wszelkich danin wojennych, włącznie z kwaterowaniem i stacjonowaniem wojsk. Król August II Mocny zagwarantował, że żaden hierarcha rzymskokatolicki, unicki, ani prawosławny nie może naruszać zwyczajów i wolności skitu.
Skit otrzymał 7 przywilejów zwolnienia z myta, pobieranego na rogatkach miast, gościńcach, brodach i mostach, z czego cztery wydali polscy królowie: Jan Kazimierz (1659), Michał Korybut Wiśniowiecki (1669), Jan III Sobieski (1686) i August II (1698). Pozwoliło to na rozwinięcie handlu solą pochodzącą z Pokucia – mnisi docierali z transportami soli nawet na Wołyń i Ukrainę. Przyczyniło się to do znacznego wzrostu bogactwa klasztoru.
W 1676 r. wojska tureckie, dowodzone przez Ibrahima Paszę, zniszczyły całą okolicę, paląc również skit, i wycinając ukrytych w skicie mnichów i okoliczną ludność, szukającą tam schronienia.
Wskutek braku środków do życia, mnisi udali się z prośbą o wsparcie do cara Fiodora Aleksiejewicza. Car podarował skitowi część relikwii Krzyża Świętego, oraz pismem z dnia 19 lipca 1680 zobowiązał się do wypłacania po wsze czasy zapomogi w wysokości 300 rubli co 5 lat. Oprócz tego mnisi otrzymali książki cerkiewne, szaty liturgiczne i sukno na ubrania.
Unia.
W 1692 r. przyjęła Unię prawosławna diecezja przemyska, w 1700 – lwowska, a w 1702 – łucka. Skit Maniawski pozostał przy prawosławiu, a podległe mu wcześniej monastyry w Uhornikach, Tłumaczyku i Kołomyi wkrótce utracił na rzecz Kościoła greckokatolickiego. Zerwał wszystkie kontakty z okolicznym duchowieństwem unickim. Wielki rozgłos i poważanie miały nabożeństwa odprawiane z wielkim przepychem w skicie. Uczestniczyła w nich nie tylko ludność prawosławna, ale też (a właściwie głównie) grekokatolicy i łacinnicy.
Zabór austriacki.
Po zajęciu Rusi Czerwonej przez Austrię w 1772, mnisi poprosili cesarzową Marię Teresę o potwierdzenie wszystkich przywilejów, nadań i posiadłości, i natychmiast otrzymano pozytywną odpowiedź dotyczącą zwolnienia z myta. 17 września 1773 mnisi zostali poinformowani przez gubernatora, że pozostałe przywileje zostaną potwierdzone po złożeniu hołdu przez mieszkańców kraju. Dekretem z 28 czerwca 1776 Maria Teresa zagwarantowała nietykalność dóbr należących do skitu.
Likwidacja skitu.
Jednak dobre czasy nie trwały długo. 1 lipca 1785 cesarz Józef II Habsburg zawiadomił gubernium lwowskie o kasacie Skitu Maniawskiego:
Współcześnie.
W latach 80. rozpoczęto renowację zapuszczonego i podupadłego obiektu. Zachowały się: fragment murów z wieżą, klasztor i fundamenty cerkwi. Władze otworzyły w klasztorze muzeum.
Aktualnie w tym miejscu znajduje się monastyr Kościoła Prawosławnego Ukrainy z cerkwią pw. Podniesienia Krzyża Świętego, słynne miejsce pielgrzymek.

</doc>
<doc id="1021179" url="https://pl.wikipedia.org/wiki?curid=1021179" title="Pieśń Cherubinów">
Pieśń Cherubinów



</doc>
<doc id="1021180" url="https://pl.wikipedia.org/wiki?curid=1021180" title="Świątynia Kastora i Polluksa">
Świątynia Kastora i Polluksa

Świątynia Kastora i Polluksa ("Aedes Castoris") – jedna z najstarszych świątyń w Rzymie, znajdująca się w południowo-wschodniej części Forum Romanum. Dedykowana była Kastorowi i Polluksowi w podzięce za zwycięstwo w bitwie nad jeziorem Regillus.
Zgodnie z legendą podczas stoczonej w 493 roku p.n.e. bitwy nad jeziorem Regillus ujrzano Dioskurów najpierw walczących po stronie Rzymian, a później ponownie, jak po odniesionym zwycięstwie poili swoje konie przy źródle Juturny bijącym na Forum Romanum. Dyktator Aulus Postumius Albinus przyrzekł wówczas wybudowanie w tym miejscu boskim braciom świątyni, która została oddana i poświęcona przez jego syna w 484 roku p.n.e. W roku 117 p.n.e. świątynia została przebudowana przez Luciusa Ceciliusa Metellusa Dalmaticusa. Dodane zostało wówczas wykonane z betonu podium – jest to najstarszy poświadczony przypadek użycia tego surowca. Ponownej przebudowy dokonał w 6 roku n.e. Tyberiusz, poświęcając wówczas świątynię swemu bratu Druzusowi.
W swojej klasycznej formie z czasów Augusta świątynia była budynkiem o wymiarach 50×20 m, posadowionym na wysokim betonowym podium o wysokości ok. 7 metrów. Cellę, mierzącą 19,7 m długości i 16 m szerokości, poprzedzał pronaos o wymiarach 9,90×15,80 m, wsparty na wzniesionych w porządku korynckim kolumnach, ośmiu od frontu i po jedenaście na bocznych ścianach. Wewnątrz świątyni przechowywano oficjalne wzorce miar i wag, zaś pomiędzy kolumnami w fasadzie frontowej znajdowały się zamykane metalowymi drzwiami komnaty, w których zgromadzony był skarb publicznych oraz majątki osób prywatnych.
Dzieje świątyni po upadku imperium rzymskiego pozostają nieznane. W XV wieku istniały już tylko zachowane do dzisiaj trzy marmurowe kolumny o wysokości 12,50 m, podtrzymujące fragment fryzu.

</doc>
<doc id="1021185" url="https://pl.wikipedia.org/wiki?curid=1021185" title="Sir Elton John">
Sir Elton John



</doc>
<doc id="1021188" url="https://pl.wikipedia.org/wiki?curid=1021188" title="Anthony Swofford">
Anthony Swofford

Anthony Swofford (ur. 12 sierpnia 1970 w Fairfield w Kalifornii) – były żołnierz amerykańskiej piechoty morskiej. 
Jest autorem książki Jarhead opublikowanej w 2003 r., na motywach której w 2005 r. powstał film "Jarhead. Żołnierz piechoty morskiej" w reżyserii Sama Mendesa. Jej akcja rozgrywa się podczas wojny w Zatoce Perskiej w od sierpnia 1990 do lutego 1991 roku. Jej bohaterami są żołnierze z plutonu piechoty morskiej Marines. 

</doc>
<doc id="1021189" url="https://pl.wikipedia.org/wiki?curid=1021189" title="Cyganologia">
Cyganologia

Romologia (cyganologia), romistyka (, , ) – dział etnologii oraz językoznawstwa zajmujący się badaniem dziejów, kultury i języka Romów (Cyganów). 
Wybrani romolodzy (cyganolodzy):

</doc>
<doc id="1021194" url="https://pl.wikipedia.org/wiki?curid=1021194" title="Ronnie Peterson">
Ronnie Peterson

Ronnie Peterson (ur. 14 lutego 1944 w Örebro, zm. 11 września 1978 w Mediolanie) – szwedzki kierowca wyścigowy.
Życiorys.
Jego pierwszym sukcesem było wygranie w 1969 roku wyścigu Formuły 3 towarzyszącego Grand Prix Monako. W 1970 roku zadebiutował w Formule 1 w zespole March. Odbył w sumie 123 starty w wyścigach Grand Prix, zwyciężając 10 razy, zdobywając 206 punktów, 26 razy stawał na podium, 14 razy zdobywał pole position oraz 9 razy zanotował najszybsze okrążenie. Jako jeden z nielicznych rywalizował z Jackiem Stewartem. W 1973 roku wygrał swoje pierwsze wyścigi i ustanowił rekord 9 pole position w jednym sezonie. W 1978 roku wystartował w barwach Lotusa u boku Mario Andrettiego.
Ronnie Peterson zmarł w poniedziałek rano 11 września 1978 w klinice Niguarda w Mediolanie. Przyczyną śmierci był zator naczyń krwionośnych mózgu, spowodowanego złamaniem nogi podczas wypadku w Grand Prix Włoch. Zaraz po starcie jego bolid brał udział w karambolu (uczestnicy karambolu: James Hunt – który uderzył w bolid Petersona, Riccardo Patrese, Vittorio Brambilla, Hans-Joachim Stuck, Patrick Depailler, Didier Pironi, Derek Daly, Clay Regazzoni i Brett Lunger). Bolid Petersona uderzył w bandę i zapalił się. Hunt, Regazzoni i Depailler uwolnili Petersona z wraku i ułożyli go na środku toru, zanim zdążył ulec poważniejszym poparzeniom. Peterson doznał poważnych obrażeń nóg (później Hunt wyznał, że powstrzymywał Petersona przed patrzeniem na nogi, by oszczędzić mu stresu). Co skandaliczne, służby medyczne zostały wysłane do wypadku po 20 minutach. Mimo wszystko, nie wyglądało na to, by życie Petersona było zagrożone. Ranni kierowcy zostali odtransportowani do szpitala w Mediolanie i po uporządkowaniu toru wyścig został wznowiony (dla kierowców, którzy mieli nieuszkodzone bądź zapasowe bolidy). W szpitalu prześwietlenie rentgenowskie wykazało u Petersona 17 odłamków kości w prawej i 3 odłamki w lewej nodze. Lekarze, po konsultacji z samym Petersonem, zdecydowali się na operację, mającą na celu ustabilizowanie odłamków. W nocy szpik kostny z odłamków dostał się do krwiobiegu Petersona, co spowodowało stworzenie zatorów w ważnych narządach: płucach, wątrobie i mózgu. Prawdopodobnie udałoby się uratować życie Petersonowi, gdyby otrzymał on należytą opiekę lekarską zaraz po wypadku.
Jego żoną była modelka Barbro Edwardsson. 19 grudnia 1987, niespełna 10 lat po jego śmierci popełniła w paryskim hotelu samobójstwo. Ronnie i Barbro pozostawili po sobie córkę Ninę Louisę ur. 4 listopada 1973.

</doc>
<doc id="1021197" url="https://pl.wikipedia.org/wiki?curid=1021197" title="Tutejsi (społeczność)">
Tutejsi (społeczność)

Tutejsi – samookreślenie przynależności narodowościowej istniejące na pograniczu zasięgu języka polskiego, białoruskiego i ukraińskiego oraz wyznania katolickiego i prawosławnego. W oficjalnym piśmiennictwie naukowym i urzędowym powstało najprawdopodobniej na przełomie lat 20. i 30. w II Rzeczypospolitej. Oznaczało ludność miejscową (na Polesiu, Podlasiu) mówiącą gwarami białoruskimi lub ukraińskimi i nie wykazującą jednoznacznego poczucia przynależności do zwartych miejscowych grup narodowościowych. Obecnie ten termin nadal jest używany na Podlasiu (województwo podlaskie, Białostocczyzna) i oznacza miejscową ludność wyznania prawosławnego lub ludność wyznania katolickiego pochodzenia białoruskiego. Jest też traktowany jako określenie wszystkich podlaskich prawosławnych lub wszystkich podlaskich Białorusinów; w mniejszym stopniu określenie to zachowało się wśród członków białoruskojęzycznej ludności katolickiej na Podlasiu – tożsamość tej społeczności ewoluuje w kierunku narodowości polskiej.
Tutejsi Polesia.
Określenie takie zaistniało w wynikach powszechnych spisów ludności w 1921 r. (z pytaniem o narodowość) i 1931 r. (z pytaniem o używany język) z Polesia. Do tej pory nie były czynione próby zdefiniowania lub samozdefiniowania przynależności narodowościowej mieszkańców tego obszaru, uważanych za grupę etniczną i zwanych Poleszukami. Zamiast tego badano ich pod względem językowym, i zgodnie polscy oraz rosyjscy językoznawcy stwierdzali istnienie znacznej liczby gwar lokalnych dzielonych na ukraińskie, białoruskie i przejściowe. We wspomnianych spisach powszechnych Poleszucy w zdecydowanej większości określili się jako "tutejsi" lub mówiący w języku "tutejszym" (w 1931 r. na 1 132 tys. mieszkańców Polesia 707 tys., czyli 64%, określiło tak swój język, 4,8% podało ukraiński, a 6,6% – białoruski). Taki wynik świadczył o tym, że Poleszucy uznawali się za różniących się od innych zwartych grup zamieszkujących Polesie (jak np. Żydzi czy Polacy) pod względem narodowościowym i językowym. Co do języka, to mówili gwarami, według Majeckiego najbardziej zbliżonymi do języka ukraińskiego.
Jednocześnie nie należy utożsamiać tego pojęcia z autochtonami, gdyż byli nimi wspomniani wyżej np. Polacy. Sam termin był, jak uważa Majecki, wygodny dla władz politycznych II Rzeczypospolitej, gdyż wskazywał grupę społeczną o niewykrystalizowanej samoświadomości narodowej, a tym samym mogącą łatwo być poddaną polonizacji.
Obecnie w skład Polski wchodzi tylko niewielki zachodni skrawek Polesia i termin "tutejsi" nie jest już z nim w zasadzie związany.
Tutejsi Podlasia.
Przez pierwsze 15 lat istnienia PRL problem zróżnicowania narodowościowego ludności Polski nie był eksponowany. Są dane, że dopiero w latach 60. XX wieku zaczęto badać skład narodowościowy na Podlasiu. Na pytania, kim dana osoba się czuje – Polakiem czy Białorusinem, otrzymywano odpowiedź: "Ja tutejszy". Pytanie było nieprecyzyjne, gdyż sugerowało, że Podlasie zamieszkują głównie Polacy i Białorusini, a otrzymana odpowiedź wskazywała na trzecią grupę. Termin ten zatem (jak i zamiennie "prawosławni") jest stosowany wobec siebie przez mieszkańców wschodniego Podlasia wyznania prawosławnego, wywodzących się od Małorusinów, tak samo jak współcześni Ukraińcy. W ostatnim okresie zaczęto nazywać tę grupę również "Podlaszukami". Podobnie jak Poleszucy jest to ludność pochodzenia małoruskiego o słabo rozwiniętej świadomości narodowej, wywodząca się z Wołynia, która w wyniku przemian dziejowych została odseparowana od łączności ze środowiskiem ukraińskim, natomiast uległa mocnemu wpływowi białoruskiemu. Z tego względu obecnie Podlaszucy niezbyt różnią się od polskich Białorusinów, innych wyznawców prawosławia, potomków Krywiczów i Drehowiczów, zamieszkujących obszar na północ od Narwi i Narewki oraz na wschód od Puszczy Knyszyńskiej. Mówią dialektami, które w wyniku zapożyczeń oraz mającej miejsce polonizacji są do siebie zbliżone na tyle, że przedstawiciele obu grup ludności bezproblemowo porozumiewają się. Tak samo rozpoznawanie przynależności na podstawie końcówek nazwisk ("-uk" dla ukraińskich, "-icz" lub bezkońcówkowe dla białoruskich) nie zawsze jest trafne, a kultura ludowa – stroje, budownictwo, pieśni – jest zdominowana przez wpływy białoruskie.
Spotyka się również opinie, głównie ukraińskie, że na Podlasiu termin "tutejsi" powstał w okresie 1939-1941, gdy obszar ten włączono do Białoruskiej SRR, a ludność ukraińską (małoruską) poddano białorutenizacji. Według tych ocen obecnie na Podlasiu mieszka około 100 tys. Ukraińców, natomiast o identyfikujących się jako "prawosławni" (tzn. "tutejsi") mówi się, że identyfikują się tak "niestety", i że "... najważniejszą kwestią dla Ukraińców z Podlasia jest ich integracja w ogólnoukraińską przestrzeń kulturową". Dane ilościowe w tych ocenach są rozbieżne z danymi Narodowego Spisu Powszechnego 2002 r., które podają, iż w Polsce jako Ukraińcy zadeklarowało się trochę ponad 30 tys. osób, z czego prawie 40% mieszka w województwie warmińsko-mazurskim.
W opublikowanych oficjalnych danych spisowych nie występuje określenie "tutejszy", a jednocześnie np. Związek Ukraińców w Polsce zarzucał, że w wielu przypadkach rachmistrze spisowi odmawiali wpisania do formularza narodowości innej niż polska lub wpisywali podaną przez ankietowanego ołówkiem by móc później ją zmienić.
Tutejszość w kulturze.
31 sierpnia 1922 roku w Janka Kupała zakończył pracę nad tragikomedią "" (pol. Tutejsi). Utwór ten jest ironiczną panoramą miejskiego życia czasów okupacji, w której przedstawieni są bohaterowie narodowości polskiej, rosyjskiej i białoruskiej.
Krytyka terminu.
Używanie danej nazwy na samookreślenie jest spowodowane nie tylko brakiem poczucia przynależności narodowej charakterystycznej dla obszarów pogranicznych, ale również jest działaniem ochronnym i wynika z realiów Polski, . W związku z tym jest krytycznie oceniane zarówno przez polskie środowiska ukraińskie, ale też białoruskie. Według takich opinii termin ten stosują wobec siebie polscy Białorusini, oznacza on "tubylczy" i choć jednoznacznie dla oceniających pejoratywny, ma znaczenie ochronne jako zamaskowanie dążenia do pełnej polonizacji.
W przypadku Polesia są też prezentowane opinie, iż określenie "tutejsi" wymyślone zostało przez ówczesną administrację wojewódzką podczas spisu z 1931 r., aby zmniejszyć liczbę Białorusinów lub Ukraińców. Według tej opinii wynik poprzedniego spisu z 1921 r. w żaden sposób nie potwierdzał takiego stanu, gdyż aż 375 tys. osób podało tam narodowość białoruską (w 1931 r. zaledwie 75,4 tys.), zaś kolejne 156 tys. zadeklarowało się jako „Rusini", (tego ostatniego określenia rubryki spisowe nie przewidywały dla Poleszuków).

</doc>
<doc id="1021198" url="https://pl.wikipedia.org/wiki?curid=1021198" title="Cássia Eller">
Cássia Eller

Cássia Rejane Eller (ur. 10 grudnia 1962 w Rio de Janeiro, zm. 29 grudnia 2001 tamże) – brazylijska piosenkarka rockowa.
Muzyka Eller stanowiła połączenie rocku i muzyki brazylijskiej (Música Popular Brasileira). Jej najbardziej znany album to "Acústico" nagrany dla MTV Brasil, a najbardziej popularne piosenki to "Malandragem" i "Segundo Sol". Cássia Eller była lesbijką. Zmarła w wieku 39 lat, początkowo podejrzewano przedawkowanie narkotyków, ale ostatecznie za przyczynę zgonu uznano wadę serca.

</doc>
<doc id="1021200" url="https://pl.wikipedia.org/wiki?curid=1021200" title="Tutejsi">
Tutejsi



</doc>
<doc id="1021201" url="https://pl.wikipedia.org/wiki?curid=1021201" title="Cassia Eller">
Cassia Eller



</doc>
<doc id="1021210" url="https://pl.wikipedia.org/wiki?curid=1021210" title="Racibórz Dolny">
Racibórz Dolny

Racibórz Dolny – suchy zbiornik przeciwpowodziowy (polder) w dolinie Odry o powierzchni 26,3 kilometrów kwadratowych i pojemności 185 milionów metrów sześciennych w etapie II i 320 milionów metrów sześciennych (w tym 150 mln m³ pojemności użytkowej i 170 mln m³ pojemności powodziowej) w III etapie (po wyeksploatowaniu złóż kopalin). W czasie budowy obiektu zlikwidowano dwie wsie w powiecie wodzisławskim – Nieboczowy i Ligotę Tworkowską.
Inwestycja uzyskała funkcjonalność w lutym 2020, a otwarcie nastąpiło 30 czerwca 2020 roku. Rada Ministrów rozpatruje przekształcenie zbiornika z suchego w mokry.
Położenie.
Kompleks przeciwpowodziowy jest zlokalizowany w województwie śląskim na terenie dwóch powiatów – raciborskiego i wodzisławskiego.
W powiecie wodzisławskim położony jest na terenie gminy Lubomia i Gorzyce, a w powiecie raciborskim na terenie gminy Krzyżanowice i Kornowac oraz częściowo na terenie Miasta Racibórz, gdzie mieści się zapora czołowa i główne budowle hydrotechniczne.
Dwie wsie – Nieboczowy i Ligota Tworkowska leżące w powiecie wodzisławskim, położone na terenie przyszłego zbiornika, zostały zlikwidowane do końca 2016 roku. W sumie przesiedlono przeszło 700 mieszkańców. Odtworzono jedną miejscowość, tworząc wieś Nieboczowy, zbudowaną w latach 2014 - 2019 w pobliżu wsi Syrynia.
Zapora czołowa znajduje się na 46,3 km biegu Odry, zamykając zlewnię Odry o powierzchni ok. 6642 km².
Budowa.
Zbiornik powstał w ramach Programu dla Odry 2006 jako element "systemu biernego i czynnego zabezpieczenia przeciwpowodziowego", a jego budowa stanowi drugi etap inwestycji (pierwszym etapem już zrealizowanym jest Polder Buków, a realizacja trzeciego etapu – przekształcenie zbiornika Racibórz Dolny z suchego w wielofunkcyjny – rozpocznie się 40 do 50 lat po ukończeniu eksploatacji żwirów zalegających nieckę zbiornika). W 2016 roku pojawiła się koncepcja szybkiego przekształcenia zbiornika z suchego w mokry.
Od XVIII wieku prowadzono na Odrze prace mające na celu pogłębienie i wyprostowanie rzeki dla celów gospodarzych. Zaczęto wówczas wykonywać nowe przekopy poprzeczne, śluzy i ostrogi, zapoczątkowano także prostowanie meandrów. Budowano również wały przeciwpowodziowe. 7 lipca 1819 roku podpisany został tzw. protokół bogumiński, który zapoczątkował proces programowej rozbudowy i regulacji Odry. Skrócenie biegu rzeki w perspektywie okazało się jednak niekorzystne pod względem ochrony przeciwpowodziowej, gdyż powodowało szybszy spływ wód w dół rzeki, gdzie następowało jej nagromadzenie i wylewanie. W konsekwencji wylewy Odry występowały coraz częściej i w coraz większej intensywności, a coraz gęstsze zaludnienie okolic rzeki sprawiało, że straty w wypadku powodzi były coraz większe.
Pierwszą koncepcję budowy zbiornika pod Raciborzem opracowano w 1883 roku. Zapora miała znajdować się w ciągu projektowanego kanału Odra-Dunaj, a powstały zbiornik miał zajmować powierzchnię 102 km². Po I wojnie światowej pomysł budowy kanału Odra-Dunaj stał się jednak mało realny. W celu zwiększenia ochrony przeciwpowodziowej Raciborza (a także w ramach walki z bezrobociem) w 1934 roku rozpoczęto budowę Kanału Ulga, którą ukończono pod koniec 1942 roku. Koniec II wojny światowej spowodował istotne zmiany granic, w wyniku których Racibórz, a także inne nadodrzańskie miasta, m.in. Opole i Wrocław, znalazły się na terytorium Polski. W latach 60 XX wieku powstały kolejne plany budowy zbiornika pod Raciborzem, jednak z powodu wysokich kosztów realizacji inwestycji nie zostały one zrealizowane. Następne plany opracowano w latach 70 XX w.. Ostatecznym impulsem do powstania zbiornika była powódź tysiąclecia w 1997 roku, w wyniku której śmierć bezpośrednio poniosło 55 osób, a straty materialne wyniosły 12,8 mld PLN.
W 2001 roku przyjęty został Program dla Odry 2006. W sierpniu 2010 roku inwestor, Regionalny Zarząd Gospodarki Wodnej w Gliwicach, ogłosił międzynarodowy przetarg na budowę zbiornika. Pod koniec listopada 2012 roku zgodę na budowę zbiornika wydał wojewoda śląski. Termin składania ofert w przetargu minął w połowie marca 2013 roku. Na trzynaście zaproszonych wykonawców oferty złożyło siedem podmiotów, z czego jedna została już na wstępie odrzucona z powodu niezgodności z wymaganiami przetargowymi. Wykonawcą zostało wybrane hiszpańskie przedsiębiorstwo Dragados. Umowę podpisano w czerwcu, a prace ruszyły w lipcu tego samego roku. Pierwotnie zakończenie budowy planowano na styczeń 2017 roku. Prace jednak znacząco się opóźniły, aż w październiku 2017 roku Regionalny Zarząd Gospodarki Wodnej w Gliwicach poinformował o odstąpieniu od umowy z firmą Dragados. W grudniu 2017 roku umowę na dokończenie budowy podpisano z polsko-hiszpańskim konsorcjum Budimex-Ferrovial Agroman. W lutym 2020 roku zbiornik osiągnął funkcjonalność, a oficjalne oddanie do użytku nastąpiło 30 czerwca 2020 roku. Obiekt jest największą budowlą hydrotechniczną w Polsce. Zakłada się, że zapewni ochronę przeciwpowodziową na odcinku Odry od Raciborza do Wrocławia.
W ramach inwestycji zbudowano 22 km zapór, które otaczają polder o powierzchni 26,3 km². Na potrzeby tej budowy zużytkowano 6,8 mln ton ziemi. Całkowity koszt inwestycji wyniósł ok. 2 mld złotych. Ponadto w zaporze czołowej wykonano betonową budowlę przelewowo-spustową z sześcioma zasuwami i kolejnymi sześcioma spustami dennymi. Oddanie do użytku w VI 2020 obiektu nie jest ostatnią fazą budowy. Prowadzi się wydobycie z dna suchego zbiornika zalegających tam złóż żwiru, które mają wartość gospodarczą, co prowadzi do stopniowego zwiększania głębokości i pojemności zbiornika. Docelowo planuje się w ten sposób zwiększyć docelową pojemność polderu z obecnych 185 do 300 mln m³.
Funkcja.
Zbiornik może przyjąć 185 milionów metrów sześciennych wody, a jego zasięg oddziaływania ochronnego wraz z "Polderem Buków" sięga do Wrocławia. Maksymalny poziom piętrzenia wyniesie 195,20 m n.p.m. przy wysokości zapory sięgającej 197,50 m n.p.m. 
Możliwości zbiornika pozwolą zredukować falę powodziową:
Po przekształceniu polderu przeciwpowodziowego w zbiornik mokry zwiększą się możliwości obiektu, oraz zyska on nowe funkcje (będzie mógł on zapobiegać suszy oraz poprawi zdolności żeglugi po Odrze, ponadto będzie mógł pełnić rolę rekreacyjną).
Korona zapory czołowej o szerokości 6,0 m znajduje się na wysokości 197,50 m n.p.m., tj. 2,30 m ponad dopuszczalnym maksymalnym poziomem piętrzenia wody w zbiorniku wynoszącym 195,20 m.
Zbiornik będzie uruchamiany przy wartości przepływu wody w Odrze powyżej 1210 m³ na sekundę.

</doc>
<doc id="1021211" url="https://pl.wikipedia.org/wiki?curid=1021211" title="Lepianka">
Lepianka

Lepianka – dom, chata, szałas i tym podobna budowla mieszkalna albo gospodarcza wykonana z niewypalanej gliny w połączeniu ze słomą.

</doc>
<doc id="1021212" url="https://pl.wikipedia.org/wiki?curid=1021212" title="Leki przeciwpadaczkowe">
Leki przeciwpadaczkowe

Leki przeciwpadaczkowe to leki stosowane w leczeniu padaczki (epilepsji). Ponieważ padaczka polega na samorzutnym wyładowywaniu się neuronów w pewnych rejonach ośrodkowego układu nerwowego, leki przeciwpadaczkowe, w ogólnym ujęciu, mogą działać na dwa sposoby: 
Stabilizowanie błony komórkowej może się odbywać poprzez wpływanie na czynność pompy sodowo-potasowej zlokalizowanej w błonie komórkowej, lub blokowanie kanałów jonowych, najczęściej sodowych. Powoduje to niezdolność neuronów do depolaryzacji i wywoływania potencjału czynnościowego.
Działanie leków przywracających równowagę neuroprzekaźników polega z reguły na zwiększaniu ilości GABA - naturalnej substancji zatrzymującej przewodzenie impulsu, lub na wpływaniu na powinowactwo GABA do receptorów GABA-ergicznych, co zwiększa efektywność jego działania.
Podział ze względu na budowę chemiczną.
Pochodne mocznika.
Blokują kanały sodowe zmniejszając przepuszczalność błony neuronu dla sodu.
Pochodne dibenzoazepiny.
Blokują kanały sodowe (stabilizują błony neuronów) oraz wpływają na uwalnianie neuroprzekaźników hamujących rozprzestrzenianie się impulsów.
Pochodne benzodiazepiny.
Pochodne benzodiazepiny są agonistami receptorów benzodiazepinowych. Łączą się z receptorami benzodiazepinowymi, które stanowią odpowiednią część receptora GABA-ergicznego. Połączenie to powoduje zwiększenie powinowactwa tych receptorów do swojego agonisty, czyli GABA. Pobudzenie receptorów GABA, z kolei, powoduje zwiększony napływ jonów chlorkowych (Cl-) do komórki i jej hiperpolaryzację. Wszystkie te procesy prowadzą ostatecznie do zahamowania przewodzenia impulsu.
Imidy.
Blokują kanały wapniowe w neuronach, nie dopuszczając do wydzielana neuroprzekaźników (katecholamin) i rozprzestrzeniania się impulsów.
Sulfonamidy.
Sulfonamidy to leki moczopędne, których mechanizm działania polega na hamowaniu aktywności enzymu: anhydrazy węglanowej. Ich działanie powoduje zahamowanie wytwarzania jonów H+, co prowadzi do hamowania resorpcji jonów sodu w kanalikach nerkowych. Utrata jonów Na+ objawia się zwiększaniem wydalania moczu, powoduje również stabilizację błon komórkowych przez usunięcie nadmiaru jonów z organizmu.

</doc>
<doc id="1021213" url="https://pl.wikipedia.org/wiki?curid=1021213" title="Postępowanie wywoławcze">
Postępowanie wywoławcze

Postępowanie wywoławcze (niem. "Aufgebotsverfahren") - przewidziane w niemieckim procesie cywilnym postępowanie, w którym sąd dokonuje publicznego wezwania (wywołania) do zgłaszania praw i roszczeń w zakreślonym terminie pod rygorem ich utraty.
Postępowanie ma na celu stablizację obrotu prawnego poprzez doprowadzenie do wygaśnięcia praw lub roszczeń, które:
Mówiąc kolokwialnie przedmiotem postępowania wywoławczego mogą być prawa i roszczenia, które istnieją tylko "na papierze". Taka rozbieżność pomiędzy stanem faktycznym i prawnym jest wysoce niepożądana, albowiem utrudnia bieżący obrót gospodarczy. 
Postępowanie wywoławcze nie ma jednolitego odpowiednika w polskiej procedurze cywilnej. Jego poszczególne elementy są rozsiane w poszczególnych rodzajach trybu nieprocesowego, takich jak postępowanie w sprawach o stwierdzenie zasiedzenia, czy o umorzenie zaginionego papieru wartościowego.
Regulacja postępowania wywoławczego zawarta jest w §§ 946 - 1024 ZPO.
Przebieg postępowania.
Postępowanie wywoławcze należy do właściwości sądów rejonowych ("Amtsgericht"). Po wpłynięciu pisemnego wniosku sąd zarządza dokonanie publicznego obwieszczenia wywołania na tablicy ogłoszeń w budynku sądu oraz w dzienniku urzędowym. Sąd może zarządzić również zamieszczenie wywołania w poczytnym dzienniku prasowym.
Ogłoszenie winno zawierać określenie wnioskodawcy, praw i roszczeń, które podlegają wywołaniu oraz skutków niezgłoszczenia ich w zakreślonym terminie, który nie może być krótszy niż 6 tygodni. Po jego upływie sąd przeprowadza postępowanie kończące się wyrokiem o umorzeniu przedmiotu wywołania ("Auschlussurteil"). Na mocy orzeczenia prawa, roszczenia lub dokumenty objęte wywołaniem tracą moc, wygasają lub ulegają odpowiedniemu ograniczeniu.
Wyrok zapadły w postępowaniu wywoławczym nie podlega zaskarżeniu w toku instancji. Służy natomiast od niego skarga restytucyjna ("Anfechtungsklage") wnoszona na zasadach zbliżonych do wznowienia postępowania.
Podstawy wywołania.
O potrzebie przeprowadzenia postępowania wywoławczego decydują przepisy prawa materialnego. Wywołanie może przykładowo nastąpić w celu umorzenia dokumentów (np. weksla, czeku, akcji), wygaszenia wzmianki o roszczeniu w księdze gruntowej, doprowadzenia do zasiedzenia kontrtabulowanego.

</doc>
<doc id="1021214" url="https://pl.wikipedia.org/wiki?curid=1021214" title="Lek przeciwpadaczkowy">
Lek przeciwpadaczkowy



</doc>
<doc id="1021215" url="https://pl.wikipedia.org/wiki?curid=1021215" title="Traktat buczacki">
Traktat buczacki



</doc>
<doc id="1021218" url="https://pl.wikipedia.org/wiki?curid=1021218" title="SGaang Gwaii">
SGaang Gwaii



</doc>
<doc id="1021219" url="https://pl.wikipedia.org/wiki?curid=1021219" title="Staring at the sun">
Staring at the sun



</doc>
<doc id="1021220" url="https://pl.wikipedia.org/wiki?curid=1021220" title="Wyspa Anthony'ego">
Wyspa Anthony'ego



</doc>
<doc id="1021221" url="https://pl.wikipedia.org/wiki?curid=1021221" title="Skutozaur">
Skutozaur

Skutozaur – żyjący w górnym permie, około 260-250 milionów lat temu, roślinożerny anapsyd. Należał do rodziny "Pareiasauridae" i występował na terenie obecnej Rosji, która wchodziła w owym czasie w skład superkontynentu "Laurazja".
Szczątki kilku osobników odkrył w okolicach Archangielska prof. V. P. Amalitzky.
Budowa.
Dane:Czas: Perm, 250 mln lat temuWystępowanie: Europa (Rosja)Długość ok. 4m
Tryb życia i odżywianie.
Tereny zamieszkiwane przez skutozaury miały charakter bardzo suchy. Skutozaur był zwierzęciem roślinożernym i musiał prawdopodobnie połykać kamienie, które pomagały mu w trawieniu. Żył prawdopodobnie w stadach w celu lepszej obrony przed drapieżnikami. Główne zagrożenie dla tych zwierząt stanowił zapewne gorgonops "Inostrancevia", którego szczątki znaleziono w tej samej co skutozaura formacji skalnej.

</doc>
<doc id="1021223" url="https://pl.wikipedia.org/wiki?curid=1021223" title="Nagolennice">
Nagolennice



</doc>
<doc id="1021225" url="https://pl.wikipedia.org/wiki?curid=1021225" title="Aufgebotsverfahren">
Aufgebotsverfahren



</doc>
<doc id="1021227" url="https://pl.wikipedia.org/wiki?curid=1021227" title="Inka 1946. Ja jedna zginę">
Inka 1946. Ja jedna zginę



</doc>
<doc id="1021228" url="https://pl.wikipedia.org/wiki?curid=1021228" title="Magica">
Magica

Magica – rumuński zespół łączący w swych utworach różne gatunki metalu, dominuje tu szczególnie symfoniczny power metal i gothic metal.
Pierwsza płyta opowiada historię księżnej Almy, której dusza skradziona została przez demona.
Aby wyzwolić się z przekleństwa rozpoczyna poszukiwanie sekretnego dokumentu. Większość utworów jest zaśpiewana w języku angielskim, oprócz 2 pieśni wykonywanych w języku rumuńskim (Daca i E Magic), część wersów w innych utworach także jest wykonywana w tym języku. Teksty i kompozycje większości utworów zostały napisane przez gitarzystę Costeę.
Magica została uznana przez czytelników pisma "Heavy Metal Magazine" najlepszy nowo powstały zespół 2002 roku. Drugi album Lightseeker został opublikowany w październiku 2004 przez francuską wytwórnię Underclass Music i w USA przy Divenia Records. Zespół zagrał liczne koncerty, między innymi we Francji, podczas trasy Magica zagrała wraz z holenderskim zespołem After Forever.
Inspiracją dla członków zespołu są formacje Rhapsody of Fire, Nightwish i Helloween.

</doc>
<doc id="1021230" url="https://pl.wikipedia.org/wiki?curid=1021230" title="Sobótka (województwo kujawsko-pomorskie)">
Sobótka (województwo kujawsko-pomorskie)

Sobótka – osada w Polsce położona w województwie kujawsko-pomorskim, w powiecie grudziądzkim, w gminie Rogóźno.
Miejscowość wchodzi w skład sołectwa Bukowiec.
W latach 1975–1998 miejscowość administracyjnie należała do województwa toruńskiego.
Na terenie osady znajdują się 2 przystanki autobusowe: Sobótka oraz Sobótka I na których zatrzymuje się linia autobusowa nr 7.

</doc>
<doc id="1021233" url="https://pl.wikipedia.org/wiki?curid=1021233" title="Łukasz Rybarski">
Łukasz Rybarski

Łukasz Rybarski (ur. w 1964 we Wrocławiu) – polski aktor, reżyser, scenarzysta, artysta kabaretowy. Licencja lotnicza PPL, instruktor jazdy konnej, producent filmowy.
Życiorys.
W 1987 ukończył studia na wydziale aktorskim PWST w Krakowie. Współzałożyciel Kabaretu pod Wyrwigroszem. Mąż aktorki Beaty Rybarskiej. Mają dwie córki – Zuzannę i Julię.
Od 1987 aktor Teatru im. Juliusza Słowackiego w Krakowie. Obecnie występuje w Teatrze STU.
Od lipca 2022 wraz ze swoją żoną Beatą, współprowadzi wybrane wydania porannego magazynu rozrywkowo-informacyjnego "Poranny rogal", który jest premierowo emitowany od poniedziałku do piątku na antenie kanału Zoom TV.
Role teatralne.
W Teatrze PWST w Krakowie:
W Teatrze im. Juliusza Słowackiego w Krakowie:
W Teatrze STU w Krakowie:

</doc>
<doc id="1021236" url="https://pl.wikipedia.org/wiki?curid=1021236" title="Niszczyciele min projektu 206FM">
Niszczyciele min projektu 206FM

Niszczyciele min projektu 206FM – seria polskich trałowców bazowych projektu 206F, gruntownie zmodernizowanych i przebudowanych na niszczyciele min.
Projekt i budowa.
Na początku lat 90. XX wieku zakończono budowę serii trałowców redowych projektu 207M dla Marynarki Wojennej. Jednocześnie rozpoczęto wycofywanie starszych, większych trałowców projektu 206F. Planowano wcześniej, że polskie siły przeciwminowe otrzymają następnie niszczyciele min nowego pokolenia, podnoszące ich zdolności przeciwminowe, jednak na przeszkodzie opracowaniu i zbudowaniu takich okrętów stanął kryzys finansowy lat 80., a następnie problemy finansowe państwa po transformacji ustrojowej. Gdy wiadome było, że nowe niszczyciele min nie pojawią się szybko, zaczęto poszukiwanie rozwiązania jak najtańszego, pozwalającego na zachowanie zdolności operacyjnych sił przeciwminowych. Zdecydowano się na głęboką przebudowę wycofywanych trałowców projektu 206F, połączoną z remontem, i dzięki temu odsunięcie ich wycofania o 10-15 lat. Z pięciu pozostających wówczas w służbie trałowców wybrano trzy, kierując się ich stanem technicznym, a przy tym ograniczonymi przeznaczonymi na to środkami.
Projekt modernizacji opracowano w Stoczni Marynarki Wojennej w Gdyni i tam też przeprowadzono prace, pod kierunkiem inż. Eugeniusza Pawłowskiego. Przebudowie uległa większość pomieszczeń i struktura wewnętrzna kadłuba, podzielonego od tej pory na 10 przedziałów wodoszczelnych. Wymieniono część poszycia, a okręty zyskały całkowicie nową, większą nadbudówkę, komin i trójnożny maszt. W nadbudówce znalazły miejsce m.in. główne stanowisko dowodzenia, a także dwuprzedziałowa komora dekompresyjna szczecińskiej firmy Aquaticus, przeznaczona dla nowych członków załogi – płetwonurków. Zamiast trzech stanowisk działek kal. 25 mm zamontowano zestaw rakietowo-artyleryjski ZU-23-2MR Wróbel II, pozostawiono dwie poczwórne wyrzutnie rakiet Strzała-2M i pozbawiono okręt zrzutni bomb głębinowych. Tory minowe okrętów zostały przystosowane do zabierania zamiennie: 12 min typu OS, 12 min typu MMD-1, 12 min typu MMD-2 lub 6 min typu OD. Zmodernizowano też wyposażenie przeciwminowe, które prócz trału kontaktowego MT-2W (z przecinakami wybuchowymi Boforsa) stanowiły: trał elektromagnetyczny TEM-PE-2MA i trał akustyczny MTA-2, a także dwa pojazdy podwodne Ukwiał (zaprojektowane i zbudowane na Politechnice Gdańskiej). Zmianom uległo też wyposażenie radioelektroniczne, które składało się od tej pory z systemu wspomagania dowodzenia Pstrokosz, radaru nawigacyjnego Decca Bridge Master, stacji hydrolokacyjnej SHL-100MA, holowanej stacji hydrolokacyjnej SHL-200 Flaming B, systemu dokładnej nawigacji Jemiołuszka i systemu rozpoznawczego „swój-obcy” Supraśl. Na okrętach znalazły się także: zestaw cyfrowych map ECDIS firmy FIN Skog, radiostacje HF i UHF firmy Rohde &amp; Schwarz, żyrokompas światłowodowy firmy C.Plath, log dopplerowski firmy STN Atlas i rozgłośnia ogólnookrętowa MORS. Zamontowano także zestaw 6 wyrzutni celów pozornych WNP81/9 Jastrząb, a zużyte jednostki napędowe Fiata zamieniono na sześciocylindrowe silniki wysokoprężne Cegielski-Sulzer 6AL25/30 o maksymalnej mocy 1700 KM każdy (nominalnie 1100 KM przy 750 obr./min). Ważną z punktu widzenia ochrony środowiska modyfikacją było zamontowanie nowej oczyszczalni ścieków oraz zbiorników oleju odzyskanego i wód zaolejonych a także odsalacza wody morskiej. Zainstalowanie nowego wyposażenia spowodowało wzrost wyporności pełnej do 507 ton i zwiększenie liczebności załogi do 54 osób.
Jednostki projektu 206FM zostaną zastąpione przez trzy niszczyciele min projektu 258. Prototypowy ORP „Kormoran” znajduje się już w służbie, a w stoczni Remontowa Shipbuilding w Gdańsku prowadzone są prace przy dwóch kolejnych jednostkach tego projektu – ORP „Albatros” oraz ORP „Mewa”.
Charakterystyka.
Niszczyciele min projektu 206FM były jednostkami wykazującymi jednocześnie cechy trałowca. Swoje możliwości walki minowej uzyskały dzięki kompleksowej modernizacji. Główne zadania niszczycieli min to trałowanie rozpoznawcze i kontrolne, niszczenie pól minowych, wytyczanie bezpiecznych torów pływania w obrębie zapór minowych, przeprowadzanie okrętów, zespołów i transportowców, stawianie min kotwicznych i dennych, wykrywanie min kotwicznych i dennych oraz niszczenie min za pomocą pojazdu podwodnego lub przez okrętowe grupy nurków-minerów.
Dane taktyczno-techniczne.
wyporność:
wymiary:
napęd:
osiągi:
uzbrojenie:
Udział w misjach międzynarodowych.
Udział Niszczycieli min proj. 206FM w składzie „Tarczy Przeciwminowej NATO”:

</doc>
<doc id="1021238" url="https://pl.wikipedia.org/wiki?curid=1021238" title="59 Pułk Piechoty">
59 Pułk Piechoty

Pułki piechoty (strzelców) noszące numer „59”:
Wojska Polskiego
Austro-węgierski
Rosyjski

</doc>
<doc id="1021239" url="https://pl.wikipedia.org/wiki?curid=1021239" title="Gol!">
Gol!

Gol! (ang. "Goal!: The Dream Begins") – amerykańsko-kanadyjski film z 2005 roku, wyreżyserowany przez Danny’ego Cannona.
Fabuła.
Jest to pierwsza część trylogii "Goal!" opowiadająca historię ubogiego chłopca, który emigrował z Meksyku do Stanów Zjednoczonych wraz z rodziną. Zauważony przez łowcę talentu, trafia do angielskiego klubu – Newcastle United, gdzie udowadnia swoje umiejętności i zamiłowanie do piłki nożnej.
W dalszych częściach filmu, bohater występuje w barwach Realu Madryt ("Goal! 2") oraz bierze udział w Mistrzostwach Świata w Piłce Nożnej 2006 w Niemczech.

</doc>
<doc id="1021242" url="https://pl.wikipedia.org/wiki?curid=1021242" title="Goal!">
Goal!



</doc>
<doc id="1021244" url="https://pl.wikipedia.org/wiki?curid=1021244" title="Javier Aguirre">
Javier Aguirre

Javier Aguirre Onaindía (ur. 1 grudnia 1958 w Meksyku) – meksykański piłkarz i trener piłkarski, jako zawodnik grał na pozycji pomocnika. Obecnie pełni funkcję trenera hiszpańskiego klubu RCD Mallorca.
Kariera piłkarska.
Aguirre rozpoczął piłkarską karierę w klubie Club América. W jej barwach zadebiutował w lidze meksykańskiej w 1978 roku. W Américe występował przez 2 sezony, a w 1980 na rok trafił do Los Angeles Aztecs, grającym w North American Soccer League. Po sezonie wrócił do Meksyku i w swoim pierwotnym klubie rozegrał kolejne cztery sezony i w 1984 roku po raz pierwszy w karierze wywalczył mistrzostwo Meksyku. Po sezonie trafił do rywala Amériki, Atlante FC. Latem 1986 przeszedł do CA Osasuna, jednak w Primera División nie sprawdził się (zaledwie 12 meczów) i po roku powrócił do ojczyzny. Został piłkarzem ówczesnego mistrza kraju Chivas Guadalajara i w ataku tego klubu występował przez sześć kolejnych, aż w 1993 roku zakończył piłkarską karierę.
W reprezentacji Meksyku Aguirre zadebiutował 15 marca 1983 roku w wygranym 1:0 spotkaniu z Kostaryką. W 1986 roku wystąpił na Mistrzostwach Świata w Meksyku. Zagrał we wszystkich grupowych meczach, a następnie w 1/8 finału z Bułgarią (2:0) oraz w ćwierćfinale z RFN (0:0, karne 1:3), w którym to dostał czerwoną kartkę. Karierę reprezentacyjną Aguirre zakończył w 1992 roku. W kadrze narodowej wystąpił łącznie w 59 meczach i strzelił w nich 14 bramek.
Kariera trenerska.
Po zakończeniu kariery piłkarskiej Aguirre został trenerem. Najpierw krótko przez rok prowadził Atlante FC, a w 1998 roku został zatrudniony na stanowisku trenera CF Pachuca, który w 1999 roku doprowadził do mistrzostwa kraju. W 2001 roku objął stanowisko selekcjonera reprezentacji Meksyku zastępując Enrique Mezę. W 2002 prowadził ją na Mistrzostwach Świata 2002. Meksyk wygrał 1:0 z Chorwacją, 2:1 z Ekwadorem i zremisował 1:1 z Włochami, a w 1/8 finału odpadł po porażce 0:2 z USA. Po turnieju zrezygnował z pracy.
Latem 2002 Aguirre został trenerem Osasuny. Przez dwa kolejne lata budował silną drużynę, aż w 2006 roku doprowadził ją do najwyższego w historii 4. miejsca w Primera División. Sukces ten nie przeszedł niezauważony w Madrycie i latem Javier został pierwszym szkoleniowcem Atlético Madryt, które na koniec sezonu zajęło 7. miejsce w lidze.
W 2009 roku ponownie objął stanowisko selekcjonera reprezentacji Meksyku. Z popularnymi "El Tri" Aguirre wygrał w Złotym Pucharze CONCACAF 2009 i zakwalifikował się do Mundialu w RPA. Jego drużyna zagrała w grupie A razem z RPA, Urugwajem i Francją, a odpadła po 1/8 finału po spotkaniu z Argentyną. Po tym przegranym 1:3 meczu Aguirre złożył dymisję ze stanowiska selekcjonera. 18 listopada 2010 roku został trenerem Realu Saragossa. 27 grudnia 2011 został zwolniony z funkcji trenera Realu Saragossa. 26 listopada 2012 roku został trenerem Espanyolu Barcelona.
W lipcu 2014 zastąpił Alberto Zaccheroniego na stanowisku selekcjonera reprezentacji Japonii.
W czerwcu 2015 został trenerem klubu ze Zjednoczonych Emiratów Arabskich – Al-Wahda.

</doc>
<doc id="1021247" url="https://pl.wikipedia.org/wiki?curid=1021247" title="Jimmy Skinner">
Jimmy Skinner

James Donald "Jimmy" Skinner (ur. 12 stycznia 1917, zm. 11 lipca 2007) – kanadyjski trener hokeja, debiutował w latach 1954-1958 jako trener klubu ligi NHL Detroit Red Wings, który pod jego wodzą zdobył w 1955 Puchar Stanleya. W czasie jego współpracy z klubem, zespół wygrał 123 mecze, 46 zremisował i odniósł 78 porażek. Zmarł w wieku 90 lat. 

</doc>
<doc id="1021260" url="https://pl.wikipedia.org/wiki?curid=1021260" title="Zarząd miasta">
Zarząd miasta



</doc>
<doc id="1021263" url="https://pl.wikipedia.org/wiki?curid=1021263" title="Szlak im. Mariana Kantora-Mirskiego">
Szlak im. Mariana Kantora-Mirskiego

Szlak im. Mariana Kantora-Mirskiego – czerwony znakowany szlak turystyczny w województwie śląskim.
Informacje ogólne.
Atrakcją turystyczną szlaku jest m.in. zabytkowe centrum Mysłowic.

</doc>
<doc id="1021265" url="https://pl.wikipedia.org/wiki?curid=1021265" title="Trał akustyczny">
Trał akustyczny

Trał akustyczny – trał do zwalczania min morskich wytwarzającym silne pole akustyczne, o charakterystyce podobnej do szumów wytwarzanych przez silnik, śrubę i kadłub jednostki pływającej. Pole to powoduje wybuch min z zapalnikiem akustycznym. Początkowo trał akustyczny był mocowany w dziobowej części trałowca, obecnie najczęściej są holowane za rufą okrętu lub za śmigłowcem. 
Jednym z modeli trału akustycznego jest trał BAT-2.

</doc>
<doc id="1021270" url="https://pl.wikipedia.org/wiki?curid=1021270" title="Puchar Europy Mistrzów Klubowych (1990/1991)">
Puchar Europy Mistrzów Klubowych (1990/1991)

XXXVI Puchar Europy Mistrzów Klubowych 1990/1991

</doc>
<doc id="1021271" url="https://pl.wikipedia.org/wiki?curid=1021271" title="Gol 2">
Gol 2

Gol! 2 – brytyjski film z 2007 roku.
Fabuła.
Film opowiada historię Santiago Muñeza, który po wykazaniu się w Newcastle United, został przeniesiony do Realu Madryt, ale z początku był graczem rezerwowym. Biorąc zazwyczaj udział w ostatnich minutach meczu, jako zmiennik swego przyjaciela – Gavina Harrisa, stał się ulubieńcem kibiców.
W krótkim czasie dostał jednak czerwoną kartkę w meczu ligowym, a następnie doznał kontuzji nogi, co spowodowało jego wykluczenie z kilku spotkań. Po bójce z fotografem trafił też do więzienia. Tymczasem rywal Muñeza o miejsce w podstawowym składzie - Gavin Harris - znów wrócił do niesamowitej formy strzeleckiej.
Po wszystkich kłopotach Santiago, trener Van der Merwe stracił do niego zaufanie i nie wystawiał w niektórych ważnych meczach.
Akcja filmu kończy się w momencie finału Ligi Mistrzów, gdzie Real Madryt podejmował na Santiago Bernabéu angielski Arsenal F.C.

</doc>
<doc id="1021273" url="https://pl.wikipedia.org/wiki?curid=1021273" title="Goal! 2">
Goal! 2



</doc>
<doc id="1021274" url="https://pl.wikipedia.org/wiki?curid=1021274" title="Gol! 2">
Gol! 2



</doc>
<doc id="1021279" url="https://pl.wikipedia.org/wiki?curid=1021279" title="Bród Kamienny (województwo kujawsko-pomorskie)">
Bród Kamienny (województwo kujawsko-pomorskie)

Bród Kamienny – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
W latach 1975–1998 miejscowość administracyjnie należała do województwa bydgoskiego.

</doc>
<doc id="1021282" url="https://pl.wikipedia.org/wiki?curid=1021282" title="A Touch of Class">
A Touch of Class



</doc>
<doc id="1021284" url="https://pl.wikipedia.org/wiki?curid=1021284" title="Ryszard Żołyniak">
Ryszard Żołyniak

Ryszard Żołyniak (ur. 30 listopada 1945 w Szówsku) – polski polityk, urzędnik samorządowy, senator III kadencji.
Życiorys.
Ukończył w 1968 studia na Wyższej Szkole Rolniczej w Lublinie. Pracował następnie m.in. w Powiatowej Stacji Kwarantanny i Ochrony Roślin w Nisku i organach Wojewódzkiego Związku Rolników, Kółek i Organizacji Rolniczych. W 1993 został wybrany na senatora III kadencji z ramienia Polskiego Stronnictwa Ludowego w województwie tarnobrzeskim.
W latach 1998–2002 i 2004–2006 był radnym sejmiku świętokrzyskiego. W 2006 bezskutecznie ubiegał się o reelekcję z ramienia PSL. Był także sekretarzem powiatu sandomierskiego. W 2014 bez powodzenia kandydował do rady tego powiatu.
W 2002 otrzymał Krzyż Kawalerski Orderu Odrodzenia Polski.

</doc>
<doc id="1021285" url="https://pl.wikipedia.org/wiki?curid=1021285" title="Lekkoatletyczny Klub Sportowy Mielec">
Lekkoatletyczny Klub Sportowy Mielec



</doc>
<doc id="1021287" url="https://pl.wikipedia.org/wiki?curid=1021287" title="Echo (zespół muzyczny)">
Echo (zespół muzyczny)

Echo – warszawska grupa muzyczna wykonująca hip-hop, powstała w 1997 roku. W jej skład wchodzą raperzy: Marcin Hiller – Parker i Paweł Płodziszewski – Pudel. Wykonawcy silnie związani z undergroundem, w swoich utworach często nawiązują do kultury graffiti, która jest dla nich nierozerwalnie związana z ruchem hip hopowym. Ich teksty zaliczają się do nurtu hip-hopu pozytywnego, z czasem ewoluowały w stronę wewnętrznych przemyśleń oraz prób oceny rzeczywistości bez zaangażowania politycznego. Ważna jest dla nich sztuka improwizacji. Freestyle jest stałym elementem koncertów zespołu. 
Na początku działalności muzycznej produkcją zajmował się Parker, od 1999 roku przejął ją Dena należący w tym czasie również do zespołu Elemer. Płytą zespołu pt. "Po prostu Echo" wydaną przez Denę przy pomocy Noona zainteresowało się wydawnictwo Blend Records, które ją wydało w 2001 roku. Od 2001 zespół związany był z wydawnictwem T1-Teraz. Podczas tej współpracy Echo wystąpiło na składankach "Blokersi", "To my, rugbyści", gościnnie na płycie Eldo w utworze "Pamiętam jak", na płycie producenckiej Reda "Al-hub" w piosence "Stylowy Przekaz". 
W 2003 zespół zaczął współpracować z mniej znanymi producentami w różnych utworach nie wydanych oficjalnie. Do 2005 kiedy do zespołu dołączyło 3 muzyków z zespołu Freeway (Suchocki-bass, Dubiński-perkusja, Andruchów-gitara)oraz Dj Bidikostu. Współpracowali m.in. z Dizkretem, Pezetem, Eisem, Eldo, Redem. W 2007 pod nazwą Echo feat. Freeway w internecie EP złożoną z 5 utworów. W tym samym roku Pudel i Parker wystąpili na płycie "Beatowsky" z 4 utworami.

</doc>
<doc id="1021291" url="https://pl.wikipedia.org/wiki?curid=1021291" title="Waldemar Gorzkowski">
Waldemar Gorzkowski

Waldemar Marcin Gorzkowski (ur. 12 listopada 1939, zm. 15 lipca 2007) – polski fizyk, popularyzator nauki, wieloletni pracownik Instytutu Fizyki PAN, Prezydent Międzynarodowej Olimpiady Fizycznej, prowadził również międzynarodowy konkurs prac uczniowskich „First Step to Nobel Prize in Physics”. Był członkiem Oddziału Warszawskiego Polskiego Towarzystwa Fizycznego.
Życiorys.
Absolwent Wydziału Matematyki i Wydziału Fizyki Uniwersytetu Warszawskiego. W czasie swojej kariery naukowej odkrył 6 dodatkowych krystalograficznych grup punktowych w tak zwanej przestrzeni podwójnej, w trzech wymiarach, 11 krystalograficznych grup przestrzennych w przestrzeni spinowej, oraz wyznaczył funkcje falowe ekscytonów związanych na zjonizowanych donorach dla wielu półprzewodników.
Był członkiem komitetu doradczego Konkursu Fizyczne Ścieżki 2007/2008. Laureat Nagrody PTF im. Krzysztofa Ernsta za Popularyzację Fizyki (1993).
Książki.
Autorstwo
Tłumaczenia

</doc>
<doc id="1021292" url="https://pl.wikipedia.org/wiki?curid=1021292" title="Jerzy Chorąży">
Jerzy Chorąży

Jerzy Hubert Chorąży (ur. 3 maja 1949 w Janówce, zm. 15 grudnia 2002 w Białej Podlaskiej) – polski polityk, rolnik, senator III kadencji.
Życiorys.
Był absolwentem Technikum Przemysłu Spożywczego w Lublinie. Pracował w handlu i spółdzielniach ogrodniczych w Białej Podlaskiej. Następnie prowadził własne gospodarstwo rolne, a od 1989 także przedsiębiorstwo handlowe.
W latach 1993–1997 sprawował mandat senatora III kadencji wybranego z listy Polskiego Stronnictwa Ludowego w województwie bialskopodlaskim. Zasiadał w Komisji Ochrony Środowiska, Komisji Samorządu Terytorialnego i Administracji Państwowej oraz Komisji Spraw Zagranicznych i Międzynarodowych Stosunków Gospodarczych.

</doc>
<doc id="1021298" url="https://pl.wikipedia.org/wiki?curid=1021298" title="Kayhaydi">
Kayhaydi



</doc>
<doc id="1021299" url="https://pl.wikipedia.org/wiki?curid=1021299" title="Kaédi">
Kaédi



</doc>
<doc id="1021300" url="https://pl.wikipedia.org/wiki?curid=1021300" title="Kaedi">
Kaedi



</doc>
<doc id="1021303" url="https://pl.wikipedia.org/wiki?curid=1021303" title="Coregonus oxyrhynchus">
Coregonus oxyrhynchus



</doc>
<doc id="1021304" url="https://pl.wikipedia.org/wiki?curid=1021304" title="Jan Stypuła">
Jan Stypuła

Jan Stypuła (ur. 14 grudnia 1931 w Strzelcach, zm. 9 czerwca 2001 w Łomży) – polski polityk, lekarz weterynarii, senator III kadencji.
Życiorys.
Był absolwentem Uniwersytetu Marii Curie-Skłodowskiej w Lublinie. Pracował jako kierownik lecznicy zwierząt (1956–1969), następnie powiatowy lekarz weterynarii w Wysokiem Mazowieckiem i (od 1975) wojewódzki w Łomży. Założył w tym mieście, a następnie przewodniczył oddziałowi Stowarzyszenia „Wspólnota Polska”. Sprawował mandat senatora III kadencji wybranego z listy Polskiego Stronnictwa Ludowego, reprezentując województwo łomżyńskie. Był członkiem Komisji Rolnictwa oraz Komisji Spraw Emigracji i Polaków za Granicą.
W 2001 otrzymał Krzyż Oficerski Orderu Odrodzenia Polski.

</doc>
<doc id="1021305" url="https://pl.wikipedia.org/wiki?curid=1021305" title="Kiffa">
Kiffa



</doc>
<doc id="1021309" url="https://pl.wikipedia.org/wiki?curid=1021309" title="Jan Orzechowski (1929–1998)">
Jan Orzechowski (1929–1998)

Jan Orzechowski (ur. 2 grudnia 1929 w Widoku, zm. 17 października 1998 w Garwolinie) – polski polityk, senator III kadencji.
Życiorys.
Ukończył szkołę średnią w Łowiczu oraz studia prawnicze na Uniwersytecie Warszawskim, następnie zaś pracował w Prokuratorii Powiatowej w Garwolinie. Był wiceprzewodniczącym Prezydium Powiatowej Rady Narodowej w Garwolinie (1972–1973) oraz I zastępcą naczelnika powiatu garwolińskiego (1973–1975). Od 1983 był adwokatem w Zespole Adwokackim w Garwolinie. Pełnił funkcję wiceprezesa i prezesa Powiatowego Komitetu Zjednoczonego Stronnictwa Ludowego. W 1989 włączył się w organizację Polskiego Stronnictwa Ludowego (wilanowskiego).
W latach 1993–1997 z ramienia Polskiego Stronnictwa Ludowego zasiadał w Senacie, reprezentując województwo siedleckie. Był zastępcą przewodniczącego Komisji Regulaminowej i Spraw Senatorskich, a także członkiem Komisji Inicjatyw i Prac Ustawodawczych. Nie ubiegał się o reelekcję.

</doc>
<doc id="1021311" url="https://pl.wikipedia.org/wiki?curid=1021311" title="Shinagawa (stacja kolejowa)">
Shinagawa (stacja kolejowa)

 – główny węzeł kolejowy JR東日本 "JR Higashi Nihon" i JR東海 "JR Tōkai" położony w południowej części Tokio. Stanowi punkt przesiadkowy między ekspresowymi pociągami sieci Shinkansen, liniami miejskimi i aglomeracyjnymi "JR", w tym kolei prywatnej　京浜急行 "Keihin Kyūkō"　(w skrócie 京急 "Keikyū"), która łączy centrum Tokio z: Kawasaki, Jokohamą, Yokosuką i innymi miejscowościami na półwyspie Miura oraz zapewnia dojazd do lotniska Haneda.
Położenie: 東京都 Tōkyō-to, 港区 Minato-ku
Układ przestrzenny.
Dworzec "JR" ma układ przelotowy, tory znajdują się na poziomie terenu, ponad nimi zbudowano ogólnodostępną galerię, stanowiącą szerokie strukturalne połączenie obu części miasta rozdzielonych koleją. Z galerii tej prowadzą wejścia (przez bramki biletowe) do strefy płatnej dworca, którą tworzy zespół usługowy nadbudowany nad zachodnimi peronami "JR" oraz dwie kładki równoległe do galerii. Układ peronów (od wschodu):
Dworzec kolei "Keihin Kyūkō" znajduje się bezpośrednio na zachód od kompleksu "JR". Perony znajdują się na poziomie +1 (dwa tory przelotowe, jeden tor ślepy).
Integracja z transportem lokalnym.
Rolę transportu lokalnego spełniają niektóre linie "JR": "Yamanote-sen" i "Keihin-Tōhoku-sen" oraz kolej prywatna "Keikyū", która jest podłączona do linii metra 都営浅草 "Toei-Asakusa". Na dworcu "Keikyū", oprócz pociągów własnych, zatrzymują się także pociągi metra oraz wszystkich kolei współpracujących z linią "Asakusa". Mimo to, w porównaniu z innymi dworcami tokijskimi, Shinagawa jest stosunkowo słabo powiązana z siecią kolei miejskich. Wynika to z faktu stosunkowo późnego nadania dworcowi charakteru stacji kolei dalekobieżnych.
Rys historyczny.
Dworzec Shinagawa jest najnowszym dużym dworcem dalekobieżnym na terenie Tokio. W pierwotnej formie powstał już w 1872 r. na trasie pierwszej linii kolejowej w Japonii, łączącej dzielnicę Shimbashi w Tokio z Jokohamą (wówczas stacja Sakuragichō). W 1885, po ukończeniu linii obwodowej "Yamanote" na dworzec zaczęły wjeżdżać pociągi prywatnej 日本鉄道 "Nippon Tetsudō", łączącej dworzec Ueno z północą kraju. W 1914 r. ruch podmiejski na linii "Tōkaidō" zelektryfikowano. Kolej "Tōkaidō Shinkansen", otwarta w 1964, nie miała przystanku w Shinagawa. Otwarto go dopiero po przebudowie trasy w 2003 r., kiedy ukończono też przebudowę dworca. 
Położona na wschód od peronów grupa torów stacji towarowej została rozebrana w końcu ubiegłego wieku. Teren został przeznaczony pod zabudowę wysoką.
W 1933 kolej dojazdowa 京浜電気鉄道 "Keihin Denki Tetsudō", poprzedniczka "Keikyū", urządziła stację końcową na obecnym miejscu. W 1968 stację przebudowano na przelotową i podłączono do linii metra "Asakusa".
Charakterystyka ruchu.
Średnio w ciągu dnia kompleks dworców obsługuje ok. 880 tys. osób, z czego "Keikyū" ok. 240 tys.
W godzinie szczytu (8:00 - 8:59) dworzec odprawia:

</doc>
<doc id="1021313" url="https://pl.wikipedia.org/wiki?curid=1021313" title="Nokia 2650">
Nokia 2650

Nokia 2650 – telefon komórkowy wyprodukowany przez firmę Nokia. Telefon z funkcjami GPRS, MMS, Java oraz dzwonkami polifonicznymi. Waży 97 g, a jego bateria ma pojemność 760 mAh. Pamięć telefonu wynosi 1 MB. Książka adresowa mieści 256 kontaktów.

</doc>
<doc id="1021317" url="https://pl.wikipedia.org/wiki?curid=1021317" title="Sylwery">
Sylwery



</doc>
<doc id="1021320" url="https://pl.wikipedia.org/wiki?curid=1021320" title="Nokia 2652">
Nokia 2652

Nokia 2652 - telefon wyprodukowany przez firmę Nokia. Posiada funkcje GPRS, MMS, Java oraz polifonię. Jego akumulator ma pojemność 760 mAh. Ma także alarm wibracyjny.

</doc>
<doc id="1021321" url="https://pl.wikipedia.org/wiki?curid=1021321" title="Traktat w Bachczysaraju">
Traktat w Bachczysaraju

Traktat w Bachczysaraju – kończący wojnę rosyjsko-turecką dwudziestoletni rozejm, zawarty w Bachczysaraju pomiędzy Carstwem Rosyjskim a Imperium Osmańskim i Chanatem Krymskim.

</doc>
<doc id="1021322" url="https://pl.wikipedia.org/wiki?curid=1021322" title="Carlos Reutemann">
Carlos Reutemann

Carlos Alberto Reutemann (ur. 12 kwietnia 1942 w Santa Fe, zm. 7 lipca 2021 tamże) – argentyński kierowca Formuły 1 i polityk. Jako jeden z trzech kierowców w historii zdobył pole position w swoim debiucie (w Grand Prix Argentyny jako kierowca zespołu Brabham).
Życiorys.
Kariera kierowcy Formuły 1.
Pierwszy wyścig wygrał w sezonie 1974 w samochodzie Brabham BT44. W 1976 roku został zatrudniony przez Ferrari. Podczas 2 lat pobytu w tym zespole zwyciężył w 5 wyścigach i zajął 3. miejsce w klasyfikacji generalnej sezonu 1978. W kolejnym sezonie reprezentował barwy zespołu Lotus. Rok 1980 spędził w barwach Williamsa, zwyciężając w Grand Prix Monako i zdobywając ponownie 3. miejsce w klasyfikacji generalnej. W sezonie 1981 był liderem klasyfikacji przez pierwszą część sezonu, ostatecznie przegrywając tytuł z Nelsonem Piquetem, który zajął piąte miejsce w ostatnim wyścigu sezonu podczas gdy Reutemann nie zdobył punktów. Po Grand Prix RPA w 1982 roku odszedł ze sportu i zajął się polityką.
Kariera polityczna.
Po odejściu z Formuły 1, Carlos Reutemann wystartował z ramienia Partii Justycjalistycznej na urząd senatora prowincji Santa Fe w 1991 roku i uzyskał mandat senatorski. Swoją funkcję pełnił do 1995 roku. Ponownie wystartował w 1999 roku podczas wielkiego kryzysu ekonomicznego w Argentynie i został jednym z najbardziej znanych argentyńskich polityków. Mimo to był oskarżany przez przeciwników politycznych o liczne morderstwa dokonane przez lokalną policję (chodziło głównie o zabójstwo Pocho Lepratti podczas zamieszek). W grudniu 2001 roku, Carlos Reutemann odrzucił możliwość kandydowania na urząd prezydenta kraju. W 2003 roku został ponownie senatorem z ramienia bloku Front na rzecz Zwycięstwa. W 2005 roku jego partia poniosła klęskę na rzecz Partii Socjalistycznej a on sam zrezygnował z ubiegania się o posadę gubernatora prowincji Santa Fe.

</doc>
<doc id="1021325" url="https://pl.wikipedia.org/wiki?curid=1021325" title="Kubań Krasnodar">
Kubań Krasnodar

Kubań Krasnodar (ros. Футбольный клуб «Кубань» Краснодар, "Futbolnyj Kłub "Kubań" Krasnodar") – były rosyjski klub piłkarski z siedzibą w Krasnodarze.
Historia.
Chronologia nazw:
Klub został założony w 1928 jako "Dinamo Krasnodar". W 1954 nazwę zmieniono na "Nieftianik". W 1958 na "Kubań", w 1960 na "Spartak" by w 1963 przyjąć obecną nazwę. W czasach ZSRR grał w niższych ligach Mistrzostw ZSRR. W Wyższej Lidze grał w latach 1980-82. Jego największe osiągnięcie to 13 miejsce w 1981.
Po rozpadzie ZSRR, klub rozpoczął rozgrywki w Wyższej Lidze zamiast spaść do drugiej. W następnym sezonie spadł do drugiej ligi. Po latach spędzonych w drugiej i trzeciej lidze, klub ponownie awansował do I ligi w 2004, ale po roku spadł, by wrócić w 2006.
Pod koniec maja 2018 roku klub został rozwiązany. 5 sierpnia tego samego roku przywrócona przez kibiców i byłych piłkarzy klubu drużyna zagrała swój pierwszy mecz oficjalny w Lidze Regionalnej.

</doc>
<doc id="1021327" url="https://pl.wikipedia.org/wiki?curid=1021327" title="CISG">
CISG



</doc>
<doc id="1021328" url="https://pl.wikipedia.org/wiki?curid=1021328" title="Nokia 2760">
Nokia 2760

Nokia 2760 – telefon komórkowy wyprodukowany przez firmę Nokia na Węgrzech. Wyposażony jest w funkcje takie jak MMS, GPRS, Java i dzwonki polifoniczne, a także w aparat fotograficzny i kamerę o rozdzielczości 640x480. Ma system głośnomówiący, radio oraz bluetooth. Akumulator ma pojemność 700 mAh, a książka adresowa mieści 1000 kontaktów.

</doc>
<doc id="1021332" url="https://pl.wikipedia.org/wiki?curid=1021332" title="Maria Amalia Mniszchowa">
Maria Amalia Mniszchowa

Maria Amalia Mniszchowa (lub Amelia, Maria) z Brühlów (ur. 10 lipca 1736, zm. 30 kwietnia 1772 w Dukli) – córka Henryka Brühla, pierwszego ministra Augusta III, żona (od 14 lipca 1750) Jerzego Augusta Mniszcha, marszałka nadwornego koronnego.
Życiorys.
Starannie wykształcona pod okiem Marii Józefy Habsburżanki, znała sześć języków. Od wczesnej młodości uczestniczyła w dworskich intrygach w Warszawie na dworze króla Augusta III, a także na dworach w Dreźnie, Paryżu i Wiedniu, chętnie wysyłana tam przez ojca do Marii Teresy. Będąc wielokrotnie w pałacu u Marii Teresy, próbowała zainteresować cesarzową sprawami Polski. 14 września 1750 została damą Orderu Krzyża Gwiaździstego. Po śmierci Augusta III (1763), wyjechała z Saksonii i bezkrólewie spędziła, bywając czasem w Dukli, a czasem w Warszawie. W czerwcu 1764 Mniszchowie przebywali w Dukli i uczestniczyli w poświęceniu nowo wybudowanego kościoła bernardyńskiego. W 1769 roku, w czasie Konfederacji barskiej, Amalia ufundowała w Trzcianie na Pustelni św. Jana z Dukli murowaną kaplicę.
Marii Amalii Mniszchowej przypisywano zorganizowanie 13 lutego 1771, wspólnie z Potockimi, zamachu na pierwszą żonę młodego (18-letniego) wówczas Szczęsnego Potockiego, Gertrudę z Komorowskich w związku z tym, że małżeństwo z Potockim Mniszchowie i Potoccy planowali dla jedynej córki Amalii, Józefiny Mniszchówny.
Maria Amalia zmarła w wieku 35 lat na gruźlicę (jak oficjalnie ogłosiła rodzina), choć pojawiły się też domysły, że stało się to po zażyciu trucizny, z obawy przed wytoczeniem jej procesu przez Czartoryskich, w sprawie zabójstwa Gertrudy z Komorowskich. Dwa lata po śmierci matki Józefina Mniszchówna wyszła za mąż za tak pożądanego dla niej przez rodziców Szczęsnego Potockiego, wówczas już wdowca po zmarłej Gertrudzie Potockiej (ok. 1754–1771).
Jerzy Mniszech na cześć żony w 1773 wystawił rokokowy grobowiec dłuta Jana Obrockiego ze Lwowa w kaplicy dukielskiego kościoła parafialnego św. Marii Magdaleny. Wykonany z czarnego i białego marmuru, przedstawia zmarłą w stroju dworskim na sarkofagu. Epitafium dla niej napisał Rafał Modlibowski. W Warszawie w kościele św. Antoniego Padewskiego przy ul. Senatorskiej znajduje się również epitafium dwóch żon marszałka nadwornego Jerzego Mniszcha – w tym Amalii z Brühlów. Tablica upamiętniająca Amalię Mniszchową znajduje się w kościele Franciszkanów w Sanoku. Identyczne tablice znajdują się w kruchcie kościoła franciszkańskiego w Bieczu oraz w kościołach parafialnych pw. św. Jana Chrzciciela w Kobylance koło Gorlic i pw. św Katarzyny Aleksandryjskiej w Jaśliskach.

</doc>
<doc id="1021335" url="https://pl.wikipedia.org/wiki?curid=1021335" title="Michał Adamiec">
Michał Adamiec

Michał Adamiec (ur. 24 stycznia 1924 w Sakach, zm. 3 kwietnia 2007 tamże) – polski rolnik i oficer Urzędu Bezpieczeństwa, poseł na Sejm PRL V kadencji.
Życiorys.
Syn Michała i Aleksandry, uzyskał wykształcenie średnie niepełne, z zawodu rolnik. W latach 1953–1954 odbył roczny kurs przeszkolenia oficerów w Centrum Wyszkolenia Ministerstwa Bezpieczeństwa Publicznego w Legionowie. Od 1949 do 1956 służył w urzędach bezpieczeństwa oraz urzędach bezpieczeństwa publicznego na szczeblu powiatowym (Wysokie Mazowieckie i Siemiatycze) i wojewódzkim (Lublin i Białystok) poczynając od stanowiska młodszego referenta do oficera operacyjnego.
W 1969 uzyskał mandat na Sejm PRL z okręgu Białystok z ramienia Polskiej Zjednoczonej Partii Robotniczej. Zasiadał w Komisji Handlu Wewnętrznego oraz w Komisji Spraw Wewnętrznych.
Odznaczony Złotym Krzyżem Zasługi.

</doc>
<doc id="1021337" url="https://pl.wikipedia.org/wiki?curid=1021337" title="Obwód królewiecki">
Obwód królewiecki

Obwód królewiecki (ros. "Кёнигсбергская область") – jednostka administracyjna Rosyjskiej Federacyjnej Socjalistycznej Republiki Radzieckiej utworzona 7 kwietnia 1946 roku dekretem Prezydium Rady Najwyższej ZSRR z północnej części zajętych przez Armię Czerwoną Prus Wschodnich. 4 lipca 1946 roku w związku ze zmianą nazwy siedziby władz obwodowych – Królewca na "Kaliningrad" obwód przemianowano dekretem Prezydium Rady Najwyższej ZSRR na kaliningradzki.

</doc>
<doc id="1021338" url="https://pl.wikipedia.org/wiki?curid=1021338" title="Nokia 3109">
Nokia 3109

Nokia 3109 classic - produkt firmy Nokia. Telefon komórkowy posiadający funkcje GPRS, MMS, Bluetooth (w tym a2dp), Java oraz dzwonki polifoniczne. Jego bateria ma pojemność 1020 mAh. Książka adresowa mieści 2000 pozycji. Aparat ma także dyktafon, odtwarzacz mp3 i system głośnomówiący. W zasadzie telefon ma identyczną funkcjonalność, co Nokia 3110 classic, ale model 3109 nie posiada aparatu fotograficznego.

</doc>
<doc id="1021339" url="https://pl.wikipedia.org/wiki?curid=1021339" title="Bartłomiej Kołodziej">
Bartłomiej Kołodziej

Bartłomiej Antoni Kołodziej (ur. 12 października 1954 we Włocławku, zm. 11 października 2011 tamże) – polski polityk, architekt, nauczyciel akademicki, senator I kadencji, poseł na Sejm I kadencji.
Życiorys.
Ukończył w 1980 studia na Wydziale Architektury Politechniki Gdańskiej oraz studia podyplomowe w zakresie mieszkalnictwa na Politechnice Warszawskiej. W pierwszej połowie lat 80. był wykładowcą Państwowej Wyższej Szkoły Sztuk Plastycznych w Gdańsku. Od 1994 związany z Uniwersytetem im. Adama Mickiewicza w Poznaniu jako pracownik Instytutu Geografii Społeczno-Ekonomicznej i Gospodarki Przestrzennej. W tym samym roku założył własną pracownię projektową. W 1996 został pierwszym opiekunem Akademickiego Koła Naukowego Gospodarki Przestrzennej.
W 1989 należał do Komitetu Obywatelskiego, z ramienia którego został senatorem I kadencji z województwa włocławskiego. Sprawował też mandat posła na Sejm I kadencji z listy Porozumienia Centrum. W latach 1998–2002 był radnym Sejmiku Województwa Kujawsko-Pomorskiego (przewodniczącym klubu radnych Akcji Wyborczej Solidarność), a od 2002 do 2006 radnym Włocławka. Bez powodzenia ubiegał się o reelekcję, powrócił do rady miasta w 2010 z listy Prawa i Sprawiedliwości.
Działał w PC, następnie w Ruchu Stu, Ruchu Społecznym i Centrum. W 2001 bezskutecznie ubiegał się o mandat posła z listy Akcji Wyborczej Solidatność Prawicy, a w 2005 o mandat senatora z ramienia Centrum.
Odznaczony litewskim Medalem Pamiątkowym 13 Stycznia (1996). W 2020 jego imieniem nazwano rondo u zbiegu ulic Kapitulnej i Obwodowej we Włocławku.
Pochowany na cmentarzu komunalnym we Włocławku.

</doc>
<doc id="1021340" url="https://pl.wikipedia.org/wiki?curid=1021340" title="Zoueratt">
Zoueratt



</doc>
<doc id="1021342" url="https://pl.wikipedia.org/wiki?curid=1021342" title="Konwencja Narodów Zjednoczonych o umowach międzynarodowej sprzedaży towarów">
Konwencja Narodów Zjednoczonych o umowach międzynarodowej sprzedaży towarów

Konwencja Narodów Zjednoczonych o umowach międzynarodowej sprzedaży towarów (ang. CISG, "Convention on Contracts for the International Sale of Goods") – wielostronna umowa międzynarodowa, która ujednolica zasady międzynarodowego prawa handlowego dotyczące umów zawieranych w celu międzynarodowej sprzedaży towarów. Do 2010, konwencja została ratyfikowana w sumie przez 76 państw. Ostatnim państwem, które ratyfikowało CISG 7 lipca 2010 jest Turcja, gdzie 1 sierpnia 2011 weszła w życie. Warto przy tym nadmienić, iż CISG nie ratyfikowała do tej pory Wielka Brytania.
Konwencja CISG została podpisana w Wiedniu 11 kwietnia 1980, dlatego bywa nazywana także konwencją wiedeńską lecz nie powinna być mylona z innymi umowami noszącymi tę nazwę. Weszła w życie 1 stycznia 1988, po ratyfikowaniu przez 10 państw. W przypadku, gdy nie jest to wyraźnie ujęte w umowie, przepisy CISG uznaje się za obowiązujące w prawodawstwie krajowym odnoszącym się do transakcji sprzedaży towarów pomiędzy kontrahentami z krajów, które ratyfikowały konwencję. 
Konwencja Narodów Zjednoczonych o umowach międzynarodowej sprzedaży towarów jest pomocna w konstruowaniu kontraktów handlowych z partnerami zagranicznymi, w szczególności przy precyzowaniu praw i obowiązków stron. Zawiera też szereg wyłączeń - zakresem konwencji nie są objęte: sprzedaż konsumencka, na licytacji, w drodze egzekucji przez organy wymiaru sprawiedliwości, udziałów, akcji, tytułów inwestycyjnych, papierów wartościowych, okrętów, statków, poduszkowców, statków powietrznych oraz energii elektrycznej.
Polska dokonała ratyfikacji tej konwencji 13 marca 1995, konwencja weszła w życie w stosunku do Polski 1 czerwca 1996, a jej tekst opublikowano w Dzienniku Ustaw rok później. Na mocy Konstytucji RP Konwencja stanowi źródło prawa bezpośrednio obowiązującego w polskim porządku prawnym i może być stosowana bezpośrednio przez sądy do rozstrzygania sporów z materii objętej konwencją.

</doc>
<doc id="1021346" url="https://pl.wikipedia.org/wiki?curid=1021346" title="Konwencja Wiedeńska z 1980 r.">
Konwencja Wiedeńska z 1980 r.



</doc>
<doc id="1021354" url="https://pl.wikipedia.org/wiki?curid=1021354" title="Klocki">
Klocki

Klocki – zabawka dziecięca w formie zestawu różnokolorowych wielościanów, wykonana zazwyczaj z tworzywa sztucznego (najczęściej plastiku) bądź drewna. Głównym zadaniem klocków jest budowanie zdolności przestrzennych i kreatywnych dziecka: poprawiają chwytliwość dłoni, budzą kreatywność i poruszają wyobraźnię.
Popularną odmianą klocków są np. klocki Lego i Cobi, służące do wielokrotnej zabawy (możliwość powtórnego składania i rozkładania budowli w różnych kombinacjach). Konstrukcyjne możliwości klocków zwiększają się z każdym kolejnym rokiem, a producenci tworzą różne opcje ich łączenia: przez nakładanie klocków jeden na drugi, sczepianie ich ze sobą, zahaczanie i łączenie na magnes(Geomag).

</doc>
<doc id="1021355" url="https://pl.wikipedia.org/wiki?curid=1021355" title="Mieczysław Czerniawski">
Mieczysław Czerniawski

Mieczysław Leon Czerniawski (ur. 15 lipca 1948 w Glinnem) – polski polityk, przedsiębiorca, działacz Polskiej Zjednoczonej Partii Robotniczej, poseł na Sejm X, II, III i IV kadencji, prezydent Łomży w latach 2010–2014.
Życiorys.
Uczył się w Zasadniczej Szkole Zawodowej w Lesku, a następnie w Technikum Przemysłowo-Pedagogicznym w Łomży. W 1977 ukończył studia na Wydziale Socjologiczno-Politycznym Wyższej Szkoły Nauk Społecznych przy KC PZPR. Od 1971 do 1972 pracował jako nauczyciel, następnie kierował zarządem powiatowym Związku Młodzieży Socjalistycznej. Od 1974 był etatowym pracownikiem Polskiej Zjednoczonej Partii Robotniczej. Był sekretarzem komitetu wojewódzkiego (1981–1986), a od 1986 do rozwiązania ostatnim I sekretarzem KW PZPR w Łomży. W latach 1986–1990 członek Centralnej Komisji Kontrolno-Rewizyjnej PZPR.
W latach 90. kierował prywatnymi spółkami. Od 1990 do 1999 zasiadał w prezydium zarządu głównego Socjaldemokracji Rzeczypospolitej Polskiej. W 1999 został przewodniczącym władz wojewódzkich Sojuszu Lewicy Demokratycznej oraz członkiem zarządu krajowego tego ugrupowania.
Sprawował mandat posła X kadencji z ramienia PZPR w okręgu łomżyńskim, II i III z listy SLD w okręgu łomżyńskim i IV kadencji z listy koalicji Sojusz Lewicy Demokratycznej – Unia Pracy w okręgu podlaskim. Od 2001 do 2005 przewodniczył Komisji Finansów Publicznych. Zasiadał w prezydium klubu parlamentarnego SLD. W 2003 został z niego usunięty po aferze z głosowaniem na „cztery ręce”, gdy okazało się, że jego kartą posłużył się inny z posłów. Pozostał jednocześnie członkiem partii.
W 2005 wycofał się z bieżącej polityki i powrócił do działalności biznesowej. W przedterminowych wyborach parlamentarnych w 2007 bezskutecznie kandydował do Sejmu z listy koalicji Lewica i Demokraci. W 2009 bez powodzenia kandydował z listy SLD-UP do Parlamentu Europejskiego w okręgu podlasko-warmińsko-mazurskim.
Został członkiem prezydium zarządu głównego Stowarzyszenia Polska-Wschód, członkiem Towarzystwa Krzewienia Kultury Fizycznej w Łomży oraz przewodniczącym Krajowej Rady Przyjaciół TKKF.
W 2010 uzyskał mandat radnego sejmiku podlaskiego, 5 grudnia tego samego roku w drugiej turze wyborów samorządowych został wybrany na urząd prezydenta Łomży. W 2014 bez powodzenia ubiegał się o reelekcję, przegrywając w drugiej turze z Mariuszem Chrzanowskim (otrzymał 32,33% głosów). Nie zdobył także mandatu radnego sejmiku.

</doc>
<doc id="1021359" url="https://pl.wikipedia.org/wiki?curid=1021359" title="Park stanowy Berlin-Ichthyosaur">
Park stanowy Berlin-Ichthyosaur

Park stanowy Berlin-Ichthyosaur (ang. Berlin–Ichthyosaur State Park) – park stanowy w Nevadzie położony w północno-zachodniej części hrabstwa Nye, 37 km na wschód od Gabbs. Powstał w celu ochrony opuszczonego miasta Berlin, w którym znaleziono skamieniałości ichtiozaura z gatunku "Shonisaurus popularis". Powierzchnia Parku wynosi 623 hektary.
Historia.
Działalność górników rozpoczęła się w maju 1863 r., kiedy odkryto srebro w Union Canyon. Mieszkali w małym obozie. Berlin powstał dopiero w 1896 r., kiedy na tych terenach odkryto złoto. Wydobyto go 1306,346 kg. Miasto nigdy nie prosperowało tak dobrze, jak inne miasta powstałe w czasie gorączki złota w USA. Liczebność miasta zaczęła zmniejszać się po panice roku 1907. Miasteczko wyludniło się niemal zupełnie do roku 1911; niedługo później, stało się miastem-widmo. Maksymalna liczba mieszkańców 200-250. Oprócz górników, zamieszkiwali drwale, wytwórcy węgla drzewnego, lekarze i gajowy. Wśród budynków był sklep, urząd pocztowy, szpital i mały teatr. Wiele budynków zachowało się w tym zakład przetwórstwa rud metali. Kilku stałych mieszkańców, pochowano na pobliskim cmentarzu.
W 1928 r. odkryto pierwsze udokumentowane skamieniałości ichtiozaura. Prace wykopaliskowe na szeroką skalę, prowadzono w latach sześćdziesiątych. Odkryto 37 szkieletów dorosłych osobników. Kilka zostawiono dla turystów.
W 1957 r. rząd stanowy ogłosił powstanie Parku. Chroni miasto, okoliczne terenów oraz kopalnię.
Zakazane jest zwiedzanie większości tuneli kopalni ze względów bezpieczeństwa.
W 1973 r. część parku otaczającą stanowisko na którym znaleziono skamieniałości ichtiozaurów (Ichthyosaur Site) wpisano do krajowego rejestru National Natural Landmark

</doc>
<doc id="1021362" url="https://pl.wikipedia.org/wiki?curid=1021362" title="Józef Laskowski (polityk)">
Józef Laskowski (polityk)

Józef Laskowski (ur. 26 marca 1955 w Wiżajnach) – polski polityk, politolog, samorządowiec, wójt gminy Wiżajny, poseł na Sejm IV kadencji.
Życiorys.
Wykształcenie i praca zawodowa.
W latach 1974–1978 pracował jako wykrawacz w Zakładach Mięsnych w Ełku, a następnie (do 1980) był masarzem. Później prowadził 17-hektarowe gospodarstwo rolne.
W 1980 ukończył Średnie Studium Zawodowe dla Pracujących w Suwałkach. Później uzyskał wykształcenie wyższe magisterskie z zakresu politologii.
Działalność publiczna.
W latach 1980–1995 działał w NSZZ „Solidarność” RI. Kierował strukturami gminnymi i był wiceprzewodniczącym Regionu Pojezierze związku w Suwałkach. W stanie wojennym został internowany na okres od 13 grudnia 1981 do 5 marca 1982. Po zwolnieniu inwigilowany przez funkcjonariuszy Służby Bezpieczeństwa.
W latach 90. należał do Polskiego Stronnictwa Ludowego – Porozumienia Ludowego. Bez powodzenia kandydował z listy tego ugrupowania w wyborach parlamentarnych w 1993 (otrzymał 554 głosy). Od 1994 do 2001 zasiadał w radzie gminy Wiżajny. Był posłem IV kadencji wybranym z listy Samoobrony RP w okręgu białostockim (otrzymał 7304 głosy). Zasiadał w Komisji Obrony Narodowej oraz Komisji Rolnictwa i Rozwoju Wsi. W trakcie kadencji został wykluczony z tego ugrupowania, przystępując ostatecznie do koła poselskiego Dom Ojczysty. W wyborach parlamentarnych w 2005 bez powodzenia ubiegał się o reelekcję z jego listy (dostał 510 głosów).
W 2006 wstąpił do Ligi Polskich Rodzin i z ramienia komitetu LPR został wybrany na wójta Wiżajn (poprzednio funkcję tę zajmował w latach 1994–1995). W przedterminowych wyborach parlamentarnych w 2007 bez powodzenia kandydował do Sejmu z listy LPR (otrzymał 235 głosów). Następnie odszedł z tego ugrupowania. W wyborach samorządowych w 2010 jako bezpartyjny kandydat na wójta gminy Wiżajny uzyskał 42,24% głosów i przeszedł do II tury. Uzyskał w niej reelekcję, otrzymując 50,28% głosów.
W wyborach parlamentarnych w 2011 bez powodzenia kandydował do Sejmu z listy Polskiej Partii Pracy – Sierpień 80 (otrzymał 230 głosów). W wyniku referendum Józef Laskowski w kwietniu 2012 został odwołany z urzędu. Wystartował w wyborach przedterminowych z lipca tego samego roku, przechodząc do drugiej tury z wynikiem około 29%. W drugiej turze głosowania otrzymał 39% głosów, przegrywając ze Stanisławem Jackiem Pietrukiewiczem. Przegrał z nim także w wyborach w 2014 i 2018. W 2019 został bezpartyjnym kandydatem do Sejmu z ramienia Prawicy, której podlaska lista została jednak wykreślona przed dniem głosowania.
Odznaczenia.
W 2017 otrzymał Krzyż Wolności i Solidarności. W 2020 odznaczony Krzyżem Kawalerskim Orderu Odrodzenia Polski.

</doc>
<doc id="1021363" url="https://pl.wikipedia.org/wiki?curid=1021363" title="José Héctor Rial">
José Héctor Rial



</doc>
<doc id="1021365" url="https://pl.wikipedia.org/wiki?curid=1021365" title="Tecos FC">
Tecos FC

Club Deportivo Estudiantes Tecos de la Universidad Autónoma de Guadalajara (UAG) – nieistniejący już meksykański klub piłkarski z siedzibą w mieście Guadalajara, w stanie Jalisco. Funkcjonował w latach 1971–2014, występując na pierwszym, drugim i trzecim szczeblu rozgrywek – odpowiednio Liga MX (1975–2012), Ascenso MX (1973–1975 i 2012–2014) oraz Segunda División (1971–1973). Swoje domowe mecze rozgrywał na obiekcie Estadio Tres de Marzo.
Historia.
Klub założony został 5 lipca 1971 roku i gra obecnie w drugiej lidze meksykańskiej (Liga de Ascenso). W sezonie Clausura 2005 UAG przegrał w finale mistrzostw Meksyku z klubem Club América i pierwszy raz w swych dziejach został wicemistrzem Meksyku. Pierwsze mistrzostwo zespół zdobył w sezonie 1993/94, pokonując w finale play–offów Santos Lagunę. Pod koniec roku 2008 Tecos zmienili herb klubowy, a co z tym idzie stroje (z czerwono–białych na brązowo–złote). Po sezonie 2011/2012 po raz pierwszy w historii klub spadł do drugiej ligi.
Klub UAG mylony jest czasami z innym zespołem o uniwersyteckiej nazwie – Universidad de Guadalajara. Z tego powodu często osiągnięcia pierwszego klubu przypisuje się drugiemu i na odwrót.

</doc>
<doc id="1021372" url="https://pl.wikipedia.org/wiki?curid=1021372" title="Bob Brady">
Bob Brady

Robert A. „Bob” Brady (ur. 7 kwietnia 1945) – amerykański polityk, członek Partii Demokratycznej. Od 1998 do 2019 jest przedstawicielem pierwszego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1021373" url="https://pl.wikipedia.org/wiki?curid=1021373" title="Chaka Fattah">
Chaka Fattah

Chaka Fattah (ur. jako Arthur Davenport 21 listopada 1956) – amerykański polityk, członek Partii Demokratycznej. W latach 1995–2016 był przedstawicielem drugiego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1021374" url="https://pl.wikipedia.org/wiki?curid=1021374" title="ICZMP">
ICZMP



</doc>
<doc id="1021376" url="https://pl.wikipedia.org/wiki?curid=1021376" title="Jason Altmire">
Jason Altmire

Jason Altmire (ur. 7 marca 1968) – amerykański polityk, członek Partii Demokratycznej. W latach 2007-2013 był przedstawicielem czwartego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1021377" url="https://pl.wikipedia.org/wiki?curid=1021377" title="Ludzki wirus brodawczaka">
Ludzki wirus brodawczaka



</doc>
<doc id="1021378" url="https://pl.wikipedia.org/wiki?curid=1021378" title="HPV-16">
HPV-16



</doc>
<doc id="1021380" url="https://pl.wikipedia.org/wiki?curid=1021380" title="Β-talasemia">
Β-talasemia



</doc>
<doc id="1021381" url="https://pl.wikipedia.org/wiki?curid=1021381" title="Czynnik II">
Czynnik II



</doc>
<doc id="1021382" url="https://pl.wikipedia.org/wiki?curid=1021382" title="Wodorotlenek barowy">
Wodorotlenek barowy



</doc>
<doc id="1021384" url="https://pl.wikipedia.org/wiki?curid=1021384" title="Jacques Vallée">
Jacques Vallée

Jacques Vallée (ur. 24 września 1939) – pochodzący z Francji inwestor, informatyk, ufolog i były astronom. Obecnie mieszka w San Francisco w USA.
Życie i kariera.
Dr Vallée urodził się we francuskim miasteczku Pontoise. Studiował matematykę na Sorbonie i tam też obronił tytuł licencjata. Na uniwersytecie w Lille otrzymał tytuł magistra astrofizyki. Karierę zawodową rozpoczął w 1962 roku jako astronom w Obserwatorium Paryskim (fr. Observatoire de Paris albo Observatoire de Paris-Meudon). Za swoją pierwszą powieść science fiction (napisaną w języku francuskim) otrzymał nagrodę im. Juliusza Verne’a.
W 1962 roku przyjechał do USA i zaczął pracę jako astronom na Uniwersytecie Teksańskim w Austin. W Obserwatorium im. MacDonalda należącym do UT pracował nad pierwszym dotyczącym szczegółowej mapy planety Mars projektem NASA.
W 1967 roku Valée obronił doktorat z informatyki na Uniwersytecie Northwestern. W niezależnej, niedochodowej organizacji Institude for the Future w latach 1972-1976 kierował projektem NSF-u, amerykańskiej rządowej agencji wspierającej rozwój nauki, dotyczącym sieci komputerowych. W trakcie tego projektu opracowano Planning Network (PLANET) – pierwszy system konferencyjny działający w sieci komputerowej ARPANET na wiele lat przed utworzeniem Internetu.
Zasiadał również w Państwowym Komitecie Doradczym Wydziału Inżynierii Uniwersytetu Michigan i był zaangażowany we wczesne prace nad sztuczną inteligencją.
Dr Valée napisał cztery książki o zaawansowanej technologii w tym nie przetłumaczone na język polski "Computer Message Systems", "Electronic Meetings", "The Network Revolution" i T"he Heart of the Internet".
Przez wiele lat wraz ze swym mentorem, astronomem Josefem Allenem Hynekiem, dr Valée badał dokładnie sprawę UFO i stał się żywym przykładem dla postaci zagranej przez François Truffauta w filmie Stevena Spielberga Bliskie spotkania trzeciego stopnia.
Dzięki swoim badaniom nad UFO podróżował po całym świecie. Jako jeden z szanowanych ekspertów w dziedzinie UFO Valée napisał kilka poważanych w środowisku, naukowych książek na ten temat.
Obecnie jest zaangażowany w przedsięwzięcie SBV Ventures (Sigefi, Burnette &amp; Vallee), czyli funduszu wysokiego ryzyka (venture capital). Jako jeden z głównych partnerów SBV Ventures, wraz z drugim partnerem, Grahamem Burnettem, są we wczesnej fazie tworzenia drugiego funduszu venture capital.
Inwestycje z kapitałem wysokiego ryzyka.
Dr Valée jest inwestorem od 1982 roku. Jest współzałożycielem czterech funduszy kapitałowych wysokiego ryzyka, szczególnie wiele pracy włożył w europejsko-amerykańskie porozumienie spółek inwestycyjnych specjalizujących się w inwestowaniu w zaawansowane technologie. Jako partner generalny w tych funduszach poprowadził wczesne stadium inwestycji w ponad 60 startupów, z czego 18 zaistniało na rynku. Przykładami mogą być firmy notowane na pozagiełdowym rynku akcji NASDAQ takie jak: Accuray Systems – firma opracowująca roboty pomagające w chirurgicznych operacjach, Electronics for Imaging, Harmonic Lightwaves, czy też firmy przejęte jak Sangstat Medical specjalizująca się w terapiach transplantologicznych przejęta przez Genzyme, Merkury Interactive zajmująca się testowaniem oprogramowań przejęta przez HP w 2006 roku, Class Data Systems przejęta przez Cisco, Ubique przejęta przez AOL, Mobilian przejęty przez Intela oraz Nanogram Devices, producent baterii wytwarzanych przy użyciu nanotechnologii, przejęty przez Greatbatch.
Badania nad UFO i praca naukowa.
Vallée po raz pierwszy zauważył niezidentyfikowany obiekt latający (UFO) nad swoim domem w Pontoise w maju 1955 roku. Sześć lat później, w 1961 roku, pracując dla Francuskiego Komitetu Przestrzeni Kosmicznej, Vallée był świadkiem zniszczenia taśm rejestrujących nieznane obiekty krążące wokół Ziemi. Te wydarzenia przyczyniły się do jego wieloletniej fascynacji zjawiskiem UFO.
W połowie lat 60., podobnie jak inni naukowcy badający sprawę UFO, Vallée dążył do uwierzytelnienia Hipotezy o Istnieniu Życia Pozaziemskiego (ETH). Badacz Jerome Clark utrzymywał wówczas, że dwie pierwsze książki Vallée na temat UFO, stanowią najbardziej wysublimowaną naukową obronę hipotezy ETH.
Jednak do roku 1969 poglądy Vallée uległy zmianie. On sam przyznał publicznie, że hipoteza ETH jest mocno zawężona i pomija wiele istotnych danych. Vallée rozpoczął badania nad relacjami między UFO a sektami, religią, aniołami, spirytyzmem, kryptozoologią i parapsychologią. Powyższe powiązania zostały po raz pierwszy opisane w trzecie książce Vallée "Passport to Magonia: From Folklore to Flying Saucers". ("Paszport do Magonii: Od folkloru do latających talerzy")
Jako alternatywę dla hipotezy mówiącej o nawiedzaniu Ziemi przez istoty pozaziemskie, Vallée wysunął hipotezę wielowymiarowości tych zjawisk. Jest ona w pewnym stopniu rozszerzeniem hipotezy ETH, jednak według nowej teorii rzekome istoty pozaziemskie mogą pochodzić zewsząd, niekoniecznie z kosmosu. Mogą one funkcjonować poza czasoprzestrzenią, w innych wymiarach, a zatem koegzystować z ludźmi, pozostając niezauważalnymi.
Przeciwstawiająca się popularnej hipotezie ETH teoria Vallée została chłodno przyjęta przez amerykańskich ufologów, skutkiem czego zaczęto postrzegać go jako wyrzutka. Istotnie, Vallée sam siebie określa jako „heretyka pośród heretyków”.
Swe poglądy i sprzeciw wobec hipotezy ETH, Vallée podsumował w swojej kolejnej pracy, "Five Arguments Against the Extraterrestrial Origin of Unidentified Flying Objects" ("Pięć argumentów przeciwko pozaziemskiemu pochodzeniu UFO"), opublikowanej w "Journal of Scientific Exploration" ("dzienniku badań naukowych") w 1990 roku.
„Opinia naukowa ogólnie rzecz biorąc podąża za opinią publiczną w przekonaniu, że UFO albo nie istnieje (hipoteza zjawisk naturalnych), albo, jeśli istnieje, jest dowodem nawiedzania Ziemi przez przedstawicieli wysoko rozwiniętych gatunków istot pozaziemskich (hipoteza ETH). Z punktu widzenia autora, badanie nad UFO nie może być ograniczone przez te dwie alternatywy. Wręcz przeciwnie, już sama kumulacja danych wykazuje wiele możliwych wzorów rozwiązań, często wskazujących na to, że UFO istnieje, stanowi nieznane dotąd zjawisko, a znane fakty nie potwierdzają powszechnego przekonania o kosmicznych korzeniach „kosmicznych przybyszów”. Pięć wyszczególnionych poniżej argumentów neguje założenia hipotezy ETH:
Filmy.
W filmie Stevena Spielberga "Bliskie spotkania trzeciego stopnia" Vallée służył jako wzór do stworzenia postaci francuskiego naukowca Lacombe'a (François Truffaut).
W 1979 Robert Emenegger i Alan Sandler rozszerzyli swój dokument z 1974 roku "UFOs, Past, Present and Future" ("UFO: Przeszłość, teraźniejszość, przyszłość." przyp. tłum.) o materiał z 1979, do którego głosu użyczył Jacques Vallée. Rozszerzona wersja nosi tytuł "UFO: It Has Begun" ("UFO: Zaczęło się." przyp. tłum.).
Jacques Vallee próbował zainteresować Spielberga alternatywnym wyjaśnieniem tego zjawiska. W wywiadzie dla Conspire.com Vallée powiedział „Mówiłem mu, że cała sprawa może być jeszcze bardziej interesująca, jeśli nie chodzi o istoty pozaziemskie. Odpowiedział, że prawdopodobnie mam rację, ale nie tego oczekuje publika. To jest Hollywood i chcę dać ludziom to czego oczekują.” – Mack White.
Dowody istnienia UFO w interpretacji Vallée.
Vallée uważa, że istnieje prawdziwe zjawisko UFO związane z inną niż ludzka formą świadomości, kontrolującą czas i przestrzeń. Zjawisko to było obecne przez całą historię ludzkości i przybierało różne formy w różnych kulturach. Według niego, forma inteligencji odpowiedzialna za to zjawisko próbuje ingerować w stosunki społeczne, używając podstępu w kontaktach z ludźmi.
Vallée przedstawia również inny aspekt zjawiska UFO, którym jest manipulacja ludźmi przez ludzi. Świadkowie tego zjawiska poddani są starannie zaplanowanej manipulacji, która ma na celu skłonić ludzi, aby uwierzyli w ingerencję istot pozaziemskich. Motywem takiego podstępu jest prawdopodobnie chęć przemiany ludzkiej społeczności, załamania przestarzałych wierzeń i zapoczątkowanie nowych. Vallée nie jest w stanie powiedzieć, kto lub co za tym stoi, a tylko, że dowody, jeśli je dokładnie przeanalizować, świadczą o ukrytym planie omamienia ludzkości za pomocą psychotronicznej technologii. Jest mało prawdopodobne aby, jak się powszechnie twierdzi, rządy ukrywały dowody istnienia istot pozaziemskich. Co więcej, jest bardzo prawdopodobne, że autorzy spisku chcą, abyśmy tak właśnie myśleli. Vallée uważa, że cała sprawa jest dodatkowo komplikowana przez science fiction i ludzi o wątpliwej wiarygodności. Opowiada się za większym udziałem nauki w badaniach i debacie o UFO, gdyż według niego tylko w ten sposób można odkryć prawdziwą naturę tego zjawiska.
Vallée i jego opinia na temat badań UFO.
Vallée jest zwykle bardzo krytyczny w stosunku do badaczy UFO, zarówno do entuzjastów, jak i do sceptyków, twierdząc, że poziom badań, który uznaje się za dopuszczalny w dziedzinie UFO, w innych dziedzinach byłby uznany za powierzchowny i niedbały. Znajduje on także w tych badaniach liczne błędy logiczne i metodologiczne, jednak w odróżnieniu od wielu innych krytyków, jego opinie na temat badań UFO nie są ani protekcjonalne, ani pogardliwe. Vallée podkreśla tylko, że oczekuje nauki na dobrym poziomie.
Zagadnienia subkultur ufologicznych.
Praca z 1975 roku autorstwa Vallée, Messengers of Deception (Posłańcy spisku, przyp. tłum.) jest uznawana za ważną rozprawę socjologiczną, ponieważ dotyczy ona ludzi, którzy doświadczyli kontaktu z UFO oraz związanych z tym wierzeń, a to wszystko zestawione jest ze zjawiskiem UFO samym w sobie. Vallée wyraża zaniepokojenie z powodu poglądów, często despotycznych, wyrażanych przez wielu ludzi, którzy mieli kontakt z UFO. Wśród grup zrzeszających takich ludzi jest powstający ruch Raelian oraz rodzaj sekty popełniającej masowe samobójstwa, Heaven's Gate (Brama nieba), przed którą Vallée ostrzegał mówiąc „ryzykujecie tylko własne życie!”.
Książki.
Finanse
Powieści
Jacques Vallée napisał również cztery powieści fantastyczno-naukowe, dwie z nich pod pseudonimem Jérôme Sériel:
Książki techniczne
Książki o UFO
Prezentacje filmowe.
"UFOs: It Has Begun" (1979)

</doc>
<doc id="1021387" url="https://pl.wikipedia.org/wiki?curid=1021387" title="Programowanie defensywne">
Programowanie defensywne

Programowanie defensywne - tworzenie oprogramowania z myślą o jego poprawnym działaniu nawet przy nieprzewidywalnych sposobach jego użycia.
Techniki programowania defensywnego:

</doc>
<doc id="1021389" url="https://pl.wikipedia.org/wiki?curid=1021389" title="Sikora żółtobrzucha">
Sikora żółtobrzucha

Sikora żółtobrzucha ("Pardaliparus venustulus") – gatunek niewielkiego ptaka z rodziny sikor (Paridae), zamieszkujący wschodnie i centralne Chiny. Zalatuje do Korei. Dość liczny na swoim obszarze występowania, w okresie niegodowym często widziany w dużych wielogatunkowych stadach ptaków. W większości osiadły, część populacji poza sezonem lęgowym przemieszcza się na niższe wysokości. Nie jest zagrożony.
Taksonomia.
Gatunek monotypowy. Przez niektórych autorów umieszczany jest w rodzaju "Periparus".
Środowisko.
Lasy wyżynne i górskie. Zamieszkuje także okolice ludzkich osiedli, jeśli dostępne są drzewa potrzebne do gnieżdżenia się. 
Pożywienie.
W większość owady i ich larwy, czasem owoce. Robi zapasy żywności.
Status.
W Czerwonej księdze gatunków zagrożonych IUCN sikora żółtobrzucha klasyfikowana jest jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako lokalnie pospolity. Trend liczebności populacji oceniany jest jako spadkowy ze względu na postępujące niszczenie siedlisk.

</doc>
<doc id="1021390" url="https://pl.wikipedia.org/wiki?curid=1021390" title="Ilona Gusenbauer">
Ilona Gusenbauer

Ilona Gusenbauer, nazwisko panieńskie Majdan (ur. 16 września 1947 w Gummersbach) – austriacka lekkoatletka, która specjalizowała się w skoku wzwyż.
Pierwsze sukcesy międzynarodowe zanotowała w 1968 roku, kiedy zajęła 8. miejsce na igrzyskach olimpijskich w Meksyku. W 1970 została halową mistrzynią Europy bijąc halowy rekord świata wynikiem 1,88 m. W tym samym roku zdobyła brązowy medal podczas uniwersjady w Turynie. Zwyciężyła w mistrzostwach Europy w Helsinkach (1971) rezultatem 1,87 m. Trzy tygodnie później w Wiedniu skacząc 1,92 m poprawiła o 1 cm rekord świata należący od 10 lat do Rumunki Iolandy Balaș. Sukcesy te sprawiły, że została wybrana austriackim sportowcem roku 1971.Podczas igrzysk olimpijskich w Monachium w 1972 roku Gusenbauer zdobyła brązowy medal z wynikiem 1,88 m. Była dziesięciokrotną mistrzynią Austrii (w latach 1966–1973, 1975 oraz 1976).

</doc>
<doc id="1021392" url="https://pl.wikipedia.org/wiki?curid=1021392" title="Basmactwo">
Basmactwo

Basmactwo (ros. Басмачество) – istniejący w latach 1916–1934 w Azji Środkowej, zdecentralizowany zbrojny ruch narodowo-religijny skierowany przeciwko władzom carskim, a później bolszewickim. Był inspirowany przez miejscowych feudałów i muzułmańskie duchowieństwo. Szczyt walk basmaczy przypadł na lata 1922–1924, później ruch został niemal doszczętnie rozbity przez Armię Czerwoną pod dowództwem Michaiła Frunzego, a jego uczestnicy zmuszeni zostali do wycofania się za granicę – do Afganistanu i Iranu. Ostatnie oddziały muzułmańskie prowadziły działania zbrojnego aż do początku lat 30. XX wieku. Ważnymi dowódcami ruchu basmaczy byli Enver Pasza i Ibrahim-bek.
Tło.
Przed wybuchem I wojny światowej rosyjski Turkiestan rządzony był jako kraj ze stolicą w Taszkiencie (obecnie stolica Uzbekistanu). Głównym źródłem rozwoju regionu była uprawa bawełny, która przynosiła miejscowej ludności pewne zyski.
Przełomowym wydarzeniem dla rosyjskiej Azji Środkowej było ogłoszenie przez cara Mikołaja II Romanowa ukazu z 25 czerwca 1916, nakazującego mobilizację do armii rosyjskiej ok. 390 tys. mężczyzn nierosyjskiego pochodzenia wyznania muzułmańskiego. Ludność ta była dotychczas zwolniona ze służby wojskowej. Doprowadziło to do wybuchu antycarskiego powstania, które jednak zostało krwawo stłumione przez wojska pod dowództwem gen. Aleksieja Kuropatkina.
Początek działań wojennych.
W następstwie wybuchu rewolucji lutowej, w Azji Środkowej zaczęły organizować się różne muzułmańskie siły polityczne. Członkowie Ogólnorosyjskiej Rady Muzułmańskiej utworzyli "Shura-i Islam" (Radę Islamską), organizację dżadidystów, dążącą do powołania federacyjnego, demokratycznego państwa z autonomią dla muzułmanów. Bardziej konserwatywni uczeni religijni utworzyli "Ulema Jemyeti" (Radę Uczonych), bardziej zainteresowani ochroną islamskich instytucji i prawa szariatu. Muzułmańscy nacjonaliści utworzyli razem koalicję, która jednak rozpadła się już po rewolucji październikowej, kiedy to dżadidyści udzielili poparcia bolszewikom. Taszkiencka Rada Delegatów Robotniczych i Żołnierskich, odrzuciła postulat udziału muzułmanów w nowym rządzie. W związku z tym nastąpił ponowny sojusz dwóch islamskich organizacji, dążących teraz do utworzenia Autonomicznego Rządu Kokandu. Miał być to zalążek przyszłego autonomicznego Turkiestanu, podlegającego prawu szariatu.
Rząd Kokandu zdecydował się poprzeć Białych w wojnie domowej. W lutym 1918 oddziały Armii Czerwonej i Armeńskiej Federacji Rewolucyjnej splądrowały tereny Kokandu. Liczba ofiar wyniosła ok. 25 tys. osób. Masakra ta rozzłościła ludność muzułmańską. Irgasz Bej podjął walkę przeciwko bolszewikom, ogłaszając się "Najwyższym Przywódcą Armii Islamskiej". Od tego momentu ruch basmaczy zaczął się na dobre. 
Oddziały zorganizowane przez Irgasza Beja zyskały poparcie duchowieństwa islamskiego Kotliny Fergańskiej. Kampanie nacjonalizacyjne przeprowadzone przez władze bolszewickie w Taszkiencie spowodowały zapaść gospodarczą, Kotlina Fergańska stanęła natomiast w obliczu głodu z powodu braku importu zboża. Wszystkie te czynniki skłoniły miejscową ludność do poparcia basmaczy. Pod koniec 1918 zdecentralizowane oddziały muzułmańskie liczyły już około 20 tys. bojowników. Chłopi rosyjscy do obrony przed atakami basmaczy powołali Chłopską Armię Fergany.
Latem 1920 bolszewicy zaczęli rekwirować żywność i mobilizować muzułmanów do Armii Czerwonej. Rezultatem było ponowne powstanie ludności i organizowanie się nowych grup basmaczy, napędzanych religijnymi sloganami.
Basmacze w Chiwie i Bucharze.
Na początku 1920 Armia Czerwona zajęła obszar Chanatu Chiwy i w jego miejsce władze bolszewickie powołały Chorezmijską Ludową Republikę Radziecką. Niezadowolona z tego faktu ludność muzułmańska szybko zaczęła tworzyć antykomunistyczne oddziały partyzanckie. W tym samym roku bolszewicy zlikwidowali także Chanat Buchary, którego ostatni emir udał się na emigrację do Afganistanu. 8 października 1920 proklamowano Bucharską Ludową Republikę Radziecką. Mieszkańcy w zdecydowanej większości domagali się jednak powrotu obalonego władcy.
Enver Pasza, szczyt działalność basmaczy i klęska tego ruchu.
W listopadzie 1921 do Buchary przybył turecki wojskowy Enver Pasza. Miał on wspierać wojska bolszewickie, jednak szybko zdezerterował i sam dołączył do basmaczy, stając się jednym z ich najważniejszych dowódców. Jego celem było stworzenie państwa pantureckiego, obejmującego całość ziem Azji Środkowej. Jego wezwanie do dżihadu spotkało się z dużym poparciem, co pozwoliło mu stworzyć regularną armię partyzancką w sile 16 tys. ludzi. Na początku 1922 znaczna część Bucharskiej Ludowej Republiki Radzieckiej, w tym takie miasta jak Samarkanda i Duszanbe, znajdowała się pod kontrolą basmaczy.
W obawie przed całkowitą stratą rejonu Turkiestanu, władze radzieckie przystąpiły do zwiększenia działań przeciwko basmaczom. Dzięki pewnym kompromisom w kwestiach religijnych i kulturalnych ze strony bolszewików, poparcie miejscowej ludności dla muzułmańskich bojowników osłabło. Front Turkiestański Armii Czerwonej przystąpił do działań ofensywnych. W czerwcu 1922 wojska radzieckie pod dowództwem Nikołaja Kakurina pokonały basmaczy w bitwie pod Kafrun. Armia Czerwona zaczęła wypierać rebeliantów na wschód, odbijając z ich rąk znaczne terytorium. 4 sierpnia 1922 śmierć w walce poniósł Enver Pasza. W okresie pomiędzy lipcem i sierpniem 1923 partyzantów wyparto z Garm. W Kotlinie Fergany rebelianci utrzymali się jeszcze do 1924. Od tego momentu zdarzały się już tylko sporadyczne starcia zbrojne. Najważniejsi dowódcy rebeliantów – Faizal Maksum, Ibrahim-bek i Irgasz Bej znaleźli schronienie w Afganistanie, skąd kierowali zbrojnymi rajdami na obszary będące pod władzą radziecką. W 1929 siły muzułmańskie dowodzone przez Maksuma na krótki czas opanowały tadżyckie miasto Garm, nim zostały stamtąd wyparte przez Armię Czerwoną. Częściowemu odrodzeniu ruchu basmaczy sprzyjała stalinowska polityka kolektywizacji. W 1931 w Taszkiencie stracono Ibrahima-beka. Ostatnią dużą operacją muzułmańskich partyzantów były walki na pustyni Kara-kum w październiku 1933. W 1934 pozostałości ruchu basmaczy zostały już całkowicie spacyfikowane.

</doc>
<doc id="1021393" url="https://pl.wikipedia.org/wiki?curid=1021393" title="Basmacz">
Basmacz



</doc>
<doc id="1021395" url="https://pl.wikipedia.org/wiki?curid=1021395" title="Regnier de Graaf">
Regnier de Graaf

Regnier de Graaf (ur. 30 lipca 1641 w Schoonhoven, zm. 17 sierpnia 1673 w Delfcie) – holenderski lekarz, anatom i fizjolog.
Życiorys.
Prowadził badania anatomiczne, m.in.: wydzielanie soku trzustkowego i budowy narządów rozrodczych ssaków. W roku 1672 odkrył w jajnikach kobiet i samic wielu ssaków kuliste twory (obecnie zwane pęcherzykami Graafa lub pęcherzykami jajnikowymi), które błędnie określił jako komórki jajowe.
W 1672 roku, pierwszy w historii zwrócił uwagę na możliwość istnienia stref erogennych w pochwie jako organie uczestniczącym bezpośrednio w akcie kopulacji.
W dziele z 1668 roku "Tractus de virorum organis generationi inservientibus, de clysteribus et de usu siphonis in anatomia" przedstawił szczegółowy opis anatomiczny i rysunek gruczołu krokowego, pęcherzyków nasiennych oraz dróg nasiennych.
Autor dzieł: "De Succi Pancreatici Natura et Usu Exercitatio anatomica Medica" 1664, "De mulierum organis in generationi inservientibus tractatus novus" 1672.
Zdążył jeszcze, na kilka miesięcy przed śmiercią napisać list do sekretarza Królewskiego Towarzystwa w Londynie, Henry’ego Oldenburga. Powiadamiał w nim, że jego rodak Antonie van Leeuwenhoek skonstruował mikroskop, umożliwiający oglądanie niezwykle małych obiektów. Ze względu na autorytet de Graafa, Oldenburg zaproponował Leeuvehoekowi nadesłanie opisu przeprowadzonych obserwacji do ewentualnej publikacji w biuletynie towarzystwa "Philosophical Transactions".
Zmarł w wieku zaledwie 32 lat.

</doc>
<doc id="1021396" url="https://pl.wikipedia.org/wiki?curid=1021396" title="Reinier De Graaf">
Reinier De Graaf



</doc>
<doc id="1021404" url="https://pl.wikipedia.org/wiki?curid=1021404" title="ING">
ING



</doc>
<doc id="1021405" url="https://pl.wikipedia.org/wiki?curid=1021405" title="Internationale Nederlanden Groep">
Internationale Nederlanden Groep



</doc>
<doc id="1021406" url="https://pl.wikipedia.org/wiki?curid=1021406" title="Czumactwo">
Czumactwo

Czumactwo – zajęcie polegające na lądowym transporcie towarów, istniejące od XV do połowy XIX wieku na terenie obecnej Ukrainy.
Nazwa zawodu – „czumak” pochodzi od drewnianej, szczelnej skrzyni (nazywanej „czum”, według innej wersji nazywano tak łyżkę do mierzenia soli), w której transportowano sól i suszone ryby. Alternatywna hipoteza wskazuje, że słowo to może pochodzić od dżumy, którą roznosili wozacy podróżujący od osady do osady. Czumaków nazywano również w XV–XVI wieku „solenikami”, później również „kołomyjcami”.
Oprócz podstawowego towaru, czyli soli wożonej z Krymu, wybrzeży Morza Czarnego i Azowskiego, Galicji, Doniecczyzny i Powołża, wożono również suszone ryby, wyroby metalowe i szklane, tytoń, gorzałkę, drewno.
Organizacja transportu.
Czumacy wozili towary wozami, zwanymi „maż”, zaprzężonymi w parę lub cztery woły. Para wołów mogła uciągnąć wóz załadowany 60 pudami soli. Używano płowych wołów besarabskich, z długimi rogami.
Wozy poruszały się konwojami, liczącymi do 100 wozów, były dowodzone przez doświadczonego atamana. Czumacy byli zazwyczaj uzbrojeni, w celu obrony wozów i transportowanego towaru. Transporty formowano wczesną wiosną (zwyczajowo wyruszano zawsze w niedzielę), a powracano do domów jesienią.
Czumactwo było najbardziej rozpowszechnionym zajęciem, uczestniczyli w nim również Kozacy, ochraniając transporty, szczególnie przy przeprawach przez Dniepr, oraz nocując i karmiąc przejeżdżających czumaków. Często czumacy zimowali w osiedlach kozackich, szczególnie w Łuhu.
Istniało wiele tradycyjnych szlaków czumackich – łączyły Słobodańszczyznę i Lewobrzeże z Zaporożem i Krymem, Donem i Morzem Azowskim, inne wiodły z Lewobrzeża i Prawobrzeża do Galicji, Besarabii i Mołdawii. Szlaki posiadały własne nazwy, najbardziej znanymi były: "Czornyj", "Carhorodzki", "Bakajiw", "Murawskyj", "Charkiwskyj".
Rozwój czumactwa.
W XVIII wieku stało się największym pozarolniczym zajęciem rolników i Kozaków. Wówczas transportowano na południe głównie zboże, eksportowane za granicę przez porty Morza Czarnego i Azowskiego, oraz skóry, miód, wosk. Z powrotem transportowano sól i suszone ryby.
Posiadali oni wtedy monopol na handel solą, jeszcze w latach 1830–1840 obsługiwali 50–60% handlu solą. Transportowali wtedy 2,5 do 4 mln pudów soli, 600–900 tysięcy pudów suszonej ryby, 25–40 mln pudów zboża (w sumie około 60-80 mln pudów towaru). Transportowali towary również do Moskwy i innych miast Rosji, na Kaukaz Północny, Białoruś, do Polski i Mołdawii.
Oprócz drobnych czumaków, dysponujących jednym lub dwoma zaprzęgami, w drugiej połowie XVIII wieku powstały wielkie przedsiębiorstwa czumackie, posiadające po kilka tysięcy zaprzęgów. Z ich właścicieli powstały pierwsze rodziny ukraińskich przemysłowców. Znaczenie czumactwa stopniowo malało od połowy XIX wieku, i całkiem zanikło wraz z rozwojem transportu kolejowego i wodnego. Jednak jeszcze w 1880 naliczono 200 000 czumaków.
Czumactwo w sztuce.
Tematyka czumacka znajdowała odniesienie w folklorze (pieśni czumackie), w literaturze (Iwan Kotliarewskyj, Taras Szewczenko, Hryhorij Kwitka-Osnowjanenko, Marko Wowczok, O. Rudnykowskyj, Iwan Karpenko-Karyj), oraz w malarstwie (Taras Szewczenko, Iwan Ajwazowski, S. Trutowskyj, W. Orłowskyj, Serhij Wasylkiwskyj).

</doc>
<doc id="1021407" url="https://pl.wikipedia.org/wiki?curid=1021407" title="Grupa ING">
Grupa ING



</doc>
<doc id="1021408" url="https://pl.wikipedia.org/wiki?curid=1021408" title="Bernd Rosemeyer">
Bernd Rosemeyer

Bernd Rosemeyer (ur. 14 października 1909 w Lingen, zm. 28 stycznia 1938 we Frankfurcie nad Menem) – niemiecki kierowca wyścigowy i motocyklowy. Jeździł na pojazdach Auto Union.
Życiorys.
Pierwszy start odnotował w drugiej połowie sezonu 1935. Już w swoim drugim wyścigu w karierze zajął drugie miejsce. W 1936 roku zdobył mistrzostwo Europy.
W ciągu swojej krótkiej kariery kierowcy wyczynowego, trwającej 979 dni, odniósł dziewięć zwycięstw w wyścigach Grand Prix, zyskał przychylność nazistów, został mianowany przez Heinricha Himmlera członkiem SS i ożenił się ze znaną pilotką Elly Beinhorn.
Zginął 28 stycznia 1938 roku we Frankfurcie nad Menem. Wtedy to rywale z Mercedesa postanowili pobić światowy rekord prędkości (ustanowiony przez Rosemeyera trzy miesiące wcześniej w Auto Unionie Typ C na zamkniętej autostradzie). Rano Rosemeyer wrócił w to samo miejsce na ostateczną rozgrywkę z kierowcą Mercedesa Rudolfem Carraciolą. Caracciola startował pierwszy i osiągnął prędkość 432 km/h. Rosemeyer ruszył drugi i nie przestraszyła go zwiększona siła wiatru. Kilka chwil później, przy prędkości ok. 430 km/h silny poryw wiatru spowodował wypadek, w którym Rosemeyer zginął. Jego ciało znaleziono ok. 100 m od wraku. Jak powiedział później Caracciola: „Rosemeyer dosłownie nie znał strachu. To my baliśmy się za niego przy każdym wyścigu”.

</doc>
<doc id="1021409" url="https://pl.wikipedia.org/wiki?curid=1021409" title="Czumak">
Czumak



</doc>
<doc id="1021410" url="https://pl.wikipedia.org/wiki?curid=1021410" title="Wet Fingers">
Wet Fingers

Wet Fingers – polski duet producentów muzyki klubowej, głównie z gatunku electro house i dance powstały w 2005 roku i tworzony przez DJ Adamusa i Mafia Mike’a. Zadebiutowali w 2006 roku singlem pt. "Nu Limit". Jest on remiksem utworu zespołu Kombi pt. "Bez ograniczeń", z którego motyw wykorzystano w czołówce programu dla dzieci i młodzieży 5-10-15. Następnie duet wydał remiks utworu pt. "Hi-Fi Superstar" zespołu Wanda i Banda.
W marcu 2008 roku na rynku pojawiła się debiutancka płyta duetu pt. „Hi Fi Superstar”. Znajduje się na niej trzynaście utworów i bonus track utrzymanych w klimacie muzyki house. Wiele z nich, to remiksy znanych polskich artystów, takich jak Kombi, Izabela Trojanowska, De Mono, Banda i Wanda czy Zdzisława Sośnicka.
Utwór "Put Ur Hands Up" został nagrany razem z jamajskim wokalistą Nicco Maniatty. Jak twierdzi zespół, jest to pierwszy singel promujący ich na zachodzie, który ma stanowić demo dla zagranicznych wytwórni, z którymi są prowadzone rozmowy.
W 2010 roku zespół ubiegał się o miano Polskiego Hitu Lata 2010 z piosenką "Like This" na Bydgoszcz Hit Festiwalu. Grupa zajęła 11. miejsce, zdobywając 3,57% głosów.
1 kwietnia 2014 roku duet nagrał w stylu tech house remiks piosenki „Bajo Bongo” w wykonaniu Nataszy Zylskiej.

</doc>
<doc id="1021412" url="https://pl.wikipedia.org/wiki?curid=1021412" title="Fosfopeptydy">
Fosfopeptydy



</doc>
<doc id="1021415" url="https://pl.wikipedia.org/wiki?curid=1021415" title="Periparus venustulus">
Periparus venustulus



</doc>
<doc id="1021417" url="https://pl.wikipedia.org/wiki?curid=1021417" title="Tłuszczownik">
Tłuszczownik



</doc>
<doc id="1021418" url="https://pl.wikipedia.org/wiki?curid=1021418" title="Parus venustulus">
Parus venustulus



</doc>
<doc id="1021420" url="https://pl.wikipedia.org/wiki?curid=1021420" title="Parus amabilis">
Parus amabilis



</doc>
<doc id="1021421" url="https://pl.wikipedia.org/wiki?curid=1021421" title="Wolna Akademia Proletariackiej Literatury">
Wolna Akademia Proletariackiej Literatury

Wolna Akademia Literatury Proletariackiej (WAPLITE, ukr. Wilna Akademija Proletarśkoji Literatury) - stowarzyszenie literackie działające w USRR, utworzone w Charkowie w styczniu 1926 z inicjatywy poety Mykoły Chwylowego.
Stowarzyszenie wyznawało zasadę tworzenia nowej literatury ukraińskiej przez adaptację najlepszych osiągnięć kultury zachodnioeuropejskiej.
Nieoficjalnym liderem WAPLITE był Mykoła Chwylowyj, a przewodniczącymi organizacji kolejno Mychajło Jałowyj i Mykoła Kulisz.
W skład organizacji wchodzili: Mykoła Chwylowyj, Mychajło Jałowyj, Ołes Doswitnij, Mykoła Kulisz, Hryhorij Epik, Pawło Tyczyna, Iwan Senczenko, Ołeksa Slisarenko, Petro Pancz, Mykoła Bażan, Jurij Janowskyj, Jurij Smołycz, Iwan Dnistrowskyj, Ołeksandr Kopyłenko i inni.
W 1927 WAPLITE wydawała magazyn "WAPLITE".
Poglądy Mykoły Chwylowego wywołały krytykę partyjnych i państwowych działaczy USRR. Szczególnie ostro zaatakowano utwór Chwylowego "Waldsznepy". Wskutek ataków władz stowarzyszenie zostało zmuszone do samorozwiązania 28 stycznia 1928.
Członkowie WAPLITE kontynuowali działalność literacką w almanachu "Literaturnyj jarmarok" (1928-1929) i organizacji Politfront. Byli w latach 30. jednymi z pierwszych ofiar represji stalinowskich.

</doc>
<doc id="1021422" url="https://pl.wikipedia.org/wiki?curid=1021422" title="WARPLITE">
WARPLITE



</doc>
<doc id="1021426" url="https://pl.wikipedia.org/wiki?curid=1021426" title="Szlak Hołdunowski">
Szlak Hołdunowski

Szlak Hołdunowski – niebieski znakowany szlak turystyczny w województwie śląskim.
Informacje ogólne.
Atrakcją turystyczną szlaku jest ośrodek Wesoła Fala przy zbiorniku na Przyrwie oraz kopalnia "Wesoła".

</doc>
<doc id="1021428" url="https://pl.wikipedia.org/wiki?curid=1021428" title="Maurizio Damilano">
Maurizio Damilano

Maurizio Damilano (ur. 6 kwietnia 1957 w Scarnafigi) – włoski lekkoatleta, chodziarz, jeden z najbardziej utytułowanych zawodników w historii tej specjalności lekkoatletycznej.
Kariera sportowa.
Zajął 4. miejsce w chodzie na 10 000 metrów na mistrzostwach Europy juniorów w 1975 w Atenach.
Startując w konkurencji seniorów zajął 6. miejsce w chodzie na 20 kilometrów na mistrzostwach Europy w 1978 w Pradze.
Podczas igrzysk olimpijskich w 1980 w Moskwie zdobył złoty medal w chodzie na 20 kilometrów, wyprzedzając Piotra Poczinczuka ze Związku Radzieckiego i Rolanda Wiesera z Niemieckiej Republiki Demokratycznej. Na halowych mistrzostwach Europy w 1981 w Grenoble zajął 2. miejsce w chodzie na 5000 metrów za Harwigiem Gauderem z NRD, a przed Gérardem Lelièvre z Francji (była to konkurencja pokazowa). Zdobył złoty medal w chodzie na 20 kilometrów na uniwersjadzie w 1981 w Bukareszcie. Zwyciężył na dystansie 5000 metrów na halowych mistrzostwach Europy w 1982 w Mediolanie (przed swym rodakiem Carlo Mattiolim i Austriakiem Martinem Toporkiem (również była to konkurencja pokazowa). Na mistrzostwach Europy w 1982 w Atenach został zdyskwalifikowany w chodzie na 20 kilometrów, a chodu na 50 kilometrów nie ukończył. Zdobył srebrny medal w chodzi ena 20 kilometrów na uniwersjadzie w 1983 w Edmonton. Zajął 7. miejsce w tej konkurencji podczas mistrzostw świata w 1983 w Helsinkach. Zwyciężył na tym dystansie na igrzyskach śródziemnomorskich w 1983 w Casablance.
Na igrzyskach olimpijskich w 1984 w Los Angeles zdobył brązowy medal w chodzie na 20 kilometrów za Meksykanami Ernesto Canto i Raúlem Gonzálezem. Chodu na 50 kilometrów nie ukończył. Zdobył srebrny medal w chodzie na 5000 metrów na światowych igrzyskach halowych w 1985 w Paryżu, przegrywając jedynie z Gérardem Lelièvre, a wyprzedzając Davida Smitha z Australii. Na mistrzostwach Europy w 1986 w Stuttgarcie zajął 2. miejsce w chodzie na 20 kilometrów za Jozefem Pribilincem z Czechosłowacji, a przed Hiszpanem Miguelem Prieto. Chodu na 50 kilometrów nie ukończył.
Zwyciężył w chodzie na 20 kilometrów na mistrzostwach świata w 1987 w Rzymie (przed Pribilincem i Hiszpanem Josepem Marínem) oraz na igrzyskach śródziemnomorskich w 1987 w Latakii. Na tym samym dystansie wywalczył swój trzeci medal olimpijski – brązowy – na igrzyskach olimpijskich w 1988 w Seulu (przegrał z Pribilincem i Ronaldem Weigelem z NRD). Na mistrzostwach Europy w 1990 w Splicie startował tylko w chodzie na 50 kilometrów, ale go nie ukończył. Obronił tytuły mistrzowskie w chodzie na 20 kilometrów na igrzyskach śródziemnomorskich w 1991 w Atenach i mistrzostwach świata w 1991 w Tokio (wyprzedził wówczas Michaiła Szczennikowa i Jauhienija Misiulę ze Związku Radzieckiego. Na swych czwartych igrzyskach olimpijskich w 1992 wBarcelonie zajął 4. miejsce w chodzie na 20 kilometrów.
Ośmiokrotnie startował w pucharze świata, zawsze w chodzie na 20 kilometrów, zajmując następujące miejsca: 1977 w Milton Keynes – 4. miejsce, 1979 w Eschborn – dyskwalifikacja, 1981 w Walencji – 6. miejsce, 1983 w Bergen – 4. miejsce, 1985 w St. John's – 2. miejsce, 1987 w Nowym Jorku – 7. miejsce, 1989 w L’Hospitalet – 6. miejsce i 1991 w San Jose – 8. miejsce.
Podczas mistrzostw Włoch na różnych dystansach wywalczył aż 20 złotych medali:
W hali był mistrzem Włoch w chodzie na 5000 metrów w 1984.
3 października 1992 w Cuneo ustanowił rekordy świata w chodzie dwugodzinnym (29 5732 m) i w chodzie na 30 000 metrów (2:01:44,1). Wynik Damilano w chodzie na 30 000 metrów jest aktualnym (maj 2021) rekordem świata.
W 1992 został odznaczony Orderem Zasługi Republiki Włoskiej III klasy (komandoria).
Rekordy życiowe.
Maurizio Damilano miał następujące rekordy życiowe:
Rodzina.
Jego brat bliźniak Giorgio również był chodziarzem, olimpijczykiem z 1980.

</doc>
<doc id="1021430" url="https://pl.wikipedia.org/wiki?curid=1021430" title="(145452) 2005 RN43">
(145452) 2005 RN43

(145452) 2005 RN43 – planetoida z grupy obiektów transneptunowych, krążąca wokół Słońca w Pasie Kuipera, cubewano.
Odkrycie i oznaczenie.
Obiekt (145452) 2005 RN43 został odkryty 10 września 2005 roku w Apache Point Observatory w górach Sacramento przez A.C. Beckera, A.W. Pucketta i J.M. Kubicę.
Nie ma on jeszcze nazwy własnej, a jedynie oznaczenie prowizoryczne i stały numer.
Orbita.
Orbita 2005 RN43 nachylona jest pod kątem 19,2˚ do ekliptyki, a jej mimośród wynosi ok. 0,030. Ciało to krąży w średniej odległości 41,9 j.a. wokół Słońca; na jeden obieg potrzebuje ok. 271 lat ziemskich. Peryhelium tego obiektu znajduje się w odległości 40,6 j.a., aphelium zaś 43,1 j.a. od Słońca.
Właściwości fizyczne.
Ta odległa planetoida ma wielkość szacowaną na ok. 679 km. Jej absolutna wielkość gwiazdowa wynosi ok. 3,72m.

</doc>
<doc id="1021435" url="https://pl.wikipedia.org/wiki?curid=1021435" title="Grzbiet Kadzielniański">
Grzbiet Kadzielniański



</doc>
<doc id="1021448" url="https://pl.wikipedia.org/wiki?curid=1021448" title="Michaił Szczennikow">
Michaił Szczennikow

Michaił Szczennikow (ur. 24 grudnia 1967 w Swierdłowsku) – rosyjski chodziarz, osiągający największe sukcesy w zawodach halowych. 
4-krotnie triumfował w chodzie na 5000 metrów podczas halowych mistrzostw świata w lekkoatletyce (1987, 1989, 1991 i 1993). Zdobył również trzy złote medale podczas halowych mistrzostw Europy: w 1989, 1990 i 1994. Kilkakrotnie ustanawiał halowe rekordy świata, ostatni (18:07,08) ustanowiony 14 lutego 1995 w Moskwie jest wciąż aktualnym rekordem świata. Skromniejszy był dorobek Szczennikowa w imprezach mistrzowskich na stadionie. Srebrne medale zdobywał w chodzie na 50 km podczas igrzysk olimpijskich w Atlancie (1996), gdzie przegrał z Polakiem Robertem Korzeniowskim o 6 sekund, zaś na 20 km zdobył srebrne medale mistrzostw świata w 1991 i 1997. W 1994 został mistrzem Europy w chodzie na 20 km. Na tym dystansie był rekordzistą świata w latach 1988–1990, a w 1991 wygrał puchar świata w chodzie.

</doc>
<doc id="1021449" url="https://pl.wikipedia.org/wiki?curid=1021449" title="Jan Noskiewicz">
Jan Noskiewicz

Jan Włodzimierz Noskiewicz (ur. 8 października 1890 w Sanoku, zm. 27 sierpnia 1963 w Warszawie) – polski zoolog, entomolog oraz zoogeograf. 
Życiorys.
Jan Włodzimierz Noskiewicz urodził się 8 października 1890 w Sanoku jako syn Augusta i Michaliny z domu Kopestyńskiej. W 1909 ukończył VIII klasę i zdał egzamin dojrzałości w C. K. Gimnazjum w Jarosławiu. Następnie rozpoczął studia na Uniwersytecie Jagiellońskim. Kontynuował je następnie na Uniwersytecie Lwowskim. Tam rozwijał swoją edukację z dziedziny botaniki, zoologii i geologii. Po ich ukończeniu był nauczycielem gimnazjalnym (1913-1918 w II Szkole Realnej we Lwowie, 1918-1920 w gimnazjum w Krasnmstawie). 
W 1920 obronił doktorat w Katedrze Zoologii Uniwersytetu Jana Kazimierza i przez kolejna dwa lata pracował jako asystent profesora Jana Hirschlera. W latach 1922-1939 pracował naukowo (pełniąc także funkcję bibliotekarza) w Muzeum Przyrodniczym im. Dzieduszyckich we Lwowie, kontynuował także na pełnym etacie pracę nauczyciela gimnazjalnego. 5 lutego 1927 ożenił się w Sanoku z Janiną Amalią Serwą (ur. 1901, córka Józefy Serwy). W 1927 uzyskał stopień doktora filozofii. W 1937 habilitował się i od tego czasu prowadził wykłady zlecone z entomologii i zoogeografii w UJK. 
Okres II wojny światowej spędził we Lwowie. W czasie pierwszej okupacji sowieckiej Lwowa (1939-1941) kontynuował pracę w muzeum przyrodniczym, chroniąc zbiory muzeum, był także wykładowcą na Uniwersytecie. W czasie okupacji niemieckiej Lwowa (1941-1944), gdy zamknięte były lwowskie uczelnie, wraz z innymi lwowskimi uczonymi był karmicielem wszy w Instytucie Badań nad Tyfusem Plamistym profesora Rudolfa Weigla, zarabiając w ten sposób na utrzymanie i chroniąc się przed represjami hitlerowców. Brał też udział w tajnym nauczaniu na konspiracyjnym UJK. Po ponownym wkroczeniu Armii Czerwonej do Lwowa w 1944 pracował na Uniwersytecie. 31 maja 1946 został zmuszony do opuszczenia Lwowa i udał się do Wrocławia, gdzie został kierownikiem Katedry Systematyki Zwierząt i Zoogeografii na Uniwersytecie Wrocławskim. Tam, w roku 1946 został profesorem nadzwyczajnym, w 1954 - profesorem zwyczajnym. 
Był wieloletnim redaktorem (od 1951 roku) "Polskiego Pisma Entomologicznego" oraz prezesem Polskiego Towarzystwa Zoologicznego i Polskiego Towarzystwa Przyrodników im. Kopernika.
W swej pracy naukowej skupiał się nad badaniami z zakresu zoogeografii i fauny kserotermicznej występującej na Podolu na Ukrainie, po przeprowadzce do Wrocławia kontynuował na Dolnym Śląsku. Interesowały go głównie błonkoskrzydłe, (żądłówki), muchówki (grzybiarkowate, łowikowate).
W roku 1952 przełożył na język polski rosyjskie wydanie podręcznika "Zoologia - Bezkręgowce" a w 1956 (razem z S. Chudobą) "Entomologię ogólną". 
Odznaczony został Krzyżem Kawalerskim Orderu Odrodzenia Polski (1954), Medalem 10-lecia Polski Ludowej(1955).
Zmarł w Warszawie, pochowany na cmentarzu w Rembertowie.

</doc>
<doc id="1021450" url="https://pl.wikipedia.org/wiki?curid=1021450" title="Theodore Roosevelt Pell">
Theodore Roosevelt Pell



</doc>
<doc id="1021464" url="https://pl.wikipedia.org/wiki?curid=1021464" title="Aleksandr Dowżenko">
Aleksandr Dowżenko



</doc>
<doc id="1021465" url="https://pl.wikipedia.org/wiki?curid=1021465" title="Larisa Szepitko">
Larisa Szepitko



</doc>
<doc id="1021467" url="https://pl.wikipedia.org/wiki?curid=1021467" title="Pennyroyal Tea">
Pennyroyal Tea

Pennyroyal Tea – singel grunge'owego zespołu Nirvana z albumu "In Utero", wydany w kwietniu 1994. Na stronie B singla znalazł się utwór "I Hate Myself and Want to Die". Utwór "Pennyroyal Tea" w wersji akustycznej znalazł się na albumie "MTV Unplugged in New York" i w wersji demo w zestawie "With the Lights Out". Zanim Nirvana wystąpiła w programie MTV Unplugged, Kurt Cobain nagrał ten utwór jeszcze raz w wersji studyjnej, śpiewając nową partię wokalną, gdyż pierwsza, nagrana na "In Utero", mu się nie spodobała. Nowa wersja była planowana do wydania na maj 1994 roku na kolejnym singlu, jednak po śmierci Cobaina w kwietniu, Geffen obawiała się, że śmierć artysty może zostać, po wydaniu singla, wykorzystana w celu zarobienia dodatkowych pieniędzy. Wstrzymano więc wydanie nowej wersji utworu i nie ujrzała ona światła dziennego do 2002 roku. Nowa wersja po raz pierwszy ujrzała światło dzienne na albumie "Nirvana".

</doc>
<doc id="1021473" url="https://pl.wikipedia.org/wiki?curid=1021473" title="Kyle Sabihy">
Kyle Sabihy

Kyle Khalid Ahmad Sabihy (ur. 28 października 1983 roku w Los Angeles w stanie Kalifornia) − amerykański aktor.

</doc>
<doc id="1021474" url="https://pl.wikipedia.org/wiki?curid=1021474" title="Herb Komprachcic">
Herb Komprachcic

Wieś Komprachcice nie posiada obecnie oficjalnego herbu - podobnie jak pozostałe miejscowości gminy posługuje się herbem gminy Komprachcice, który często błędnie brany jest za herb Komprachcic.
W okresie administracji niemieckiej Komprachcice posiadały własny herb, widoczny na pieczęciach gminnych - przedstawia on postać mężczyzny palącego fajkę i podpierającego się laską, zwróconego w prawo. Po prawej i lewej stronie znajdują się potrójne kwiatki. Miniaturka ze starym herbem znajduje się również w rozbudowanej wersji herbu gminy.

</doc>
<doc id="1021476" url="https://pl.wikipedia.org/wiki?curid=1021476" title="Brestowa">
Brestowa

Brestowa (słow. "Brestová") – szczyt o wysokości 1934 m n.p.m. w słowackich Tatrach Zachodnich. Znajduje się w grani głównej pomiędzy Salatyńskim Wierchem, od którego oddzielony jest Skrajną Salatyńską Przełęczą, a Zuberskim Wierchem (1753 m).
Jest głównym węzłem orograficznym całej grupy Salatynów. W grani głównej pomiędzy Brestową a Zuberskim Wierchem znajduje się jeszcze jeden słabo wyróżniający się szczyt – Brestowa Kopa. W północnym kierunku odchodzi boczny, 3-kilometrowy grzbiet Skrajnego Salatyna, oddzielający od siebie dwie boczne doliny: Dolinę Salatyńską (odgałęzienie Doliny Rohackiej) od Salatyńskiego Żlebu (boczna odnoga Doliny Zuberskiej). Po południowej stronie grzbietu Brestowej i Małej Brestowej znajduje się niewielka, zarastająca kosodrzewiną dolina, zwana Zadnimi Kotlinami.
Brestowa zbudowana jest z granitowo-gnejsowych skał. Wierzchołek i stoki trawiaste, dołem – zwłaszcza od północy – skaliste. Dawniej były to tereny pastwiskowe. Rosnący na nich sit skucina brunatnieje już pod koniec lata, co nadaje stokom czerwone zabarwienie. Z odkrytego wierzchołka i grani rozległe widoki. Szczególnie dobrze widać stąd pobliską Osobitą i Siwy Wierch oraz całą Dolinę Rohacką z wznoszącymi się nad nią szczytami.
W 1861 r. trawersowania szczytu dokonał Kazimierz Łapczyński (posługiwał się nazwą "Salatin").
Masyw ma duże walory narciarskie. U jego podnóża w Dolinie Salatyńskiej znajduje się wyciąg narciarski. W czasie II wojny światowej na zboczach Brestowej (na Skrajnym Salatynie) w leśnej chatce znajdował się partyzancki szpital. Ranni słowaccy i rosyjscy partyzanci po rozbiciu ich oddziału przez Niemców znaleźli się w trudnej sytuacji. W lutym 1945 r. uratowani zostali przez wyprawę TOPR, która w ciężkich warunkach śnieżnej zawiei przetransportowała ich przez Łuczniańską Przełęcz do Zakopanego.

</doc>
<doc id="1021478" url="https://pl.wikipedia.org/wiki?curid=1021478" title="Dicknail">
Dicknail

Dicknail- jest to drugi singel grungowego zespołu Hole. Wydany w marcu 1991 przez wytwórnie Sub Pop. Na stronie B singla znalazła się piosenka Burn Black. W 1997 roku piosenka została umieszczona na płycie My Body, the Hand Grenade.

</doc>
<doc id="1021480" url="https://pl.wikipedia.org/wiki?curid=1021480" title="Elżbieta Bolek">
Elżbieta Bolek

Elżbieta Zofia Bolek (ur. 21 lipca 1956 w Jaworznie) – polska polityk i menedżer, posłanka na Sejm IV kadencji.
Życiorys.
Ukończyła w 1992 studia na Wydziale Pedagogiki Uniwersytetu Śląskiego (filia w Cieszynie). Od 1975 pracowała jako instruktor Biura Obsługi Ruchu Turystycznego PTTK Jaworzno, kierownik artystyczny zakładowego domu kultury, a pod koniec lat 90. kierownik domu wczasowego w Bukowinie Tatrzańskiej. Następnie została powołana na stanowisko zastępcy dyrektora ds. administracyjnych i marketingu szpitala miejskiego w Jaworznie.
Przez kilkanaście lat należała do Związku Socjalistycznej Młodzieży Polskiej. Była radną Miejskiej Rady Narodowej w Jaworznie, następnie radną miejską. W latach 2001–2005 sprawowała mandat posła na Sejm IV kadencji z ramienia Sojuszu Lewicy Demokratycznej, wybranego w okręgu sosnowieckim. W 2005 nie ubiegała się o reelekcję i wróciła do pracy w szpitalu. Kandydowała później kilkakrotnie w wyborach samorządowych na radną wojewódzką lub miejską.

</doc>
<doc id="1021488" url="https://pl.wikipedia.org/wiki?curid=1021488" title="Flaga gminy Tarnów">
Flaga gminy Tarnów



</doc>
<doc id="1021489" url="https://pl.wikipedia.org/wiki?curid=1021489" title="Caitlin Wachs">
Caitlin Wachs

Caitlin Elizabeth Wachs (ur. 15 marca 1989 w Eugene) – amerykańska aktorka, najbardziej znana z ról w serialu "Rodzinka z Manhattanu" oraz w filmie "Kids in America".

</doc>
<doc id="1021490" url="https://pl.wikipedia.org/wiki?curid=1021490" title="Savage Garden">
Savage Garden

Savage Garden – australijski duet założony w 1994 w Brisbane w Australii. Jego skład tworzył Darren Hayes (wokalista) i Daniel Jones (gitarzysta i klawiszowiec). Grupa prezentowała piosenki w stylu pop, chociaż zdarzały się utwory nagrywane w stylu rocka alternatywnego.
Międzynarodowy sukces grupy przypadł na lata 1997-2001, kiedy to został wydany debiutancki album zatytułowany po prostu "Savage Garden", z którego cztery single (m.in. "To the Moon and Back" czy "Truly Madly Deeply") znalazły się w czołowych listach przebojów. Sam album osiągnął pierwszą pozycję w Australii i znalazł się w pierwszej dziesiątce w Wielkiej Brytanii i Stanach Zjednoczonych.
Pod koniec 1999 ukazał się drugi album zatytułowany "Affirmation". Płyta zajęła pierwsze miejsce w Australii i ostatecznie zdobyła 8-krotną platynę (jedną w USA), głównie dzięki singlowi "I Knew I Loved You".
W 2005 debiutancka płyta zdobyła aż 12-krotną platynę w Australii, 7-krotną w USA, 3-krotną w Kanadzie a 2-krotną w Nowej Zelandii, Singapurze i Wielkiej Brytanii.
W 2001 roku duet zakończył swoją karierę, a jego członkowie rozpoczęli kariery solowe. Po ogłoszeniu informacji na stronie internetowej napisano:

</doc>
<doc id="1021492" url="https://pl.wikipedia.org/wiki?curid=1021492" title="Jacky Ickx">
Jacky Ickx

Jacques Bernard „Jacky” Ickx (ur. 1 stycznia 1945 w Brukseli) – belgijski kierowca wyścigowy.
Kariera.
W 1966 zadebiutował w Formule 1 w samochodzie F2 podczas Grand Prix Niemiec. W 1968 roku został kierowcą teamu Ferrari i odniósł swoje pierwsze zwycięstwo w rozgrywanym w ulewnym deszczu Grand Prix Francji. Kolejny sezon spędził w zespole Jacka Brabhama, zdobywając wicemistrzostwo świata. W 1970 roku powtórzył ten sukces za kierownicą Ferrari.
W 1974 roku odszedł z Ferrari do Lotusa, ostatecznie karierę F1 zakończył w 1979 roku. Łącznie wystartował w 114 wyścigach Grand Prix. Odniósł 8 zwycięstw, 13 razy wywalczył pole position.
Sześć razy zwyciężał w słynnym 24-godzinnym wyścigu w Le Mans. W 1977 roku wygrał słynny australijski wyścig samochodów turystycznych Bathurst 1000, w 1979 roku został mistrzem serii Can-Am, a w 1983 wygrał Rajd Dakar.
W 1985 roku zakończył karierę sportową, chociaż wystartował jeszcze później kilkakrotnie w rajdzie Dakaru.
W 1984 roku podjął kontrowersyjną decyzję o przerwaniu wyścigu o Grand Prix Monako, dzięki czemu Alain Prost uratował zwycięstwo przed znacznie szybszym Ayrtonem Senną. Wyścig rozgrywano w ulewnych opadach deszczu, a Ickx pełnił funkcję głównego sędziego zawodów. W związku tym, że przejechano niewielka część dystansu przyznano tylko połowę punktów za każde miejsce. Wskutek przerwania wyścigu największe straty poniósł Stefan Bellof startujący na Tyrrell-Cosworth bez turbodoładowania, który dzięki trudnym warunkom wyprzedzał kolejnych rywali i miał szansę na zwycięstwo mimo małej mocy silnika. Ostatecznie tytuł mistrzowski w sezonie 1984 przypadł Niki Laudzie, który wyprzedził Prosta o pół punktu.

</doc>
<doc id="1021493" url="https://pl.wikipedia.org/wiki?curid=1021493" title="Serie A (1978/1979)">
Serie A (1978/1979)

Serie A 1978/1979 – 77. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 1 października 1978 do 13 maja 1979. Mistrzem został , zdobywając swój 10.tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1021494" url="https://pl.wikipedia.org/wiki?curid=1021494" title="Elżbieta Portka">
Elżbieta Portka

Elżbieta Portka-Krebs – polska aktorka i wokalistka Teatru Studio Buffo w Warszawie. Występuje m.in. w musicalu "Metro", "Romeo i Julia" oraz "Panna Tutli Putli" w reżyserii Janusza Józefowicza. Współpracowała jako solistka z Piotrem Rubikiem, co zaowocowało występem na koncercie "Zakochani w Krakowie" w czerwcu 2007 r. Podkłada głos do reklam, programów telewizyjnych. Zajmuje się organizacją imprez i eventów jak również występami muzycznymi i prowadzeniem jako konferansjer.
Absolwentka Uniwersytetu Opolskiego.

</doc>
<doc id="1021497" url="https://pl.wikipedia.org/wiki?curid=1021497" title="Darién (prowincja)">
Darién (prowincja)

Darién – wschodnia prowincja Panamy. Jej stolicą jest La Palma. Liczba ludności wynosi 56 447 osób (2018, szacowana), co przy powierzchni 11 896,5 km² daje gęstość zaludnienia 4,75 os/km². Jest to najsłabiej zaludniona z prowincji kraju.
Pierwsi Europejczycy odkryli ten region w 1501 r., a Krzysztof Kolumb namierzył go podczas swojej czwartej wyprawy w 1503 r. Hiszpanie założyli pierwszą kolonię w Ameryce Południowej, Santa María la Antigua del Darién, w Darién w 1510 roku. Skrajne warunki klimatyczne nie pozwoliły zasiedlić tego obszaru. Wkrótce Darién zostało opuszczone.
W 1698 r. Szkoci próbowali po raz kolejny skolonizować Darién. Również owa próba zakończyła się niepowodzeniem i doprowadziła do aktu unii 1707, która połączyła Szkocję i Anglię (z Walią) w nowe państwo - Wielką Brytanię.
Dzisiaj głównym miastem w Darién jest La Palma, zlokalizowana w miejscu ujścia rzeki Tuira do zatoki San Miguel. Gospodarka regionu opiera się na rolnictwie i pozyskiwaniu drewna. Wskaźnik rozwoju społecznego HDI: 0,608 (średni).
Podział administracyjny.
Prowincja Darién podzielona jest na trzy dystrykty: Chepigana, Pinogana oraz Santa Fe. Ten ostatni został utworzony 2 maja 2019 na podstawie ustawy z 14 lipca 2017. Dystrykty podzielone są na 26 corregimiento.

</doc>
<doc id="1021499" url="https://pl.wikipedia.org/wiki?curid=1021499" title="Serie A (1977/1978)">
Serie A (1977/1978)

Serie A 1977/1978 – 76. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 11 września 1977 do 7 maja 1978. Mistrzem został , zdobywając swój 18.tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1021500" url="https://pl.wikipedia.org/wiki?curid=1021500" title="Unwrapped">
Unwrapped

Unwrapped – studyjny album piosenkarki Glorii Estefan, z 2003 roku. "Unwrapped" był pierwszym, studyjnym, anglojęzycznym krążkiem Glorii Estefan od prawie pięciu lat. Album w porównaniu do wcześniejszych wydawnictw artystki zdominowany jest przez ballady, co wyraźnie wpłynęło na jego sprzedaż. Krążek nagrany został w całości na żywo przy udziale wielu znanych latynoskich muzyków sesyjnych. Wszystkie teksty piosenek zostały napisane przez Glorię Estefan. Album został wyprodukowany przez Glorię i jej męża Emilio Estefana Jr. W okresie promocji "Unwrapped" został przychylnie przyjęty przez większość krytyków, którzy zwracali przede wszystkim uwagę na osobiste teksty oraz wyszukane, oryginalne aranżacje jak również bogate instrumentarium. Krążek promowany był w sumie pięcioma singlami, z których 3 nagrane zostały w języku hiszpańskim. Otwierający promocję albumu singel "Wrapped" zdołał dotrzeć na szczyty list przebojów w większości krajów Ameryki Południowej, stał się także największym przebojem Glorii w Szwajcarii, gdzie dotarł do pozycji 3 i zyskał status złotego krążka. Singel był nominowany do Latin Grammy Awards. Kolejne single nie powtórzyły tego sukcesu. 
Album "Unrwapped" dotarł do TOP 40 w Stanach Zjednoczonych, a także w kilkunastu innych krajach. Ostatecznie krążek zdołał sprzedać się w prawie milionowym nakładzie. W ramach promocji albumu artystka wyruszyła w światową trasę koncertową, która według jej zapowiedzi miała być ostatnią w jej karierze. Trasa przyniosła wielomilionowe zyski. Zapis jednego z koncertów wydany został na specjalnym DVD pt. "Live and Re-Wrapped". Wydawnictwo zdołało osiągnąć wysoką pozycję 34 na liście najlepiej sprzedających się muzycznych DVD w Stanach Zjednoczonych. Specjalna wersja albumu "Unwrapped" zawiera DVD zatytułowane "Famous". Jest to godzinny film dokumentalny nakręcony przez syna artystki Nayiba Estefan, który przedstawia kulisy nagrywania krążka, jak również sceny z prywatnego życia Glorii.

</doc>
<doc id="1021501" url="https://pl.wikipedia.org/wiki?curid=1021501" title="Danuta Ciborowska">
Danuta Ciborowska

Danuta Ciborowska (ur. 18 września 1947 w Krasnymstawie) – polska polityk, nauczycielka, posłanka na Sejm II, III i IV kadencji.
Życiorys.
Ukończyła w 1982 studia na Wydziale Humanistycznym Wyższej Szkoły Pedagogicznej w Olsztynie. W latach 1966–1997 pracowała jako nauczycielka w szkołach podstawowych, była m.in. wicedyrektorem i dyrektorem SP nr 14 w Olsztynie. Przez następne cztery lata zasiadała we władzach regionalnych Związku Nauczycielstwa Polskiego.
Od 1988 do 1990 zasiadała w Miejskiej Radzie Narodowej Olsztyna. Była sekretarzem rady wojewódzkiej i członkinią rady krajowej Socjaldemokracji Rzeczypospolitej Polskiej, a w 1999 weszła w skład rady krajowej Sojuszu Lewicy Demokratycznej. W latach 1993–2005 sprawowała mandat posłanki na Sejm II, III i IV kadencji z ramienia SLD, wybranej w okręgach olsztyńskim i elbląskim. Od maja do lipca 2004 była deputowaną do Parlamentu Europejskiego.
W 2005 bezskutecznie ubiegała się o mandat senatora, a rok później o mandat radnej sejmiku warmińsko-mazurskiego z listy koalicji Lewica i Demokraci. W przedterminowych wyborach parlamentarnych w 2007 z listy LiD ponownie bez powodzenia kandydowała do Sejmu. Rok później wystąpiła z SLD.
W 2009 zarejestrowała się w wyborach na urząd prezydenta Olsztyna z ramienia lokalnego Porozumienia Olsztyńskiego. Jej kandydatura została wsparta przez ugrupowania tworzące Porozumienie dla Przyszłości, a także przez byłego prezydenta Olsztyna Czesława Małkowskiego. W wyborach zdobyła 2092 głosy, zajmując czwarte miejsce. W 2011 bezskutecznie ubiegała się o mandat poselski jako bezpartyjna kandydatka na liście PO (z rekomendacji Socjaldemokracji Polskiej). Ponadto bez powodzenia kandydowała do rady Olsztyna w 2010 z listy komitetu Piotra Grzymowicza i w 2014 z listy Platformy Obywatelskiej. Mandat radnej objęła jednak w 2015. W wyborach w 2018 nie ubiegała się o reelekcję.

</doc>
<doc id="1021506" url="https://pl.wikipedia.org/wiki?curid=1021506" title="Serie A (1976/1977)">
Serie A (1976/1977)

Serie A 1976/1977 – 75. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 3 października 1976 do 22 maja 1977. Mistrzem został , zdobywając swój 17.tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1021507" url="https://pl.wikipedia.org/wiki?curid=1021507" title="Francisco Javier Fernández">
Francisco Javier Fernández

Francisco Javier ("Paquillo") Fernández Peláez (ur. 6 marca 1977 w Guadix) – hiszpański lekkoatleta, chodziarz.
Dwukrotny mistrz Europy (2002, 2006) w chodzie na 20 km oraz wicemistrz olimpijski 2004 i świata (2003, 2005 i 2007) w tej samej konkurencji. W 1998 zdobył brązowy medal ME. Dwukrotnie - w 2006 (La Coruña) i 2008 (Czeboksary) wygrał zawody Pucharu świata w chodzie. W lipcu 2008 w mistrzostwach Hiszpanii pobił rekord świata w chodzie sportowym na 10 000 metrów z wynikiem 37:53,09.
Jego trenerem jest Robert Korzeniowski.
W lutym 2010 przyznał się do stosowaniu dopingu po, nieudanych dla niego, igrzyskach olimpijskich w Pekinie (2008). Otrzymał karę dwuletniego zawieszenia (11.02.2010 – 10.02.2012), hiszpańska federacja skróciła ją o połowę (w 2011 Fernández zdobył dwa tytuły mistrza kraju, a także nie ukończył chodu na 20 kilometrów podczas mistrzostw świata w Taegu), jednak IAAF odwołała się od tej decyzji i ostatecznie zdyskwalifikowano chodziarza na 2 lata (do grudnia 2012).

</doc>
<doc id="1021509" url="https://pl.wikipedia.org/wiki?curid=1021509" title="The Redemption Vol. 2">
The Redemption Vol. 2

The Redemption Vol. 2 to drugi mixtape autorstwa Big Mike'a i wielkiej grupy hip-hopowej Ruff Ryders. Wydany w roku 2005. Występują na nim między innymi DMX, Drag-On i The Lox. Jest promowany przez singel "On Top".
Lista utworów.
W każdym utworze występuje Big Mike.

</doc>
<doc id="1021511" url="https://pl.wikipedia.org/wiki?curid=1021511" title="Katastrofa polskiego autokaru w Vizille">
Katastrofa polskiego autokaru w Vizille

Katastrofa polskiego autokaru w Vizille – miała miejsce w niedzielę 22 lipca 2007 około godziny 9.30 w miejscowości Vizille w departamencie Isère, na południe od Grenoble. Zginęło w niej 26 osób. Autokar wiozący 50 osób (47 pielgrzymów, pilot i 2 kierowców) w czasie powrotu z Sanktuarium Matki Boskiej w La Salette, pokonując stromy odcinek górskiej trasy pomiędzy Gap a Grenoble w południowo-wschodniej Francji, wyjechał z drogi na ostrym zakręcie, po czym runął z mostu w 15-metrową przepaść doliny rzeki Romanche, a następnie stanął w płomieniach.
Przebieg wypadku.
Pielgrzymka, w której brało udział 26 osób ze Stargardu (parafia Miłosierdzia Bożego), 12 ze Świnoujścia, 5 ze Szczecina (parafia św. Mikołaja), 2 z Mieszkowic (parafia Przemienienia Pańskiego) oraz 2 z Warszawy wyruszyła z Polski 10 lipca m.in. do Fátimy i Lourdes.
Wypadek miał miejsce na stromej alpejskiej drodze, zwanej drogą Napoleona, po której przejazd autobusów 8-kilometrowym odcinkiem tej szosy jest dopuszczalny tylko na podstawie specjalnego zezwolenia, a autokar z polskimi pielgrzymami nie miał zezwolenia na przejazd tą drogą. Trasą mogą poruszać się tylko autobusy ze specjalnym systemem hamulcowym.
W wypadku śmierć poniosło 26 osób, a 24 zostały ranne.
W tym samym miejscu doszło już do kilkunastu wypadków, w tym trzech poważnych, w których zginęło 77 ludzi. We wszystkich wypadkach w tym miejscu śmierć poniosły łącznie 224 osoby.
Reakcja władz.
Wieczorem w dniu tragedii do Grenoble przybył prezydent Lech Kaczyński, który wraz z prezydentem Francji Nicolasem Sarkozym odwiedził szpitale, w których przebywali ranni. Prezydent odwiedził także miejsce tragedii, na którym zapalił symboliczny znicz oraz odmówił modlitwę. Wraz z prezydentem Kaczyńskim do Francji polecieli: wiceminister zdrowia Bolesław Piecha, minister transportu Jerzy Polaczek oraz rzecznik prasowy i parlamentarzysta PiS, Adam Bielan.
Po powrocie do kraju prezydent ogłosił żałobę narodową na okres trzech dni (poniedziałek, 23 lipca–środa, 25 lipca 2007).
W związku z wypadkiem prezydent Francji Nicolas Sarkozy przesłał kondolencje Lechowi Kaczyńskiemu. Również prezydenci Rosji, Białorusi, Litwy i Portugalii przesłali kondolencje prezydentowi Polski. W dniu rocznicy tragedii 22 lipca 2008 roku został odsłonięty pomnik.
W uznaniu zasług "w ratowaniu życia ludzkiego, za udział w akcji ratowniczej i udzielanie pomocy ofiarom wypadku" Prezydent RP, postanowieniem z dnia 5 października 2007, nadał Ordery Zasługi RP i Krzyże Zasługi.
Śledztwo w sprawie katastrofy.
W sprawie katastrofy prowadzone były dwa śledztwa: we Francji przez prokuraturę w Grenoble i w Polsce przez Prokuraturę Okręgową w Szczecinie. Obydwa zakończyły się umorzeniem postępowania wobec uznania, że sprawcą był prowadzący autokar w chwili wypadku kierowca Paweł Mendyk, który zginął w katastrofie. Obydwie prokuratury ustaliły, że naruszył on zakaz wjazdu autobusów na niebezpieczną, górską drogę.
Dodatkowo polska prokuratura na podstawie opinii biegłych uznała, że kierowca, mający krótki staż zawodowy (był on podczas pielgrzymki zmiennikiem bardziej doświadczonego kierowcy, ten jednak w chwili wypadku nie prowadził autokaru i przeżył katastrofę) w krytycznym momencie użył niewłaściwego hamulca – wyłącznie głównego zamiast hydraulicznego retardera, co spowodowało, że hamowanie nie było skuteczne, a hamulec uległ uszkodzeniu.

</doc>
<doc id="1021512" url="https://pl.wikipedia.org/wiki?curid=1021512" title="Caught in the Act">
Caught in the Act

Caught in the Act (popularnie C.I.T.A.) - anglo-holenderski boysband założony w 1992 w Amsterdamie przez producenta Ceesa van Leeuwena. W skład grupy wchodzili: Lee Baxter, Benjamin Boyce, Eloy de Jong i Bastiaan Ragas. Grupa wydała 6 longplayów i rozwiązała się w 1998. 

</doc>
<doc id="1021513" url="https://pl.wikipedia.org/wiki?curid=1021513" title="Serie A (1975/1976)">
Serie A (1975/1976)

Serie A 1975/1976 – 74. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 5 października 1975 do 16 maja 1976. Mistrzem został , zdobywając swój siódmy tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1021515" url="https://pl.wikipedia.org/wiki?curid=1021515" title="Aaronici">
Aaronici



</doc>
<doc id="1021516" url="https://pl.wikipedia.org/wiki?curid=1021516" title="Devil May Cry (seria)">
Devil May Cry (seria)

Devil May Cry – seria gier komputerowych typu hack and slash, których akcja dzieje się współcześnie, produkowana przez Capcom i stworzona przez Shinji Mikami. Początkowo zamierzona jako sequel w serii "Resident Evil", "Devil May Cry" jest nazywane źródłem podgatunku gier akcji nazwanego Extreme Action. Fabuła serii toczy się wokół celu głównego bohatera, Dantego, którym jest pomszczenie morderstwa matki przez eksterminację demonów. W międzyczasie spotyka swojego dawno zaginionego brata, z którym tworzy niestabilną znajomość. W dalszej części fabuły okazuje się, że władca demonów Mundus jest odpowiedzialny za utratę matki i skorumpowanie brata Dantego. Rozgrywka składa się z ciężkich scen walki, w których gracz musi wykonywać długie ataki unikając odnoszenia obrażeń. Ten element, czas i liczba zdobytych przedmiotów jest używana do wyliczenia wyniku gracza.
Seria osiągnęła sukces komercyjny – sprzedano kilka milionów egzemplarzy pierwszych trzech części. Sukces serii gier doprowadził do stworzenia komiksów, powieści, serii anime, przedmiotów kolekcjonerskich i różnych lalek prezentujących postacie.
Powstanie serii.
W 1998 po ukończeniu "Resident Evil 2" rozpoczęto prace pod nadzorem Hideki Kamiya pod szyldem "Team Little Devil" nad grą na PlayStation 2 z serii "Resident Evil". Wczesna praca badawczo-rozwojowa łączyła się z wyjazdem do Hiszpanii w celu sprawdzenia różnych zamków jako podstawy środowiska gry. Już we wczesnym stadium ustalono jednak, że ma się ono różnić od formuły "Resident Evil" i całego gatunku survival horrorów. Zamiast porzucić projekt zmieniono założenia i powstała gra "Devil May Cry".
Chociaż seria znacznie różni się od początkowego zamysłu, jej pochodzenie jest wciąż widoczne. Od powracających postaci bossów przez groteskowych przeciwników i konieczność rozwiązywania szczegółowych zagadek, kończąc na ostrzeżeniu "This Game Contains Scenes Of Violence And Gore" w sekwencji otwierającej grę i ekranach końca gry "You Are Dead". Brutalne ruchy końcowe niektórych potworów również przypominają o pochodzeniu gry.
Gry w serii.
Źródło: Gry-Online
Wspólne elementy rozgrywki.
Rozgrywka opiera się głównie na szybkich i widowiskowych walkach. Otrzymanie wysokiego wyniku za styl wymaga długich ataków i unikania ciosów przeciwników. W późniejszych częściach system walki został lekko zmodyfikowany tak, aby gracze musieli używać różnych rodzajów ataków w celu osiągnięcia większej rangi. Ranga jest opisywana podczas walk za pomocą liter: D, C, B, A, S, SS lub SSS. Seria zawiera również niektóre elementy gier przygodowych (rozwiązywanie zagadek, eksplorację poziomów).
Umiejętność „Devil Trigger” umożliwia bohaterowi transformację w demona z dodatkowymi siłami, wybieranymi na podstawie trzymanej w tym czasie broni. Pozwala to na zwiększenie siły i szybkości bohatera, jednak negatywnym efektem jest wolniejsze odnawianie energii życiowej.
Dante jest głównym bohaterem serii, chociaż "Devil May Cry 2" umożliwiał grę za pomocą dwóch innych postaci (Lucii lub Trish), edycja specjalna "" kontrolowanie Vergila, natomiast w "Devil May Cry 4" głównym bohaterem jest Nero.
Innowacyjność serii.
Każda z gier w serii dodawała nowe elementy do rozgrywki.
"Devil May Cry" wprowadził rangi i pomiar "stylu", zachęcając graczy do ciągłych ataków.
"Devil May Cry 2" dodało możliwość tworzenia kombinacji ataków w powietrzu oraz natychmiastowej zmiany broni bez zaglądania do inwentarza.
"Devil May Cry 3: Dante’s Awakening" pozwoliło na wybór stylu rozgrywki, umożliwiając graczom wybór ulubionej techniki. Każdemu z czterech podstawowych stylów (Royal Guard, Swordmaster, Gunslinger oraz Trickster – trzeba wybrać jeden z nich przed misją) przypisano osobne punkty doświadczenia. Dodano przycisk natychmiastowej zmiany broni białej.
"Devil May Cry 4" przyniosła innowację w postaci ramienia głównego bohatera, Nero – „Devil Bringer”, który pozwala graczom m.in. na przyciąganie przeciwników na odległość ostrza, czy też złapanie ich i roztrzaskanie o posadzkę. W pewnym momencie gry postacią grywalną staje się Dante, bohater poprzednich części – posiada 4 style (tak jak w DMC3 – Royal Guard – polega na blokowaniu i kontrach, Gunslinger – walka na dystans, Swordmaster – walka w zwarciu, oraz Trickster – dzięki nim postać może wykonywać różne sztuczki przydatne przy unikaniu ciosów, bądź osiągnięciu dogodniejszej pozycji do ataku), jednak można się przełączać pomiędzy nimi w dowolnej chwili. Z czasem Dante dostaje w posiadanie miecz swojego brata – Katanę Yamato, z którą zyskuje styl Darkslayer.
W "Devil May Cry 5" pojawia się nowa postać zwana „V”. Bohater jest oczytanym intelektualistą o wysokich umiejętnościach bojowych, ma też możliwość korzystania z mocy demonów.
Popularność serii.
Z serii "Devil May Cry" sprzedano ponad pięć milionów kopii na całym świecie, z czego każda gra otrzymała tytuł platynowej. "Devil May Cry" jako określany jako twórca podgatunku gier akcji, nazwanego "Extreme Combat", w którym głównym założeniem jest walka potężnych herosów z hordami przeciwników w stylowy sposób. Gry z tej serii porównywane są w recenzjach z innymi trójwymiarowymi grami akcji (m.in. "God of War", "Chaos Legion" i "Blood Will Tell").
Na fali popularności serii na rynku pojawiły się figurki postaci z gier.
Inne media.
W Japonii w 2002 wydano dwie powieści "Devil May Cry", napisane przez Shinya Goikedę i zilustrowane przez Shiro Miwę. Pierwsza, nazwana "Devil May Cry Volume 1", została wydana w Japonii jednocześnie z pierwszą grą. Jej fabuła dotyczy przygód Dantego przed wydarzeniami z pierwszej gry. Druga powieść, "Devil May Cry Volume 2", wydana została przy okazji wydania drugiej gry, a jej akcja dzieje się po wydarzeniach z pierwszej gry. Wydawca powieści Tokyopop wydał książki w Stanach Zjednoczonych – odpowiednio – w czerwcu i listopadzie 2006.
Zarówno w Japonii, jak i w Stanach Zjednoczonych wydano dwa tomy planowanej trzyczęściowej mangi "Devil May Cry 3". Fabuła toczy się rok przed wydarzeniami z gry "Devil May Cry 3" i opowiada o tym, jak postacie z gry stały się tym, kim są w grze.
W 2004 kanadyjski wydawca Dreamwave Productions wydał trzy numeru komiksu na podstawie pierwszej gry, lecz zbankrutował w 2005 i komiks nie został kontynuowany.
Seria anime nazwana "Devil May Cry" zadebiutowała na kanale Wowow w Japonii 12 czerwca 2007. Seria ukazała się w 12 odcinkach. Serial wyprodukowany został przez studio Madhouse, a jego reżyserem jest Shin Itagaki. Bingo Morihashi, jeden ze scenarzystów trzeciej i czwartej gry z serii, znalazł się wśród scenarzystów anime.

</doc>
<doc id="1021518" url="https://pl.wikipedia.org/wiki?curid=1021518" title="Gloria!">
Gloria!

gloria! – anglojęzyczny album studyjny piosenkarki Glorii Estefan, z 1998 roku. Po ogromnym sukcesie albumu "Destiny" z 1996 roku, na którym znalazły się głównie ballady artystka postanowiła nagrać dyskotekowy krążek. Album "gloria!" swoim brzmieniem nawiązuje do muzyki tanecznej z przełomu lat 70. i 80. Jak zwykle w przypadku płyt Estefan na płycie znajduje się także wiele latynoskich akcentów. Album wyprodukowany został przez męża artystki: Emilio Estefana Jr. Krążek sprzedano na całym świecie w prawie pięciu milionach egzemplarzy. W Stanach Zjednoczonych album zyskał status złotego krążka. Był to pierwszy od wielu lat anglojęzyczny album Glorii, któremu nie udało się zyskać statusu platynowego krążka. Mimo relatywnie niskiej sprzedaży w Stanach Zjednoczonych album zdołał odnieść ogromny sukces w Hiszpanii, gdzie okrył się pięciokrotną platyną, stając się jednym z największych bestsellerów hiszpańskiego przemysłu fonograficznego w 1998 roku. Album promowany był kilkoma singlami, z których największy sukces odniosły: „Heaven's What I Feel” (nominowany do nagrody Grammy), „Oye” oraz „Don't Let This Moment End” (za który artystka otrzymała kolejną nominację do nagrody Grammy). Promocję albumu uzupełniło również wydanie kilku hiszpańskojęzycznych przebojów, min.: „Corazon Prohibido” i „Cuba Libre”, które były znalazły się w czołowej dziesiątce w Hiszpanii.

</doc>
<doc id="1021521" url="https://pl.wikipedia.org/wiki?curid=1021521" title="Aleksander Czuż">
Aleksander Czuż

Aleksander Czuż (ur. 24 czerwca 1936 w Rogawce) – polski polityk, działacz PZPR, urzędnik państwowy, poseł na Sejm IV kadencji.
Życiorys.
Syn Jana i Wiery. Ukończył studium administracji na Uniwersytecie Warszawskim. W latach 1953–1956 należał do Związku Młodzieży Polskiej (zasiadał w jego władzach powiatowych). Od 1955 do rozwiązania był członkiem Polskiej Zjednoczonej Partii Robotniczej (był członkiem egzekutywy jej komitetu miejskiego w latach 1975–1981 oraz członkiem komitetu wojewódzkiego od 1973 do 1981). Od 1953 pracował w administracji lokalnej. Był zatrudniony w prezydium powiatowej rady narodowej w Siemiatyczach, pełnił funkcje przewodniczącego rad w Dąbrowie Białostockiej i Sokółce. W latach 1972–1981 sprawował urząd prezydenta Białegostoku. Później kierował wojewódzką komisją planowania, a od 1985 do 1990 pełnił funkcję wicewojewody białostockiego.
Był radnym sejmiku podlaskiego od 1998 do 2001. Sprawował następnie mandat posła na Sejm IV kadencji z ramienia Sojuszu Lewicy Demokratycznej, wybranego w okręgu białostockim. W 2005 nie ubiegał się o reelekcję, przeszedł na emeryturę.

</doc>
<doc id="1021522" url="https://pl.wikipedia.org/wiki?curid=1021522" title="Helen Hellwig">
Helen Hellwig

Helen Rebecca Hellwig, zamężna Pouch (ur. w marcu 1874 w Brooklynie, zm. 26 listopada 1960 w Nowym Jorku) – tenisistka amerykańska, zwyciężczyni narodowych mistrzostw USA w grze pojedynczej i podwójnej – turnieju znanego współcześnie jako US Open i mającego charakter wielkoszlemowy.
Sukcesy Hellwig w mistrzostwach USA przypadły na połowę lat 90. XIX wieku. Mistrzostwa kobiece rozgrywano w tym okresie w Filadelfii, a w rundach finałowych obowiązywała zasada "best of five", czyli identyczny jak w meczach męskich obowiązek wygrania trzech setów. Zwyciężczyni turnieju przysługiwał w kolejnej edycji przywilej obrony tytułu w jednym spotkaniu (tzw. "challenge round") – z wyłonioną w normalnym turnieju pretendentką.
W 1894 praworęczna Hellwig wygrała turniej pretendentek i przystąpiła do "challenge round" z mistrzynią sprzed roku Aline Terry. Odniosła pięciosetowe zwycięstwo. Dzięki temu rok później sama wystąpiła tylko w meczu o tytuł, tym razem jednak bez powodzenia, zdecydowanie ulegając starszej o rok Juliette Atkinson. Przez kilka kolejnych lat Hellwig była nieobecna na kortach. Wyszła za mąż, by już pod nowym nazwiskiem Pouch osiągnąć w 1907 półfinał mistrzostw USA, a w 1908 ćwierćfinał. Po raz ostatni w turnieju zagrała w 1916 w wieku 42 lat. Bilans jej pojedynków w singlu wyniósł 14 zwycięstw przy 8 porażkach.
Ze wspomnianą Juliette Atkinson Hellwig tworzyła skuteczną parę deblową, która sięgnęła w latach 1894-1895 po dwa tytuły mistrzowskie. Hellwig i Atkinson były pierwszymi zawodniczkami, którym udała się obrona deblowej korony w mistrzostwach USA. W 1894 ich przeciwniczkami były Annabella Wistar i Amy Williams, pokonane 6:4, 8:6, 6:2. Rok później w finale Hellwig i Atkinson pokonały Elisabeth Moore i ponownie Amy Williams, 6:2, 6:2, 12:10. W 1896 w decydującej rozgrywce Hellwig już zabrakło, ale skład finału różnił się nieznacznie od poprzednich lat – wygrały Juliette Atkinson i Elisabeth Moore, pokonując Annabellę Wistar i Amy Williams. Juliette Atkinson dominowała w tym okresie w kobiecym deblu amerykańskim, sięgając w następnych latach po kolejne tytuły w parze z młodszą siostrą Kathleen, Myrtle McAteer czy Marion Jones.

</doc>
<doc id="1021523" url="https://pl.wikipedia.org/wiki?curid=1021523" title="Serie A (1974/1975)">
Serie A (1974/1975)

Serie A 1974/1975 – 73. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 6 października 1974 do 18 maja 1975. Mistrzem został , zdobywając swój 16.tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1021526" url="https://pl.wikipedia.org/wiki?curid=1021526" title="Serie A (1973/1974)">
Serie A (1973/1974)

Serie A 1973/1974 – 72. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 7 października 1973 do 19 maja 1974. Mistrzem został , zdobywając swój pierwszy tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1021528" url="https://pl.wikipedia.org/wiki?curid=1021528" title="Iwan Kazaniec">
Iwan Kazaniec

Iwan Kazaniec, ukr. Іва́н Па́влович Казане́ць (ur. 12 października 1918 w Kamiance Łocmańskiej (obecnie część Dniepropetrowska), zm. 15 lutego 2013) – radziecki i ukraiński polityk, premier Ukraińskiej SRR w latach 1963-1965, minister czarnej metalurgii ZSRR (1965-1985).
W latach 1934-1937 uczył się w technikum przemysłowym w Dniepropetrowsku. W 1937 rozpoczął pracą w kuźnieckim kombinacie metalurgicznym. Przeszedł tam długą drogę zawodową - od zwykłego robotnika, przez majstra, do inżyniera (1938), i kierownika podstacji (1939). Jednocześnie w latach 1937-1944 studiował zaocznie w Sybirskim Instytucie Metalurgicznym.
Od 1945 był zastępcą I sekretarza komitetu zakładowego partii, od 1952 I sekretarz makiejewskiego miejskiego komitetu partii, od 19 września 1953 do 1 marca 1960 I sekretarz donieckiego (wówczas: stalińskiego) obwodowego komitetu partii, od 19 lutego 1960 do 2 lipca 1963 II sekretarz Komitetu Centralnego KP Ukrainy. Od 19 lutego 1960 do 20 października 1965 członek Biura Politycznego KC KPU, od 31 października 1961 do 25 lutego 1986 członek KC KPZR.
Od 26 czerwca 1963 do 23 października 1965 był przewodniczącym Rady Ministrów Ukraińskiej SRR. Od 2 października 1965 do 5 lipca 1965 minister czarnej metalurgii ZSRR. Od lipca 1985 na emeryturze.
Odznaczenia.
I 18 innych medali, w tym 4 zagraniczne.

</doc>
<doc id="1021530" url="https://pl.wikipedia.org/wiki?curid=1021530" title="Światowa Federacja Tańca Sportowego">
Światowa Federacja Tańca Sportowego

Światowa Federacja Tańca Sportowego (ang. "World DanceSport Federation", skrót WDSF) – międzynarodowa organizacja pozarządowa, zrzeszająca 90 narodowych federacji tańca sportowego.
Federacja promuje sportowy taniec towarzyski. Polskę reprezentuje Federacja Tańca Sportowego.
Historia.
Federacja została założona w 1957 roku jako Międzynarodowa Rada Amatorów Tańca (ICAD - "International Council of Amateur Dancers"), przyjęła nazwę "International DanceSport Federation" (IDSF) w 1990 roku. W 2011 roku zmieniono jej nazwę na "World DanceSport Federation" (WDSF), aby podkreślić globalny charakter organizacji.

</doc>
<doc id="1021531" url="https://pl.wikipedia.org/wiki?curid=1021531" title="Heteroconger hassi">
Heteroconger hassi

Heteroconger hassi – gatunek morskiej ryby węgorzokształtnej z rodziny kongerowatych (Congridae).
Występowanie i środowisko.
Żyje w północno-wschodniej części Oceanu Indyjskiego oraz w zachodniej części Oceanu Spokojnego. Ryby te zamieszkują rafy koralowe oraz piaszczyste dna na głębokości 7–45 metrów. W piasku budują specjalne norki, w których mieszkają przez całe życie. Norki te są dłuższe od osobników je zamieszkujących, co daje im schronienie. Budowanie tych tuneli zabiera zwierzętom dużo czasu.
Opis.
"Heteroconger hassi" ma rurkowate ciało o średnicy do 14 mm. Długość ciała wynosi około 40 cm. Są one pokryte ciemnymi plamkami, które znacznie się wyróżniają na jasnym tle.
Pokarm.
Żywią się planktonem. W ciągu dnia ryba wysuwa ze schronienia dwie trzecie ciała i kieruje głowę w stronę napływającego z wodą pokarmu. 
W Polsce.
Nie występuje w warunkach naturalnych; posiada go w swojej ekspozycji Akwarium Gdyńskie, Zoo wroclawskie i Zoo Śląskie.

</doc>
<doc id="1021532" url="https://pl.wikipedia.org/wiki?curid=1021532" title="Vandana Shiva">
Vandana Shiva

Vandana Shiva (ur. 5 listopada 1952 w Dehradun, Uttarakhand, w Indiach) – indyjska filozofka, ekofeministka, działaczka na rzecz środowiska i publicystka. W latach 70. działaczka ruchu Chipko, aktualnie jedna z najważniejszych postaci w ruchu alterglobalistycznym. Obecnie mieszkająca w Nowym Delhi.
W 1993 roku Shiva otrzymała nagrodę Right Livelihood Award (znaną jako "Alternatywna Nagroda Nobla"), za „umieszczenie kobiet i ekologii w centrum współczesnej problematyki rozwoju”.

</doc>
<doc id="1021533" url="https://pl.wikipedia.org/wiki?curid=1021533" title="Into the Light (album)">
Into the Light (album)

Into the Light (ang. "W stronę światła") – anglojęzyczny album piosenkarki Glorii Estefan z 1991 roku. Album ten ukazał się w rok po tragicznym wypadku samochodowym, jakiemu artystka uległa w trakcie trwania jej światowego tournée "Get On Your Feet World Tour". W trakcie rehabilitacji Estefan zaczęła komponować piosenki na swój kolejny album. Na płycie znalazło się wiele piosenek inspirowanych traumatycznymi wspomnieniami piosenkarki, min.: "Coming Out of the Dark", "Seal Our Fate" czy "Close My Eyes". Album "Into The Light" został ciepło przyjęty przez krytyków, a także stał się jednym z największych bestsellerów w karierze Glorii Estefan. Krążek zdołał dotrzeć do TOP 5 amerykańskiej i brytyjskiej listy przebojów sprzedając się ostatecznie na całym świecie w blisko siedmiu milionach egzemplarzy. Album okrył się podwójną platyną w Stanach Zjednoczonych, platyną w Niemczech i Hiszpanii. Krążek wylansował kilka wielkich singlowych przebojów: "Coming Out of the Dark" (który pozostaje do dnia dzisiejszego ostatnim numerem jeden Glorii na amerykańskiej liście przebojów), "Seal Our Fate" oraz "Live for Loving You". W ramach promocji krążka Estefan wyruszyła w światową trasę koncertową, która zgromadziła według szacunków 10 milionów fanów na trzech kontynentach. Wydana wkrótce kaseta wideo z zapisem jednego z koncertów zyskała status platyny.
W utworach: "Light of Love" oraz "Mama Yo Can't Go" gościnnie zagrał słynny kubański muzyk Arturo Sandoval.

</doc>
<doc id="1021534" url="https://pl.wikipedia.org/wiki?curid=1021534" title="Jesús Ángel García">
Jesús Ángel García

Jesús Ángel García (ur. 17 października 1969 w Madrycie) – hiszpański chodziarz.
Wielki rywal Roberta Korzeniowskiego. Złoty medalista mistrzostw świata w Stuttgarcie (1993) w chodzie na 50 kilometrów. Podczas mistrzostw świata w 1997 i 2001 przychodził na metę tuż za Polakiem. W 2009 ponownie sięgnął po medal mistrzostw świata zdobywając brązowy medal w Berlinie. Na mistrzostwach Europy w 2002 zdobył medal brązowy, a w 2006 - srebrny. W 1997 wygrał też zawody o Puchar Świata – wszystkie największe sukcesy osiągnął w chodziarskim maratonie. Nie wiodło mu się natomiast w igrzyskach olimpijskich.

</doc>
<doc id="1021535" url="https://pl.wikipedia.org/wiki?curid=1021535" title="Saryagasz">
Saryagasz

 
Saryagasz (kaz. Сарыағаш) – miasto w południowym Kazachstanie, w obwodzie turkiestańskim. Położone jest nad rzeką Keles, w pobliżu granicy z Uzbekistanem. W 2009 roku liczyło 38 848 mieszkańców. 
W mieście rozwinął się przemysł mleczarski, winiarski oraz włókienniczy.

</doc>
<doc id="1021536" url="https://pl.wikipedia.org/wiki?curid=1021536" title="Shola Ameobi">
Shola Ameobi

Foluwashola "Shola" Ameobi (ur. 12 października 1981 roku w Zarii w Nigerii) – nigeryjski piłkarz występujący na pozycji napastnika w Notts County, były reprezentant Nigerii. Jego dwaj bracia – Tomi i Sammy również są piłkarzami, młodszy Sammy gra w Newcastle jako napastnik.
Kariera klubowa.
Shola Ameobi urodził się w Nigerii, jednak w wieku pięciu lat przeprowadził się do Anglii. Rozpoczął treningi w juniorskim zespole Walker Central z Newcastle upon Tyne, a w wieku 13 lat został wypatrzony przez skautów Newcastle United i trafił właśnie do tej drużyny. 1 lipca 1995 roku podpisał kontrakt z akademią "Srok", jednak w dorosłej kadrze zadebiutował dopiero 9 września 2000 roku w pojedynku z Chelsea F.C. W pierwszym sezonie występów w Newcastle Ameobi rozegrał 18 meczów w Premier League, pełnił jednak wówczas rolę rezerwowego dla Alana Shearera i Carla Corta. W kolejnych latach Shola dosyć regularnie dostawał szanse gry, jednak do grudnia 2005 roku zdobył tylko 34 gole w 186 meczach. W ostatnich 12 spotkaniach sezonu 2005/2006 Ameobi strzelił 6 bramek, natomiast w 2006 roku w wygranym 3:0 wyjazdowym pojedynku przeciwko Lillestrøm SK w Pucharze Interoto zaliczył 2 trafienia. Podczas kolejnych rozgrywek Anglik poddał się operacji stawu biodrowego, problemy z którym trapiły go od dwóch sezonów. Rehabilitacja trwała kilka miesięcy i Ameobi w lidze rozegrał tylko 12 spotkań.
27 marca 2008 roku angielski napastnik za około 500 tysięcy funtów został wypożyczony do Stoke City, któremu miał pomóc w wywalczeniu awansu do Premier League. Zadebiutował 29 marca w zremisowanym 1:1 meczu z Sheffield Wednesday. Po rozegraniu 6 meczów bez żadnego strzelonego gola Ameobi powrócił do Newcastle, a działacze Stoke nie zdecydowali się na transfer definitywny. 14 sierpnia trener Ipswich Town – Jim Magilton potwierdził, że był on zainteresowany ściągnięciem angielskiego napastnika. Po długich negocjacjach zakończonych powodzeniem Ameobi nie przeszedł testów medycznych i pozostał ostatecznie w drużynie "Srok". Poważne kontuzje Marka Viduki i Alana Smitha oraz drobne urazy Michaela Owena i Obafemiego Martinsa spowodowały, że sezon 2008/2009 Ameobi rozpoczął jako podstawowy zawodnik swojego klubu. Strzelił bramki 20 października w zremisowanym 2:2 spotkaniu z Manchesterem City oraz 25 października w przegranym 1:2 meczu przeciwko Sunderlandowi. 7 stycznia 2009 roku przedłużył kontrakt z zespołem o 3 lata, w efekcie czego w Newcastle United będzie występował do roku 2012.
Kariera reprezentacyjna.
W latach 2000–2003 Ameobi występował w młodzieżowej reprezentacji Anglii do lat 21. Rozegrał dla niej łącznie 20 meczów i strzelił 7 bramek.

</doc>
<doc id="1021537" url="https://pl.wikipedia.org/wiki?curid=1021537" title="Serie A (1972/1973)">
Serie A (1972/1973)

Serie A 1972/1973 – 71. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 24 września 1972 do 20 maja 1973. Mistrzem został , zdobywając swój 15.tytuł.
Organizacja.
Liczba uczestników pozostała bez zmian (16 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 30 rund: 2 punkty przyznano za zwycięstwo i po jednym punkcie w przypadku remisu, z możliwą dogrywką, rozstrzygać sytuacje ex aequo w końcowej klasyfikacji.. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;

</doc>
<doc id="1021538" url="https://pl.wikipedia.org/wiki?curid=1021538" title="Koń na biegunach">
Koń na biegunach

Koń na biegunach, koń bujany – zabawka dziecięca, wykonana zwykle w kształcie konia przymocowanego do dwóch wygiętych w łuk profili, zwanych biegunami.
Historia.
Poprzednikami koni na biegunach były kołyski na biegunach, a także konie-zabawki na kołach. Powstał najprawdopodobniej na terenie Ameryki Północnej. Jego poprzednikiem był koń zaopatrzony w kółka – zabawka którą można było ciągnąć i dosiadać. W obecnej formie pojawił się w XVII wieku. Niektóre źródła podają wcześniejsze przykłady takich konstrukcji, znane były już w antycznej Grecji, jak można to przeczytać np. u Horacego. Nie ma jednak pewności co do ich użytkowania jako zabawek.
Od początku XIX wieku konie na biegunach były już powszechnie kojarzone z dziecięcą zabawką. Do Europy środkowej trafiły poprzez Anglię. Do końca XIX wieku wykonywali je rzemieślnicy, ich ornamentyka i wykończenie kojarzyły się z końmi przeznaczonymi dla rycerzy. Pod koniec XIX wieku podjęto produkcję seryjną zabawek tego typu.
Współcześnie nadal wytwarza się konie na biegunach tradycyjnymi, rękodzielniczymi metodami. W Polsce głównym ośrodkiem rzemiosła zabawek drewnianych jest Żywiecczyzna.
Wariantem konia na biegunach jest bujak sprężynowy.
Konie na biegunach występują w zbiorach muzealnych – muzeach zabawek czy też muzeach etnograficznych. Obecne są także w kulturze, przykładowo w Polsce przebojem okazała się piosenka "Konik na biegunach" ze słowami Franciszka Serwatki i muzyką Jacka Dybka w wykonaniu Urszuli.

</doc>
<doc id="1021541" url="https://pl.wikipedia.org/wiki?curid=1021541" title="Chromtau">
Chromtau

Chromtau (; ) – miasto w północno-zachodnim Kazachstanie, w obwodzie aktobskim, siedziba administracyjna rejonu Chromtau. Na początku 2022 roku liczyło prawie 30 tys. mieszkańców. Ośrodek wydobycia rud chromu.
Miasto zawdzięcza swoją nazwę największemu złożu rudy chromitu (zawierającego chrom) na świecie po RPA. Jednak ten wydobywany w tym mieście posiada wyższy procent chromu w rudzie niż w depozytach południowoafrykańskich.
Miejscowość otrzymała prawa miejskie w 1967 roku.
Religia.
W mieście znajdują się domy modlitwy trzech religii:

</doc>
<doc id="1021542" url="https://pl.wikipedia.org/wiki?curid=1021542" title="Bogdan Derwich">
Bogdan Derwich

Bogdan Adam Derwich (ur. 8 lutego 1946 w Gdańsku) – polski polityk, inżynier, poseł na Sejm X i IV kadencji.
Życiorys.
Ukończył w 1971 studia na Wydziale Budowy Maszyn Politechniki Szczecińskiej. Od 1976 do rozwiązania był członkiem Polskiej Zjednoczonej Partii Robotniczej. W 1964 podjął pracę w Gminnej Spółdzielni „Samopomoc Chłopska”. Na początku lat 70. pracował w Dolnośląskich Zakładach Metalurgicznych w Nowej Soli, następnie w Pomorskich Zakładach Urządzeń Okrętowych „WARMA” w Grudziądzu, których został w 1982 dyrektorem naczelnym. W 1988 ukończył Podyplomowe Studium Organizacji i Zarządzania na Uniwersytecie Mikołaja Kopernika w Toruniu. Pełnił funkcję radnego Miejskiej Rady Narodowej w Grudziądzu, był również przewodniczącym Zarządu Miejskiego Towarzystwa Przyjaźni Polsko-Radzieckiej.
Sprawował mandat posła na Sejm X kadencji z ramienia PZPR oraz IV kadencji z ramienia Sojuszu Lewicy Demokratycznej (wybranego w okręgu toruńskim). W 2005 nie został ponownie wybrany.
W latach 1998–2001 pełnił funkcję radnego oraz wiceprezydenta Grudziądza z ramienia SLD. Kierował miejskimi i powiatowymi strukturami tego ugrupowania. W 2006 zrezygnował z funkcji partyjnych po tym, jak spowodował kolizję drogową pod wpływem alkoholu.

</doc>
<doc id="1021543" url="https://pl.wikipedia.org/wiki?curid=1021543" title="RB1">
RB1

RB (pRb, Rb) – białko kodowane przez gen supresorowy "RB1". Gen "RB1" jest zmutowany w wielu typach nowotworów człowieka. Nazwa białka RB pochodzi od siatkówczaka ("retinoblastoma"), nowotworu spowodowanego mutacjami w obydwu allelach kodującego białko genu "RB1". Białko RB w komórkach jest obecne zazwyczaj jako fosfoproteina, i jest substratem reakcji fosforylacji przeprowadzanej przez liczne białka enzymatyczne z rodziny kinaz. Udowodnioną funkcją białka RB jest zapobieganie podziałowi komórki przez zatrzymanie cyklu komórkowego. Niefunkcjonalne białko RB nie zapobiega podziałom komórek, stąd udowodniony związek między mutacjami z utratą funkcji w genie "RB1" a niekontrolowanymi podziałami komórek nowotworu.
RB należy do rodziny białek "kieszeniowych" (ang. "pocket protein family"), tak jak białka p107 i p130, wiąże bowiem inne białka w kieszeni utworzonej przez łańcuchy polipeptydowe. Onkogenne białka jak te produkowane przez komórki zainfekowane wysoce onkogennymi typami wirusów brodawczaka ludzkiego mogą wiązać i unieczynniać białko RB, prowadząc do rozwoju nowotworu.
Gen.
Gen "RB1" był pierwszym sklonowanym genem supresorowym. Gen "RB1" posiada 27 eksonów kodujących ponad 200 kpz genomowego DNA.
Supresja cyklu komórkowego.
Białko RB zapobiega przejściu komórki z uszkodzonym DNA przez fazę G1 i jej wejściu w fazę S, dzięki czemu uszkodzone geny nie są replikowane. RB wiąże i inhibuje czynniki transkrypcyjne należące do rodziny E2F. Czynniki transkrypcyjne rodziny E2F są dimerami białek E2F i białek DP. Kompleksy E2F-DP (ang. "E2 promoter binding protein-dimerization partners") mogą promować wejście komórki w fazę S. Tak długo, jak kompleks E2F-DP jest inaktywowany, komórka jest zatrzymana w fazie G1. Gdy RB wiąże E2F, powstały kompleks działa jak supresor wzrostu. Kompleks RB-E2F-DP przyciąga również białko deacetylazy histonów (HDAC) do chromatyny, zapobiegając syntezie DNA.
Aktywacja i inaktywacja.
Białko RB może czynnie hamować progresję cyklu komórkowego w postaci nieufosforylowanej i nie pełni tej funkcji gdy zostaje ufosforylowane. Aktywacja RB zachodzi przed końcem mitozy (faza M cyklu) gdy fosfataza defosforyluje białko, umożliwiając mu związanie czynnika E2F.
Gdy komórka wchodzi w fazę S cyklu, kinazy zależne od cyklin (CDK) i cykliny fosforylują RB, pozbawiając je aktywności. Białko jest najpierw fosforylowane przez cyklinę D/ CDK4 i CDK6, a potem dodatkowo przez cyklinę E/ CDK2. RB pozostaje ufosforylowane w fazach cyklu S, G2 i M.
Fosforylacja RB pozwala kompleksowi E2F-DP oddysocjować od RB i pełnić funkcje czynnika transkrypcyjnego. Gdy E2F jest uwolniony, aktywuje czynniki białkowe takie jak cykliny E i A, które przeprowadzają komórkę przez cykl komórkowy aktywując kinazy zależne od cyklin, lub PCNA, przyspieszający replikację i naprawę DNA wspomagając wiązanie polimerazy DNA do DNA.
Rola w procesach patologicznych.
Mutacje somatyczne w jednym z alleli genu "RB1" poprzedzone mutacją germinalną w drugim allelu przyczyniają się do rozwoju siatkówczaka. Mutacje somatyczne w genie "RB1" przebiegające z utratą funkcji genu są jednak spotykane w wielu innych, sporadycznych nowotworach: raku sutka, prostaty i żołądka.

</doc>
<doc id="1021544" url="https://pl.wikipedia.org/wiki?curid=1021544" title="Nikifor Kalczenko">
Nikifor Kalczenko

Nikifor Timofiejewicz Kalczenko, ros. Никифор Тимофеевич Кальченко, ukr. Ники́фор Тимофі́йович Ка́льченко (ur. 9 lutego 1906 w Koszmaniwce, zm. 14 maja 1989 w Kijowie) – radziecki działacz partyjny i państwowy, premier USRR, Bohater Pracy Socjalistycznej (1976).
W latach 1921–1924 uczył się w szkole sadowniczej w Połtawie, następnie do 1928 studiował w Połtawskim Instytucie Rolniczym.
W 1932 został członkiem WKP(b), w latach 1938–1941 był I sekretarzem odeskiego obwodowego komitetu partii.
W latach 1941–1946 był w Armii Czerwonej członkiem Rady Wojskowej 1 Frontu Ukraińskiego, służbę wojskową ukończył w stopniu generała porucznika.
Od 1946 zajmował stanowiska ministerialne w rządzie USRR, w latach 1954–1961 był przewodniczącym Rady Ministrów USRR, później zastępcą przewodniczącego Rady Ministrów, w latach 1965–1976 I zastępcą przewodniczącego Rady Ministrów.
Odznaczenia.
I medale.

</doc>
<doc id="1021545" url="https://pl.wikipedia.org/wiki?curid=1021545" title="Cuts Both Ways">
Cuts Both Ways

Cuts Both Ways – anglojęzyczny studyjny album Glorii Estefan z 1989 roku. Album ten uznaje się za pierwszy solowy album w karierze Glorii Estefan. Wszystkie poprzednie płyty sygnowane były nazwą: Gloria Estefan &amp; Miami Sound Machine. Chociaż album "Cuts Both Ways" był solowym dziełem piosenkarki, płyta nagrana została z towarzyszeniem wszystkich muzyków z zespołu Miami Sound Machine. Album wyprodukowany został przez męża Glorii, Emilio Estefana Jr. oraz Jorge Casasa i Claya Ostwalda. Zdjęcie na okładce albumu jest dziełem słynnego fotografa Randeego St. Nicholasa. "Cuts Both Ways" do dnia dzisiejszego jest najpopularniejszym albumem w karierze piosenkarki. Krążek zyskał status trzykrotnej platyny w USA i Wielkiej Brytanii, a na całym świecie sprzedał się w ponad dziesięciu milionach egzemplarzy, stając się jednym z największych bestsellerów 1989 roku. Płyta promowana była pięcioma singlami: "Don't Wanna Lose You" (który dotarł na szczyt amerykańskiej listy przebojów, był nominowany do nagrody Grammy, a także zyskał status złotego krążka), "Get On Your Feet" (który dotarł w USA do pozycji 11), "Here We Are" (który zdołał dotrzeć w Stanach do pozycji 6), "Oye Mi Canto" (teledysk do tego singla otrzymał nagrodę MTV Video Music Awards) oraz "Cuts Both Ways" (za który artystka otrzymała prestiżową nagrodę BMI Award dla najlepszej kompozytorki roku). Promocję albumu uzupełniło wydanie hiszpańskojęzycznej wersji "Don't Wanna Lose You" (Si Voy Perderte), która osiągnęła szczyt latynoskich zestawień. Album "Cuts Both Ways" jest swoistego rodzaju koncept-albumem. Według Estefan jej intencją było umieszczenie na płycie utworów zarówno szybkich jak i ballad, a także utworów hiszpańsko- i anglojęzycznych. Gloria w ten sposób chciała dotrzeć do jak najszerszego grona odbiorców.
Spis utworów.
Dodatkowe informacje.
Na płycie "Cuts Both Ways" zadebiutował wówczas nieznany piosenkarz Jon Secada, który rozpocznie solową karierę w 1993 roku. Secada pomagał w skomponowaniu kilku utworów, zaśpiewał w chórkach a także był odpowiedzialny za zaaranżowanie kilku piosenek.

</doc>
<doc id="1021549" url="https://pl.wikipedia.org/wiki?curid=1021549" title="Into The Light">
Into The Light



</doc>
<doc id="1021551" url="https://pl.wikipedia.org/wiki?curid=1021551" title="Arnold Lane">
Arnold Lane



</doc>
<doc id="1021553" url="https://pl.wikipedia.org/wiki?curid=1021553" title="Czynniki transkrypcyjne">
Czynniki transkrypcyjne



</doc>
<doc id="1021556" url="https://pl.wikipedia.org/wiki?curid=1021556" title="OHPL">
OHPL



</doc>
<doc id="1021560" url="https://pl.wikipedia.org/wiki?curid=1021560" title="Ilja Markow">
Ilja Markow

Ilja Władisławowicz Markow (ros. Илья Владиславович Марков; ur. 19 czerwca 1972 w Asbiest) – rosyjski chodziarz.
Mistrz świata (1999) i Europy (1998) w chodzie na 20 km. W 1996 zdobył w tej konkurencji wicemistrzostwo olimpijskie, a w 2001 – wicemistrzostwo świata. Markow od wielu lat startuje w polskiej lidze lekkoatletycznej, ostatnio w barwach AZS-AWF Kraków. W 2009 został trenerem kadry polskich chodziarzy.
Odznaczony Srebrnym Krzyżem Zasługi (2010).

</doc>
<doc id="1021565" url="https://pl.wikipedia.org/wiki?curid=1021565" title="Stanisław Pawlak (polityk)">
Stanisław Pawlak (polityk)

Stanisław Pawlak (ur. 22 maja 1952 w Lubominie) – polski polityk, urzędnik samorządowy, poseł na Sejm II i III kadencji.
Życiorys.
Ukończył w 1976 studia na Wydziale Rolniczym Akademii Rolniczej w Poznaniu. W latach 1994–2002 pełnił funkcję burmistrza miasta i gminy Lubraniec. Sprawował też mandat posła na Sejm II i III kadencji z ramienia Sojuszu Lewicy Demokratycznej w latach 1993–2001 (ponownie kandydował bez powodzenia do Sejmu w 2005, 2011 i 2015). Należał do SdRP, następnie przystąpił do SLD. W 2002 został zatrudniony w Wojewódzkim Funduszu Ochrony Środowiska i Gospodarki Wodnej w Toruniu. Po kilku miesiącach przeszedł na stanowisko wiceprezesa Krajowej Spółki Cukrowej Polski Cukier (został odwołany w 2006).
W 1998 został po raz pierwszy z ramienia SLD wybrany do sejmiku kujawsko-pomorskiego. Reelekcję uzyskiwał w kolejnych wyborach w 2002, 2006, 2010, 2014 i 2018.

</doc>
<doc id="1021566" url="https://pl.wikipedia.org/wiki?curid=1021566" title="Bezludne sześćdziesiątki">
Bezludne sześćdziesiątki

Bezludne sześćdziesiątki – obszar wód Oceanu Południowego rozciągający się pomiędzy 60° i 70° szerokości geograficznej południowej, otaczający Antarktydę. W rejonie tym występuje Antarktyczny Prąd Okołobiegunowy.
Na północ od pasa bezludnych sześćdziesiątek znajduje się pas wyjących pięćdziesiątek, obszar o najsilniejszych stałych wiatrach na Ziemi.
Obecność ludzka.
Obszar ten jest całkowicie pozbawiony stałej ludności, czemu zawdzięcza swoją nazwę. Przyczynia się do tego surowy klimat polarny. Jedynymi stałymi lądami na tym obszarze są północna część Półwyspu Antarktycznego (Ziemia Grahama) i antarktyczne wyspy. Ludzie bytują tu wyłącznie w stacjach polarnych.
Opis samotnej żeglugi wzdłuż 60. równoleżnika na jachcie można znaleźć w książce Davida Lewisa "Ice Bird" (Wydawnictwo Morskie, 1979).

</doc>
<doc id="1021568" url="https://pl.wikipedia.org/wiki?curid=1021568" title="Waldemar Sierański">
Waldemar Sierański

Waldemar Sierański (ur. 5 kwietnia 1958 w Warszawie) – polski artysta kabaretowy i aktor. Współtworzy kabaret „Koń Polski”.

</doc>
<doc id="1021570" url="https://pl.wikipedia.org/wiki?curid=1021570" title="Włas Czubar">
Włas Czubar

Włas Jakowycz Czubar, ukr. Влас Якович Чубар (ur. w Fedoriwce, zm. 26 lutego 1939 w Moskwie) – ukraiński socjaldemokrata i komunista, przewodniczący Rady Komisarzy Ludowych USRR (1923–1934), członek KC RKP(b)/WKP (b) (9 sierpnia 1921 – 28 listopada 1938), członek Politbiura KC KP(b)U (10 kwietnia 1923 – 14 czerwca 1934), zastępca członka Politbiura KC WKP(b) (3 listopada 1926 – 1 lutego 1935), członek Politbiura KC WKP(b) (1 lutego 1935 – 16 czerwca 1938), komisarz ludowy finansów ZSRR (16 sierpnia 1937 – 19 stycznia 1938), wiceprzewodniczący Rady Komisarzy Ludowych ZSRR (24 kwietnia 1934 – 4 lipca 1938).
Życiorys.
Urodził się w rodzinie chłopskiej. Brał udział w rewolucji 1905 roku, w 1907 wstąpił do Socjaldemokratycznej Partii Robotniczej Rosji, członek frakcji bolszewików. Po ukończeniu w 1911 ołeksandriwskiej szkoły mechaniczno-technicznej pracował w fabrykach Kramatorska, Hulajpola, Mariupola, Moskwy i Petersburga.
Brał udział w rewolucji lutowej i październikowej 1917 roku, był komisarzem artylerii Piotrogrodu.
Od 1919 działał na Ukrainie, początkowo był przewodniczącym biura organizacyjnego przemysłu Ukraińskiej SRR, od końca 1920 przewodniczącym Ukraińskiej Rady Gospodarki Narodowej, od lipca 1923 przewodniczącym Rady Komisarzy Ludowych USRR.
W latach 1930-1932 był przeciwnikiem polityki WKP(b) zwiększania kontyngentów rolniczych i przymusowej kolektywizacji na Ukrainie, której konsekwencją był masowy głód. Wobec swego stanowiska w 1934 został usunięty z Ukrainy i mianowany wiceprzewodniczącym Rady Komisarzy Ludowych ZSRR, a w 1937 ludowym komisarzem finansów ZSRR.
W czasie „wielkiej czystki” 4 lipca 1938 został aresztowany i oskarżony o „antyradziecką i terrorystyczną działalność i o szkodnictwo”; 26 lutego 1939 został skazany na śmierć przez Kolegium Wojskowe Sądu Najwyższego ZSRR i stracony tego samego dnia. Skremowany w krematorium na Cmentarzu Dońskim, pochowany anonimowo, obecnie mogiła zbiorowa nr 1 na Nowym Cmentarzu Dońskim.
Zrehabilitowany 24 sierpnia 1955 postanowieniem Kolegium Wojskowego SN ZSRR.
Śledztwo na Ukrainie w sprawie wielkiego głodu i wyrok sądu w sprawie.
25 maja 2009 Służba Bezpieczeństwa Ukrainy wszczęła oficjalne śledztwo w sprawie wielkiego głodu 1932-1933 jako zbrodni ludobójstwa.
Po zakończeniu śledztwa w listopadzie 2009, w styczniu 2010 Prokuratura Generalna Ukrainy skierowała do sądu akt oskarżenia. 13 stycznia 2010 Sąd Apelacyjny w Kijowie po rozpoznaniu sprawy uznał Józefa Stalina, Wiaczesława Mołotowa, Łazara Kaganowicza, Pawła Postyszewa, Stanisława Kosiora, Własa Czubara i Mendla Chatajewicza za winnych zbrodni ludobójstwa określonych w art. 442 par. 1 kodeksu karnego Ukrainy i umorzył jednocześnie postępowanie karne w związku ze śmiercią oskarżonych.

</doc>
<doc id="1021571" url="https://pl.wikipedia.org/wiki?curid=1021571" title="The Redemption Vol. 1">
The Redemption Vol. 1

The Redemption Vol. 1 to pierwszy mixtape autorstwa Big Mike'a i grupy hiphopowej Ruff Ryders. Wydany w roku 2005. Występują na nim takie gwiazdy jak The LOX, a nawet 2Pac.

</doc>
<doc id="1021572" url="https://pl.wikipedia.org/wiki?curid=1021572" title="Papaina">
Papaina

Papaina (EC 3.4.22.2) – enzym z podklasy proteaz o niskiej specyficzności substratowej (proteoliza zachodzi niezależnie od tego jakie aminokwasy sąsiadują z wiązaniem peptydowym) otrzymywany z mleczka zielonych owoców i liści melonowca właściwego (od którego łacińskiej nazwy gatunkowej pochodzi nazwa papainy).
Jest to substancja podobna do ludzkiej pepsyny. Uczestniczy w rozkładzie białek. Łańcuch papainy zbudowany jest z 212 reszt aminokwasowych, stabilizowany jest 4 mostkami dwusiarczkowymi (-S-S-) i tworzy dwie domeny podobnie jak insulina. Do osiągnięcia pełni aktywności enzymatycznej papaina musi mieć wolną grupę -SH i lekko kwaśne środowisko.
Jest składnikiem sosów nadających kruchość potrawom mięsnym, soli zmiękczającej mięso oraz produktów kosmetycznych (peelingi chemiczne).

</doc>
<doc id="1021573" url="https://pl.wikipedia.org/wiki?curid=1021573" title="Robin Hood (film 1973)">
Robin Hood (film 1973)

Robin Hood – amerykański film animowany z 1973 roku, wyprodukowany przez Walt Disney Productions. Film jest 21. obrazem w oficjalnym kanonie animacji Walta Disneya. W animacji, opartej na legendzie angielskiej, ukazano bohaterów jako antropomorficzne zwierzęta.
Fabuła.
Robin Hood i jego przyjaciele, śliczna Marion , zły szeryf z Nottingham i jego córka reprezentują całe królestwo zwierząt. Angielski tron zdobywa uzurpator, który ściąga ze swoich poddanych lichwiarskie podatki. Jednak nie jest on jedynym zmartwieniem mieszkańców. Po lesie czai się sprytny lis z Sherwood i okrada bogatych mieszkańców, by z kolei pomóc tym biednym.

</doc>
<doc id="1021574" url="https://pl.wikipedia.org/wiki?curid=1021574" title="Julian Prejs">
Julian Prejs

Julian Walenty Prejs, pseud. "Sjerp-Polaczek"; "Polaczek-Biedaczek", "bez kosy Wojaczek" (ur. 13 lutego 1820 w Papowie Biskupim, zm. 4 lipca 1904 w Bydgoszczy) – nauczyciel, pisarz ludowy, polski działacz narodowy, dziennikarz, wydawca, zwany „ojcem prasy ludowej na Pomorzu”.
Życiorys.
Urodził się 13 lutego 1820 r. w Papowie Biskupim pod Chełmżą. Był synem Józefa Kazimierza (zm. 1849), organisty, potem dzierżawcy majątku i Anny z Paliwodzińskich. Uczył się najpierw w Szkole Miejskiej w Chełmnie, a od 1835 r. w gimnazjum toruńskim. Latem 1840 r. udał się do Królestwa Polskiego. W 1842 r. przyjęto go na wydział filozoficzny Uniwersytetu Wrocławskiego "extra ordinem". Od listopada 1842 do lipca 1843 r. był członkiem Towarzystwa Literacko-Słowiańskiego we Wrocławiu. Nie ukończywszy studiów, znów udał się w 1844 r. do Królestwa. W 1845 r. przebywał w Warszawie, gdzie pracował jako guwerner. Zaangażował się w bliżej nieznaną akcję konspiracyjną. Zagrożony aresztowaniem, wrócił na początku 1847 r. do Chełmna. Echem tych przeżyć był wiersz „Dola Śmiertelnika” (Przyjaciel Ludu, 1847, nr 3), w którym dał wyraz zwątpieniu w skuteczność zbrojnej walki z zaborcami. Władze pruskie, znając jego działalność polityczną, nie dopuściły go do egzaminu państwowego, zamykając mu drogę do zawodu nauczycielskiego. Odtąd poświęcił się całkowicie pracy oświatowej wśród ludu.
Okres toruński.
Pierwsze utwory literackie ogłosił w latach 1845–1847 w poznańskim piśmie „Kościół i Szkoła” i leszczyńskim „Przyjacielu Ludu”. Działalność literacką rozwinął na szerszą skalę w okresie Wiosny Ludów. W połowie 1848 roku ogłosił prospekt popularnego pisma politycznego pt. „Ludownik”, jednak z powodu wysokich opłat stemplowych zrezygnował z jego wydawania. Od lipca 1848 r. współpracował z wydawaną w Chełmnie „Szkółką Narodową”. W ogłaszanych na jej łamach pod pseudonimem "Sjerp-Polaczka" artykułach opowiadał się za równością wszystkich ludzi, solidaryzmem społecznym i przewodnictwem szlachty. W wierszach i rymowankach starał się rozbudzać uczucia patriotyczne. Równocześnie od października 1848 do czerwca 1850 r. redagował i wydawał własne pismo pt. „Biedaczek, czyli Mały i Tani Tygodnik dla Biednego Ludu”. Wychodziło ono najpierw w Toruniu, a od 1849 w Chełmży. Tytuł ten stał się niezwykle ważną pozycją dla rozbudzenia polskiej świadomości narodowej. „Biedaczka” drukowała początkowo drukarnia niemiecka, a od kwietnia 1849 r. Drukarnia Polsko-Ludowa, którą założył dzięki pomocy Ligi Polskiej, niektórych ziemian i księży. W 1850 r. wskutek utrudnień przedkładanych przez władze pruskie, zmuszony był zlikwidować swoje przedsiębiorstwo. W tym czasie podjął również próbę wydawania osobnego pisma dla kobiet pt. „Siostrzanka” (nr 1 ukazał się 1 kwietnia 1849). Pismo wraz z dodatkiem „Pięknotka”, nie znajdując oddźwięku, wkrótce upadło.
Okres chełmiński.
Po 1850 roku mieszkał w Chełmnie, utrzymując kontakty z toruńską oficyną Augusta Schneidera i zapewne anonimowo, z chełmińskim Nadwiślaninem. Od ok. 1855 r. prowadził pensjonat dla uczniów i zajmował się ich wychowaniem. Wkrótce zaczęły się jego kontakty z Bydgoszczą, gdzie od października 1860 do marca 1861 wydawał kalendarz „Wszechbrat Bracki, pismo dla bractw i stowarzyszeń kościelnych a szczególnie Bractw Trzeźwości świętej” (ukazało się 5 numerów). Długi żywot i duże znaczenie dla rozwoju oświaty miał „"Sjerp-Polaczka Kalendarz Katolicko-Polski"” wydawany w Toruniu w latach 1861–1877. O jego działalności w czasie powstania styczniowego brak wiarygodnych danych. Być może był jednym z komisarzy tajnego Rządu Narodowego wyznaczonym dla Pomorza.
Okres bydgoski.
W 1865 r. zamieszkał na stałe w Bydgoszczy, często zmieniając mieszkania. Redagował tu w dalszym ciągu swój "Kalendarz", równocześnie, szukając podstaw egzystencji, chwytał się różnych zawodów. Przez wiele lat trudnił się rybołówstwem. Żył w wielkiej biedzie, z trudem mogąc wyżywić rodzinę. Jednak pióra się nigdy nie wyrzekł. W 1884 r. podjął się, atakowany przez „Gońca Wielkopolskiego” i pisarza kaszubskiego Hieronima Derdowskiego, redagowania w Inowrocławiu gazety ludowej „Kujawiak”. Gazeta ta po trzech miesiącach upadła, a Julian Prejs powrócił do Bydgoszczy i pozostał w tym mieście już do śmierci.
Współpracował ze Stanisławem Tomaszewskim, drukarzem i wydawcą gazet „Straż Polska” (1891–1894) i „Gazeta Bydgoska”. Swoim piórem wspierał również inne pisma, np. „Pochodnię inowrocławską”, drukowaną u Tomaszewskiego. Opracował historię bydgoskich bractw Św. Rocha i Św. Anny. Rzadko otrzymywał za swą pracę zapłatę, nazywając siebie z tego powodu „Szczodrym Tomaszem”.
Swojej działalności nie ograniczał tylko do pisarstwa, lecz czynnie uczestniczył w życiu społecznym polskich bydgoszczan. W 1872 r. wraz z Teofilem Magdzińskim należał do założycieli Towarzystwa Przemysłowego. Był również współzałożycielem bydgoskiego chóru „Halka” oraz wchodził w skład Rady Nadzorczej Banku Ludowego. W Bydgoszczy mieszkał prawie 40 lat i ten gród „ubrdany”, jak go nazywał, najbardziej ze wszystkich ukochał. Jego dom do dzisiaj istnieje przy malowniczej uliczce Terasy nr 2. Chętny do współpracy i świadczenia pomocy innym, nie dbał o siebie, toteż koniec długiego i pracowitego życia spędził w niedostatku, nędzy i całkowitym niemal zapomnieniu. Kiedy popadł w skrajną nędzę, w prasie poznańskiej i pomorskiej pojawiły się w 1902 r. odezwy, wzywające do spieszenia z pomocą sędziwemu, dogorywającemu literatowi.
Zmarł 2 lipca 1904 w Bydgoszczy w wieku 84 lat. Został pochowany na bydgoskim cmentarzu Starofarnym. W czasie pogrzebu, na który zjechali się radcy z różnych części kraju, mowę pożegnalną wygłosił Wiktor Kulerski, wydawca „Gazety Grudziądzkiej”.
Rodzina.
Julian Prejs był żonaty z Karoliną z Gollników. Miał synów: Franciszka i Wiktora.

</doc>
<doc id="1021577" url="https://pl.wikipedia.org/wiki?curid=1021577" title="Rynkonzaur">
Rynkonzaur

Rynkonzaur ("Rinconsaurus caudamirus") – zauropod z rodziny tytanozaurów (Titanosauridae).
Żył w epoce późnej kredy (ok. 93-83 mln lat temu) na terenach Ameryki Północnej. Długość ciała ok. 11 m, wysokość ok. 2,5 m. Jego szczątki znaleziono w Argentynie. Analizy kladystyczne wskazują na bliskie pokrewieństwo z Muyelensaurus, dla tych dwóch zwierząt utworzono klad Rinconsauria.

</doc>
<doc id="1021580" url="https://pl.wikipedia.org/wiki?curid=1021580" title="Pherkad">
Pherkad

Pherkad ("Gamma Ursae Minoris", "γ UMi") – trzecia pod względem jasności gwiazda Małej Niedźwiedzicy. Jest ona odległa od Słońca o ok. 487 lat świetlnych.
Nazwa.
Gwiazda nosi tradycyjną nazwę Pherkad, która wywodzi się od arabskiego , co oznacza „cielę”. Dawniej Arabowie nazywali „dwoma cielętami” tę gwiazdę i β UMi (Kochab). Międzynarodowa Unia Astronomiczna zatwierdziła użycie nazwy Pherkad dla określenia tej gwiazdy.
Charakterystyka.
Jest to olbrzym reprezentujący typ widmowy A2. Gwiazda ma najprawdopodobniej helowe jądro w którym ustały reakcje syntezy, otoczone przez powłokę wodoru, w której reakcje te trwają. W przyszłości zmieni się w bardziej typowego olbrzyma (jak Kochab, choć jaśniejszego niż ta gwiazda) i zakończy życie odrzuciwszy powłoki, pozostawiając białego karła o masie ok. 0,85 . Gwiazda cechuje się niewielką zmiennością, jej jasność waha się o 0,03, w związku z czym jest klasyfikowana jako zmienna typu Delta Scuti.

</doc>
<doc id="1021584" url="https://pl.wikipedia.org/wiki?curid=1021584" title="Buston (miasto)">
Buston (miasto)

Buston (tadż. Бӯстон) – miasto w północnym Tadżykistanie, w wilajecie sogdyjskim. Liczyło 21 tys. mieszkańców (2006). Ośrodek przemysłowy. Prawa miejskie otrzymało w 1946 roku.

</doc>
<doc id="1021589" url="https://pl.wikipedia.org/wiki?curid=1021589" title="Superpuchar Polski w piłce nożnej 1987">
Superpuchar Polski w piłce nożnej 1987

Superpuchar Polski 1987- trzecia (a druga odbyta) edycja Superpucharu Polski miała miejsce 2 sierpnia 1987 roku na Stadionie Miejskim w Białymstoku. Uczestniczył w nim: Mistrz Polski 1987- Górnik Zabrze i zdobywca Pucharu Polski 1987 – Śląsk Wrocław. Podobnie jak w 1983 zwyciężył zdobywca krajowego Pucharu. Drużyna Śląska, po dwóch bramkach głową Dariusza Marciniaka (23 i 55 minuta gry) pokonała Górnika 2:0 (1:0) i zdobyła jedyny w swoich dziejach piłkarski Superpuchar. Od tego momentu do roku 2001 (z przerwą w 1993) corocznie rozgrywano mecz o Superpuchar Polski. Patronat nad jego organizacją objęła fundacja Gloria Victis.

</doc>
<doc id="1021591" url="https://pl.wikipedia.org/wiki?curid=1021591" title="Ścieżki dźwiękowe serii Devil May Cry">
Ścieżki dźwiękowe serii Devil May Cry

W serii "Devil May Cry" wydano trzy ścieżki dźwiękowe po jednej dla każdej gry w serii.
Niepewność przed wydaniem.
Początkowo Capcom był niechętny wydaniu ścieżki dźwiękowej z serii "Devil May Cry" z powodu słabej sprzedaży tego typu produktów. Jako przetestowanie rynku Capcom zdecydował uruchomić przedsprzedaż.
Gdy ilość chętnych do kupna okazała się wystarczająca, 15 października 2004 wydano ścieżki dźwiękowe z gier "Devil May Cry" i "Devil May Cry 2". 
Obydwa wydania składały się z dwóch płyt, a producentami muzyki podpisani zostali Masami Ueda, Misao Senbongi i Masato Koda dla ścieżki "Devil May Cry" i Masato Koda, Tetsuya Shibata i Satoshi Ise dla "Devil May Cry 2".
Ścieżka Devil May Cry.
Dysk 1 (62:33)
Dysk 2 (71:07)
Ścieżka Devil May Cry 2.
Dysk 1 (48:19)
Dysk 2 (52:43)
Ścieżka Devil May Cry 3.
Po sukcesie dwóch poprzednich albumów Capcom zdecydował wydać 31 marca 2005 ścieżkę dźwiękową z niedawno wydanej gry "". Jako producenci podpisani zostali Tetsuya Shibata i Kento Hasegawa. Wydanie zawiera 3 płyty.
Piosenki śpiewane z "Devil May Cry 3" zostały napisane i wykonane przez Shawna "Shootie HG" McPhersona z heavymetalowej grupy Hostile Groove i Davida Bakera.
Dysk 1 (63:54)
Dysk 2 (69:38)
Dysk 3 (63:46)

</doc>
<doc id="1021592" url="https://pl.wikipedia.org/wiki?curid=1021592" title="Rokazaur">
Rokazaur

Rokazaur ("Rocasaurus muniozi") – zauropod z rodziny tytanozaurów (Titanosauridae).
Żył w epoce późnej kredy (ok. 80 mln lat temu) na terenach Ameryki Południowej. Długość ciała ok. 8 m. Jego szczątki znaleziono w 2000 roku w Argentynie.

</doc>
<doc id="1021597" url="https://pl.wikipedia.org/wiki?curid=1021597" title="Moskwa (Tadżykistan)">
Moskwa (Tadżykistan)

Moskwa (tadż. Москва - trl. Moskva, trb. Moskwa; ros. Московский - trl. Moskovskiy, trb. Moskowskij ; dawna nazwa Czubek) – osiedle typu miejskiego w Tadżykistanie (wilajet chatloński).
Miasto znajduje się ok. 20 km na południe od Wose - stolicy dystryktu. W jego bezpośrednim sąsiedztwie znajdują się miejscowości: Pachtakor (1,5 km na zachód), Okmazor (1 km na wschód), Sadbargo (0,5 km na północ) oraz od południa Beszkappa (2,0 km) i dawny sowchoz Czubek (1,5 km).

</doc>
<doc id="1021599" url="https://pl.wikipedia.org/wiki?curid=1021599" title="Daughtry">
Daughtry

Daughtry – amerykański zespół grający muzykę w stylu post grunge, założony w McLeansville w stanie Karolina Północna przez Chrisa Daughtry’ego, finalistę piątej edycji programu "Idol" w 2006 roku. Członkowie grupy zostali wybrani w trakcie organizowanego castingu. Ich debiutancki album "Daughtry" wydany 21 listopada 2006 osiągnął 1. miejsce na liście "Billboard 200" (w 2 tygodnie) i na liście "Top Rocks Albums" (plasował się 14 tygodni). W USA płyta uzyskała trzykrotnie status platynowej płyty (3 miliony sprzedanych kopii). Najbardziej znany singel z tego albumu, „It’s Not Over” uzyskał 4. miejsce na liście "Billboard Hot 100". Piosenka została wydana także w Polsce i uzyskała 9. miejsce na liście "Rockowania" 4fun.tv. Singel ten w Stanach Zjednoczonych pokrył się platyną. W 2007 roku Daughtry wykonał piosenkę „Crashed”, która znalazła się w reklamie serii Bionicle – Toa Mahri.
Drugi album zespołu, "Leave This Town" został wydany w lipcu 2009 roku. W Stanach Zjednoczonych sprzedał się w nakładzie 1,3 miliona kopii i uzyskał status platynowej płyty według Recording Industry Association of America. Pierwszy singel „No Surprise” znalazł się na piątym miejscu na liście Hot 100. Trzeci studyjny album zespołu "Break The Spell" został wydany w listopadzie 2011 roku. Zadebiutował na liście Billboard 200 i uzyskał status złotej płyty według Recording Industry Association of America. Do tej pory zespół sprzedał ponad 6,7 miliona płyt w USA.
Historia.
W piątym sezonie American Idol Chris Daughtry zakończył na czwartym miejscu. Po odrzuceniu oferty zespołu Fuel, który zaproponował rolę głównego wokalisty, Daughtry ogłosił, że sam utworzy zespół muzyczny. 10 lipca 2006 podpisał kontrakt z wytwórniami 19 Entertainment i RCA Records, które miały kontrakty z innymi uczestnikami Idola, jak np. Kelly Clarkson i Kellie Pickler. Chris Daughtry jest wokalistą i autorem piosenek. Współpracował też z innymi tekściarzami jak np. z zespołów: Live – Ed Kowalczyk, Fuel – Carl Bell, 3 Doors Down – Brad Arnold, Matchbox Twenty – Rob Thomas, SR-71's – Mitch Allan, Shinedown – Brent Smith, Three Days Grace – Adam Gontier, Erickiem Dill, Theory of a Deadman – Tyler Connolly, Lifehouse – Jason Wade, Nickelback – Chad Kroeger.
Następnie Daughtry i członkowie wytwórni płytowych, przez casting wybrali czterech członków zespołu, takich jak Jeremy Brady (gitarzysta, 2006–2007), Josh Steely (gitara prowadząca, 2006 – obecnie), Josh Paul (gitara basowa, 2006–2012, grał również w zespole Suicidal Tendencies), Joey Barnes (2006–2010, perkusja, był głównym wokalistą Suicide Darlings). Dwóch członków zespołu pochodziło z Północnej Karoliny: Barnes, którego Chris Daughtry znał od jakiegoś czasu i Brady, którego poznał na miesiąc przed przesłuchaniem. Steely i Paul pochodzili z Kalifornii. Zapadła decyzja, żeby nazwać zespół „Daughtry”, żeby pozostać bardziej rozpoznawalnymi po sukcesie Chrisa w American Idol. W jednym z wywiadów Chris powiedział: „Moglibyśmy wybrać jedną z niejasnych nazw, ale ta pochodzi z telewizyjnego show i jest już znana. Łatwiej było zacząć z moim nazwiskiem jako nazwą zespołu”.
Debiutancka płyta zespołu o tym samym tytule została wyprodukowana przez Howarda Bensona i została wydana nakładem wytwórni 19 Entertainment i RCA Records 21 listopada 2006 roku. Sam Chris Daughtry odegrał dużą rolę w produkcji, pisząc teksty piosenek oraz uczestnicząc w pisaniu wszystkich utworów, poza dwoma – „Feels Like Tonight” i „What About Now”. Poza tym sam napisał utwory „Home”, „Gone” i „Breakdown”. Innymi ważnymi osobami w procesie tworzenia tekstów byli Dr. Luke, Max Martin i Josh Freese. W trakcie powstawania albumu Chris Daughtry był jedynym oficjalnym członkiem zespołu, co prowadziło do błędnego myślenia, że zespół Daughtry odnosi się do solowej kariery Chrisa.
Album "Daughtry" to niespodziewany sukces, który rozsławił kilka hitów. Pierwszy singel „It’s Not Over” zadebiutował w radio 6 grudnia 2006 roku po tym, jak opóźniło się wydanie singla „September”. Utwór „It’s Not Over” osiągnął czwarte miejsce na liście Billboard Hot 100 i utrzymywał się w trójce najlepszych singli na trzech innych listach. Krótko potem Jeremy Brady ogłosił rozstanie z zespołem. Jego miejsce zajął Brian Craddock z Virginii. W wywiadzie Chris Daughtry i Brian Craddock przyznali, że znali się jeszcze za czasów występów Chrisa w grupie „Absent Element”.
Po sukcesie „It’s Not Over” kolejnym utworem z płyty był „Home”. Kawałek debiutował na 83. miejscu, ale w ciągu kilku tygodni został sklasyfikowany na jako numer pięć na liście Billboard Hot 100. Utwór też można było usłyszeć w szóstej edycji American Idol, piątej Australian Idol oraz drugiej Ídolos Brazil, w momencie, gdy uczestnicy odpadali z programu. Trzeci singel z albumu, „What I Want” zadebiutował w rozgłośniach radiowych 23 kwietnia 2007 roku. Wiodącym gitarzystą w tym utworze był gościnnie Slash. Utwór został odnotowany na szóstej pozycji na rockowych listach przebojów, został również dodany do gry dostępnej na Nintendo DS. Czwarty singel „Over You” pojawił się 24 lipca 2007 roku. Piosenka została wykonana na żywo w programie Good Morning America. „Crashed”, piąty singel zadebiutował w radio 10 września 2007 i został użyty w reklamie „LEGO Bionicle”. Utwór był także wykorzystany w pokazach Pre-Race, takich jak NASCAR, NEXTEL Cup czy Chevy Rock and Roll 400. Piąty singel „Feels Like Tonight” wydano 8 stycznia 2008 roku, rok po wydaniu albumu. Wideo pokazano również w styczniu, a piosenka została użyta w 2007 WWE Tribute to the Troops. Utwór „There and Back Again” był oficjalną ścieżką dźwiękową dla „WWE Backlash” w 2007 roku.
Po sukcesie singli z debiutanckiego albumu Daughtry zostali uhonorowani poczwórną platynową płytą 24 kwietnia 2008 roku. Grupa znalazła się też na ósmej stronie na portalu myspace.com w kategorii najczęściej słuchany wykonawca, z 29 milionami odsłuchań. Dodatkowo zespół pojawił się w popularnym zbiorze utworów różnych wykonawców „Now That's What I Call Music!” z pięcioma utworami: „It’s Not Over”, „Home”, „Over You”, „Feels Like Tonight” i „What About Now”. Byli też czterokrotnie nominowani do nagrody Grammy w 2008 roku w kategoriach: Best Pop Performance by a Duo or Group with Vocal, Best Rock Album, Best Rock Song i Best Rock Performance by a Duo or Group with Vocal. Według Billboard Daughtry byli dwudziestokrotnie na szczycie list światowych.
Rozszerzona wersja pierwszego albumu grupy Daughtry ukazała się 9 września. Oprócz oryginalnych utworów z płyty bonusowa wersja CD/DVD posiadała cztery dodatkowe utwory: akustyczne wersje „What About Now”, „It’s Not Over” i „Home” oraz cover zespołu Foreigner – „Feels Like the First Time”. Video zawierało wszystkie pięć teledysków, dwa rzadko pokazywane clipy live i niepowtarzalny materiał wideo zza kulis.
Skrócona wersja obszernego hitu „Home” została użyta na zakończenie angielskiego wydania „League Cup Final” w lutym 2008 roku, gdzie Tottenham Hotspur wygrywa z Chelsea.
Dyskografia.
Albumy studyjne:
Albumy kompilacyjne:
EP:

</doc>
<doc id="1021602" url="https://pl.wikipedia.org/wiki?curid=1021602" title="Pellegrinizaur">
Pellegrinizaur

Pellegrinizaur ("Pellegrinisaurus powelli") – zauropod z rodziny saltazaurów (Saltasauridae).
Żył w epoce późnej kredy (ok. 83-65 mln lat temu) na terenach Ameryki Południowej. Długość ciała ok. 25 m, masa ok. 40 t. Jego szczątki znaleziono w Argentynie.

</doc>
<doc id="1021604" url="https://pl.wikipedia.org/wiki?curid=1021604" title="Pierwogębe">
Pierwogębe



</doc>
<doc id="1021605" url="https://pl.wikipedia.org/wiki?curid=1021605" title="Tugalan">
Tugalan

 
Tugalan (tadż. Тугалан) – miejscowość w Tadżykistanie (wilajet chatloński); 19 tys. mieszkańców (2006). Ośrodek przemysłowy.

</doc>
<doc id="1021606" url="https://pl.wikipedia.org/wiki?curid=1021606" title="Ras Algheti">
Ras Algheti



</doc>
<doc id="1021608" url="https://pl.wikipedia.org/wiki?curid=1021608" title="Vera (utwór Pink Floyd)">
Vera (utwór Pink Floyd)

Vera – utwór muzyczny brytyjskiego zespołu rockowego Pink Floyd. Pochodzi z wydanej w 1979 roku rock opery/concept albumu "The Wall".
Tekst.
Tytuł odnosi się do Very Lynn, brytyjskiej wokalistki z czasów II wojny światowej i jej popularnej wówczas piosenki „We'll Meet Again”. Nawiązanie do utworu niosącego nadzieję pozostającym w domach rodzinom żołnierzy jest świadomie ironicznym zabiegiem, ponieważ zarówno autor Roger Waters, jak i wykreowany przez niego na płycie bohater (gwiazdor rockowy Pink) mieli już nigdy nie spotkać swych wyruszających na wojnę ojców.
Efekty dźwiękowe słyszalne w tle oraz wypowiedź otwierająca utwór ("„Where the hell are you, Simon?”") pochodzą z filmu "Bitwa o Anglię" (1969).
Wersja filmowa.
Sekwencje obrazujące ten utwór w filmie Alana Parkera "The Wall" otwiera fragment ukazujący Verę Lynn wykonującą piosenkę „The Little Boy that Santa Claus Forgot”.
Wersje koncertowe.
Na płycie koncertowej "The Wall Live" pierwszy utwór rozpoczyna się nie od fragmentu "Outside the Wall" – jak jest w oryginale – a od piosenki Very „We’ll Meet Again”. Utwór był przedstawiany na trasie Rogera Watersa "The Dark Side of the Moon Live" (2006–2007).

</doc>
<doc id="1021609" url="https://pl.wikipedia.org/wiki?curid=1021609" title="Jesús Arellano">
Jesús Arellano

José de Jesús Arellano Alcocer (ur. 8 maja 1973 w Monterrey) piłkarz meksykański grający na pozycji skrzydłowego.
Kariera klubowa.
Arellano pochodzi z Monterrey i tam też rozpoczął piłkarską karierę w klubie CF Monterrey. W 1993 roku zadebiutował w rozgrywkach ligi meksykańskiej, ale dopiero rok później zaczął grać w pierwszym składzie zespołu. W Monterrey grał przez 4,5 roku, i w styczniu 1998 przed rozpoczęciem fazy Clausura przeszedł do Chivas Guadalajara, ówczesnego mistrza fazy Verano. W Chivas grał przez 2 lata, a w sezonie 1998/1999 zdobywając 9 goli uzyskał swój najlepszy dorobek bramkowy w dotychczasowej karierze. W klubie z Guadalajary wystąpił łącznie w 72 ligowych meczach i zdobył 13 goli, a zimą 2000 powrócił do CF Monterrey. W 2003 roku osiągnął z tym klubem swój pierwszy duży sukces w karierze, jakim było wywalczenie mistrzostwa fazy Clausura. W kolejnym sezonie został z Monterrey mistrzem Apertura, a w 2005 roku powtórzył to osiągnięcie.
Kariera reprezentacyjna.
W reprezentacji Meksyku Arellano zadebiutował 7 lutego 1996 roku w przegranym 1:2 meczu z Chile. W 1998 roku został powołany do kadry na Mistrzostwa Świata we Francji, na których był rezerwowym, ale wystąpił we wszystkich meczach Meksyku: grupowych wygranym 3:1 z Koreą Południową oraz zremisowanych po 2:2 z Belgią i Holandią, a także w przegranym 1:2 w 1/8 finału z Niemcami.
W 2002 Arellano znalazł się w kadrze Javiera Aguirre na Mistrzostwa Świata 2002. Tam był już podstawowym zawodnikiem zespołu i wystąpił we dwóch grupowych meczach, wygranym 2:1 z Ekwadorem i zremisowanym 1:1 z Reprezentacja Włoch w piłce nożnej oraz przegranym 0:2 w 1/8 finału z USA.
Natomiast w 2006 roku selekcjoner drużyny narodowej Ricardo Lavolpe powołał Arellano na jego trzecie z rzędu mistrzostwa świata. Dzięki zaliczeniu Mistrzostw Świata w Niemczech Jesús stał się siódmym meksykańskim zawodnikiem, który grał na przynajmniej trzech Mundialach. Na niemieckiech boiskach wystąpił jednak tylko w grupowym meczu z Angolą (0:0).
W swojej karierze Arellano zaliczył też występy na takich turniejach jak: Puchar Konfederacji 1999 (zwycięstwo), Złoty Puchar CONCACAF 2000 (ćwierćfinał), Copa América 2001 (wicemistrzostwo), Złoty Puchar CONCACAF 2003 (mistrzostwo i nagroda MVP turnieju) oraz Copa América 2004 (ćwierćfinał).

</doc>
<doc id="1021610" url="https://pl.wikipedia.org/wiki?curid=1021610" title="Jowon">
Jowon

Jowon (tadż. "Ёвон") - osiedle typu miejskiego w Tadżykistanie (wilajet chatloński); 17 100 mieszkańców (2006). Ośrodek przemysłowy.

</doc>
<doc id="1021611" url="https://pl.wikipedia.org/wiki?curid=1021611" title="Eugeniusz Wirtemberski">
Eugeniusz Wirtemberski

Eugeniusz Wirtemberski (ur. 18 stycznia 1788 w Oleśnicy, zm. 16 września 1857 w Pokoju (niem. Carlsruhe) – książę wirtemberski, właściciel miejscowości Pokój ("Carlsruhe").
Życiorys.
Syn księcia Eugeniusza Fryderyka Wirtemberskiego i Luizy Stolberg-Gedern. Jego wychowawcą w Petersburgu był gen. Ehrenfried von Diebitsch und Narten (ojciec późniejszego feldmarszałka Iwana Dybicza), który w ten sposób trafił na dwór rosyjskiego cara Pawła I. Był kuzynem pierwszego króla Wirtembergii Fryderyka I.
Generał konnicy na służbie u rosyjskiego cara, w 1813 jeden z dowódców sił sprzymierzonych w zwycięskiej bitwie pod Kulm. Mecenas Carla Marii Webera, meloman i kompozytor (skomponował m.in. operę „Die Geisterbraut”). W 1822 roku po śmierci ojca został właścicielem Pokoju. Zajął się przebudową miasteczka, dbał również o kulturalny rozwój mieszkańców m.in. przez ponowne otwarcie teatru.
Małżeństwa i potomstwo.
20 kwietnia 1817 roku ożenił się z Matyldą zu Waldeck-Pyrmont (1801-1825). Para miała troje dzieci:
11 sierpnia 1827 roku ożenił się z Heleną zu Hohenlohe-Langenburg (1807-1880). Para miała czworo dzieci:

</doc>
<doc id="1021613" url="https://pl.wikipedia.org/wiki?curid=1021613" title="Napój energetyzujący">
Napój energetyzujący

Napój energetyzujący (ang. "energy drink") potocznie napój energetyczny i energetyk – pobudzający, przeważnie gazowany napój bezalkoholowy, z reguły zawierający kofeinę, taurynę i guaranę (źródło kofeiny). Bywa mylony z napojami izotonicznymi, które mają inne działanie.
Historia.
Pierwszy energy drink pojawił się w USA w 1949; sprzedawany był pod nazwą "Dr. Enuf". W Europie po raz pierwszy wprowadzono napoje energetyzujące w 1987, zaś spopularyzowały się po wprowadzeniu na rynek Red Bulla (1987 w Austrii, w 1997 w USA). W 2014 dostępne były w ponad 140 państwach. Według jednego z badań, około 50% użytkowników stanowią dzieci, nastolatkowie i młodzi dorośli (do 25 roku życia); według innego blisko ⅔ użytkowników jest w wieku 13–35 lat, z czego ⅔ to chłopcy i mężczyźni. Na rynku światowym dostępne są również produkty znane jako "energy shots" oraz niebędące napojami, "energy sheets", rozpuszczające się na języku, zawierające 100 mg kofeiny na porcję.
Działanie.
Napoje energetyzujące mają na celu polepszyć zdolności kognitywne, uwagę i nastrój u użytkowników. Ich reklamy skierowane są głównie do uczniów i studentów oraz osób pracujących w zawodach wymagających dużej koncentracji.
Działanie na wysiłek psychiczny uzależnione jest od składu napoju energetyzującego, co potwierdzono w badaniu randomizowanym z podwójnie ślepą próbą. Grupa 48 nałogowych kawoszy (18 mężczyzn, 30 kobiet) którzy na 24 godziny przed rozpoczęciem badań nie pili żadnych napojów kawowych otrzymało na drodze losowania jeden z wariantów terapii napojami energetycznymi, który polegał na przyjęciu napoju energetycznego A, B, C lub D (placebo). Po 30 minutach od podania polecano wykonywanie zadań wymagających skupienia uwagi. Po 60 minutach od podania polecono wykonanie określonych zadań pamięciowych i zadań badających czas reakcji. Kolejne warianty terapii napojami każdy z uczestników badania otrzymywał po 3-dniowym okresie przerwy. Otrzymano następujące wyniki:
Szkodliwość.
U zdrowych dorosłych dzienne spożycie kofeiny w dawce ≤400 mg jest uznawane za bezpieczne. Najczęściej zgłaszanymi działaniami niepożądanymi po spożyciu napojów energetyzujących w jednym z badań były palpitacje serca lub tachykardia, niepokój, problemy żołądkowe i ból w klatce piersiowej; działania niepożądane zgłosiło 188 z 217 badanych młodocianych użytkowników. Kofeina zawarta w napojach energertyzujących pobudza do wydalania moczu, przez co nie powinny być one użytkowane podczas ćwiczeń w gorącym środowisku ze względu na ryzyko odwodnienia. Zważywszy na wysoką zawartość cukru przy jednoczesnym niskim pH napojów energetyzujących mogą powodować niszczenie szkliwa, co zaobserwowano w badaniach wśród szwedzkiej i amerykańskiej młodzieży. Energy drinki bywają również łączone z alkoholem lub innymi substancjami psychoaktywnymi.
Skład.
Głównym środkiem psychoaktywnym wchodzącym w skład napojów energetyzujących jest działająca pobudzająco kofeina, również w postaci wyciągu z guarany (guaraniny). Przeciętnie w 250 ml napoju znajduje się 75–80 mg kofeiny. Jej zawartość różni się w zależności od produktu. Innymi składnikami wchodzącymi zwykle w skład energy drinków są między innymi tauryna (zwiększająca odporność na wysiłek), inozytol, żeń-szeń, karnityna, witaminy z grupy B i inne witaminy. Mogą także zawierać wyciągi roślinne: z miłorzębu, ostropestu plamistego czy yerby.

</doc>
<doc id="1021614" url="https://pl.wikipedia.org/wiki?curid=1021614" title="Elżbieta Wirtemberska (arcyksiężna)">
Elżbieta Wirtemberska (arcyksiężna)

Elżbieta Wilhelmina Luiza Wirtemberska (ur. 21 kwietnia 1767 w Trzebiatowie, zm. 18 lutego 1790 w Wiedniu) – księżniczka wirtemberska, arcyksiężna austriacka.
Życiorys.
Córka Fryderyka Eugeniusza i Zofii Doroty. Siostra króla Fryderyka I i carycy Marii Fiodorowny.
Po krótkiej nauce religijnej w klasztorze salezjanów w Wiedniu, księżniczka przeszła z luteranizmu na katolicyzm i 6 stycznia 1788 roku wyszła za arcyksięcia Franciszka Habsburga (cesarza od 1792 roku), syna arcyksięcia Leopolda (cesarza w latach 1790–1792) i arcyksiężnej Marii Ludwiki Burbon.
Para miała jedną córkę – arcyksiężniczkę Luizę (Ludwikę) Marię (ur. 18 lutego 1790, zm. 24 kwietnia 1791). Elżbieta zmarła po urodzeniu córki.

</doc>
<doc id="1021615" url="https://pl.wikipedia.org/wiki?curid=1021615" title="Madziarozaur">
Madziarozaur

Madziarozaur ("Magyarosaurus") – rodzaj małego zauropoda, żyjącego w mastrychcie na terenach dzisiejszej Rumunii. Jest to jeden z najmniejszych znanych zauropodów. Dorosłe madziarozaury osiągały zaledwie 6 m długości. Został on zaliczony przez Kristinę Curry Rogers do nienazwanego kladu tworzonego przez rapetozaura i saltazaury. Przyczyną jego niewielkich rozmiarów była niewielka ilość pożywienia dostępnego na małej wyspie, na której żył.
Odkrycie.
Pierwsze szczątki madziarozaura zostały odkryte przez barona Nopcsę w Hunedoarze – regionie zachodniej Rumunii. Nopcsa opisał je jako należące do nowego gatunku tytanozaura – "T. dacus". Epitet gatunkowy tego gatunku pochodzi od Daków – starożytnego ludu zamieszkującego tereny współczesnych: Rumunii i częściowo Węgier. Von Huene zorientował się jednak, że ""T." dacus" należy do nowego rodzaju zauropoda, którego opisał w 1932 pod nazwą "Magyarosaurus". W tym samym roku opisał on dwa nowe gatunki należące do rodzaju "Magyarosaurus", ale obecnie są one zazwyczaj uważane za synonimy "M. dacus" – gatunku typowego.
Paleobiologia.
Madziarozaur występował na terenach dawnej wyspy Haṭeg. W późnej kredzie Europa była archipelagiem wulkanicznych wysp, które często były niewielkie. Niewielka ilość dostępnego pożywienia i innych zasobów naturalnych doprowadziła do karłowatości żyjących tam roślinożerców, co doprowadziło też do skarłowacenia mięsożerców. Na wyspie Haṭeg obok madziarozaura żyły takie dinozaury jak nodozaur "Struthiosaurus", iguanodont "Rhabdodon", "Elopteryx" – niewielki teropod o niepewnej pozycji systematycznej – oraz hadrozaur "Telmatosaurus".
Gatunki.
Szczątki wszystkich wymienionych poniżej gatunków odkryto w mastrychckich osadach łożyska Sinpetru (Judethean Hunedoara, Rumunia)

</doc>
<doc id="1021616" url="https://pl.wikipedia.org/wiki?curid=1021616" title="Jesus Arellano">
Jesus Arellano



</doc>
<doc id="1021619" url="https://pl.wikipedia.org/wiki?curid=1021619" title="Włochy w Konkursie Piosenki Eurowizji">
Włochy w Konkursie Piosenki Eurowizji

Włochy uczestniczą w Konkursie Piosenki Eurowizji od samego początku, czyli od 1956. Od czasu debiutu, konkursem w kraju zajmuje się włoski nadawca publiczny Rai. Reprezentantem kraju zazwyczaj zostanie laureat Festiwalu Piosenki Włoskiej w San Remo.
Włochy trzykrotnie wygrały finał konkursu: w 1964 (Gigliola Cinquetti z piosenką „Non ho l’età”), 1990 (Toto Cutugno z piosenką „”), oraz w 2021 (Måneskin z piosenką „Zitti e buoni”). Do tej pory nadawca trzy razy pełnił funkcję gospodarza: w 1965, 1991 oraz 2022, a konkursy odbyły się odpowiednio: w Neapolu, Rzymie i Turynie.
Telewizja włoska kilkukrotnie wycofywała się z udziału w konkursie. Po raz pierwszy nie wysłała swojego reprezentanta na konkurs w 1981, tłumacząc to „malejącym zainteresowaniem telewidzów”. Dwa lata później wróciła do konkursowej rywalizacji. Włochy nie wzięły również udziału w konkursie w 1986, by powrócić w kolejnym roku. Kraj nie wysłał swojego reprezentanta na konkursy w latach 1994–1996. Po powrocie na konkurs w 1997 telewizja wycofała się z udziału 1998, by powrócić po trzynastoletniej przerwie i uczestniczyć w finale konkursu w 2011. Telewizja dołączyła wówczas do grupy krajów tzw. „Wielkiej Czwórki” (tj. Niemiec, Francji, Hiszpanii i Wielkiej Brytanii), tworząc tzw. „Wielką Piątkę”, mającą zagwarantowane miejsce w finale dzięki wpłacaniu najwyższych składek organizacyjnych.
Uczestnictwo.
Włochy uczestniczą w Konkursie Piosenki Eurowizji od 1956 i do tej pory wzięła w nim udział 47 razy. Poniższa tabela uwzględnia nazwiska wszystkich włoskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (1957–2022).
Poniższe tabele pokazują, którym krajom Włochy przyznaje w finale najwięcej punktów oraz od których państw włoscy reprezentanci otrzymują najwyższe noty.
Kraje, którym Włochy "przyznały" najwięcej punktów:
Kraje, od których Włochy "otrzymały" najwięcej punktów:
Legenda:
Konkursy Piosenki Eurowizji organizowane we Włoszech.
Poniższy spis uwzględnia miejsce organizacji koncertów oraz nazwiska prowadzących.
Nagrody im. Marcela Bezençona.
Nagrody im. Marcela Bezençona – nagrody przyznawane od 2002 twórcom najlepszych konkurencyjnych piosenek. Patronem statuetki jest twórca Konkursu Piosenki Eurowizji, Marcela Bezençona.
Nagrody przyznawane są obecnie w trzech kategoriach:
Poniższy spis uwzględnia włoskich zdobywców Nagrody im. Marcela Bezençona:
Nagroda Dziennikarzy
Nagroda Kompozytorów
Faworyt OGAE.
OGAE (, ) – pozarządowa organizacja non profit i międzynarodowy fanklub Konkursu Piosenki Eurowizji, założony w 1984 w Savonlinnie przez Jari-Pekka Koikkalainena.
Od 2007 OGAE przeprowadza przed każdym konkursem internetowy plebiscyt, w którym wszystkie kluby głosują na piosenki konkursowe, przy użyciu tzw. „systemu eurowizyjnego” (1-7, 8, 10 i 12 punktów dla 10 najwyżej ocenionych utworów; klub nie może głosować na propozycję z własnego kraju).
Spis poniżej prezentuje wszystkich włoskich zwycięzców plebiscytu na faworyta OGAE:
"Gratulacje: 50 lat Konkursu Piosenki Eurowizji".
W październiku 2005 odbył się specjalny koncert jubileuszowy , który został zorganizowany przez Europejską Unię Nadawców (EBU) z okazji 50-lecia Konkursu Piosenki Eurowizji. W trakcie koncertu odbył się plebiscyt na najlepszą piosenkę w całej historii imprezy. W stawce konkursowej znalazła się m.in. włoska propozycja „Nel blu dipinto di blu” Domenico Modugno, która zajęła trzecie miejsce podczas 3. Konkursu Piosenki Eurowizji. Utwór zajął ostatecznie drugie miejsce z 267 punktami na koncie, przegrywając jedynie z przebojem „Waterloo” zespołu ABBA.

</doc>
<doc id="1021620" url="https://pl.wikipedia.org/wiki?curid=1021620" title="Prosienicznik jednogłówkowy">
Prosienicznik jednogłówkowy

Prosienicznik jednogłówkowy ("Hypochaeris uniflora" Vill., według innych ujęć "Trommsdorffia uniflora" (Vill.) Soják) – gatunek rośliny należący do rodziny astrowatych. Występuje W Alpach, Sudetach i Karpatach. W Polsce można go spotkać we wszystkich wyższych górach.

</doc>
<doc id="1021621" url="https://pl.wikipedia.org/wiki?curid=1021621" title="Aleksander Fryderyk Wirtemberski (1771–1833)">
Aleksander Fryderyk Wirtemberski (1771–1833)

Aleksander Fryderyk Karol Wirtemberski (ur. 24 kwietnia 1771 w Mompelgard, zm. 4 lipca 1833 w Gocie) – książę Wirtembergii, generał rosyjski.
Życiorys.
Syn księcia Fryderyka Eugeniusza i Zofii Doroty. Brat króla Fryderyka I, księcia Ludwika i carycy Marii Fiodorowny.
Od 1782 brygadier armii rosyjskiej, od 1791 służył w armii Neapolu, w której dosłużył się stopnia generała-majora. Od 1793 służył w austriackim wojsku, gdzie w 1794 uzyskał stopień pułkownika, w 1796 generała-majora, a w 1798 generała-lejtnanta, po czym przeszedł w 1799 do armii rosyjskiej pod dowództwem Aleksandra Suworowa. 1794-1801 brał udział w walkach przeciw Francji. Został mianowany gubernatorem Białorusi. Jako generał rosyjski brał udział w bitwie pod Smoleńskiem, pod Małojarosławcem, pod Krasnym, pod Wiaźmą i bitwie pod Borodino. Dowodził oblężeniem Gdańska w 1813 roku. Po wojnie został mianowany ponownie gubernatorem Białorusi, a od 1822 roku został ministrem transportu. Zbudował drogę łączącą Sankt Petersburg i Moskwę.
Małżeństwo i dzieci.
17 listopada 1798 roku ożenił się z Antoniną z Saksonii-Coburga-Saalfeld. Para miała 5 dzieci:

</doc>
<doc id="1021622" url="https://pl.wikipedia.org/wiki?curid=1021622" title="Wageningen (Surinam)">
Wageningen (Surinam)

Wageningen – miasto w Surinamie (dystrykt Nickerie); 4100 mieszkańców (2006). Przemysł spożywczy, włókienniczy.

</doc>
<doc id="1021625" url="https://pl.wikipedia.org/wiki?curid=1021625" title="Hypochoeris uniflora">
Hypochoeris uniflora



</doc>
<doc id="1021626" url="https://pl.wikipedia.org/wiki?curid=1021626" title="Pieśń nad Pieśniami">
Pieśń nad Pieśniami



</doc>
<doc id="1021628" url="https://pl.wikipedia.org/wiki?curid=1021628" title="Laplatazaur">
Laplatazaur

Laplatazaur ("Laplatasaurus araukanicus") – zauropod z rodziny tytanozaurów (Titanosauridae); jego nazwa znaczy "jaszczur z La Plata"
Żył w epoce późnej kredy (ok. 83-65 mln lat temu) na terenach Ameryki Południowej. Długość ciała ok. 18 m, ciężar ok. 30 t. Jego szczątki znaleziono w Argentynie.

</doc>
<doc id="1021629" url="https://pl.wikipedia.org/wiki?curid=1021629" title="Albina (miasto)">
Albina (miasto)

Albina − miasto w Surinamie; stolica dystryktu Marowijne; 3 900 mieszkańców (2006). Przemysł spożywczy, włókienniczy, chemiczny, maszynowy.

</doc>
<doc id="1021634" url="https://pl.wikipedia.org/wiki?curid=1021634" title="Chrzest Rusi">
Chrzest Rusi

Chrzest Rusi – proces masowego przyjęcia i rozszerzenia chrześcijaństwa (chrystianizacji) na ziemiach Rusi Kijowskiej. Jako datę symboliczną przyjmuje się chrzest Włodzimierza oraz masowy chrzest mieszkańców Kijowa, a także innych miast, w Dnieprze w roku 988 (podaje się również rok 989), na polecenie wielkiego księcia kijowskiego Włodzimierza I Wielkiego.
Pierwsi chrześcijanie na Rusi.
Przyczyną wczesnej chrystianizacji Rusi było najpewniej korzystne położenie geograficzne (sąsiedztwo Morza Czarnego i niewielka odległość do Bliskiego Wschodu). Wpływy chrześcijańskie pojawiały się tutaj od początku chrześcijaństwa.
Już w I wieku naszej ery pojawił się w Chersonezie Taurydzkim apostoł Andrzej, znajdując wyznawców nowej wiary wśród greckich kolonistów, i tworząc pierwsze gminy religijne. Stamtąd wiara chrześcijańska rozprzestrzeniła się wzdłuż wybrzeży Morza Czarnego.
Według niepewnych informacji, podawanych przez "Powieść minionych lat", apostoł Andrzej podczas jednej ze swoich licznych wypraw, trafił również do miejsca, gdzie obecnie znajduje się Kijów. Pobłogosławił górę, na której obecnie znajduje się cerkiew św. Andrzeja w Kijowie, i ustawił na niej krzyż.
Drugą osobą, która krzewiła chrześcijaństwo na terenie Rusi, był papież Klemens I, który zresztą poniósł męczeńską śmierć na terenie Chersonezu.
Kolejnymi wyznawcami chrześcijaństwa (ariańskiego), żyjącymi w IV w. n.e. na północnym wybrzeżu Morza Czarnego, byli Goci, wyparci z terenów Rusi przez Hunów.
Następnymi byli Cyryl i Metody w IX wieku, którzy powracając z misji zabrali szczątki Klemensa I, i zawieźli je do Rzymu.
Przygotowania do chrztu Rusi.
Przypuszczalnie już w 860 dwaj kniaziowie ruscy przyjęli chrzest, ponieważ w 864 Focjusz I Wielki pisał w liście do jednego z nich, że wysłał do niego biskupa. Nie wiadomo jednak, czy był to biskup Kijowa, czy też Tmutarakania. 
W 866 (niekiedy podaje się 867) nastąpił pierwszy chrzest Rusi w wyniku akcji misyjnej Bizancjum i powstała metropolia, na czele której stał Bułgar – Mychajił, który nakłonił kniazia Askolda do przyjęcia chrześcijaństwa. Według przekazów na grobie Askolda w Kijowie wybudowano cerkiew św. Mykoły, co świadczyłoby, że był chrześcijaninem. Po zabójstwie Askolda, Kijów zdobył jednak w 882, wykorzystawszy pogańską opozycję, Oleg Mądry. Za jego rządów chrześcijaństwo znalazło się w odwrocie. 
Następca Olega, książę Ihor preferował dualistyczne podejście do religii. Nie zwalczał ani tradycyjnej religii, ani chrześcijaństwa, nie protestował natomiast przeciw pokojowemu jej rozszerzaniu. Wiadomo, że za czasów Ihora istniała już w Kijowie cerkiew św. Ilji, a podczas rozmów z Grekami po nieudanym ataku na Konstantynopol w 944 część jego posłów przysięgała na Ewangelię. Zawarł wtedy z Bizancjum układ handlowy i otworzył kraj dla wpływów chrześcijaństwa.
Po śmierci Ihora w 945 władzę objęła księżna Olga. Olga ochrzciła się prawdopodobnie w 957 w Konstantynopolu (niektóre źródła podają, że w 955), i rozpoczęła proces chrystianizacji kraju. Ponieważ nie mogła doczekać się na misję z Bizancjum, w 959 zwróciła się z prośbą o pomoc do cesarza Ottona I. W 960 przysłał on dla Rusi biskupa Libucjusza z klasztoru św. Albana w Moguncji. Biskup zmarł w 961, i na jego miejsce przysłano arcybiskupa Adalberta z Trewiru. Jednak niebawem musiał on uchodzić z powrotem do ojczyzny z powodu zagrożenia życia.
Syn Olgi – Światosław I nie był jednak zainteresowany chrześcijaństwem, i nie zgodził się na chrzest. Twierdził on, że dwór nie przyjmie pozytywnie tego faktu. Widocznie i lud, i jego drużyna, i dwór nie byli jeszcze gotowi do przyjęcia chrześcijaństwa.
Dopiero jego synowie – Jaropełk i Ołeh, byli już ochrzczeni. Jaropełk w roku 973 wysłał poselstwo do Ottona I, a w 977 do papieża. W tym samym roku przybyło poselstwo papieża do Jaropełka, które było pierwszym poselstwem z Rzymu. W Kijowie założono łacińską diecezję na czele z arcybiskupem Bonifacym, która przetrwała do 979.
Po śmierci Światosława I rozpoczął się okres walk pomiędzy jego synami, z którego zwycięsko wyszedł Włodzimierz.
Chrzest Rusi.
Kniaź Włodzimierz doszedłszy do władzy dzięki pomocy drużyny wikingów oraz pogańskich elit w 980, postanowił się zrewanżować. W miejscu starej świątyni, gdzie stał posąg Peruna, postawił nową, z całym panteonem bóstw: Perun, Dażboh, Chors, Stryboh, Simargł i Mokosz (bóstwami Polan, Drewlan, Siewierzan, Dregowiczów, Krywiczów i Słowienów).
Po pewnym czasie stwierdził jednak, że bez wprowadzenia nowej wiary państwowej w miejsce plemiennych bóstw nie uda mu się zjednoczyć kraju. Poza tym Ruś Kijowska egzystowała wtedy praktycznie w otoczeniu państw chrześcijańskich.
Według kronikarzy z natury okrutny, wojowniczy i rozpustny (miał kilkanaście żon i podobno 800 konkubin), zmienił się całkowicie po przyjęciu chrztu w Chersonezie na Krymie i ślubie z Anną, siostrą cesarza Bizancjum Bazylego II w 988. Po powrocie do Kijowa zniszczył pogańskie chramy, wrzucił własnoręcznie posąg Peruna do Dniepru i po przybyciu duchownych z Bizancjum kazał przeprowadzić masowy chrzest ludności w Dnieprze. Zwycięzca Waregów i zjednoczyciel państwa stał się teraz pokojowym i miłosiernym władcą, choć ustanowił surowe kary za pozostawanie w błędach bałwochwalstwa. W Kijowie wzniósł sławną Cerkiew Dziesięcinną Zaśnięcia Matki Bożej i kościół Przemienienia Pańskiego oraz założył pierwszą na Rusi szkołę.
Hierarchicznie Ruś została podporządkowana patriarchatowi w Konstantynopolu i otrzymała metropolię w Kijowie, której podlegały arcybiskupstwa w Czernihowie i Perejasławiu, oraz biskupstwa w Białogrodzie, Nowogrodzie i Połocku. 
Za czasów kniazia Włodzimierza metropolia kijowska była podporządkowana patriarchatowi w Konstantynopolu, utrzymywała również kontakty z Rzymem. Świadczy o tym poselstwo z Rzymu w 988, które przywiozło relikwie świętych Klemensa i Tytusa do Chersonia. W 991 przybyło poselstwo od papieża Jana XV. W 1000 posłowie papieża Sylwestra II przywieźli relikwie świętych: Wita, Apolinarego, Benedykta oraz innych świętych dla cerkwi, które masowo wznoszono na Rusi.
Chrześcijaństwo wzmacniało władzę księcia, przemieniając Ruś w silne państwo europejskie. Kościół na Rusi w tym czasie podlegał Konstantynopolowi i do 1237 metropolitami Kijowa byli zwykle Grecy. Ponad połowa spośród biskupów okresu kijowskiego to rdzenni Rusini, jeden z nich był nawet nawróconym Żydem, a inny Syryjczykiem. 
Kijów podtrzymywał bliskie kontakty nie tylko z Bizancjum, ale i z Europą Zachodnią. Pewne znamiona organizacji wczesnego Kościoła na Rusi, jak na przykład kościelne dziesięcina nie wywodziły się z Bizancjum, lecz z Zachodu. W Kijowie czczonych było wielu zachodnich świętych, których imiona nie pojawiają się kalendarium bizantyńskim, a ułożona na Rusi w XI wieku modlitwa do Trójcy Świętej wymienia świętych angielskich, Albana i Botolfa, jak również francuskiego świętego, Marcina z Tours. Niektórzy autorzy upierają się nawet przy tym, że do 1054 roku ruskie chrześcijaństwo było bardziej łacińskie, niż greckie. Ruś okresu kijowskiego była bliższa Zachodowi, niż w jakimkolwiek innym okresie, aż do panowania Piotra Wielkiego, jednakże nieporównywalnie więcej zawdzięczała kulturze bizantyńskiej, niż łacińskiej.
Kontrowersje.
Dotyczące chrztu Olgi.
Data chrztu Olgi (która na chrzcie przyjęła imię Helena), nie została ostatecznie rozstrzygnięta (podaje się rok 955 i 957). Tradycja bizantyjska nakazywała, aby na chrzcie przyjmować imię panującego cesarza. Tak stało się w tym przypadku – Olga przyjęła imię żony Konstantyna VII. Mało prawdopodobne wydaje się, aby Olga gościła w Konstantynopolu dwukrotnie – w 955 i 957. Nie pozwalała na to wewnętrzna i zagraniczna sytuacja Rusi. Istnieją 2 źródła opisujące to wydarzenie – "Powieść minionych lat" i "Księga ceremonii dworu bizantyjskiego". "Powieść" datuje chrzest Olgi, łącznie z pobytem w Konstantynopolu, na rok 955. 
Tymczasem Konstantyn VII w "Księdze ceremonii dworu bizantyjskiego", opisując dwa przyjęcia księżnej w dniach 9 września i 18 października 957, używa jej pogańskiego imienia Helgas (Elga), a nie imienia z chrztu – Helena. Można więc przypuszczać, że chrzest nastąpił po tej dacie, być może nawet na początku roku następnego. Jednak fakt, że w czasie wizyty towarzyszył jej kapelan Grzegorz, może wskazywać, że była ochrzczona już wcześniej.
Dotyczące chrztu Włodzimierza.
W 988 cesarz Bazyli II Bułgarobójca, zagrożony przez bunt Bardasa Fokasa, zwrócił się do księcia Włodzimierza z prośbą o udzielenie pomocy wojskowej. Było to zgodne z traktatem, zawartym w 971 między Światosławem a Janem I Tzimiskesem. Włodzimierz wyraził zgodę, pod warunkiem otrzymania ręki siostry cesarza, Anny. Cesarz, po otrzymaniu zgody Włodzimierza na chrzest, i przysłaniu przez niego pomocy wojskowej, wyraził na to zgodę. Jednak po zwycięstwie nad Bardasem Fokasem nie zamierzał dotrzymać umowy. Dopiero atak Włodzimierza na Chersonez wiosną 989 roku zmusił go do realizacji obietnicy.
Istnieją kontrowersje co do miejsca i daty chrztu Włodzimierza. Część badaczy na podstawie źródeł twierdzi, że chrzest odbył się w Kijowie 6 stycznia 988, w święto Objawienia Pańskiego. 
"Powieść minionych dni" opowiada się za Chersonezem: „Ochrzcił się w cerkwi świętego Bazylego, a znajduje się ta cerkiew w Korsuniu. (...) Nieznający zaś prawdy mówią, jakoby ochrzcił się w Kijowie, inni zaś mówią o Wasylewie”. 
Jeżeli chrzest odbył się w Chersonezie, to nie w roku 988, tylko w rok później, ponieważ dopiero 13 kwietnia 989 udało się cesarzowi i Włodzimierzowi zwyciężyć Fokasa w bitwie pod Abydos. Po zdobyciu Chersonezu okupowanego przez Fokasa, chrzcie i ślubie, Włodzimierz miałby zabrać żonę Annę, chersoneskiego biskupa Atanazego, księży, relikwie świętych Klemensa i Teba, oraz ikony i naczynia liturgiczne zabrać do Kijowa.

</doc>
<doc id="1021635" url="https://pl.wikipedia.org/wiki?curid=1021635" title="Dyskobolia Grodzisk Wielkopolski w europejskich pucharach">
Dyskobolia Grodzisk Wielkopolski w europejskich pucharach



</doc>
<doc id="1021636" url="https://pl.wikipedia.org/wiki?curid=1021636" title="Mana (Gujana Francuska)">
Mana (Gujana Francuska)

Mana – miasto i gmina w Gujanie Francuskiej; 6487 mieszkańców (2013). Przemysł spożywczy.
Położenie.
Miasto leży w Ameryce Południowej, na północnym zachodzie Gujany Francuskiej, nad brzegiem rzeki Mana, w pobliżu ujścia rzeki Maroni do oceanu. Gminę przebiegają góry Świętej Trójcy (Trinité) dochodzące do 636 metrów n.p.m. Na północy gminy rozciąga się wybrzeże Oceanu Atlantyckiego.
Do gminy Mana należy wioska Javouhey zaludniona głównie przez ludność Hmong, uciekinierów z Laosu.
Gminy sąsiadujące z Maną to: na wschodzie Iracoubo i Saint-Élie, na południu Saül i na zachodzie Saint-Laurent i Awala-Yalimapo.
Toponim.
Gmina nosi nazwę rzeki Mana, która przepływa przez jej terytorium.
Historia.
W 1826 roku, po nieudanej próbie zamieszkania w miejscu o nazwie Nouvelle-Angoulême, znacznie bardziej w górę rzeki Mana, Anna Maria Javouhey postanowiła osiedlić się tutaj wraz ze wspólnotą byłych niewolników i rozbudowywać miejscowość zamieszkiwaną dotychczas jedynie przez Indian.
W XIX wieku otwarto w Manie kolonię karną dla kobiet. Zamknięto ją na początku XX wieku.
W latach siedemdziesiątych grupa uciekinierów Hmong z Laosu zamieszkała w znajdującej się na terenie gminy Mana wiosce Javouhey. W roku 1990 gmina przyjęła grupę uchodźców wojennych z Surinamu.

</doc>
<doc id="1021637" url="https://pl.wikipedia.org/wiki?curid=1021637" title="Jiangshanosaurus lixianensis">
Jiangshanosaurus lixianensis

Jiangshanosaurus lixianensis – zauropod z rodziny tytanozaurów (Titanosauridae).
Żył w epoce wczesnej kredy (ok. 125-100 mln lat temu) na terenach Azji. Jego szczątki znaleziono w Chinach (w prowincji Zhejiang).

</doc>
<doc id="1021639" url="https://pl.wikipedia.org/wiki?curid=1021639" title="Krystyna Grabicka">
Krystyna Grabicka

Krystyna Grabicka z domu Janasz (ur. 15 kwietnia 1949 w Wylezinku) – polska polityk i prawnik, radca prawny, samorządowiec, posłanka na Sejm RP IV i VI kadencji.
Życiorys.
Ukończyła w 1970 studia prawnicze na Uniwersytecie Łódzkim, następnie uzyskała uprawnienia radcy prawnego. Należała do NSZZ „Solidarność”. Od 1995 do 1997 kierowała strukturą Ruchu Odbudowy Polski w Sieradzu. Bez powodzenia kandydowała z ramienia tej partii do Senatu w 1997. W 1997 przeszła z ROP do Ruchu Katolicko-Narodowego, obejmując funkcję prezesa sieradzkiego oddziału tej partii. W latach 1998–2001 była przewodniczącą rady powiatu sieradzkiego. W wyborach parlamentarnych w 2001 została wybrana na posła IV kadencji. Startowała z listy Ligi Polskich Rodzin w okręgu sieradzkim, jako członkini RKN. W 2002 wraz z m.in. z Antonim Macierewiczem wystąpiła z klubu poselskiego LPR, przechodząc do koła poselskiego RKN.
W 2005 kandydowała do Sejmu z listy Ruchu Patriotycznego, nie uzyskując mandatu posła (otrzymała 2246 głosów). Rok później została wybrana radną sejmiku łódzkiego z ramienia Prawa i Sprawiedliwości (w ramach porozumienia PiS i RKN).
W wyborach parlamentarnych w 2007 po raz drugi uzyskała mandat poselski, startując z listy PiS i otrzymując 9988 głosów. Zasiadła w Komisji Odpowiedzialności Konstytucyjnej oraz Komisji Ustawodawczej.
W wyborach parlamentarnych w 2011 bez powodzenia ubiegała się o reelekcję z listy PiS (otrzymała 6776 głosów). W 2014 także bezskutecznie startowała z listy PiS do sejmiku województwa.

</doc>
<doc id="1021640" url="https://pl.wikipedia.org/wiki?curid=1021640" title="Parafia Imienia Najświętszej Maryi Panny w Inowrocławiu">
Parafia Imienia Najświętszej Maryi Panny w Inowrocławiu

Parafia Imienia NMP w Inowrocławiu – jedna z 10 parafii w dekanacie inowrocławskim II. Kościół Imienia Najświętszej Maryi Panny w Inowrocławiu.
Zasięg parafii.
Do parafii należą wierni będący mieszkańcami Inowrocławia (ulice: Błonie, Chociszewskiego, Jacewska 17 i 23, Okrężek, Osiedle Orężek, M. C. Skłodowskiej oraz Toruńska 76 i 78).
Dokumenty.
Księgi metrykalne:

</doc>
<doc id="1021642" url="https://pl.wikipedia.org/wiki?curid=1021642" title="Apatou">
Apatou

Apatou – miasto w Gujanie Francuskiej. W 2013 roku liczyło 6839 mieszkańców.

</doc>
<doc id="1021647" url="https://pl.wikipedia.org/wiki?curid=1021647" title="Data Interchange Format">
Data Interchange Format

Data Interchange Format (DIF) - format pliku do międzyplatformowej wymiany informacji między arkuszami kalkulacyjnymi (Microsoft Excel, OpenOffice.org Calc, Lotus 1-2-3).

</doc>
<doc id="1021648" url="https://pl.wikipedia.org/wiki?curid=1021648" title="Hipselozaur">
Hipselozaur

Hypselozaur ("Hypselosaurus priscus") – czworonożny, roślinożerny zauropod z rodziny tytanozaurów (Titanosauridae). Zauropod spokrewniony z saltazaurem.
Znaczenie jego nazwy: wysoki jaszczur.
Żył w epoce późnej kredy (ok. 73-65 mln lat temu) na terenach Europy (Francja).
Długość ciała ok. 12 m, masa ok. 10 t. 
Jego szczątki znaleziono we Francji i w Hiszpanii.
We Francji znaleziono również jaja hypselozaura. Są to największe dotąd znane jaja dinozaura: mają rozmiar piłki do rugby.

</doc>
<doc id="1021650" url="https://pl.wikipedia.org/wiki?curid=1021650" title="Soulmate">
Soulmate

"Soulmate" – ballada popowa stworzona przez Natashę Bedingfield, Madsa Hauge'a i Davida Tencha na drugi album studyjny Bedingfield, "N.B." (2007). Wyprodukowany przez Bedingfield oraz Patricka Leonarda, utwór wydany został jako drugi singel promujący krążek dnia 2 lipca 2007 w Wielkiej Brytanii.
Informacje o singlu.
Po sukcesie poprzedniego singla "I Wanna Have Your Babies" na brytyjskich listach przebojów, artystka zdecydowała się wydać drugi singel promujący krążek "N.B." "Soulmate" ukazał się dnia 2 lipca 2007 w rodzimym kraju wokalistki natomiast miesiąc później w pozostałych krajach Europy. W lutym 2008 piosenka znalazła się na amerykańskim albumie Bedingfield, "Pocketful of Sunshine".
Kompozycja uzyskała negatywne recenzje od brytyjskich krytyków muzycznych. Paul Taylor, recenzent "Manchester Evening News" określił utwór jako "zbyt emocjonalny" natomiast strona IndieLondon.co.uk nazwała piosenkę "bardzo sentymentalną" przyznając "Soulmate" dwie na pięć gwiazdek. Lizzie Ennever w recenzji dla BBC wyznała, że piosenka ta jest "jedną z gorszych z albumu "N.B."", porównując Bedingfield do australijskiej piosenkarki Tiny Areny.
Pomimo krytyki ze strony brytyjskich mediów, amerykańscy recenzenci byli zachwyceni utworem. Oficjalnie kompozycja wydana została jako czwarty singel promujący album "Pocketful Of Sunshine" w USA dnia 10 grudnia 2008. Piosenka znalazła się na pozycji #96 na notowaniu Billboard Hot 100.
Wydanie singla.
"Soulmate" zadebiutował na pozycji #70 notowania UK Singles Chart, by po trzech tygodniach znaleźć się na miejscu #7, osiągając je jako najwyższą pozycję. W Irlandii utwór debiutował dnia 5 lipca 2007 na pozycji #38. Tydzień po debiucie piosenka znalazła się na miejscu #28. Na oficjalnej liście w tym kraju "Soulmate" spędził łącznie trzy tygodnie.
Znacznie lepiej utwór poradził sobie na oficjalnych listach przebojów w pozostałych krajach Europy. W Szwajcarii piosenka jako najwyższe osiągnęła miejsce #7 spędzając na notowaniu trzydzieści osiem tygodni. Trzydzieści trzy tygodnie "Soulmate" znajdował się na oficjalnej austriackiej liście najpopularniejszych singli osiadając, podobnie jak w Szwajcarii, na pozycji #7. Również ponad trzydzieści notowań piosenka spędziła w Niemczech zajmując jako najwyższe, miejsce #12. "Soulmate" znalazł się w Top 40 oficjalnych notowań w Finlandii, Holandii oraz Norwegii.
Teledysk.
Teledysk do singla nagrywany był w dniach 10-11 maja 2007, w Los Angeles (Kalifornia) oraz reżyserowany przez Marka Pellingtona. Klip rozpoczyna się zbliżeniem na postać artystki znajdującej się w ciemnym pokoju. Potem kamera powoli oddala się, ujawniając zawartość pokoju - sofę i lustro. Ujęcia wykonane z wokalistką w białej sukience znajdują się na różnych tłach: jasnym, na tle wieżowców oraz przed całującą się parą. Videoclip ujrzał światło dzienne dnia 6 czerwca 2007 na brytyjskiej stronie Yahoo! Music.

</doc>
<doc id="1021651" url="https://pl.wikipedia.org/wiki?curid=1021651" title="Le Moule">
Le Moule

Le Moule – miasto na Gwadelupie (departamencie zamorskim Francji); 23 200 mieszkańców (2006). Charakteryzuje się przemysłem spożywczym, włókienniczym, chemicznym, i maszynowym.

</doc>
<doc id="1021652" url="https://pl.wikipedia.org/wiki?curid=1021652" title="Gertruda Szumska">
Gertruda Szumska

Gertruda Helena Szumska (ur. 11 grudnia 1941 w Gdańsku) – polska polityk, nauczyciel matematyki, posłanka na Sejm IV kadencji.
Życiorys.
W 1963 ukończyła Studium Nauczycielskie, a w 1971 studia na Wydziale Matematyczno-Fizyczno-Chemicznym Uniwersytetu Gdańskiego. Od 1963 do 1994 pracowała jako nauczycielka matematyki w szkołach zawodowych w Gdańsku. 
Od 1981 należała do NSZZ „Solidarność”. W wyborach parlamentarnych w 2001 została wybrana posłem IV kadencji. Startowała z listy Ligi Polskich Rodzin w okręgu gdańskim. Zasiadała w Komisji Edukacji, Nauki i Młodzieży, Komisji Łączności z Polakami za Granicą, Komisji Polityki Społecznej i Rodziny oraz Komisji Finansów Publicznych. W kwietniu 2004, po konflikcie z Jackiem Kurskim wystąpiła z LPR i współtworzyła koło poselskie Dom Ojczysty. Bezskutecznie ubiegała się o reelekcję w 2005 z listy tego ugrupowania, a w 2006 o mandat radnego sejmiku pomorskiego z ramienia Prawa i Sprawiedliwości. W przedterminowych wyborach parlamentarnych w 2007 ponownie kandydowała do Sejmu z listy LPR (jako bezpartyjna).
Blisko związana z Radiem Maryja i Polską Unią Samorządową Bogusława Kowalskiego. Przewodnicząca stowarzyszenia Dom Ojczysty.

</doc>
<doc id="1021659" url="https://pl.wikipedia.org/wiki?curid=1021659" title="Huabeizaur">
Huabeizaur

Huabeizaur ("Huabeisaurus allocotus") – zauropod z rodziny saltazaurów (Saltasauridae).
Żył w okresie późnej kredy (ok. 75 mln lat temu) na terenach Azji. Długość ciała ok. 20 m, wysokość ok. 5 m, masa ok. 30 t. Jego szczątki znaleziono w Chinach (w prowincjach Shanxi i Hebei).

</doc>
<doc id="1021661" url="https://pl.wikipedia.org/wiki?curid=1021661" title="Protein Data Bank">
Protein Data Bank

Protein Data Bank, w skrócie PDB jest to biologiczna baza danych gromadząca dane o strukturze przestrzennej białek i kwasów nukleinowych.
Dane o tych makrocząsteczkach uzyskane m.in. za pomocą rentgenografii strukturalnej i spektroskopii NMR zawierają bibliografię, sekwencje aminokwasowe, informacje o strukturze drugorzędowej oraz, przede wszystkim, współrzędne atomów.
Na dzień 26 października 2020 r. baza PDB zawierała 170 171 następujących struktur:

</doc>
<doc id="1021662" url="https://pl.wikipedia.org/wiki?curid=1021662" title="Sainte-Rose (Gwadelupa)">
Sainte-Rose (Gwadelupa)

Sainte-Rose – miasto na Gwadelupie (departamencie zamorskim Francji); 21 100 mieszkańców (2006). Ośrodek przemysłowy.

</doc>
<doc id="1021663" url="https://pl.wikipedia.org/wiki?curid=1021663" title="About a Girl (singel Nirvany)">
About a Girl (singel Nirvany)

About a Girl – utwór amerykańskiego zespołu grungowego Nirvana. Wersja akustyczna wydana została na singlu promującym album "MTV Unplugged in New York". Wcześniej utwór znalazł się na albumie "Bleach". Słowa utworu mówią o dziewczynie Kurta Cobaina, Tracy Marander. Cobain przyznał w jednym z wywiadów, że przed napisaniem „"About a Girl"” cały dzień słuchał zespołu The Beatles. Jest to pierwszy tak melodyjny i spokojny utwór Nirvany. Wyróżnia się tym od ostrych punkowych utworów z "Bleach". Utwór znalazł się w wersji live na stronie B singla "Sliver".

</doc>
<doc id="1021665" url="https://pl.wikipedia.org/wiki?curid=1021665" title="Gondwanatytan">
Gondwanatytan

Gondwanatytan ("Gondwanatitan faustoi") – zauropod z rodziny tytanozaurów (Titanosauridae)
Żył w epoce późnej kredy (ok. 70 mln lat temu) na terenach Ameryki Południowej. Długość ciała ok. 15-20 m. Jego szczątki znaleziono w Brazylii.

</doc>
<doc id="1021670" url="https://pl.wikipedia.org/wiki?curid=1021670" title="Jerzy Zubrzycki">
Jerzy Zubrzycki

Jerzy Benedykt Zubrzycki (ur. 12 stycznia 1920 w Krakowie, zm. 20 maja 2009 w Canberze) – porucznik kawalerii Wojska Polskiego, socjolog, „ojciec” australijskiej polityki wielokulturowości.
Życiorys.
Był synem Józefa i Zofii z Madeyskich. Ukończył II Liceum im. Sobieskiego w Krakowie.
W okresie od 30 września 1938 do 15 lipca 1939 był słuchaczem Szkoły Podchorążych Rezerwy Kawalerii w Grudziądzu. Po ukończeniu szkolenia, w stopniu plutonowego podchorążego skierowany został na praktykę w 8 pułku Ułanów księcia Józefa Poniatowskiego. W składzie pułku wziął udział w kampanii wrześniowej, podczas której dostał się do niewoli i zbiegł z transportu jeńców wojennych. Uczestniczył w organizowaniu Polski Podziemnej. Oficer Oddziału VI (Specjalnego) Sztabu Naczelnego Wodza, współpracującego z SOE. Odpowiadał za dostawy sprzętu, broni, amunicji na potrzeby szkolenia cichociemnych w ośrodku szkoleniowym STS 43 Audley End. Adiutant operacyjny mjr dypl. Jana Jaźwińskiego, dowódcy Głównej Bazy Przerzutowej, m.in. uczestniczył w 1944 w organizacji lotów SOE z Brindisi nad powstańczą Warszawę.
W latach 1949-1952 wykładał socjologię i historię gospodarczą w Polish University College w Londynie. W latach 1952-1955 był pracownikiem naukowo-badawczym w Dziale Studiów w British Foreign Office. Do Australii przybył w 1956. Wykładał demografię i socjologię na Australijskim Uniwersytecie Narodowym w Canberze. W 1970 założył i zorganizował wydział socjologii, którym kierował aż do przejścia na emeryturę w 1986. Przyczynił się do zorganizowania lektoratu języka polskiego na tej uczelni. Przewodniczył Australian Ethnic Council i miał miejsce w radzie Australian Institute of Multicultural Affairs. Był członkiem Papieskiej Akademii Nauk Społecznych oraz założycielem czasopisma "The Australian and New Zeland Journal of Sociology".
Członek Polskiego Towarzystwa Naukowego na Obczyźnie (od 1957). W 1998 został doktorem honoris causa poznańskiego Uniwersytetu im. Adama Mickiewicza.
Życie prywatne.
W 1943 ożenił się z Aleksandrą z domu Królikowską, z ktrórą miał 4 dzieci:

</doc>
<doc id="1021671" url="https://pl.wikipedia.org/wiki?curid=1021671" title="PDB">
PDB

 

</doc>
<doc id="1021674" url="https://pl.wikipedia.org/wiki?curid=1021674" title="Johannes Walther">
Johannes Walther

Johannes Walther (ur. 20 lipca 1860 w Neustadt an der Orla, zm. 4 maja 1937 w Bad Hofgastein) – niemiecki geolog i paleontolog.

</doc>
<doc id="1021675" url="https://pl.wikipedia.org/wiki?curid=1021675" title="Futalognkozaur">
Futalognkozaur

Futalognkozaur ("Futalognkosaurus dukei") – zauropod z rodziny tytanozaurów (Titanosauridae). Jego nazwa znaczy "wielki szef jaszczurów"; przydomek pochodzi od firmy Duke Energy, która sfinansowała prace poszukiwawcze.
Żył w epoce późnej kredy (ok. 87-80 mln lat temu) na terenach Ameryki Południowej. Długość ciała ok. 26 m, wysokość ok. 15 m, masa ok. 80 t (kręgosłup - ok. 9 t). Jego szczątki (ok. 70% szkieletu) znaleziono w Argentynie (w prowincji Neuquén).

</doc>
<doc id="1021677" url="https://pl.wikipedia.org/wiki?curid=1021677" title="Cole Bay">
Cole Bay

Cole Bay – miasto na wyspie Sint Maarten (terytorium Sint Maarten – autonomiczna część Holandii). Według danych szacunkowych na rok 2010 liczy 8228 mieszkańców. Przemysł spożywczy, włókienniczy.

</doc>
<doc id="1021678" url="https://pl.wikipedia.org/wiki?curid=1021678" title="Order Australii">
Order Australii

Order Australii () – australijski najwyższy i jedyny order (zarówno cywilny jak i wojskowy), a zarazem trzecie w kolejności starszeństwa odznaczenie państwowe (ósme – uwzględniając brytyjskie odznaczenia i ordery przyznane do 5 października 1992).
Order Australii przyznawany jest za wkład w rozwój kraju poprzez znaczące dokonania ("for the purpose of according recognition to Australian citizens and other persons for achievement or for meritorious service").
Historia i klasy.
Order został ustanowiony 14 lutego 1975 na mocy patentu królewskiego wydanego przez Elżbietę II (mająca wówczas rolę królowej Australii). Wcześniej obywatele australijscy dekorowani byli odznaczeniami brytyjskimi (zresztą do dziś są do tego uprawnieni, łącznie z tytułami szlacheckimi). Po pewnych modyfikacjach, patent uzyskał wymaganą dla jego ważności kontrasygnatę australijskiego premiera (był nim wówczas Malcolm Fraser) i 24 maja 1976 nabrał mocy prawnej.
Pierwotnie order przyznawany był w pięciu klasach (od najwyższej):
W 1986 klasa Rycerzy i Dam została zniesiona kolejnym patentem królewskim, najwyższą klasą była od tego czasu klasa Towarzyszy. W 2013 klasa Rycerzy i Dam została przywrócona przez królową na prośbę premiera Tony'ego Abbotta, przy czym wprowadzono jednocześnie zasadę, iż order tej klasy mogą otrzymać maksymalnie cztery osoby rocznie. Rycerze mogą dopisywać przed nazwiskiem tytuł "Sir", a Damy tytuł "Dame". Gubernator generalny Australii z urzędu zostaje Rycerzem lub Damą w chwili objęcia stanowiska.
Procedura nadawania.
Kandydatów do orderu może zgłosić każdy. Propozycje są rozpatrywane przez apolityczną Radę Orderu Australii, a formalnego nadania orderu dokonuje w imieniu królowej gubernator generalny Australii. Listy odznaczonych ogłaszane są dwa razy do roku – w styczniu i czerwcu. Przed publikacją nazwisk, uhonorowane osoby są poufnie informowane o wyróżnieniu i proszone o wyrażenie zgody na jego przyjęcie.

</doc>
<doc id="1021680" url="https://pl.wikipedia.org/wiki?curid=1021680" title="Cieleśnica-Pałac">
Cieleśnica-Pałac

Cieleśnica-Pałac – wieś w Polsce, w województwie lubelskim, w powiecie bialskim, w gminie Rokitno.
Nazwa miejscowości została ustalona i wpisana do wykazu urzędowych nazw miejscowości i ich części 1 stycznia 2022 roku.
We wsi znajduje się klasycystyczny pałac z 1830 roku.
Wierni Kościoła rzymskokatolickiego należą do parafii św. Apostołów Piotra i Pawła w Pratulinie.
Historia.
Założenie folwarku.
Historyczne korzenie miejscowości sięgają już XV wieku, kiedy to ziemie te znajdowały się w posiadaniu rodziny Andruszkiewiczów. W 1526 roku majątek przeszedł w ręce rodziny Cieleśnickich, która założyła folwark i dała początek nazwie wsi. Na przestrzeni wieków folwark zmieniał swoich właścicieli i w roku 1630 został zakupiony przez Aleksandra Ludwika Radziwiłła (ówczesnego stolnika Wielkiego Księstwa Litewskiego) oraz włączony do hrabstwa bialskiego.
Budowa pałacu przez Serwińskich.
W 1810 r. Dominik Hieronim Radziwiłł, ostatni właściciel pałacu w Białej Radziwiłłowskiej, sprzedał Cieleśnicę wraz z Klonownicą Andrzejowi Serwińskiemu. Wówczas to nastąpił najprężniejszy rozwój cieleśnickiej posiadłości. Nowy gospodarz w znacznym stopniu przyczynił się do rozrostu oraz unowocześnienia folwarku, za jego rządów wybudowano olejarnię, browar, młyn i cegielnię. Właściciel sprowadzał co roku szczepy fruktowe z zagranicy, dbał o dobór jak najlepszych gatunków bydła, koni, owiec, założył także plantację drzew morwowych połączoną z hodowlą jedwabników. Andrzej Serwiński w latach 1832-1835 podjął również budowę klasycystycznego pałacu według projektu własnego bądź Antonia Corazziego. W 1842 roku spadkobiercą majątku został bratanek Andrzeja Serwińskiego – Stanisław. Od 1861 roku w wyniku podziału majątku prawną właścicielką stała się Maria Serwińska, córka Stanisława.
W posiadaniu rodziny Rosenwerthów.
Około 1880 roku Maria Serwińska wyszła za mąż za Henryka Różyczkę de Rosenwerth i wniosła majątek cieleśnicki jako posag małżeński, który w 1919 roku został przekazany synowi Rosenwerthów – Stanisławowi. Lata 20. XX wieku przynoszą kolejną modernizację majątku. Ówczesny właściciel rozbudował folwark, wyposażył w gorzelnię, młyn parowy, cegielnię i elektrownię, a także założył dobrze prosperujące gospodarstwo rybne, hodowlane i rolne. Z uwagi na zniszczenia powojenne, w latach 1921-28 pałac został przebudowany, a jego wnętrza unowocześnione (wykonawcami prac remontowo-budowlanych byli Kazimierz Skórewicz i Romuald Gutt). Stanisław Różyczka de Rosenwerth był działaczem społeczno-gospodarczym południowego Podlasia. Zainicjował on między innymi powstanie Podlaskiej Wytwórni Samolotów, w której był jednym z udziałowców i konstruktorów.
Okres powojenny.
We wrześniu 1939 majątek cieleśnicki zajęły wojska radzieckie, a następnie niemieckie. Rodzina Różyczka de Rosenwerth zamieszkiwał pałac do 1945 roku, później dobra cieleśnickie przeszły na własność Skarbu Państwa Polskiego. W latach 1946-1950 w pałacu funkcjonował Dom Pracy Twórczej pod kierownictwem profesora Lecha Niemojewskiego z Wydziału Architektury Politechniki Warszawskiej. W latach 60. XX wieku pałac stał się własnością Państwowego Gospodarstwa Rolnego w Cieleśnicy i mieściła się tam sala kinowa, klubokawiarnia i ośrodek zdrowia.
Pałac.
Opis architektoniczny.
Pałac zbudowany jest na rzucie prostokąta, frontem zwrócony na zachód. Układ wnętrz jest dwutraktowy, z okrągłym holem na osi i przylegającą doń od północy klatką schodową. W elewacji frontowej znajduje się wgłębiony portyk z dwiema parami kolumn, zwieńczony attyką z fryzem o motywach wazonu i antytetycznie ustawionych gryfów, rogów obfitości i wici akantu. W portyku zbudowano szerokie przeszklone drzwi, a w drugiej kondygnacji duże zamknięte półkoliście okno. 
Park krajobrazowy.
Cieleśnica to nie tylko pałac, ale również sieć zabudowań przypałacowych połączona z parkiem krajobrazowym i zbiornikiem wodnym. Park krajobrazowy został założony w 1810 r. przez Andrzeja Serwińskiego, a zaaranżowano go w stylu angielskim. Tworzą go pomnikowe jesiony, sosny czarne, dęby, rzadkie drzewa i krzewy, na jego terenie znajduje się także system wodny ze stawem i sadzawkami. Ponadto w skład zespołu pałacowego wchodzi klasycystyczna oranżeria z II ćw. XIX w., która w tej chwili poddana jest renowacji. Jest to obiekt murowany z cegły, otynkowany, na rzucie wydłużonego sześciokąta, z przybudówką od północy. 
Legenda.
Z pałacem wiąże się również pewna legenda. Mówi ona, że na łąkach Cieleśnicy, pod borem zwanym Hołobud, znajdował się staw z wyspą, a na niej cerkiew. Pewnego razu podczas uroczystości weselnej cerkiew ta zapadła się pod ziemię wraz z panem młodym i gośćmi weselnymi. Przy stawie tym, za czasów Kolberga, rosła ogromna, stara topola nadbużańska, zwana Sokor. Na niej to według legendy co noc siadał biały gołąb i gruchał żałośnie – miała to być dusza panny młodej. Po dzień dzisiejszy wśród starszych mieszkańców okolicy krąży legenda, że w niedzielne popołudnie nad stawem można usłyszeć dzwony zapadłej pod ziemię cerkwi.
Przywrócenie dawnej świetności.
W 2009 roku pałac nabyli Barbara i Dariusz Chwesiukowie, właściciele firmy Bialcon, i rozpoczęli projekt adaptacji zespołu pałacowo-parkowego Cieleśnica na obiekt hotelarsko-gastronomiczny o wysokim standardzie. Nowym właścicielom zależało na tym, aby w jak największym stopniu zachować formę budynku z lat dwudziestych XX wieku oraz powrócić do bogatej historii tego miejsca. Pałac Cieleśnica ma służyć nie tylko jako obiekt hotelarski, ale również jako ośrodek życia kulturalnego regionu. W pałacu znajduje się biblioteka, sala kinowa oraz sala klubowa, w której organizowane są koncerty i czasowe wystawy sztuki. Właściciele mają również w planach wspomaganie lokalnego rzemiosła, między innymi poprzez organizację różnorodnych warsztatów i szkoleń w wielu dziedzinach rzemiosła, również tych rzadkich i odrobinę zapomnianych. Otwarcie pałacu nastąpiło w lecie 2013.

</doc>
<doc id="1021682" url="https://pl.wikipedia.org/wiki?curid=1021682" title="Kolonia Kołczyn">
Kolonia Kołczyn

Kolonia Kołczyn – część wsi Kołczyn w Polsce, w województwie lubelskim, w powiecie bialskim, w gminie Rokitno.
Do 2021 roku nosiła nazwę Kołczyn i miała status kolonii.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="1021683" url="https://pl.wikipedia.org/wiki?curid=1021683" title="Collin Benjamin">
Collin Benjamin

Collin Benjamin (ur. 3 sierpnia 1978 w Windhuku) — namibijski piłkarz, występuje na pozycji pomocnika.
Kariera klubowa.
Profesjonalną karierę piłkarską rozpoczynał w Civics FC Windhoek i zdobył z tym klubem wicemistrzostwo kraju. W 1999 roku został wypatrzony przez niemieckich scoutów i przeniósł się do kraju naszych zachodnich sąsiadów. Konkretniej do 6. ligowej Germanii Schnelsen, a następnie zaliczył epizod w Raspo Elmshorn. Sezon później Benjamin znalazł się w kręgu zainteresowań HSV. Przez dwa pierwsze sezony grał jedynie w drużynie rezerw tego klubu. Dopiero w połowie sezonu 2001/2002 na dłużej zadomowił się w pierwszym składzie. Przez blisko 7 sezonów gry Benjamin był podstawowym zawodnikiem. W sezonie 2006/2007 HSV poprzez eliminacje zakwalifikował się do Ligi Mistrzów. Collin zaliczył 2 występy w fazie grupowej tych rozgrywek. Pierwszy przeciwko Arsenalowi (w 27 minucie został ukarany żółtą kartką), przegrany 1:3. Natomiast drugi z FC Porto, również przegrany (1:4). Benjamin został w przerwie zmieniony przez Mario Fillingera. Klub z Hamburga z 3 punktami na koncie szybko pożegnał się z Ligą Mistrzów, zajmując ostatnie miejsce w grupie. 
W 2011 roku zmienił klub na TSV 1860 Monachium.
Kariera reprezentacyjna.
Collin Benjamin jest reprezentantem Namibii, w której zadebiutował w 2002 roku. Wraz z kadrą narodową wystąpił w Pucharze Narodów Afryki 2008.

</doc>
<doc id="1021684" url="https://pl.wikipedia.org/wiki?curid=1021684" title="John Ljunggren">
John Ljunggren

John Arthur Ljunggren (ur. 9 września 1919 w Forshedzie, zm. 13 stycznia 2000 w Bor) – szwedzki chodziarz, specjalizujący się w chodzie na 50 kilometrów.
Jest jednym z najbardziej utytułowanych chodziarzy w historii. Od 1946 do 1964 startował we wszystkich igrzyskach olimpijskich i mistrzostwach Europy i za każdym razem dochodził do mety.
Na mistrzostwach Europy w 1946 w Oslo zdobył złoty medal w chodzie na 50 km. Powtórzył ten sukces na igrzyskach olimpijskich w 1948 w Londynie. Na mistrzostwach Europy w 1950 w Brukseli zdobył srebrny medal na tym dystansie (brązowy zdobył jego brat Verner). Zajął 9. miejsce na 50 km na igrzyskach olimpijskich w 1952 w Helsinkach i 4. miejsce na mistrzostwach Europy w 1954 w Bernie.
Na igrzyskach olimpijskich w 1956 w Melbourne zdobył brązowy medal w chodzie na 50 kilometrów, a w chodzie na 20 kilometrów był czwarty. Chód na 50 km na mistrzostwach Europy w 1958 w Sztokholmie ukończył na 9. miejscu. Ostatni swój medal na wielkich zawodach zdobył na igrzyskach olimpijskich w 1960 w Rzymie, gdzie zajął 2. miejsce w chodzie na 50 km (na 20 km był 7.). Później zajął 5. miejsce na 50 km na mistrzostwach Europy w 1962 w Belgradzie, a na swych ostatnich igrzyskach olimpijskich w 1964 w Tokio, kiedy miał 45 lat, zajął 19. miejsce na 20 km i 16. miejsce na 50 km.
Pięciokrotnie poprawiał rekordy świata w chodzie na bieżni: w 1951 i 1953 na 50 000 m (do czasu 4:29;58,0) oraz na 30 mil (do 4:21:11,0), a w 1952 na 30 000 m (2:27:42,0).
Podczas swojej kariery wziął udział w 499 chodach, z których wygrał 315, 101 razy był drugi i 33 trzeci.

</doc>
<doc id="1021685" url="https://pl.wikipedia.org/wiki?curid=1021685" title="Kolonia Michałki">
Kolonia Michałki

Kolonia Michałki (do 31 grudnia 2021 "Michałki" – kolonia w Polsce położona w województwie lubelskim, w powiecie bialskim, w gminie Rokitno.
Wierni Kościoła rzymskokatolickiego należą do parafii Trójcy Świętej w Rokitnie.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="1021686" url="https://pl.wikipedia.org/wiki?curid=1021686" title="Baltazar Kuncz">
Baltazar Kuncz

Baltazar Kuncz (ur. ok. 1575, zm. po 1651 w Krakowie) – rzeźbiarz i snycerz cechowy, posiadający pracownię na Kleparzu.
Autor wielu manierystycznych ołtarzy krakowskich. Jego autorstwa jest wykonany w latach 1618-1622 ołtarz w kościele świętego Marka. Przypisywany jest mu ołtarz mu w kościele świętego Krzyża. W latach 1624-1632 wykonał ołtarz główny, ołtarz świętej Anny oraz stalle w kościele Bożego Ciała na Kazimierzu. Pracował także poza Krakowem np. w Starym Sączu w kościele klarysek, Szydłowcu, Skalbmierzu i Kurozwękach.

</doc>
<doc id="1021687" url="https://pl.wikipedia.org/wiki?curid=1021687" title="Kolonia Zaczopki">
Kolonia Zaczopki

Kolonia Zaczopki (do 31 grudnia 2021 "Zaczopki") – kolonia w Polsce położona w województwie lubelskim, w powiecie bialskim, w gminie Rokitno.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="1021689" url="https://pl.wikipedia.org/wiki?curid=1021689" title="Sint Michiel">
Sint Michiel

Sint Michiel – miasto na wyspie Curaçao (terytorium autonomiczne Holandii). Według danych szacunkowych na rok 2010 liczy 5350 mieszkańców. Przemysł spożywczy, włókienniczy.

</doc>
<doc id="1021690" url="https://pl.wikipedia.org/wiki?curid=1021690" title="Eolozaur">
Eolozaur

Eolozaur ("Aeolosaurus") – rodzaj zauropoda z grupy tytanozaurów (Titanosauria); jego nazwa znaczy „jaszczur Eola”, „wietrzny jaszczur”.
Żył w późnej kredzie (kampan-mastrycht) na terenach współczesnej Ameryki Południowej. Jego szczątki znaleziono w Argentynie.
Gatunkiem typowym jest "Aeolosaurus rionegrinus", nazwany w 1987 roku przez Powella (początkowo nazwał go w swojej dysertacji doktorskiej, jednak tak utworzona nazwa jest "nomen nudum"), oraz "A. colhuehapensis", opisany w 2007 roku przez Casala i współpracowników. Trzeci opisany gatunek, nazwany w 2011 przez Santucciego i de Arrudę-Camposa "A. maximus" (znany ze skamieniałości odkrytych w Brazylii), został później przeniesiony do odrębnego rodzaju "Arrudatitan".
"Aeolosaurus" należy do kladu Aeolosaurini, do którego według analizy przeprowadzonej przez Santucciego i Arrudę-Camposa należą również rodzaje "Gondwanatitan", będący taksonem siostrzanym dla "Aeolosaurus", "Panamericansaurus", "Rinconsaurus" i "Maxakalisaurus".
Czworonożny, roślinożerny, na grzbiecie miał płytki kostne, które prawdopodobnie chroniły go przed atakiem drapieżników.

</doc>
<doc id="1021695" url="https://pl.wikipedia.org/wiki?curid=1021695" title="Łukasz Porębski">
Łukasz Porębski

Łukasz Porębski (Porebius, Porembius, Porenbuis, Prebius, Prębowicz, Pothebius, Porrhebius) (ur. w Bydgoszczy, zm. 1 listopada 1637 w Krakowie) – polski malarz, uczeń Tomasza Dolabelli.
Życiorys.
Był synem mieszczan bydgoskich Jana i Anny. Od 1615 roku znajdował się na liście członków cechu malarzy w Bydgoszczy. W 1617 przeprowadził się do Krakowa, gdzie od 1621 figuruje na jako członek tamtejszego cechu malarzy. Według Janiny Ruszczycównej malarz w 1615 roku został wyzwolony w Krakowie na towarzysza sztuki, a w 1624 został członkiem cechu. W 1630 roku ufundował epitafium burmistrza bydgoskiego Marcina Orłowity w kościele parafialnym Św. Mikołaja i Marcina w Bydgoszczy.
Twórczość.
Jego malarstwo charakteryzowała skromna gama kolorystyczna – przeważały odcienie czerwieni i brązu oraz szarawej zieleni. Według Jana Samek malarz "plastykę postaci wydobywał światłocieniem, realistycznie traktował figurę ludzką, a fizjonomie różnicował nadając im głębię indywidualnego wyrazu".
Pierwszą znaną jego pracą jest sygnowany przez niego obraz ołtarzowy "Ukrzyżowanie" wykonany dla kościoła Św. Marka w Krakowie. Od 1619 Porębski pracował na zlecenie zakonu kanoników regularnych laterańskich; dla nich namalował obrazy do kościoła Bożego Ciała w Krakowie:
Łukasz Porębski pracował również dla kościoła Reformatorów w Krakowie, gdzie prawdopodobnie wykonał obrazy "Uczta u Szymona" i "Powrót syna marnotrawnego". Dla kościoła polskiego Świętego Stanisława Biskupa i Męczennika w Rzymie wykonał w 1621 roku obraz ołtarzowy "Św. Kazimierz klęczący przed Matką Boską".
Łukasz Porębski został pochowany w dawnym kościele Reformatorów na Garbarach w Krakowie, gdzie przedsionku kościoła znajdowało się poświęcone mu epitafium ufundowane przez jego żonę z inskrypcją: "Zeuxina i Apellesa ulubieniec, czciciel muz".

</doc>
<doc id="1021696" url="https://pl.wikipedia.org/wiki?curid=1021696" title="Korwety rakietowe projektu 1234">
Korwety rakietowe projektu 1234

Korwety rakietowe projektu 1234 (typu Owod, w kodzie NATO Nanuchka) - typ radzieckich korwet rakietowych opracowanych pod koniec lat 60 XX w. W ZSRR klasyfikowane jako małe okręty rakietowe (MRK), przeznaczone głównie do celów uderzeniowych.
Historia.
Prace nad nowymi małymi okrętami rakietowymi przeznaczonymi do celów uderzeniowych, rozpoczęto w ZSRR w połowie lat 60., w biurze konstrukcyjnym CMKB Ałmaz. Dzięki większym rozmiarom od kutrów rakietowych, miały mieć od nich większy zasięg i dzielność morską. Dzięki rozmiarom i stosunkowi długości do szerokości, który wynosił 5:1, na okrętach można było zainstalować wyrzutnie bardziej efektywnych ciężkich pocisków przeciwokrętowych P-120 Malachit (w kodzie US DoD, NATO: SS-N-9 'Siren'), o zasięgu 120 km i masie głowicy 840 kg. Pociski te przeznaczone były do zwalczania dużych jednostek, przede wszystkim lotniskowców państw NATO. Nowe korwety były pierwszymi niewielkimi jednostkami uderzeniowymi o takich charakterystykach na świecie. 
Budowę pierwszych jednostek rozpoczęto w 1967. Pierwsza wersja okrętów dla radzieckiej marynarki wojennej nosiła oznaczenie projekt 1234, jej uzbrojenie oprócz 6 pocisków P-120 uzupełniała wyrzutnia pocisków przeciwlotniczych krótkiego zasięgu Osa-M i podwójnie sprzężona armata 57 mm na rufie. W 1974 opracowano ulepszony projekt 1234.1, w którym armatę 57 mm zamieniono przez pojedynczą armatę 76 mm AK-176 i dodano zestaw artyleryjski obrony bezpośredniej AK-630 kalibru 30 mm (sześciolufowy). Wersje te w kodzie NATO oznaczono odpowiednio "Nanuchka I" i "Nanuchka III". Budowę ostatnich jednostek rozpoczęto w 1988, wchodziły one do służby do 1991. Okręty otrzymały nazwy głównie zjawisk atmosferycznych i przyrodniczych.
Wersja przeznaczona na eksport do Indii i krajów arabskich (projekt 1234E) była znacznie uboższa, przede wszystkim wyposażono ją w 4 mniej zaawansowane pociski przeciwokrętowe P-21/P-22 kompleksu P-20 (w kodzie US DoD, NATO: "SS-N-2C Styx"); w kodzie NATO znana jest pod oznaczeniem "Nanuchka II". Wersja ta miała znacznie zredukowane możliwości uderzeniowe, porównywalne z dwukrotnie mniejszymi kutrami rakietowymi proj. 1241RE, przy nawet słabszym uzbrojeniu artyleryjskim.
Łącznie zbudowano 47 okrętów wszystkich wersji (budowy jeszcze jednego rozpoczętego nie ukończono), z czego 10 stało się przedmiotem eksportu (projektu 1234E - 3 do Indii, 3 do Algierii i 4 do Libii). 
Służba.
Głównym zastosowaniem jednostek projektu "1234" miało być zwalczanie okrętów nawodnych przeciwnika. Uzbrojenie przeciwlotnicze miało służyć jedynie do samoobrony. Po rozwiązaniu ZSRR, radzieckie okręty przeszły 26 lipca 1992 pod banderę Rosji, z wyjątkiem czarnomorskich, które przeszły 12 czerwca 1997. Większość okrętów została wycofana ze służby w WMF RF w latach 90 XX w. 
Okręty.
Przydział: FB - Flota Bałtycka, FCz - Flota Czarnomorska, FOS - Flota Oceanu Spokojnego, FP - Flota Północna.

</doc>
<doc id="1021697" url="https://pl.wikipedia.org/wiki?curid=1021697" title="Lipowe">
Lipowe

Zobacz też:
Parafia Lipowe Pole:

</doc>
<doc id="1021699" url="https://pl.wikipedia.org/wiki?curid=1021699" title="Akamaru">
Akamaru



</doc>
<doc id="1021701" url="https://pl.wikipedia.org/wiki?curid=1021701" title="Bojler">
Bojler



</doc>
<doc id="1021702" url="https://pl.wikipedia.org/wiki?curid=1021702" title="Ampelozaur">
Ampelozaur

Ampelozaur ("Ampelosaurus atacis") – opancerzony zauropod z rodziny tytanozaurów (Titanosauridae). Zauropod spokrewniony z saltazaurem. Znaczenie nazwy: jaszczur z winnicy.
Żył w epoce późnej kredy (ok. 74–70 mln lat temu) na terenach współczesnej Europy. Długość ciała ok. 15 m, masa ok. 17 t. Jego szczątki znaleziono w Langwedocji we Francji.
Ampelozaur był największym tytanozaurem Europy. Posiadał pancerz na grzbiecie.

</doc>
<doc id="1021704" url="https://pl.wikipedia.org/wiki?curid=1021704" title="John Mikaelsson">
John Mikaelsson

John Fredrik Mikaelsson (ur. 6 grudnia 1913 w Kristinehamn, zm. 16 czerwca 1987 w hrabstwie Placer w Kalifornii) – szwedzki chodziarz.
Rozpoczął karierę międzynarodową na mistrzostwach Europy w 1946 w Oslo, kiedy wygrał chód na 10 000 metrów. Powtórzył ten sukces na igrzyskach olimpijskich w 1948 w Londynie.
Na mistrzostwach Europy w 1950 w Brukseli zdobył brązowy medal na tym dystansie. Podczas igrzysk olimpijskich w 1952 w Helsinkach w eliminacjach przegrał z Brunonem Junkiem z ZSRR, który ustanowił nowy rekord olimpijski, ale w finale był nie do pokonania mimo 38 lat i odzyskał rekord olimpijski.
Mikaelsson ustanowił pomiędzy 1936 a 1945 szesnaście rekordów świata na bieżni na krótkich dystansach.

</doc>
<doc id="1021706" url="https://pl.wikipedia.org/wiki?curid=1021706" title="Gilberto Hernández Guerrero">
Gilberto Hernández Guerrero

Gilberto Eduardo Hernández Guerrero (ur. 4 lutego 1970 w Ébano) – meksykański szachista i trener szachowy, arcymistrz od 1995 roku.
Kariera szachowa.
Od połowy lat 80. należy do ścisłej czołówki meksykańskich szachistów. Pomiędzy 1986 a 2004 rokiem siedmiokrotnie reprezentował narodowe barwy na szachowych olimpiadach, w tym 4 razy na I szachownicy. Jest trzykrotnym indywidualnym mistrzem swojego kraju. Dwukrotnie startował w mistrzostwach świata rozgrywanych systemem pucharowym, w obu przypadkach przegrywając swoje mecze w I rundach: w 1997 w Groningen z Wiktorem Korcznojem, a w 2000 w New Delhi – z Jeroenem Piketem.
Odniósł szereg sukcesów w turniejach indywidualnych, m.in. w Portoryko (1986, mistrzostwa panamerykańskie juniorów do lat 16, I m.), Asunción (1991, I-II m.), Matanzas (memoriał Jose Raula Capablanki, dwukrotnie I m. w turniejach B, 1992 i 1995), San Salvador (1995, I-II m., turniej strefowy), Walencji (1995, I m. i 1997, dz. I m.), Meridzie (trzykrotnie I m. w memoriałach Carlosa Torre Repetto, w latach 1992, 1993 i 1995), Mar del Placie (1999, dz. I m.), Cullera (2003, II-III m. wspólnie z Mihailem Marinem), Buenos Aires (2005, I-II m.), Schaumburgu (2006, I m.), Lubbock (2007, memoriał Samuela Reshevsky'ego, II m. za Eugene Perelshteynem) oraz w Meridzie (2007, dz. II m. za Axelem Bachmannem, wspólnie z Holdenem Hernandezem Carmenatesem, Lazaro Bruzonem, Alonso Zapatą i Frankiem de la Pazem Perdomo).
Najwyższy ranking w karierze osiągnął 1 lipca 2000 r., z wynikiem 2572 punktów zajmował wówczas 1. miejsce wśród meksykańskich szachistów.
Życie prywatne.
Żoną Gilberto Hernándeza jest czołowa argentyńska szachistka, Claudia Amura.

</doc>
<doc id="1021707" url="https://pl.wikipedia.org/wiki?curid=1021707" title="Układ nerwowy somatyczny">
Układ nerwowy somatyczny



</doc>
<doc id="1021708" url="https://pl.wikipedia.org/wiki?curid=1021708" title="Gilberto Hernandez">
Gilberto Hernandez



</doc>
<doc id="1021709" url="https://pl.wikipedia.org/wiki?curid=1021709" title="Hedżaz">
Hedżaz



</doc>
<doc id="1021713" url="https://pl.wikipedia.org/wiki?curid=1021713" title="Piranszahr">
Piranszahr

Piranszahr (perski: پیرانشهر) – miasto w Iranie. W 2006 roku miasto miało około 138.864 mieszkańców.
Piranshahr jest ośrodkiem mukerian.

</doc>
<doc id="1021715" url="https://pl.wikipedia.org/wiki?curid=1021715" title="Tlenek manganu(VII)">
Tlenek manganu(VII)

Tlenek manganu(VII), – nieorganiczny związek chemiczny z grupy tlenków, w którym mangan występuje na VII stopniu utlenienia. Jest oleistą, reaktywną cieczą o właściwościach silnie utleniających. Po raz pierwszy opisano go w 1860 roku.
Budowa cząsteczki.
Długości wiązań pomiędzy atomem manganu i skrajnymi atomami tlenu wynoszą 1,585 Å, a pomiędzy atomem manganu i atomem tlenu w pozycji mostkowej – 1,77 Å. Kąt Mn−O−Mn ma miarę 120,7°.
Struktura tlenku przypomina struktury anionów disiarczanowego, difosforanowego i dichromianowego, a także heptatlenku dichloru.
Otrzymywanie.
 otrzymuje się jako ciemnozieloną oleistą ciecz w reakcji kwasu siarkowego z nadmanganianami. W pierwszym etapie reakcji powstaje kwas nadmanganowy, który samorzutnie traci wodę, przechodząc w tlenek manganu(VII):
 może reagować z pozostałym kwasem siarkowym:
Właściwości.
W stanie stałym ma postać czerwonych kryształków, rozpuszczalnych w czterochlorku węgla. Sublimuje w temperaturze −10 °C.
 rozkłada się w temperaturach bliskich pokojowej, powyżej 55 °C wybuchowo. Wybuch można wywołać przez uderzenie, albo dodając podatny na utlenianie związek organiczny. Produktami są tlenek manganu(IV), tlen i ozon.
Jest bezwodnikiem kwasu nadmanganowego:

</doc>
<doc id="1021716" url="https://pl.wikipedia.org/wiki?curid=1021716" title="Program dla Odry 2006">
Program dla Odry 2006

Program dla Odry 2006 – wieloletni program modernizacji Odrzańskiego Systemu Wodnego, przyjęty ustawą z dnia 6 lipca 2001 r. o ustanowieniu programu wieloletniego „Program dla Odry – 2006” (Dz.U.2001.98.1067).
Inwestycje.
Inwestycje przyjęte do realizacji dla osiągnięcia celów programu:

</doc>
<doc id="1021717" url="https://pl.wikipedia.org/wiki?curid=1021717" title="Daniel Cleary">
Daniel Cleary

Daniel Cleary (ur. 18 grudnia 1978 w Carbonear, Nowa Fundlandia i Labrador) – kanadyjski hokeista grającym na pozycji napastnika. Obecnie jest związany z klubem NHL Detroit Red Wings. 
Kariera.
Cleary został wybrany w pierwszej rundzie draftu w 1997 roku z numerem 13 przez Chicago Blackhawks. Jedną z częstych pomyłek, jaką popełniają spikerzy podczas meczów NHL jest mówienie, że Cleary pochodzi z Carbonear. Mimo iż tam właśnie się urodził był wychowywany w pobliskim Riverhead, które jest teraz częścią miasta Harbour Grace.
Cleary znakomicie spisywał się jako junior w Belleville Bulls w lidze OHL, chociaż jego forma trochę spadła w roku, w którym został wydraftowany. Mimo to, zespół z Chicago wybrał go w połowie pierwszej rundy. Rok po zakończeniu kariery juniorskiej został jednak oddany do Edmonton Oilers w wymianie, po której w Chicago znalazł się Boris Mironow.
Cleary spędził w Edmonton części czterech sezonów, lecz Oilers wykupili jego jednomilionowy kontrakt latem 2003 roku. Krótko po tym został podpisany, lecz na dużo niższą kwotę, przez Phoenix Coyotes. Podczas lokautu w sezonie 2004/05 grał w Szwecji w zespole Mora IK. Po lokaucie Phoenix nie zaproponowali Cleary'emu kolejnego kontraktu i zawodnik został zaproszony przez Detroit Red Wings na obóz treningowy i udało mu dostać się do wąskiego składu Skrzydeł.
Podczas playoffów w sezonie 2006/07 w ćwierćfinałowym meczu przeciwko Calgary Flames Cleary wykorzystał rzut karny, podczas gdy Wings grali w osłabieniu. Był to pierwszy tego rodzaju skuteczny rzut karny w historii klubu. Cleary zagrał też bardzo dobrze w jednym z meczów Finału Konferencji przeciwko Anaheim Ducks. W spotkaniu numer 4 zdobył dwie bramki i dodał do tego asystę.
Statystyki.
"Statystyki na koniec sezonu 2006/07"

</doc>
<doc id="1021718" url="https://pl.wikipedia.org/wiki?curid=1021718" title="Ituni">
Ituni

Ituni – miasto w Gujanie; 4 600 mieszkańców (2006). Przemysł spożywczy, włókienniczy, chemiczny, spożywczy.

</doc>
<doc id="1021725" url="https://pl.wikipedia.org/wiki?curid=1021725" title="A Line of Deathless Kings">
A Line of Deathless Kings

A Line of Deathless Kings – dziewiąty album studyjny brytyjskiego zespołu muzycznego My Dying Bride. Wydany został 9 października 2006 r. przez wytwórnię muzyczną Peaceville Records. Nagrania zostały zarejestrowane pomiędzy majem, a czerwcem 2006 roku w Academy Studio. Miksowanie odbyło się w lipcu tego samego roku w Chapel Studios. Materiał był promowany teledyskiem do utworu „I Cannot Be Loved”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1021726" url="https://pl.wikipedia.org/wiki?curid=1021726" title="Kościół Miłosierdzia Bożego w Stargardzie">
Kościół Miłosierdzia Bożego w Stargardzie

Kościół Miłosierdzia Bożego w Stargardzie – rzymskokatolicki kościół parafialny należący do parafii Miłosierdzia Bożego w Stargardzie (dekanat Stargard Zachód, archidiecezji szczecińsko-kamieńskiej, metropolii szczecińsko-kamieńskiej). Erygowany w roku 1986. Położony jest na Osiedlu Zachód, jest największym nowym kościołem w Stargardzie wzniesionym po II wojnie światowej. Kościół może pomieścić 3 tysiące wiernych.
Historia, wydarzenia, architektura kościoła.
Geneza kościoła Miłosierdzia Bożego w Stargardzie przypada na połowę lat 70. Ówczesny dziekan stargardzki ks. prałat Edmund Malich i jego następca ks. mgr Mieczysław Tłamacz podejmowali starania u ówczesnych władz o pozwolenie na budowę kościoła na budowanym osiedlu XXX-lecia PRL (dziś zwanego osiedlem Zachód), którego inwestorem w latach 1975–1983 była Spółdzielnia Mieszkaniowa. Zgodę na budowę kościoła uzyskano w 1981 r. Wykopy pod budowę kościoła rozpoczęto 23 sierpnia 1983 r. 11 września 1983 r. podczas mszy świętej polowej ks. bp Stanisław Stefanek poświęcił teren budowy oraz postawiony wysoki krzyż. Po kilku dniach ruszyły prace budowlane dzięki usilnym staraniom ks. prałata Edmunda Malicha i jego następcy ks. Mieczysława Tłamacza oraz mieszkańców osiedla.
Erygowanie kościoła, inne wydarzenia.
31 grudnia 1986 r. nastąpiło erygowanie kościoła dekretem ks. bpa Kazimierza Majdańskiego. W kaplicy dolnego kościoła mszę świętą odprawił ks. bp Stanisław Stefanek, ogłosił powstanie kościoła i poświęcił wspomnianą kaplicę w budowanym kościele. Administratorem został proboszcz parafii pw. Ducha Świętego ks. Mieczysław Tłamacz. 1 marca 1987 r. umieszczono tabernakulum w kaplicy dolnej kościoła. 1 sierpnia 1989 r. został nominowany na stanowisko proboszcza ks. Zygmunt Zawitkowski.
1 października 1989 r. dokonano poświęcenia kaplicy dolnego kościoła. Mury kościoła wzniesiono do 1992 r. Następnie wzniesiono dach. W końcu roku 2000, kościół był w stanie zamkniętym. W 1991 r. zostały zamontowane na wieży trzy dzwony. W 1997 r., od niedzieli palmowej, w kościele górnym rozpoczęto sprawowanie liturgii. W latach 2000–2002 wnętrze kościoła zostało wyposażone w kolejne elementy. W 2004 r. powstał przy kościele chór Laudate Dominum biorący czynny udział w uroczystościach kościelnych. W latach 2005–2008 zamontowano promienisty krzyż. W kościele, po prawej stronie od ołtarza, znajduje się kaplica Matki Boskiej Nieustającej Pomocy, a zamontowane witraże przedstawiają winnicę, fatimski cud słońca oraz sceny z życia Chrystusa (kościół dolny).
Konsekracja kościoła, wypadek pod Grenoble, inne wydarzenia.
15 października 2006 r. ks. abp Zygmunt Kamiński w asyście biskupów pomocniczych: Jana Gałeckiego i Mariana Błażeja Kruszyłowicza dokonał konsekracji kościoła. W pierwszą rocznicę tego wydarzenia ks. arcybiskup poświęcił pięć konfesjonałów oraz tablicę pamiątkową – wotum wdzięczności Bogu za budowę i konsekrację świątyni. 7 lutego 2007 r. zmarł ksiądz kanonik Mieczysław Tłamacz, wieloletni proboszcz, od 31 grudnia 1986 r. do 1 sierpnia 1989 r. administrator kościoła Miłosierdzia Bożego. 22 lipca 2007 r. w okolicach Grenoble we Francji miała miejsce katastrofa autokaru, w którym uczestniczyło 26 osób z kościoła. 19 września 2009 odbyło się w kościele spotkanie z okazji Archidiecezjalnego Dnia Służby Liturgicznej. Uroczystościom przewodniczył ks. abp Andrzej Dzięga. 19 maja 2013 r. w uroczystość zesłania Ducha Świętego na mszy świętej został udzielony sakrament bierzmowania młodzieży, przez księdza biskupa Władysława Blina z Białorusi.
Kaplica Matki Bożej Fatimskiej Cierpiącej, inne wydarzenia.
6 grudnia 2015 r. odbyła się uroczystość poświęcenia kaplicy Matki Bożej Fatimskiej Cierpiącej (ocalała w wypadku pod Grenoble) oraz płaskorzeźby św. Jana Pawła II i instalacji relikwii. Aktu poświęcenia dokonał ks. arcybiskup Andrzej Dzięga. W dniach 14–16 października 2017 nawiedził parafię obraz Matki Bożej Solidarności i Krzyż Nowohucki. W lutym 2018 rozpoczęło się montowanie na filarach stacji drogi krzyżowej, które w 2019 zostały umocowane. W 2020 w związku z wprowadzeniem stanu zagrożenia epidemicznego w Polsce, stosując się do rozporządzeń organów państwowych, zastosowano obostrzenia w parafii.
15 września 2020 odbyła się uroczystość koronacyjna figury Fatimskiej Matki Bożej Cierpiącej pod przewodnictwem arcybiskupa metropolity szczecińsko-kamieńskiego Andrzeja Dzięgi. 15 października 2020, po 32 latach posługi w parafii, kościoła Miłosierdzia Bożego na osiedlu Zachód, odszedł na emeryturę ks. dziekan Zygmunt Zawitkowski, którego zastąpił ks. kan. Janusz Szczepaniak, oficjalne przekazanie odbyło się 25 października 2020 podczas mszy świętej. 31 grudnia 2021 r. pod przewodnictwem proboszcza odbyła się uroczystość 35-lecia istnienia kościoła pw. Miłosierdzia Bożego w Stargardzie.

</doc>
<doc id="1021730" url="https://pl.wikipedia.org/wiki?curid=1021730" title="Jiří Hudler">
Jiří Hudler

Jiří Hudler (ur. 4 stycznia 1984 w Ołomuńcu) – czeski hokeista, reprezentant Czech.
Kariera.
Spędził swoją młodość w klubie HC Vsetín w czeskiej ekstralidze. Za oceanem zadebiutował w sezonie 2003/04, dzieląc czas swojej gry pomiędzy klub z Detroit a ich afiliację w American Hockey League Grand Rapids Griffins. Czech zyskiwał doświadczenie w Grand Rapids w sezonie 2004/05, kiedy NHL pauzowało z powodu lokautu. Grał wtedy też trochę w swoim własnym kraju. Rok później wrócił do Griffins, gdzie w 76 spotkaniach zdobył 36 bramek i 60 asyst, dzięki czemu, z 96 punktami, był najskuteczniejszym zawodnikiem zespołu. W 16 meczach playoff dołożył do tego dorobku 6 bramek i 16 asyst. Po tym przełomowym dla siebie sezonie, Hudler zasłużył sobie na miejsce w pierwszym składzie Red Wings, gdzie jednak nie spędza na lodzie na razie na tyle dużo czasu, żeby w pełni pokazać swoje umiejętności. W lipcu 2012 roku podpisał czteroletni kontrakt z Calgary Flames. Od września do początku października 2012 roku na okres lokautu w sezonie NHL (2012/2013) był krótkotrwale zawodnikiem HC Lev Praga (wraz z nim kontrakt podpisał Jakub Voráček). Od grudnia 2012 do stycznia 2013 roku na tej samej zasadzie był zawodnikiem HC Oceláři Trzyniec. Od końca lutego 2016 zawodnik Florida Panthers. Od sierpnia 2016 zawodnik Dallas Stars.
W maju 2017 w mediach donoszono o incydencie z jego udziałem w lecącym do Europy samolocie, gdzie Hudler miał zażywać kokainy.
Uczestniczył w turnieju mistrzostw świata w 2013, 2014.
Jego agentem został były hokeista, Petr Svoboda.

</doc>
<doc id="1021731" url="https://pl.wikipedia.org/wiki?curid=1021731" title="Teodor Baltazar Stachowicz">
Teodor Baltazar Stachowicz

Teodor Baltazar Stachowicz (ur. 6 stycznia 1800 w Krakowie, zm. 10 lipca 1873 tamże) – malarz.
Życiorys.
Był synem malarza Michała Stachowicza, wnukiem Stanisława Stachowicza krakowskiego drukarza i księgarza. Początkowo malarstwo studiował pod kierunkiem ojca, w 1820 podjął studia w krakowskiej Szkole Sztuk Pięknych, ukończył je w 1825, dzięki zapisowi testamentowemu Sebastiana Sierakowskiego, który na jego kształcenie w 1824 pozostawił sumę 1 tysiąca złotych. W latach 1837-1855 był nauczycielem rysunku w Szkole SS Prezentek. Od 1829 był członkiem, a później radcą Arcybractwa Miłosierdzia. W 1839 objął funkcję przewodniczącego Wydziału Spisów w Towarzystwie Dobroczynności.
Dwukrotnie żonaty w 1827 ożenił się z Antoniną Winarską, a w 1829 ożenił się ponownie z Amelią Waniek z którą miał syna Wilhelma Józefa (1830-1895) urzędnika sądowego w Rzeszowie.
Zmarł w Krakowie, pochowany został w grobowcu rodzinnym na Cmentarzu Rakowickim.
Twórczość malarska.
Jego obraz "Wizja świętej Katarzyny Sieneńskiej" znajduje się w kaplicy Zbaraskich w kościele Dominikanów Krakowie. Dla Dominikanów wykonał także polichromię w kopule kaplicy Matki Boskiej Różańcowej w 1825. 
W kościele św. Marka znajduje się obraz "Apoteoza św. Doroty" 
W klasztorze Karmelitów Bosych przechowywany jest obraz " Św Jana od Krzyża" z 1860.
W Sandomierzu w klasztorze Reformatów jest obraz "Serce Jezusa".
Na swoich obrazach, których wiele znajduje się zbiorach Muzeum Historycznego miasta Krakowa malował krakowskie kościoły po Wielkim Pożarze w lipcu 1850.
Malował widoki Krakowa, kościoły krakowskie, mury obronne Krakowa. Wykonywał portrety, miniatury w alabastrze i kości słoniowej. Dokumentował wydarzenia współczesne w 1847 namalował obraz "Pociąg w drodze z Krakowa do Mysłowic"
Pozostawił Sztambuch z 24 widokami Krakowa, Ojcowa i Pieskowej Skały przechowywany obecnie w Muzeum Okręgowym w Rzeszowie.

</doc>
<doc id="1021732" url="https://pl.wikipedia.org/wiki?curid=1021732" title="Malmok">
Malmok

Malmok − miasto na Arubie (terytorium autonomiczne Holandii). Według danych z 2013 posiada 5503 mieszkańców. Położone jest w północno-zachodniej części wyspy.

</doc>
<doc id="1021738" url="https://pl.wikipedia.org/wiki?curid=1021738" title="Joe Sestak">
Joe Sestak

Joseph Ambrose „Joe” Sestak, Jr. (ur. 12 grudnia 1951 w Secane w stanie Pensylwania) – amerykański wojskowy i polityk, członek Partii Demokratycznej. W latach 1974–2005 służył w Marynarce Wojennej Stanów Zjednoczonych, uzyskując stopień wiceadmirała. Dowodził, m.in. fregatą rakietową USS „Samuel B. Roberts” oraz grupą wojskową lotniskowca USS „George Washington” na Adriatyku i w Zatoce Perskiej.
W latach 2007–2011 przez dwie dwuletnie kadencje Kongresu Stanów Zjednoczonych był przedstawicielem siódmego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1021740" url="https://pl.wikipedia.org/wiki?curid=1021740" title="Razundara Tjikuzu">
Razundara Tjikuzu

Razundara Tjikuzu (ur. 12 grudnia 1979 w Swakopmund) – namibijski piłkarz, występujący na pozycji prawego obrońcy.
Życiorys.
Swoją profesjonalną karierę zaczynał w 1998 roku, w Werderze Brema. W tym klubie grał przez 5 sezonów i wyrobił sobie dobrą markę na niemieckich boiskach. Początkowo trenerzy wystawiali go jako prawego pomocnika, z czasem jednak Razundara został przekwalifikowany i cofnięty do obrony. W 2003 roku Tjikuzu za 160 000 euro przeszedł do Hansy Rostock. Został zatrzymany przez policję, jako sprawca wypadku drogowego. 24 letni wówczas piłkarz jechał zygzakiem i uderzył w inny samochód, a później próbował uciec z miejsca wypadku. Podczas kontroli miał 2,14 promila alkoholu we krwi. Nie został jednak odsunięty od drużyny, a były już trener Hansy, Juri Schluenz wystawiał go w kolejnych meczach ligowych. W sezonie 2004/2005 Roztoczanie spadli z ligi, a Tjikuzu z wolnego transferu trafił do beniaminka Bundesligi, MSV Duisburg. Pograł tam zaledwie jeden sezon, po którym przeniósł się do Turcji, a jego nowym klubem został Çaykur Rizespor. Po roku znów zmienił drużynę na İstanbul Büyükşehir Belediyespor.
Razundara Tjikuzu jest reprezentantem Namibii. Dotychczas rozegrał 29 meczów w drużynie narodowej.

</doc>
<doc id="1021741" url="https://pl.wikipedia.org/wiki?curid=1021741" title="Live at Benaroya Hall">
Live at Benaroya Hall

Live at Benaroya Hall – podwójny koncertowy album grungowego zespołu Pearl Jam nagrany na żywo 22 października 2003 roku.
Miejsca na listach przebojów.
Wszystkie informacje znajdują się tu:

</doc>
<doc id="1021744" url="https://pl.wikipedia.org/wiki?curid=1021744" title="Ponton (Aruba)">
Ponton (Aruba)

Ponton − miasto na Arubie (terytorium autonomiczne Holandii), położone w zachodniej części kraju. Według danych z 2006 liczy 8 000 mieszkańców. Jest to ośrodek przemysłowy.

</doc>
<doc id="1021749" url="https://pl.wikipedia.org/wiki?curid=1021749" title="Słodycz">
Słodycz



</doc>
<doc id="1021752" url="https://pl.wikipedia.org/wiki?curid=1021752" title="Burza ogniowa">
Burza ogniowa

Burza ogniowa – na tyle duży pożar, że wytworzona przezeń kolumna gorącego powietrza zasysa w sposób ciągły powietrze z otoczenia (patrz efekt kominowy). Wywołuje to dalsze zwiększanie temperatury płomieni i samonapędzający się wzrost natężenia ognia i wiatru, mogący nawet wytworzyć huragan.
Burze ogniowe mogą powstawać w wyniku dużych pożarów buszu i lasów bądź na skutek intensywnych bombardowań ładunkami zapalającymi.
Temperatura burzy ogniowej może sięgać 1600 °C, co oznacza, że praktycznie wszystkie palne materiały ulegają zapaleniu i podtrzymują ogień. Na obszarach dotkniętych burzą ognia mogą zostać stopione cegły, cement, szkło, nawierzchnia ulic, samochody itd. W szczególnych wypadkach burza może zużyć cały tlen na objętym nią terenie. .
Burze ogniowe na terenie miast.
Burze ogniowe powstawały w trakcie pożarów wielkich miast, takich jak: wielki pożar Rzymu, pożar Londynu w roku 1666, wielki pożar Chicago, oraz pożary będące wynikiem trzęsienia ziemi takich jak: trzęsienie ziemi w San Francisco (1906) i trzęsienie ziemi w Tokio (1923). Burze ogniowe były również powodowane przez naloty dywanowe podczas II wojny światowej w Tokio i niemieckich miastach: Hamburgu (operacja Gomora), Dreźnie, Kassel, Darmstadt, Pforzheim, Brunszwiku, Hildesheim i Stuttgarcie. Aby spotęgować straty bombowce w pierwszej fali zrzucały bomby burzące (mające na celu poprzez falę uderzeniową wybić szyby w oknach. W drugiej i trzeciej fali były zrzucane bomby zapalające. Wybite otwory okienne i drzwiowe stwarzając swobodę penetracji dla płomieni potęgowały efekt kominowy nasilając pożar. Efekty były szczególnie widoczne w miastach o gęstej zabudowie i wąskich ulicach - płomienie przedostawały się z budynku na budynek (z tego też powodu Berlin - mający szerokie ulice i wyłącznie murowaną zabudowę odniósł od płomieni stosunkowo małe straty).

</doc>
<doc id="1021755" url="https://pl.wikipedia.org/wiki?curid=1021755" title="Mark Schwahn">
Mark Schwahn

Mark Schwahn (ur. 1966) – amerykański scenarzysta i reżyser filmowy i telewizyjny, twórca i producent filmowy serialu The CW "Pogoda na miłość" ("One Tree Hill", 2003–2006). Wystąpił w nim nawet jako Max, właściciel sklepu muzycznego, w odcinku 4x10.
Życiorys.
Dorastał w Pontiac, w stanie Illinois. Uczęszczał do szkoły filmowej na University of Maryland, College Park. Debiutował jako scenarzysta i reżyser dramatu "35 mil z normalności" ("35 Miles from Normal", 1997) z Peterem Burnsem. Napisał scenariusz do komedii romantycznej "Wszystkie chwyty dozwolone" ("Whatever it Takes", 2000) z Jodi Lyn O’Keefe, Shane West, Marlą Sokoloff, Jamesem Franco, Kipem Pardue i Colinem Hanksem, czarnej komedii "Egzamin dojrzałości" ("The Perfect Score", 2004) z Eriką Christensen, Chrisem Evans, Bryanem Greenbergiem, Scarlett Johansson i Matthew Lillardem oraz dramatu sportowego "Trener" ("Coach Carter", 2005) z Samuelem L. Jacksonem.

</doc>
<doc id="1021756" url="https://pl.wikipedia.org/wiki?curid=1021756" title="Patrick Murphy (ur. 1973)">
Patrick Murphy (ur. 1973)

Patrick Joseph Murphy (ur. 19 października 1973) – amerykański polityk, członek Partii Demokratycznej.
W latach 2007-2011 przez dwie kolejne dwuletnie kadencje Kongresu Stanów Zjednoczonych był przedstawicielem ósmego okręgu wyborczego w stanie Pensylwania w Izbie Reprezentantów Stanów Zjednoczonych.
Linki zewnętrzne.
 

</doc>
<doc id="1021757" url="https://pl.wikipedia.org/wiki?curid=1021757" title="Crab Hill">
Crab Hill

Crab Hill - miasto na Barbadosie, w parafii Saint Lucy. Według danych z 2013 posiada ono 687 mieszkańców.

</doc>
<doc id="1021763" url="https://pl.wikipedia.org/wiki?curid=1021763" title="Kułtuk (miejscowość w Rosji)">
Kułtuk (miejscowość w Rosji)

Kułtuk (ros. "Култук") – miejscowość w obwodzie irkuckim Rosji, nad brzegiem Zatoki Kułtuk w zachodnim krańcu jeziora jeziora Bajkał, u stóp gór Chamar-Daban.
Słowo "kułtuk" w językach tureckich oznacza zakątek, zatoka. W Kułtuku znajduje się węzeł drogowy łączący szosę Irkuck – Czyta z szosą prowadzącą do przejścia granicznego z Mongolią Mondy i będącą jednocześnie trasą prowadzącą w Sajany Wschodnie. W Kułtuku jest też stacja zabytkowej linii kolejowej Bajkał – Sludianka i kolei transsyberyjskiej. Pociągi dalekobieżne się nie zatrzymują, dochodzi natomiast kolej podmiejska z Irkucka.
Pierwsza wzmianka z 1647. We wsi Kułtuk 24 czerwca 1866 wybuchło nieudane Powstanie zabajkalskie przeprowadzone przez polskich zesłańców. W Kułtuku jest jednoizbowe muzeum zabytkowej linii kolejowej Bajkał – Sliudianka (założone w 2007).

</doc>
<doc id="1021766" url="https://pl.wikipedia.org/wiki?curid=1021766" title="Blackman’s">
Blackman’s

Blackman's - miasto na Barbadosie. Według danych z 2006 roku posiada 626 mieszkańców. Rozwinięte są tutaj przemysł spożywczy oraz włókienniczy.

</doc>
<doc id="1021768" url="https://pl.wikipedia.org/wiki?curid=1021768" title="Charles N’Zogbia">
Charles N’Zogbia

Charles N’Zogbia (ur. 28 maja 1986 w Harfleur) – francuski piłkarz pochodzący z Konga, grający na pozycji pomocnika.
Występował w szkółce piłkarskiej klubu Le Havre AC, skąd został kupiony do Newcastle United, w którym rozegrał 118 ligowych meczów, po czym, w lutym 2009 roku przeszedł za 6,5 miliona do Wigan Athletic. W dorosłej reprezentacji Francji zadebiutował 11 sierpnia 2010 w przegranym 1:2 towarzyskim spotkaniu z Norwegią.
29 lipca 2011 roku podpisał pięcioletni kontrakt z Aston Villą.

</doc>
<doc id="1021771" url="https://pl.wikipedia.org/wiki?curid=1021771" title="Guaynabo">
Guaynabo

Guaynabo – miasto w Portoryko; w aglomeracji San Juan; 81 000 mieszkańców (2010). Jest siedzibą gminy Guaynabo.
W mieście rozwinął się przemysł materiałów budowlanych, papierniczy, rafineryjny, hutniczy oraz farmaceutyczny.

</doc>
<doc id="1021772" url="https://pl.wikipedia.org/wiki?curid=1021772" title="Twierdza Zmartwychwstanek">
Twierdza Zmartwychwstanek

Twierdza Zmartwychwstanek – nazwa zespołu klasztorno-szkolnego ss. zmartwychwstanek, mieszczącego się w Warszawie przy ul. Krasińskiego 31 (róg ul. ks. J. Popiełuszki) pełniącego rolę szpitala i silnego punktu obrony podczas powstania warszawskiego. 
Okres konspiracji.
Przez cały okres okupacji niemieckiej w latach 1939–1944 był to silny ośrodek konspiracyjny. Przez cały ten czas w klasztorze prowadzono tajne nauczanie. Najpierw na poziomie gimnazjum i liceum, a następnie na poziomie szkoły powszechnej (siostrom do 1943 r. oficjalnie pozwolono prowadzić szkołę powszechną). Co roku odbywały się egzaminy maturalne. W czasie okupacji przez tajne nauczanie w klasztorze przeszło ok. 1000 dzieci. 
Jednocześnie, za zgodą przełożonych prowincji warszawskiej – matki Małgorzaty Dąbrowskiej CR oraz klasztoru – siostry Beaty Przybyłowicz CR, klasztor ten już w roku 1942 został przeznaczony na szpital polowy na wypadek wybuchu ogólnonarodowego powstania. W ścisłej konspiracji szpital ten od tego roku organizowała i wyposażała w odpowiedni sprzęt medyczny i lekarstwa służba zdrowia Obwodu II AK, a w szczególności: dr Czesław Błeczyński ps. "Staruszek" (szef służby zdrowia II Obwodu AK), dr Zbigniew Papiewski ps. "Strumień", dr Maria Cywińska-Łyskawińska ps. "Jolanta" (referentka sanitarna WSK). Ze strony zakonnej za organizację szpitala odpowiedzialna była zaprzysiężona lekarka – siostra Amata Pruszko CR. Zapasy żywności gromadzono pod dowództwem kpt. Zygmunta Stefańskiego ps. "Szachista". W ramach tego na teren klasztoru sprowadzono nawet 5 krów. Cała działalność była świetnie zakonspirowana, a o organizacji szpitala nie wiedzieli nie tylko Niemcy, którzy stacjonowali nieopodal w Instytucie Chemicznym, ale również część sióstr zakonnych.
Okres walk.
W momencie wybuchu powstania warszawskiego, 1 sierpnia 1944 r, klasztor zgodnie z przygotowaniami zamienił się w szpital powstańczy. Rozpoczęte przed godziną "W" nieopodal klasztoru walki sprawiły, że obiekt zrewidowali zaalarmowani Niemcy. Ukrytej jeszcze broni oraz zgromadzonego sprzętu nie znaleziono. Do 3 sierpnia terenu klasztoru nie objęły walki ani ostrzał – zgodnie z konwencją genewską, jako szpital nie stanowił punktu obrony, lecz spełniał funkcje jedynie medyczne. Pierwszymi pacjentami byli żołnierze niemieccy. Od 3 sierpnia szpital był już systematycznie bombardowany przez samoloty wroga oraz ostrzeliwany przez pociąg pancerny z rejonu dworca Gdańskiego. Przy klasztorze na ulicy Krasińskiego wzniesiono barykady powstańcze, tworzące linię obrony Żoliborza i chroniące zapewniający komunikację ze Starówką właz do kanału. Sam szpital znajdował się poza linią obrony, a łączność z nim odbywała się przez wykopane rowy. 
Rejon ten obsadzony został przez żołnierzy zgrupowania AK "Żyrafa". 17 sierpnia pod klasztor podjechała prawdopodobnie zbłąkana kolumna niemieckich ciężarówek wypełnionych amunicją i materiałami wybuchowymi. Żołnierze „Żyrafy” zdobyli kolumnę. Tego samego dnia, przy wsparciu ogniowym artylerii z Burakowa, niemieckie oddziały w sile ok. 60 ludzi podjęły próbę odbicia utraconego ładunku. Budynek szpitala stał się drogą natarcia oddziałów niemieckich na barykadę powstańczą. Atak został odparty, a szpital 18 sierpnia ewakuowano do domów na ul. Krasińskiego pod numerami 16 oraz 10, a następnie na ul. Krechowiecką 6. 
Ewakuacja szpitala spowodowała, że klasztor zaczął pełnić funkcje obronne. Zabudowania silnie ufortyfikowano, przedpole zaminowano. Twierdza Zmartwychwstanek zaczęła odtąd tworzyć silny punkt oporu w linii obrony Żoliborza. Obsadzona była przez żołnierzy AK, OW PPS i AL. Mimo ciężkich warunków w grubych murach Twierdzy działała świetlica dla żołnierzy, w której odbywały się nawet imprezy kulturalne, na przykład wieczorek recytacji aktorki Zofii Małynicz.
25 sierpnia z włazu mieszczącego się tuż obok Twierdzy wyszli pierwsi ranni i cywile ze Starówki przyprowadzeni przez przewodników z „Żyrafy”. W nocy z 25 na 26 sierpnia właz był wykorzystywany przez ewakuujących się ze Starówki żołnierzy AL. Część z tych żołnierzy zasiliła załogę Twierdzy Zmartwychwstanek.
29 września Niemcy zaczęli generalne natarcie na Żoliborz. Przeciwko liczącej 117 żołnierzy załodze klasztoru i przyległej do niego barykady, z rejonu Instytutu Chemicznego nacierało ok. 2000 żołnierzy niemieckich, 16 czołgów, 6 dział samobieżnych oraz Goliaty. Twierdza była bombardowana przez artylerię i samoloty. Tego dnia zgrupowanie „Żyrafa” straciło w obronie Twierdzy 2/3 żołnierzy. Około godz. 18:30, pod naporem ognia nieprzyjaciela, zapadła decyzja o opuszczeniu Twierdzy przez powstańców. Wojska niemieckie nie zajęły klasztoru nawet po zakończeniu powstania, obawiając się, że budynek został dokładnie zaminowany. 
Obrońcom przyznano 16 Krzyży Walecznych i 2 ordery Virtuti Militari. 
Okres powojenny.
Zniszczony w 80% budynek został po wojnie częściowo odbudowany. Już w 1946 r. do Twierdzy Zmartwychwstanek powróciły uczennice. Mimo nieprzychylnych działań nowej władzy, przez cały okres PRL w murach Twierdzy działała szkoła – najpierw powszechna (zamknięta przez władze w 1948 r.) i gimnazjum, a następnie liceum. Obecnie funkcjonujące odbudowane budynki stanowią jedynie ok. 1/3 kubatury gmachu, który stał tam przed wojną.
W latach 1981–1984 w miejscu jednego ze zniszczonych skrzydeł klasztoru zbudowano kościół św. Jana Kantego.
Upamiętnienie.
Walki toczone w obronie Twierdzy Zmartwychwstanek upamiętnia tablica Tchorka ustawiona w latach 50. u zbiegu ulic Krasińskiego i Popiełuszki.

</doc>
<doc id="1021773" url="https://pl.wikipedia.org/wiki?curid=1021773" title="Świątynia Saturna">
Świątynia Saturna

Świątynia Saturna (łac. "Aedes Saturni" lub "Aedes Saturnus") – jedna z najstarszych świątyń w Rzymie, położona w południowo-zachodnim narożniku Forum Romanum. Poświęcona była bogu Saturnowi.
Świątynia powstała na przełomie VI i V wieku p.n.e., w pierwszych latach istnienia republiki. Budowę świątyni miał rozpocząć jeszcze ostatni król Rzymu Tarkwiniusz Pyszny, jej poświęcenie tradycja przypisywała najczęściej Tytusowi Larcjuszowi, sprawującemu dyktaturę w 501 i 498 roku p.n.e., chociaż możliwa jest też nieco późniejsza metryka. W 42 p.n.e. została przebudowana przez Lucjusza Munatiusa Plancusa. Pod koniec IV wieku n.e. świątynia spłonęła w pożarze, postanowieniem senatu została jednak odbudowana.
Świątynia posadowiona była na wysokim podium o wymiarach 22,50×40 m, wykonanym z trawertynu i peperynu licowanych marmurem. W okresie republiki i cesarstwa w podium mieścił się publiczny skarbiec państwa rzymskiego ("Aerarium Populi Romani" lub "Aerarium Saturni"). W celli stał wykonany z kości słoniowej posąg bóstwa, zgodnie ze świadectwem Pliniusza Starszego ("Historia naturalna" 15,32) wypełniony wewnątrz olejem, który służył konserwacji tworzywa.
Świątynia przetrwała do początku XV wieku, kiedy to pomiędzy 1402 a 1447 rokiem została rozebrana. Do czasów współczesnych przetrwał jedynie fragment kolumnady podtrzymującej marmurowe belkowanie, pochodzące z ostatniej przebudowy dokonanej w IV wieku. Posadowione na marmurowych bazach i zwieńczone jońskimi kapitelami kolumny mają 11 metrów wysokości. Sześć frontowych kolumn wykonano z szarego, zaś dwie boczne z różowego granitu.

</doc>
<doc id="1021774" url="https://pl.wikipedia.org/wiki?curid=1021774" title="Bajkał (obwód irkucki)">
Bajkał (obwód irkucki)

Bajkał (ros. "Байкал") – miejscowość w obwodzie irkuckim Rosji, nad brzegiem jeziora Bajkał, w pobliżu miejsca, gdzie rzeka Angara bierze swój początek z Bajkału. Liczy 504 mieszkańców (2002).
Jest głównym portem handlowym południowego Bajkału oraz końcową stacją zabytkowej linii kolejowej Bajkał – Sludianka, będącej jedną z głównych atrakcji turystycznych rejonu irkuckiego. 
Ma połączenie promowe z miejscowością turystyczną Listwianka na drugim brzegu Angary.

</doc>
<doc id="1021776" url="https://pl.wikipedia.org/wiki?curid=1021776" title="Trujillo Alto">
Trujillo Alto

Trujillo Alto – miasto w Portoryko, w aglomeracji San Juan; 55 500 mieszkańców (2006). Jest siedzibą gminy Trujillo Alto.

</doc>
<doc id="1021780" url="https://pl.wikipedia.org/wiki?curid=1021780" title="Siguatepeque">
Siguatepeque

Siguatepeque – miasto w środkowym Hondurasie, w gminie Siguatepeque. W 2009 roku liczyło 54 100 mieszkańców. Miasto stanowi ośrodek przemysłu spożywczego i włókienniczego.

</doc>
<doc id="1021781" url="https://pl.wikipedia.org/wiki?curid=1021781" title="Jörg Huber">
Jörg Huber

Jörg Huber z Passawy – rzeźbiarz krakowski współpracujący z Witem Stwoszem. W 1492 roku wykonał kapitele baldachimu grobowca Kazimierza Jagiellończyka w Kaplicy Świętokrzyskiej, ponadto brał udział w pracach przy tumbie Piotra z Bnina oraz płycie prymasa Oleśnickiego. Przypisuje się mu (bądź Stanisławowi Stwoszowi) autorstwo płyty nagrobnej Jana Olbrachta, w kaplicy pw. Bożego Ciała, oraz tryptyku przeznaczonego do tej kaplicy, który obecnie znajduje się w przyziemiach Wieży Zegarowej przy wejściu do grobów królewskich.

</doc>
<doc id="1021782" url="https://pl.wikipedia.org/wiki?curid=1021782" title="Aviomarin">
Aviomarin



</doc>
<doc id="1021783" url="https://pl.wikipedia.org/wiki?curid=1021783" title="Juticalpa">
Juticalpa

Juticalpa – miasto w Hondurasie, nad rzeką Juticalpa. Stolica departamentu Olancho. Według Spisu Powszechnego z 2013 roku liczy 56,3 tys. mieszkańców. 
Historia.
Gdy przybyli tutaj Hiszpanie, Juticalpa była małą wioską Indian, położoną nad brzegiem rzeki o tej samej nazwie. Pierwotna nazwa Juticalpy brzmiała "Xuticalpa", co w dialekcie nahuatl oznacza „dom ślimaków”. Wioska Juticalpa została założona przez kapitana Alonso Ortiza, wraz z osadnikami z San Jorge de Olancho, w miejscu, gdzie już istniało rodzime osiedle.

</doc>
<doc id="1021785" url="https://pl.wikipedia.org/wiki?curid=1021785" title="Stanisław Stwosz">
Stanisław Stwosz

Stanisław Stwosz, "Stanislas Stos" (ur. ok. 1478 w Krakowie, zm. 1528 w Norymberdze) – krakowski rzeźbiarz, syn Wita Stwosza.
Życiorys.
Od 1505 roku tworzył w Krakowie, gdzie (pomiędzy rokiem 1505 a 1509) ożenił się z Apolonią, córką Marcina Czarnego. Przypisuje mu się autorstwo płyty nagrobnej Jana Olbrachta w kaplicy pw. Bożego Ciała w katedrze wawelskiej (na równi z Jörgiem Huberem z Pasawy).
Stwosz jest autorem tryptyku przedstawiającego świętego Stanisława z 1504 nad południową kruchtą wejściową do Kościoła Mariackiego (zachowanego częściowo), tryptyku Jana Olbrachta znajdującego się w Kaplicy Czartoryskich w katedrze oraz poliptyku z Domaradza. Wykonał też rzeźbę przedstawiającą scenę Zaśnięcia Matki Boskiej w Kościele Bożego Ciała w Bieczu.

</doc>
<doc id="1021789" url="https://pl.wikipedia.org/wiki?curid=1021789" title="Belmont (Grenada)">
Belmont (Grenada)

Belmont – miasto w Grenadzie; na wyspie Carriacou; 700 mieszkańców (2006). Przemysł spożywczy, włókienniczy.

</doc>
<doc id="1021790" url="https://pl.wikipedia.org/wiki?curid=1021790" title="George Larner">
George Larner

George Edward Larner (ur. 7 marca 1875 w Langley, zm. 4 marca 1949 w Brighton) – brytyjski chodziarz, dwukrotny mistrz olimpijski z Londynu (1908) na dystansach 3500 metrów i 10 mil.
Nie uprawiał wyczynowo chodu sportowego do 1903, kiedy miał 28 lat. W 1904 i 1905 wygrał chody na 2 mile i 7 mil na mistrzostwach Wielkiej Brytanii (AAA), a także ustanowił 9 rekordów świata, po czym zrezygnował z trenowania chodu, ponieważ przeszkadzało mu to w obowiązkach zawodowych policjanta w Brighton. Szef policji w Brighton zezwolił jednak na treningi Larnera w czasie pełnienia służby i po dwóch latach przerwy Larner powrócił na trasy. Zdobył mistrzostwo AAA na 2 mile w 1908, ale na 7 mil został zdyskwalifikowany.
Na igrzyskach olimpijskich w 1908 w Londynie Larner wygrał obie konkurencje chodziarskie: chód na 3500 metrów oraz na 10 mil, oba razy przed rodakiem Ernestem Webbem. Potem znowu wycofał się z wyczynowego uprawiania chodu, ale powrócił w 1911, kiedy zdobył mistrzostwo AAA na 7 mil, po czym ostatecznie zakończył karierę.
Później był cenionym sędzią sportowym chodu.

</doc>
<doc id="1021791" url="https://pl.wikipedia.org/wiki?curid=1021791" title="Droga krajowa N85 (Francja)">
Droga krajowa N85 (Francja)

Droga krajowa N85 (, nazywana także Drogą Napoleona) – droga we Francji, łącząca Golfe-Juan z Grenoble. Jest zwana także "Drogą Napoleona", ponieważ podąża ona śladem Napoleona Bonaparte, który powracał z wyspy Elba, aby rozpocząć okres 100 dni Napoleona.
Napoleon wraz z małą armią, liczącą 1200 żołnierzy podążał tą drogą 1 marca 1815 roku. Po zejściu na ląd w Zatoce Juan (fr. "Golfe Juan") obrał kierunek na Grasse, aby przejść przez Alpy poprzez dolinę rzeki Durance. Na drodze doszło do spotkania na Łące Laffrey żołnierzami batalionu armii króla Ludwika XVIII.
Wypadki na drodze.
Szczególnie niebezpiecznym fragmentem drogi jest odcinek Laffrey – Vizille nazywany "Rampe de Laffrey". Odcinek ten jest mocno spadzisty (średnio 12%), przejeżdżać nim nie mogą pojazdy o masie ponad 7,5 tony (do 2009 roku ponad 8 ton) oraz autobusy z wyłączeniem pojazdów uprawnionych.
7 września 1970 roku w wypadku autokaru w miejscowości Grenoble zginęło pięciu niewidomych francuskich pielgrzymów, wracających z sanktuarium maryjnego La Salette.
Najbardziej dramatyczny wypadek miał miejsce 18 lipca w 1973 roku, na stromym i krętym zjeździe, kiedy zginęło 43 Belgów. Jeden z ocalałych relacjonował, że zanim doszło do wypadku, kierowca autokaru krzyczał, że „nie działają hamulce”. Pojazd przerwał barierę obronną i runął do koryta rzeki Romanche 20 metrów w dół. Mimo ograniczenia prędkości do 40 km na godzinę, autokar miał jechać ponad 100 km na godzinę.
Dwa lata później na tej samej drodze doszło do kolejnej tragedii. 2 kwietnia 1975 w tym właśnie miejscu zginęło 29 Francuzów, którzy wracali z La Salette. Jak podaje agencja France Presse, autokar osiągnął prędkość aż 120 km na godzinę.
22 lipca 2007 wydarzył się wypadek autokarowy z uczestnictwem polskich turystów: 26 osób zginęło, 24 zostały ciężko ranne, gdy autokar wiozący polskich pielgrzymów, wskutek przegrzania hamulców wypadł z zakrętu.

</doc>
<doc id="1021792" url="https://pl.wikipedia.org/wiki?curid=1021792" title="Antoni Łuszczkiewicz">
Antoni Łuszczkiewicz

Antoni Łuszczkiewicz (ur. 19 stycznia 1838 w Krakowie, zm. 14 grudnia 1886 tamże) – polski architekt, budowniczy związany z Krakowem.
Życiorys.
Syn Mateusza Michała (1800-1883) dyrektora (od 1850) Instytutu Technicznego w Krakowie oraz Emilii Antoniny Józefy z Krzyżanowskich, brat Władysława. Studiował w krakowskim Instytucie Technicznym, a następnie w Wiedniu i w latach 1858–1860 w Berlinie. Po powrocie do Krakowa zatrudniony został w CK Krajowej Dyrekcji Budownictwa. Projektował budynki w stylu neoklasycyzmu. W latach 1878–1879 zrealizował najstarsze skrzydło klasztoru OO Jezuitów przy ulicy Kopernika, w 1878 wzniósł willę przy ulicy Rakowickiej 15, w 1874 na polecenie Józefa Badeniego wybudował klasycystyczny dwór w Wadowie, a także: pałacyk Tarnowskich przy ulicy Szlak 71, w 1882 wybudował pałac Juliana Dunajewskiego. W 1885 zaprojektował dla Jerzego Moszyńskiego pałac w Łoniowie. Jedną z ostatnich prac był w latach 1885–1886 projekt szkoły w Chyrowie. Z urzędu prowadził nadzór nad budową gmachów rządowych. Nadzorował powstanie Koszar im. Arcyksięcia Rudolfa przy ulicy Warszawskiej, szpitala dziecięcego św. Ludwika, szpitala św. Łazarza. Był ponadto budowniczym Collegium Novum, realizowanym według projektu Feliksa Księżarskiego. Dla siebie jako dom własny stworzył w 1872 willę Zofiówkę przy ulicy Kopernika 30.
Pochowany w grobowcu rodzinnym w kwaterze 23 (pas południowy) na Cmentarzu Rakowickim.

</doc>
<doc id="1021793" url="https://pl.wikipedia.org/wiki?curid=1021793" title="Grand Roy">
Grand Roy

Grand Roy – miasto w Grenadzie; 700 mieszkańców (2006). Przemysł spożywczy, włókienniczy.

</doc>
<doc id="1021794" url="https://pl.wikipedia.org/wiki?curid=1021794" title="Człowiek, który chciał ukraść alfabet">
Człowiek, który chciał ukraść alfabet

Człowiek, który chciał ukraść alfabet – album polskiego rapera Eldo oraz duetu producenckiego Bitnix. Wydany został 19 maja 2006 roku. Na albumie zostały opublikowane utwory inspirowane takimi gatunkami muzycznymi jak: drum'n'bass, jazz oraz neo soul. Gościnnie na płycie wystąpili: Wiosna (wokalistka), Smarki Smark (raper), Jimson (raper), Emil Blef (raper), DJ Taśmy (Dany Drumz – DJ, autor skreczy), Mista Pita (wokalista ragga), Krzysztof Ścierański (basista).
Nagrania dotarły do 13. miejsca listy OLiS. Pochodząca z albumu piosenka „Diabeł na oknie” znalazła się na 33. miejscu listy 120 najważniejszych polskich utworów hip-hopowych według serwisu T-Mobile Music.

</doc>
<doc id="1021796" url="https://pl.wikipedia.org/wiki?curid=1021796" title="David Nolande">
David Nolande

David Nolande - francusko-belgijski fantastyczny serial telewizyjny na podstawie scenariusza Joël Houssin. W Belgii miał premierę 26 września 2006 na antenie stacji RTBF, we Francji 6 grudnia we France 2. W Polsce TVP1 zaczęła emisję serialu 12 lipca 2007.
Opis.
David Nolande, tytułowy bohater, dobrze radzący sobie w życiu pracownik agencji reklamowej wraca do domu z przyjęcia zorganizowanego przez swojego szefa. Rozmawia z żoną przez telefon komórkowy i nagle zauważa na drodze psa. Próbuje go ominąć, wpada w poślizg, gwałtownie zjeżdża z drogi i wpada prosto w stojącą niedaleko przyczepę campingową. Jak się później okazuje, mieszkała w niej cygańska czarownica. Nieprzytomny David trafia do szpitala. Jego życiu nie grozi już niebezpieczeństwo, jednak wypadek może zagrozić jego reputacji, ponieważ prowadził pod wpływem alkoholu. Po rozprawie sądowej podchodzi do niego stary Cygan, który rzuca na niego klątwę. Aby odkupić winę, David musi ocalić życie wielu ludzi. Jeśli tego nie zrobi, umrze ktoś jemu bliski. Zaczyna mieć dziwne sny ukazujące śmierć różnych osób. David wierzy, że musi te osoby odnaleźć i uratować im życie.
Obsada.
Gościnnie:

</doc>
<doc id="1021799" url="https://pl.wikipedia.org/wiki?curid=1021799" title="Nokia 3110 Classic">
Nokia 3110 Classic

Nokia 3110 Classic – telefon komórkowy, produkt firmy Nokia. 
Aparat posiada funkcje GPRS/EDGE, MMS, Java, Flash Lite oraz dzwonki polifoniczne. Jest także wyposażony w aparat fotograficzny i kamerę cyfrową. Jego pamięć wbudowana to 9 MB, a akumulator fabryczny ma pojemność 1020 mAh. Posiada IrDA oraz Bluetooth (w tym a2dp). Funkcjami głosowymi są dyktafon, odtwarzacz mp3/aac, system głośnomówiący oraz radioodbiornik FM. Istnieje możliwość crossflashu firmware na 3500 classic tracąc port podczerwieni lub 3109 classic tracąc aparat fotograficzny.

</doc>
<doc id="1021802" url="https://pl.wikipedia.org/wiki?curid=1021802" title="Andros Town">
Andros Town

Andros Town - miasto na Bahamach; na wyspie Andros; 2427 mieszkańców (2013). Ósme co do wielkości miasto kraju.
W pobliżu znajduje się port lotniczy.

</doc>
<doc id="1021803" url="https://pl.wikipedia.org/wiki?curid=1021803" title="Kułtuk">
Kułtuk



</doc>
<doc id="1021805" url="https://pl.wikipedia.org/wiki?curid=1021805" title="Spanish Wells">
Spanish Wells

Spanish Wells - miasto na Bahamach; na wyspie Eleuthera; 1 786 mieszkańców (2008) Dziewiąte co do wielkości miasto kraju.

</doc>
<doc id="1021811" url="https://pl.wikipedia.org/wiki?curid=1021811" title="Taryn Thomas">
Taryn Thomas

Taryn Thomas (ur. 27 maja 1983 w Jersey City) – amerykańska aktorka i reżyserka filmów pornograficznych.
Życiorys.
Wczesne lata.
Urodziła się i dorastała w Jersey City w stanie New Jersey. W wieku 12 lat przeprowadziła się do Phoenix w Arizonie.
Kariera.
Mając 18 lat zaczęła pracować jako internetowa modelka softcore dla Lightspeed Media. Po raz pierwszy wzięła udział w nagraniu sceny pornograficznej w jednej z produkcji Hustlera. Zdjęcia były kręcone na Hawajach w październiku 2004, jednak sama Taryn Thomas nie pamiętała dokładnie tytułu filmu. W 2004 pomogła dostać się do branży porno swojej najlepszej przyjaciółce Alektrze Blue.
Po przyjeździe do Kalifornii nagrała swój drugi film. Nosił on tytuł "12 on 1 #2", a zdjęcia były kręcone w grudniu 2004 w Los Angeles. Obok Taryn Thomas wystąpiły w nim Penny Flame, Sandra Romain i Melissa Lauren. 
Kolejny film z udziałem Taryn Thomas nosił tytuł "Double Cum Cocktails 2". Był to zarazem pierwszy film, w którym pojawiła się na okładce. W ciągu pierwszych ośmiu miesięcy w branży zagrała w ponad 40. filmach pornograficznych. 
28 maja 2005 w produkcji "Fuck Dolls 5" po raz pierwszy wystąpiła w scenie podwójnej penetracji, a partnerowali ją Manuel Ferrara i Michael Stefano.
W 2006 roku nominowana do nagrody AVN Awards w kategorii "Najlepsza nowa gwiazdka". Wycofała się z branży pornograficznej, by studiować kosmetologię, ale powróciła do gry w filmach w maju 2007 roku.

</doc>
<doc id="1021812" url="https://pl.wikipedia.org/wiki?curid=1021812" title="Giovanni Battista Falconi">
Giovanni Battista Falconi

Giovanni Battista Falconi (pol. Jan Chrzciciel Falconi; ur. ok. 1600, zm. 1660) – włoski sztukator barokowy działający pod wpływem szkoły rzymskiej w Krakowie w pierwszej połowie XVII wieku. Urodzony w pobliżu Mediolanu. Około 1630–1658 działał w Polsce, tworząc wczesnobarokowe dekoracje stiukowe w wielu kościołach w Małopolsce i na Lubelszczyźnie.
Autor stiuków:
Pracował na zlecenie dworu królewskiego, a jego mecenasem był Stanisław Lubomirski oraz kanclerz Jerzy Ossoliński.
W starszej literaturze przypisywano mu również autorstwo stiuków: w kaplicy Wazów Katedry na Wawelu w Krakowie (ok. 1666), w kaplicy św. Sebastiana kościoła Kamedułów na Bielanach w Krakowie (ok. 1633) oraz w kaplicy Przemienienia Pańskiego w kolegiacie w Zamościu (ok. 1634). Obecnie uznaje się je za dzieła innych, jak dotąd anonimowych sztukatorów. 
Szczególnie bliskie twórczości Falconiego są dekoracje autorstwa anonimowego Mistrza Kaplicy Czarneckiego przy kościele śś. Piotra i Pawła w Krakowie, który był zapewne jego współpracownikiem . Poza Krakowem warsztat Mistrza Kaplicy Czarneckiego wykonał m.in.: dekoracje sklepienia gabinetu w baszcie północno-zachodniej zamku w Łańcucie oraz sztukaterie sklepienne w baszcie zachodniej zamku Lubomirskich w Nowym Wiśniczu.

</doc>
<doc id="1021814" url="https://pl.wikipedia.org/wiki?curid=1021814" title="Huta Paprocka">
Huta Paprocka

Huta Paprocka – kuźnica żelaza założona w 1703 przez panującego w majoracie pszczyńskim barona Baltazara Erdmanna Promnitza w pobliżu wsi Paprocany (obecnie dzielnica miasta Tychy, przy ul. Nad Jeziorem 44), działała do 1878 roku. 
W 1775 książę pszczyński Fryderyk Erdmann z Anhaltu-Köthen rozbudował hutę i nazwał ją imieniem swego syna – . W 1778 August Kiss (ojciec rzeźbiarza Augusta Kissa) został jej zarządcą. W 1835 inżynier John Baildon zmodernizował zakład. W 1856 zainstalowana została maszyna parowa. Huta została zamknięta w 1878. 
Pozostałości po Hucie Paprockiej, tj. 3 budynki, które umiejscowione są nad Jeziorem Paprocańskim oraz rzeką Gostynką, były w administracji Miejskiego Zarządu Budynków Mieszkalnych w Tychach. Teren był własnością Skarbu Państwa; ma powierzchnię 4562 m². W 2009 po wyrażeniu zgody przez wojewodę śląskiego; ogłoszono przetarg z ceną wywoławczą 1,2 mln zł, a 12 marca 2010 hutę sprzedano. 
21 listopada 2014 w wyremontowanych budynkach dawnej huty otwarto restaurację Huta Paprocka z salą konferencyjną.
Zespół zabudowy Huty Paprockiej jest wpisany do rejestru zabytków województwa śląskiego od 10 lipca 1991 (nr rej. A/712/2020).

</doc>
<doc id="1021815" url="https://pl.wikipedia.org/wiki?curid=1021815" title="Arbore">
Arbore

Arbore – wieś w Rumunii, w okręgu Suczawa, w gminie Arbore. W 2011 roku liczyła 5259 mieszkańców.
W Arbore znajduje się malowana cerkiew pod wezwaniem św. Jana Chrzciciela z XVI w., wpisana wraz z innymi malowanymi cerkwiami Bukowiny na listę światowego dziedzictwa UNESCO. 

</doc>
<doc id="1021816" url="https://pl.wikipedia.org/wiki?curid=1021816" title="Rozlewisko">
Rozlewisko

Rozlewisko – teren bagnisty i zwykle położony przy rzekach i jeziorach. Po zimie, kiedy topnieją lody i śnieg, podnosi się stan wody tworząc rozlewiska wodne, które miejscami przekształcają się w bagna lub oczka wodne.

</doc>
<doc id="1021817" url="https://pl.wikipedia.org/wiki?curid=1021817" title="Kamień Czerskiego">
Kamień Czerskiego

Kamień Czerskiego (ros. Камень Черского, "Kamień Czerskogo") – szczyt Gór Przymorskich o wysokości 728,4 m n.p.m., wznoszący się nad zachodnią częścią Listwianki.
Jedna z głównych atrakcji turystycznych Listwianki, ponieważ rozciąga się z niego bardzo dobra panorama na źródło Angary wypływającej z Bajkału i na sam Bajkał. Jest to także święta góra szamanizmu buriackiego. Na samym wierzchołku skałka, wokół gęsta tajga. Zimą pod szczyt dowozi wyciąg narciarski. Nazwa szczytu upamiętnia polskiego zesłańca i geologa Jana Czerskiego.

</doc>
<doc id="1021818" url="https://pl.wikipedia.org/wiki?curid=1021818" title="Leixoes SC">
Leixoes SC



</doc>
<doc id="1021819" url="https://pl.wikipedia.org/wiki?curid=1021819" title="Frederiksted Southeast">
Frederiksted Southeast

Frederiksted Southeast - miasto na Wyspach Dziewiczych Stanów Zjednoczonych; na wyspie Saint Croix; Według danych szacunkowych na rok 2000 liczy około 3 tys. mieszkańców.

</doc>
<doc id="1021821" url="https://pl.wikipedia.org/wiki?curid=1021821" title="Urna (pojemnik)">
Urna (pojemnik)

Urna – waza do przechowywania prochów zmarłych, zazwyczaj o zwężonej szyjce oraz szerokim spodzie.
Pogrzebowe urny (znane też jako urny z prochami) były używane w wielu cywilizacjach. Po śmierci ciało poddawane było kremacji, a popioły zostawały zbierane do urny. Rzymianie umieszczali urny z prochami bliskich w grobowcach nazywanych kolumbariami. 
Na ziemiach polskich miejsce na którym w czasach przedchrześcijańskich zakopywano urny z prochami zwano żalnikiem.

</doc>
<doc id="1021822" url="https://pl.wikipedia.org/wiki?curid=1021822" title="Obsessed by Cruelty">
Obsessed by Cruelty

Obsessed by Cruelty to pierwszy album niemieckiej thrash metalowej grupy Sodom. Wydany w 1986 a później wraz z "In the Sign of Evil" w roku 1988.
Zawartość albumu, to typowy black/thrash metal, mocno osadzony w twórczości black metalowych zespołów Venom i Bathory, oraz w muzyce rock'n'rollowej grupy Motorhead, podobnie, jak późniejsze albumy Sodom. 
"Obsessed by Crutelly" było bliższe thrash metalowej stylistyce, jednak dopiero kolejne płyty - m.in. "Persecution Mania" i "Agent Orange" - zdefiniowały styl zespołu.

</doc>
<doc id="1021823" url="https://pl.wikipedia.org/wiki?curid=1021823" title="Charlotte Amalie East">
Charlotte Amalie East

Charlotte Amalie East - miasto na Wyspach Dziewiczych Stanów Zjednoczonych; na wyspie Saint Thomas; 2 600 mieszkańców (2006). Przemysł spożywczy, maszynowy.

</doc>
<doc id="1021825" url="https://pl.wikipedia.org/wiki?curid=1021825" title="Claudia Amura">
Claudia Amura

Claudia Noemi Amura (ur. 26 sierpnia 1970 w Buenos Aires) – argentyńska szachistka, arcymistrzyni od 1998 roku.
Kariera szachowa.
W szachy gra od 7. roku życia. W drugiej połowie lat 80. jej trenerem był Oscar Panno. W czasie swojej kariery wielokrotnie zdobywała tytuły mistrzyni Argentyny. Triumfowała w mistrzostwach państw panamerykańskich (Wenezuela, 1997), sześciokrotnie w mistrzostwach Ameryki Południowej (1990, 1992, 1994, 1996, 1998, 1999) oraz w memoriale Jose Raula Capablanki (Kuba, 1990, turniej kobiecy). Trzykrotnie (w latach 1990, 1991 i 1993) startowała w turniejach międzystrefowych (eliminacji mistrzostw świata), najlepszy wynik osiągając w 1990 r. w Azowie, gdzie zajęła wysokie V miejsce (przed m.in. Ketevan Arachamią-Grant, Peng Zhaoqin, Agnieszką Brustman i Ildikó Mádl). Poza tym dwukrotnie wystąpiła w mistrzostwach świata rozgrywanych systemem pucharowym, a obu przypadkach odpadając w I rundach: w 2000 z Xu Yuhua, a w 2006 z Iriną Krush. Dwukrotnie (2005, 2007) zdobyła brązowe medale mistrzostw Ameryki. W 2007 r. zwyciężyła w turnieju strefowym w Potrero de los Funes.
Wielokrotnie reprezentowała Argentynę w turniejach drużynowych, m.in.: ; medalistka: indywidualnie – srebrna ().
Najwyższy ranking w karierze osiągnęła 1 stycznia 1991 r., z wynikiem 2405 punktów zajmowała wówczas 12. miejsce na światowej liście FIDE, jednocześnie zajmując 1. miejsce wśród argentyńskich szachistek.
Życie prywatne.
Od 1997 r. jest żoną czołowego meksykańskiego szachisty, Gilberto Hernándeza.

</doc>
<doc id="1021826" url="https://pl.wikipedia.org/wiki?curid=1021826" title="Jelena Nikołajewa (lekkoatletka)">
Jelena Nikołajewa (lekkoatletka)

Jelena Nikołajewa (ros. Елена Николаевна Николаева; ur. 1 lutego 1966 w Czuwaszji) – rosyjska lekkoatletka, specjalizująca się w chodzie sportowym.
Złota (1996) i srebrna (1992) medalistka olimpijska w chodzie na 10 km. Mistrzyni świata (2003 - 20 km), brązowa medalistka MŚ (1995 - 10 km). Srebrna (2002 - 20 km) i brązowa medalistka mistrzostw Europy (1994 - 10 km). Halowa mistrzyni globu w chodzie na 3 km (1993). Zwyciężczyni zawodów Pucharu Świata z 2004 (20 km).

</doc>
<doc id="1021827" url="https://pl.wikipedia.org/wiki?curid=1021827" title="San Martín (miasto w Salwadorze)">
San Martín (miasto w Salwadorze)

 
San Martín - miasto w środkowym Salwadorze, w departamencie San Salvador, położone około 20 km na wschód od stolicy kraju San Salvadoru, wchodzi w skład aglomeracji stołecznej. Miasto leży w dolinie, wzdłuż której biegnie Autostrada Panamerykańska. Na południe od miasta znajduje się jezioro Ilopango. 
Ludność (2007): 66,0 tys. (miasto), 72,8 tys. (gmina). 
Rozwinął się tutaj przemysł spożywczy, włókienniczy, maszynowy i chemiczny.

</doc>
<doc id="1021830" url="https://pl.wikipedia.org/wiki?curid=1021830" title="Świadome macierzyństwo">
Świadome macierzyństwo

Świadome macierzyństwo – idea, zgodnie z którą kobieta, wraz ze swoim partnerem, powinni w sposób całkowicie racjonalny sterować swą płodnością, decydując się na posiadanie dzieci w liczbie adekwatnej do warunków materialnych, w momencie niezakłócającym ich funkcjonowania w społeczeństwie (np. nie w fazie pobierania nauki lecz już po osiągnięciu dojrzałości umysłowej, emocjonalnej i społecznej), w okresie optymalnym fizjologicznie (dla kobiety jest to wiek mniej więcej od 18 do 33-35 lat), a kolejne ciąże nie powinny następować zbyt szybko po sobie, zaś ciąża od początku powinna odbywać się pod kontrolą lekarza – by zmniejszyć możliwość urodzenia się dziecka z niepełnosprawnością. 
Kwestia planowania potomstwa w świadomym macierzyństwie pozostaje sprawą kluczową. Teoretycznie, w okresie dojrzałości, zdrowa kobieta może urodzić 20-30 dzieci. Jeśli tak się nie dzieje, to m.in. dlatego, że stosuje się jakąś metodę kontroli urodzeń, chociaż nie zawsze optymalną (najczęściej wskutek braku wiedzy medycznej). Inne aspekty świadomego macierzyństwa są trudne do kontroli i zależą głównie od samych zainteresowanych, głównie od poziomu ich świadomości i odpowiedzialności za swe poczynania. Wytworzeniu pożądanej przez odpowiednie władze postawy w odniesieniu do rodzicielstwa sprzyjają praktykowane w wielu krajach zajęcia szkolne z zakresu przysposobienia do życia w rodzinie, przy czym w poszczególnych krajach stosuje się różne nazwy i różny zakres tematyki tego przedmiotu.
W czasach, gdy w II RP świadome macierzyństwo zaczęli propagować Tadeusz Boy-Żeleński i Irena Krzywicka (założyli pierwszą w Polsce poradnię świadomego macierzyństwa), medycyna nie dysponowała skutecznymi środkami antykoncepcyjnymi ani technikami badań prenatalnych. Idea świadomego macierzyństwa sprowadzała się wówczas do uświadamiania, jak stosować dostępne wtedy metody antykoncepcji. Nawet poznański oddział Zjednoczenia Katolickich Związków Polek analizował ewentualne korzyści z abstynencji seksualnej oraz sterylizacji. 
W okresie PRL do idei świadomego macierzyństwa przykładano zwiększoną uwagę, bowiem państwo formalnie odpowiadało za poziom życia obywateli, co przy znacznym przyroście naturalnym nie było łatwe do osiągnięcia. Dzieci i młodzież były w ograniczonym zakresie uświadamiane seksualnie w ramach nauki przedmiotu biologii (po wprowadzeniu ośmioklasowej szkoły podstawowej w klasie ósmej, a w większym zakresie w klasach VI i VII po kolejnej reformie szkoły podstawowej na początku lat 80. XX wieku). Próba wprowadzenia tego tematu do szkół średnich w jeszcze szerszym zakresie została skutecznie oprotestowana przez przeciwników uświadamiania seksualnego.
Od 1957 r. propagowaniem świadomego macierzyństwa oraz wszelką pomocą seksuologiczną dla młodzieży, dorosłych i małżeństw zajęło się Towarzystwo Świadomego Macierzyństwa – kontynuator inicjatywy Boya-Żeleńskiego. Po roku 1989 wobec braku wsparcia ze strony państwa i zakładów pracy (głównie chodziło o lokale i darmowe środki przepisywane na receptę, bo część prac wykonywano społecznie), towarzystwo musiało zmienić zasady działania, ograniczyć swą działalność i zacząć w pełni zarabiać na siebie. Wśród osób propagujących idee świadomego macierzyństwa z wykorzystaniem metod naturalnych duży wpływ miała działalność naukowa prof. Włodzimierza Fijałkowskiego. Część ginekologów nie ograniczała się do propagowania jednej metody, lecz starała się dobierać środki antykoncepcyjne i swe porady optymalnie do sytuacji pacjentów i najnowszych osiągnięć nauki. Do najsłynniejszych, działających również w Towarzystwie, należeli Michalina Wisłocka, Mikołaj Kozakiewicz, Zbigniew Lew-Starowicz, Kazimierz Imieliński, Wiesław Sokoluk; także inni lekarze w nim działający propagowali wiedzę medyczną z zakresu seksuologii, wychowania, psychologii, co czasem wiązało się z koniecznością obalania różnorakich zabobonów czy stereotypów, obecnych w świadomości pacjentów.

</doc>
<doc id="1021834" url="https://pl.wikipedia.org/wiki?curid=1021834" title="Antiguo Cuscatlán">
Antiguo Cuscatlán

Antiguo Cuscatlán – miasto w środkowym Salwadorze, w departamencie La Libertad. Położone w gęsto zaludnionym obszarze aglomeracji stołecznej San Salvador, pomiędzy stolicą kraju a miastem Santa Tecla (stolicą departamentu La Libertad, dawną stolicą kraju). Ludność: 33,7 tys. (2007).
W czasach prekolumbijskich miasto Cuzcatlán było stolicą państwa o tej samej nazwie (hiszp. "Señorío de Cuzcatlán", pipil "Tajtzinkayu Kuskatan"), stworzonego przez lud Pipil. Według ich tekstów, zostało założone w 1054, a jego nazwa oznacza "miasto klejnot". W 1524 miasto zostało zajęte przez hiszpańskich konkwistadorów pod wodzą Pedro de Alvarado. Stopniowo traciło na znaczeniu w stosunku do sąsiedniego San Salvador, które rozkwitło zwłaszcza od momentu uzyskania niepodległości przez Salwador.
W mieście rozwinął się przemysł spożywczy, włókienniczy, chemiczny i maszynowy.

</doc>
<doc id="1021835" url="https://pl.wikipedia.org/wiki?curid=1021835" title="Świątynia Antonina i Faustyny">
Świątynia Antonina i Faustyny

Świątynia Antonina i Faustyny ("Templum Divi Antonini et Divae Faustinae", "Templum Faustinae", "Templum Divi Pii") – świątynia znajdująca się w północnej części Forum Romanum w Rzymie, zbudowana w 141 roku n.e. na polecenie cesarza Antonina Piusa dla uczczenia jego zmarłej małżonki Faustyny Starszej. Po śmierci i deifikacji cesarza jego następca Marek Aureliusz w 161 roku n.e. zadedykował świątynię Antoninowi i Faustynie. 
Wzniesiona z peperynu (rodzaj tufu wulkanicznego) świątynia posadowiona została na wysokim podium, także wykonanym z peperynu. Zwieńczona tympanonem fasada frontowa wspierała się na wysokich na 17 metrów sześciu korynckich kolumnach, wykonanych z zielonego marmuru zwanego cipollino. Dwie dodatkowe kolumny znajdowały się także na obydwu bokach pronaosu. Marmurowy fryz ozdobiono był płaskorzeźbami z motywami gryfów i kandelabrów.
W XI wieku świątynię przekształcono w kościół San Lorenzo in Miranda. W XV wieku dobudowane zostały boczne kaplice, wyburzone z rozkazu papieża Pawła III w 1536 roku z okazji wizyty cesarza Karola V. Na początku XVII wieku wnętrze świątyni zostało całkowicie przebudowane, wzniesiono także barokową fasadę frontową według projektu Orazio Torrianiego. W XIX wieku w celu wyeksponowania zachowanego pronaosu dokonano obniżenia gruntu do pierwotnej wysokości, a także zrekonstruowano prowadzące do świątyni schody.

</doc>
<doc id="1021838" url="https://pl.wikipedia.org/wiki?curid=1021838" title="Tadeusz Błotnicki">
Tadeusz Błotnicki

Tadeusz Błotnicki herbu Doliwa (ur. 8 października 1858 we Lwowie, zm. 28 marca 1928 w Krakowie) – polski rzeźbiarz, kostiumolog, wykładowca.
Życiorys.
Był synem Edwarda Błotnickiego (ur. 9 stycznia 1830 w Tarnowie, zm. 28 maja 1880 we Lwowie, dziennikarz i rysownik) oraz Laury Zofii z domu Hurkiewicz (ur. w 1832 we Lwowie, córka Jana 1798-1861 i Franciszki z Böhmów 1806-1864). Dzieciństwo i lata szkolne spędził we Lwowie. Pierwsze nauki rysunku pobierał u Jędrzeja Grabowskiego i rzeźbiarza Parysa Filippiego. W latach 1875-1877 studiował w krakowskiej Szkole Sztuk Pięknych u Marcelego Guyskiego, a następnie w latach 1877-1879 w Akademii Sztuk Pięknych w Wiedniu pod kierunkiem Kaspara Zambuscha. Po otrzymaniu stypendium w 1879 wiedzę uzupełniał w Paryżu i Monachium. Na wieść o śmierci ojca w 1880 wrócił do Lwowa. Dla cerkwi św. Jura rzeźbił posąg papieża Piusa IX. Za namową Karola Lanckorońskiego w 1881 wyjechał do Włoch na dalsze studia. We Florencji zaprzyjaźnił się z Teofilem Lenartowiczem, w jego pracowni tworzy popiersia Adama Mickiewicza oraz głowę Chrystusa w marmurze, chwaloną przez Wojciecha Gersona, a dziś znaną z reprodukcji terakotowej. W 1893 wykonał popiersie w brązie św. Ignacego Loyoli, nagrodzone srebrnym medalem na wystawie we Lwowie w 1894. W październiku 1907 został kierownikiem katedry rzeźby i ornamentyki na Politechnice Lwowskiej, zastępując wyjeżdżającego prof. Antoniego Popiela. W 1910 powrócił do Krakowa i przez kolejnych sześć lat wykładał kostiumologię w szkole dramatycznej w Krakowie. Z braku podręcznika opracowuje "Historię kostiumów i haftów" zachowaną w rękopisie, natomiast w 1930 na jej podstawie zostaje wydany w Krakowie "Zarys historii ubiorów z uwzględnieniem haftów".
Obracał się w kręgach artystycznych przedwojennego Krakowa, znał się z Gabrielą Zapolską, która uwieczniła go jako rzeźbiarza Wodnickiego w swojej powieści "Kaśka Kariatyda" i z Jackiem Malczewskim. Był dwukrotnie żonaty: z aktorką Walerią Solecką (zm. 1889) oraz Marią Parvi, kuzynką Stanisława Wyspiańskiego. 
Zmarł 28 marca 1928 w Krakowie. Został pochowany na Cmentarzu Rakowickim 30 marca 1928, w kwaterze W, na grobowcu znajduje się medalion z autoportretem artysty.
Dzieła.
Był autorem wielu rzeźb i popiersi w Krakowie:
oraz

</doc>
<doc id="1021841" url="https://pl.wikipedia.org/wiki?curid=1021841" title="Coregonus baunti">
Coregonus baunti

Coregonus baunti – ryba z rodzaju "Coregonus" z rodziny łososiowatych (Salmonidae).
Taksonomia.
Obecnie zwykle klasyfikowana jest w randze gatunku "C. baunti", wcześniej jako podgatunki "C. sardinella baunti" lub "C. lavaretus baunti".
Nazwa "Coregonus baunti" bywała błędnie używana przez niektórych autorów w odniesieniu do "Coregonus lavaretus". Polska nazwa sielawa północna użyta w książce "Ryby słodkowodne" F. Terofala i C. Militza (1997, tłumaczenie z j. niemieckiego), prawdopodobnie dotyczy któregoś z taksonów tradycyjnie wliczanych do "Coregonus lavaretus", gdyż autorzy opisują ten gatunek jako występujący w niektórych jeziorach Szwecji i w północnej Rosji.
Występowanie.
Syberia (Rosja). Znana z jezior znajdujących się w systemie rzek Cypikan–Cypa w dorzeczu Witimu, w tym z jeziora Baunt.

</doc>
<doc id="1021845" url="https://pl.wikipedia.org/wiki?curid=1021845" title="Droga Napoleona">
Droga Napoleona



</doc>
<doc id="1021846" url="https://pl.wikipedia.org/wiki?curid=1021846" title="Osiedle 1 Maja (Bełchatów)">
Osiedle 1 Maja (Bełchatów)

Osiedle 1 Maja – osiedle mieszkaniowe w Bełchatowie położone między ulicami Ludwika Czyżewskiego (dawniej ulicy gen. Karola Świerczewskiego), ul. Sportową, ul. 1 maja i ul. gen. Henryka Dąbrowskiego.
Osiedle składa się z 6 bloków położonych równolegle względem siebie w schemacie (nr bloków) 1-2-3 (bloki przy ulicy 1 maja) oraz 4-5-6 (bloki przy ulicy Czyżewskiego). Między grupami bloków nr 1-3 i 4-6 znajduje się Żłobek "Jaś i Małgosia" oraz Przedszkole Samorządowe nr 4. Do bloku nr 4 przyległa jest świetlica środowiskowa "Arka" prowadzona przez Stowarzyszenie Rodzin Katolickich. W tym samym budynku znajduje się również Poradnia Życia Rodzinnego.
Równolegle do bloku nr 6 (przy ulicy Czyżewskiego) położony jest sąsiadujący z nim budynek bryły kościoła rzymskokatolickiej parafii św. Stanisława Biskupa i Męczennika.
We wschodniej części osiedla znajdował się budynek Samorządowego Zespołu Szkół Ogólnokształcących nr 2 im. Adama Mickiewicza. Obecnie w budynku po SZSO nr 2 znajduje się Urząd Stanu Cywilnego oraz miejska spółka Przedsiębiorstwo Gospodarki Mieszkaniowej Sp. z o.o. zaraz przy nim zaś stadion bełchatowskiej drużyny piłkarskiej, PGE GKS Bełchatów.
Na terenie osiedla znajduje się również miejskie targowisko, nazywane przez bełchatowian "małym rynkiem", w odróżnieniu od targowiska miejskiego znajdującego się przy ulicy Wojska Polskiego, nazywanego potocznie "dużym rynkiem".
Osiedle 1 maja sąsiaduje z:

</doc>
<doc id="1021847" url="https://pl.wikipedia.org/wiki?curid=1021847" title="Odpowietrznik">
Odpowietrznik



</doc>
<doc id="1021849" url="https://pl.wikipedia.org/wiki?curid=1021849" title="Wojciech Buciarski">
Wojciech Buciarski

Wojciech Jan Buciarski (ur. 17 kwietnia 1950 w Warszawie) – polski lekkoatleta, który specjalizował się w skoku o tyczce.
Kariera.
Był jednym z trzech czołowych polskich tyczkarzy lat 70. XX wieku obok Tadeusza Ślusarskiego i Władysława Kozakiewicza. W 1971 roku zadebiutował w mistrzostwach Europy, podczas których odpadł w eliminacjach. Już rok później wystartował w igrzyskach olimpijskich zajmując dziesiątą lokatę. Na czempionacie Starego Kontynentu w Rzymie (1974) uplasował się tuż za podium, na czwartym miejscu. Reprezentował Polskę na halowych mistrzostwach Europy w 1975 roku zdobywając na tej imprezie srebrny medal. Był uczestnikiem igrzysk olimpijskich w Montrealu (1976) – po zwycięstwie w eliminacjach konkurs finałowy ukończył na piątej lokacie. Uplasował się na drugim miejscu podczas pucharu narodów w 1978. Pięciokrotny rekordzista Polski, uczestnik pucharu Europy oraz dwudziestokrotny reprezentant kraju w meczach międzypaństwowych (w latach 1969–1978).
Medalista mistrzostw Polski seniorów ma w dorobku jeden złoty (1970) oraz trzy srebrne medale (1972, 1974 oraz 1975). W 1974 zdobył jedyny w karierze tytuł halowego mistrza Polski.
Jego syn Piotr jest także tyczkarzem, reprezentantem Danii, olimpijczykiem z 2004.

</doc>
<doc id="1021855" url="https://pl.wikipedia.org/wiki?curid=1021855" title="Timothée Atouba">
Timothée Atouba

Timothée Atouba Essama (ur. 17 lutego 1982 w Duali) – kameruński piłkarz, występuje na pozycji lewego obrońcy.
Kariera klubowa.
Karierę zaczynał w kameruńskim klubie o nazwie Mineduc. Następnie trafił do Unionu Duala. W 2000 roku wyjechał z ojczyzny do Szwajcarii, by bronić barw Neuchâtelu Xamax. Po dwóch sezonach przeszedł do FC Basel. To tam wypłynął na szerokie wody Ligi Mistrzów, a znakomitymi występami, m.in. przeciwko Manchesterowi United zwrócił na siebie uwagę czołowych klubów Europy. W 2004 roku trafił do Tottenhamu Hotspur za kwotę 4 500 000 euro. Debiutował już w pierwszej kolejce Premier League, w meczu z Liverpoolem. Wszedł na boisko w 70 minucie, a mecz zakończył się rezultatem 1:1. Po sezonie parol na lewego obrońcę reprezentacji Kamerunu zagiął niemiecki Hamburger SV i za 2 500 000 euro udało się sfinalizować transfer. Dotychczas największym sukcesem Atouby w barwach HSV jest zajęcie 3. miejsca w sezonie 2006/2007, a także wcześniejsze występy w Lidze Mistrzów i Pucharze UEFA w którym HSV odpadł w 1/8 finału, przegrywając z Rapidem Bukareszt. W 2009 Atouba przeszedł do Ajaksu Amsterdam. Następnie grał w UD Las Palmas, gdzie w 2014 roku zakończył karierę.
Kariera reprezentacyjna.
W 2003 roku Atouba wystąpił w Pucharze Konfederacji. Kamerun dotarł do finału tego turnieju, w którym przegrał po dogrywce 0:1 z Francją. W 2004 roku Atouba wygrał Puchar Narodów Afryki, a Kameruńczycy pokonali w finale Senegal, 3:2 w rzutach karnych. Następnie wziął udział w eliminacjach do Mistrzostw Świata 2006, które zakończyły się brakiem awansu dla ekipy Artura Jorge. Reprezentował Kamerun podczas Pucharu Narodów Afryki 2006, gdzie ekipa Artura Jorge zakończyła udział w meczu z Wybrzeżem Kości Słoniowej, przegrywając w karnych 12:13.
W drużynie narodowej Atouba rozegrał 42 spotkania.

</doc>
<doc id="1021857" url="https://pl.wikipedia.org/wiki?curid=1021857" title="Persecution Mania">
Persecution Mania

Persecution Mania – drugi album zespołu Sodom, wydany w 1987 roku nakładem niemieckiej wytwórni Steamhammer. Zawartość albumu "Persecution Mania" to typowy niemiecki thrash metal – z dużymi wpływami black metalu i muzyki heavy metalowego zespołu Motorhead (zespół zamieścił na albumie jeden utwór Motörhead we własnym wykonaniu).
Lista utworów.
Bonusowe utwory w wydaniu europejskim:

</doc>
<doc id="1021859" url="https://pl.wikipedia.org/wiki?curid=1021859" title="William Slim">
William Slim

William Joseph Slim (ur. 6 sierpnia 1891 w Bristolu, zm. 14 grudnia 1970 w Londynie) – brytyjski dowódca wojskowy, w latach 1953–1960 gubernator generalny Australii.
Życiorys.
Kariera wojskowa.
Miał wykształcenie średnie, zaczynał karierę od pracy jako nauczyciel w szkole podstawowej oraz jako pracownik biurowy w przedsiębiorstwie wytwarzającym rury. W 1912 zapisał się do szkoły oficerskiej przy uniwersytecie w Birmingham, gdzie wówczas mieszkał. Po wybuchu I wojny światowej został wysłany na front i odniósł ciężkie rany w bitwie o Gallipoli. Po rehabilitacji wrócił do służby i ponownie został ranny, tym razem na terenie dzisiejszego Iraku.
W 1919 został przeniesiony do armii podbitych przez Wielką Brytanię Indii, gdzie piął się po szczeblach kariery najpierw jako oficer liniowy, a potem także wykładowca w szkołach wojskowych. W czasie II wojny światowej walczył początkowo w Afryce (został ranny w Erytrei) i na Bliskim Wschodzie. W 1942 stanął na czele sił brytyjskich walczących z Japończykami o Birmę, co ostatecznie zakończyło się wyzwoleniem tego kraju spod japońskiej okupacji. W 1944 otrzymał za zasługi z tego okresu dożywotni tytuł szlachecki ("Sir"). Po wojnie otrzymał stanowisko dowódcy alianckich sił lądowych w Azji Południowo-Wschodniej. Po powrocie do Anglii w 1948 został komendantem Imperialnego Kolegium Obrony, a następnie szefem Imperialnego Sztabu Generalnego.
Gubernator generalny Australii.
W 1953 – wciąż pozostając żołnierzem służby czynnej – przyjął nominację na gubernatora generalnego Australii, pełniąc tę głównie ceremonialną funkcję bez większych kontrowersji. Choć w przeciwieństwie do swojego poprzednika – rodowitego Australijczyka – nie miał wcześniej poważniejszych związków z tym krajem, sympatię wzbudzała jego bohaterska postawa podczas niezwykle ważnej dla historii australijskiego oręża bitwy o Gallipoli. O ciepłym stosunku Australijczyków do jego osoby może świadczyć nadany mu przez media przydomek „Wujek Bill”.
Późniejsze życie i śmierć.
W 1960 wrócił do Anglii i zajął się pracą nad swoimi pamiętnikami. W tym samym roku został podniesiony do wyższej godności w hierarchii brytyjskiej szlachty, otrzymując dziedziczny tytuł wicehrabiego. Równocześnie zasiadał w radach nadzorczych wielu firm. Mianowano go także na głównie honorowe, lecz bardzo prestiżowe stanowisko gubernatora Zamku w Windsorze.
Tam też odbył się w 1970 jego pogrzeb z pełnymi honorami państwowymi. Następnie zgodnie z życzeniem zmarłego ciało zostało skremowane. Upamiętniająca go tablica znajduje się w krypcie katedry św. Pawła w Londynie. Tytuł szlachecki odziedziczył jego syn John, zasiadający do swojej śmierci w 2019 roku w Izbie Lordów.

</doc>
<doc id="1021865" url="https://pl.wikipedia.org/wiki?curid=1021865" title="Kerry-Anne Saxby-Junna">
Kerry-Anne Saxby-Junna

Kerry-Anne Saxby-Junna (ur. 2 czerwca 1961 w Ballinie) – australijska chodziarka.
Wielokrotna rekordzistka świata na różnych dystansach: do dziś pozostaje halową rekordzistką świata w chodzie na 5 km (1996 – 20:03,0). Wicemistrzyni świata z Rzymu (1987) na 10 km, brązowa medalistka z MŚ w Sewilli (1999) – 20 km. Halowa mistrzyni świata z 1989 w chodzie na 3000 m, srebrna medalistka HMŚ 1991 oraz HMŚ 1993 na tym samym dystansie. Ma również w dorobku dwa złote medale igrzysk Wspólnoty Brytyjskiej w chodzie na 10 kilometrów (Auckland 1990 i Victoria 1994). Podczas jej startów w igrzyskach olimpijskich najwyższe miejsce zanotowała w swoim ostatnim występie – podczas igrzysk w Sydney (2000) zajęła 7. miejsce w chodzie na 20 kilometrów.

</doc>
<doc id="1021867" url="https://pl.wikipedia.org/wiki?curid=1021867" title="Kerry Saxby-Junna">
Kerry Saxby-Junna



</doc>
<doc id="1021870" url="https://pl.wikipedia.org/wiki?curid=1021870" title="Evans Bay">
Evans Bay

Evans Bay – miejscowość na Bermudach; 1 tys. mieszkańców (2006). Przemysł spożywczy, ośrodek turystyczny.

</doc>
<doc id="1021873" url="https://pl.wikipedia.org/wiki?curid=1021873" title="Alosa macedonica">
Alosa macedonica

Alosa macedonica – gatunek anadromicznej ryby z rodzaju "Alosa", rodziny śledziowatych (Clupeidae).
Występowanie.
Występuje w jeziorze Wolwi w północnej Grecji.

</doc>
<doc id="1021879" url="https://pl.wikipedia.org/wiki?curid=1021879" title="Waldozaur">
Waldozaur

Waldozaur ("Valdosaurus") – rodzaj ornitopoda z rodziny driozaurów (Dryosauridae) żyjącego we wczesnej kredzie na obecnych terenach Europy. Gatunek typowy rodzaju, "V. canaliculatus", został opisany w 1975 roku przez Petera Galtona w oparciu o kość udową (NHM R185, dawniej BM R185) pochodzącą z datowanych na barrem osadów na wyspie Wight. Galton wstępnie przypisał ten gatunek do rodzaju "Dryosaurus", jednak już w 1977 roku ukuł dla niego nową nazwę rodzajową "Valdosaurus". Kość udowa NHM R185 mierzy 14 cm długości i należy do osobnika młodocianego, mierzącego prawdopodobnie około 127 cm długości. Dorosły waldozaur osiągał jednak znacznie większe rozmiary – długość kości udowej mogła dochodzić do 50 cm. Oprócz holotypu znana jest także druga kość udowa (NHM R186). W 1982 roku Galton i Philippe Taquet opisali drugi gatunek waldozaura – "V. nigeriensis" z aptu Nigru, jednak z powodu różnic stratygraficznych i morfologicznych pomiędzy "V. canaliculatus" a "V. nigeriensis" w 2009 roku Peter Galton przeniósł drugi spośród tych gatunków do osobnego rodzaju "Elrhazosaurus".

</doc>
<doc id="1021881" url="https://pl.wikipedia.org/wiki?curid=1021881" title="Biełoziersk">
Biełoziersk

Biełoziersk (ros. "Белозерск") – miasto w obwodzie wołogodzkim w Rosji, do 1777 pod nazwą Biełoziero (ros. "Белоозеро"). Wymieniony w 862 roku jako siedziba Sineusa, brata wikińskiego władcy Ruryka.
Członek turystycznej Nowej Hanzy. Gospodarka opiera się głównie na przemyśle drzewnym i spożywczym.
Miejscowość została wymieniona w "Powieści minionych lat".

</doc>
<doc id="1021887" url="https://pl.wikipedia.org/wiki?curid=1021887" title="Edwin Moses">
Edwin Moses

Edwin Corley Moses (ur. 31 sierpnia 1955 w Dayton) – amerykański lekkoatleta, uznawany za najwybitniejszego zawodnika w historii biegu na 400 m przez płotki.
Zdobył dwa złote medale olimpijskie (Montreal 1976, Los Angeles 1984) i brązowy na zakończenie długiej kariery w Seulu (1988). Był też dwukrotnym mistrzem świata w Helsinkach (1983) i w Rzymie (1987). Trzykrotnie wygrywał zawody pucharu świata (1977, 1979, 1981) i czterokrotnie poprawiał rekord globu (do 47,02 s w 1983; dziś (październik 2022) jest to szósty rezultat w historii). Był niepokonany przez niemal 10 lat startów (dokładnie 9 lat, 9 miesięcy i 9 dni). Wygrał w tym okresie 122 biegi, w tym 107 finałowych w różnych imprezach. Po jednej porażce (drugim miejscu) wygrywał znowu, aż do porażki (trzeciego miejsca) w finale olimpiady w Seulu, po którym to biegu zakończył karierę.
Jego sportowe sukcesy wiązały się z faktem, że w okresie, gdy startował, był jedynym biegaczem pokonującym cały dystans, biegnąc od płotka do płotka 13 krokami; technikę tę sam obliczył i dopracował. Mało znanym faktem jest, iż Edwin Moses osiągał swoje wyniki sportowe będąc wegetarianinem.
Po zakończeniu kariery biegacza próbował jeszcze swoich sił jako bobsleista.

</doc>
<doc id="1021892" url="https://pl.wikipedia.org/wiki?curid=1021892" title="Maria Ludwika Burbon">
Maria Ludwika Burbon



</doc>
<doc id="1021898" url="https://pl.wikipedia.org/wiki?curid=1021898" title="Maria Ludwika Hiszpańska">
Maria Ludwika Hiszpańska



</doc>
<doc id="1021902" url="https://pl.wikipedia.org/wiki?curid=1021902" title="Sikinnos">
Sikinnos

Sikinnos - rzekomy grecki zdrajca, który doniósł Kserksesowi I, że część greckiej floty zamierza uciec spod Salaminy. W rzeczywistości był on niewolnikiem Temistoklesa i na jego rozkaz celowo wprowadził Persów w błąd.

</doc>
<doc id="1021903" url="https://pl.wikipedia.org/wiki?curid=1021903" title="Back Salina">
Back Salina

Back Salina – miejscowość w Turks i Caicos na Grand Turk Island; 1 700 mieszkańców (2006). Przemysł spożywczy, ośrodek turystyczny.

</doc>
<doc id="1021905" url="https://pl.wikipedia.org/wiki?curid=1021905" title="Blue Hills">
Blue Hills

Blue Hills – miejscowość w Turks i Caicos; na wyspie Providenciales; 1 600 mieszkańców (2006). Przemysł spożywczy, ośrodek turystyczny. Miejscowość jest również najwyższym punktem wyspy (49 m n.p.m.).

</doc>
<doc id="1021919" url="https://pl.wikipedia.org/wiki?curid=1021919" title="Kazimierz Strzemię-Marszyński">
Kazimierz Strzemię-Marszyński

Kazimierz Karol Strzemię-Marszyński, ps. „gen. Strzelecki” (ur. 3 października 1887 w majątku Werbka na Podolu, zm. 5 sierpnia 1980 w Warszawie) – generał brygady ludowego Wojska Polskiego, rotmistrz rosyjskiej kawalerii, oficer II Rzeczypospolitej.
Życiorys.
Syn Stanisława i Marii z Brzezickich. 1895-1905 uczeń gimnazjum klasycznego w Kijowie. Ukończył w Moskwie studia prawnicze i kilka semestrów na wydziale matematyczno fizycznym w Charkowie. 1909–1911 ukończył Oficerską Szkołę Kawalerii w Twerze, później kurs w Akademii Sztabu Generalnego w Petersburgu. Służył jako oficer zawodowy w rosyjskiej kawalerii. 1912-1914 studiował na Wydziale Matematyczno-Fizycznym Uniwersytetu w Kijowie. Walczył na frontach I wojny światowej, początkowo w stopniu korneta (podporucznika), w 1914 ranny w szyję pod Załoszczem i w nogę nad rzeką Lipą, w 1915 ciężko ranny w głowę nad Dniestrem, w 1916 w austriackiej niewoli. Awansowany na dowódcę szwadronu i stopień rotmistrza. Jesienią 1917 wystąpił z rosyjskiej armii i wstąpił do dywizjonu ułanów polskich przy tzw. Naczpolu w Piotrogrodzie. W 1918 krótko dowodził baterią kubańskiego pułku piechoty w Dobromilu, później pułkiem pospolitego ruszenia w Przemyślu.
W listopadzie 1918 w stopniu rotmistrza przeszedł do służby w Wojsku Polskim. Skierowany do 9 pułku ułanów, walczył w powstaniach śląskich, dwukrotnie zaraził się tyfusem plamistym, leczył się w Szpitalu Ujazdowskim w Warszawie. W składzie 14 pułku ułanów walczył w wojnie polsko-sowieckiej. 1923-1924 na kursie oficerów pionierów (saperów) w Warszawie, później na kursie prawa międzynarodowego i społeczno-ekonomicznego w Ministerstwie Spraw Zagranicznych. 21 grudnia 1925 został przemianowany z dniem 1 listopada 1925 na oficera zawodowego w stopniu rotmistrza, w korpusie oficerów kawalerii ze starszeństwem z 1 lipca 1919 i 15. lokatą. Z dniem 1 grudnia 1926 został przeniesiony z 1 Pułku Strzelców Konnych w Garwolinie do 14 Pułku Ułanów Jazłowieckich we Lwowie. Z dniem 2 listopada 1927 został przydzielony na 7½ miesięczny kurs doskonalący młodszych oficerów w Obozie Szkolnym Kawalerii w Grudziądzu. W marcu 1929 został zwolniony z zajmowanego stanowiska w 14 puł, przeniesiony do kadry oficerów kawalerii i oddany do dyspozycji dowódcy Okręgu Korpusu Nr VI. Z dniem 30 września 1929 został przeniesiony w stan spoczynku. W cywilu był prezesem Związku Inwalidów Wojennych.
W marcu 1939 powołany do służby, pozostawał bez przydziału. We wrześniu 1939 dowódca pułku piechoty "Legion Wołyński", uczestnik walk odwrotowych na trasie Lublin, Kowel, Łuck, ranny pod Warążem. Pod okupacją sowiecką pracował jako nauczyciel i działał w organizacji "Zbrojne Podziemie". Wszedł z nim do Korpusu Bezpieczeństwa jako komendant Obszaru Lwów. Brał udział w wypadach dywersyjnych, wysadzaniu pociągów i transportów wojskowych koło Brześcia, później w akcjach sabotażowych, uszkodzeniach kolejowych urządzeń i elektrowni we Lwowie, Kowlu i Łucku. W 1943 ranny pod Klewaniem w głowę, ucho i szyję, później pod Hutą Stepańską ranny w rękę. We wrześniu 1944 w stopniu majora szef IV Oddziału Sztabu NiE we Lwowie. Udał się do Polskiego Komitetu Wyzwolenia Narodowego w Lublinie i w październiku 1944 został wyznaczony na stanowisko inspektora armii – zastępcy dowódcy 1 Armii Wojska Polskiego ds. liniowych z jednoczesnym mianowaniem na stopień generała brygady. Stanowisko zastępcy dowódcy 1 Armii zajmował przez 21 dni.
Aresztowany w marcu 1945 przez Informację Wojskową przeszedł ciężkie śledztwo. Zwolniony z więzienia w marcu 1947.
We wrześniu 1948 odzyskał stopień generalski i został skierowany do kwatermistrzostwa. Był m.in. komendantem Domu Wypoczynkowego w Szklarskiej Porębie. W grudniu 1948 przeniesiony w stan spoczynku. Osiadł w Warszawie, gdzie zmarł. Pochowany na Cmentarzu Wojskowym na Powązkach w Warszawie (kwatera B28-1-20).
Działał w Stronnictwie Demokratycznym.
Życie prywatne.
Mieszkał w Warszawie. Był żonaty z Wandą z domu Kołaczkowską (1902-1974). Małżeństwo miało syna Mirosława Marię.

</doc>
<doc id="1021921" url="https://pl.wikipedia.org/wiki?curid=1021921" title="Reinaldo Navia">
Reinaldo Navia

Reinaldo Marcelino Navia Amador (ur. 10 maja 1978 w Quilpué) – były chilijski piłkarz grający na pozycji napastnika. Nosi przydomek "El Choro".
Kariera klubowa.
Navia jest wychowankiem klubu Santiago Wanderers. W 1996 roku zadebiutował w jego barwach w lidze chilijskiej. Jednak przez kolejne dwa sezony pomagał zespołowi w uniknięciu spadku, aż w 1998 roku Wanderers przeżyli gorycz degradacji. W 2000 roku Navia ponownie występował ze swoim klubem w ekstraklasie. Przez 5 lat rozegrał dla niego 96 spotkań i zdobył 42 bramki.
Zimą 2001 Navia wyjechał do Meksyku. Został tam piłkarzem zespołu Tecos UAG Guadalajara. Występował tam przez 2 lata nie osiągając większych sukcesów, ale był najlepszym strzelcem zespołu i zdobył dla niego 31 bramek. W 2003 roku przeszedł do Monarcas Morelia, w którym w fazie Clausura 2003 i Apertura 2003 wykazał się wysoką skutecznością zdobywając aż 26 goli. Przed fazą Clausura 2004 Navia ponownie zmienił barwy klubowe i został piłkarzem stołecznej Amériki. W 2005 roku osiągnął z nią swój pierwszy sukces na meksykańskich boiskach, jakim było mistrzostwo fazy Clausura. Jednak pobyt w Américe był mniej udany z powodu kontuzji. W fazie Clausura 2006 Navia występował w CF Monterrey, dla którego zdobył tylko 3 gole. Po sezonie przeniósł się do Club San Luis. Po strzeleniu 6 goli w Apertura 2006 Reinaldo przeszedł do Atlasu Guadalajara, dla której uzyskał 3 bramki. Następnie został graczem Racing Club de Avellaneda, po czym trafił do LDU Quito.
Kariera reprezentacyjna.
W reprezentacji Chile Navia zadebiutował 17 lutego 1999 roku w zremisowanym 1:1 towarzyskim meczu z Gwatemalą. W 2000 roku wystąpił z olimpijską reprezentacją na Igrzyskach Olimpijskich w Sydney. Był tam podstawowym zawodnikiem i stworzył atak z Ivanem Zamorano. Zdobył tam 4 gole (z Marokiem, dwa z Hiszpanią i jednego w ćwierćfinale z Nigerią). Z Igrzysk przywiózł brązowy medal.
W 2001 roku Navia został powołany do kadry na Copa América 2001. Chile odpadło w ćwierćfinale, a Reinaldo zdobył jednego gola w wygranym 4:1 grupowym spotkaniu z Ekwadorem. W 2007 zaliczył swój drugi występ w turnieju o mistrzostwo Ameryki Południowej – Copa América 2007. Chile odpadło w ćwierćfinale po porażce 1:6 z Brazylią. Występowi w tym turnieju towarzyszył jednak skandal obyczajowy, w którym zamieszanych był m.in. Navia. Wszyscy zawodnicy biorący w tym udział zostali zdyskwalifikowani przez Chilijski Związek Piłki Nożnej na 20 meczów drużyny narodowej.

</doc>
<doc id="1021925" url="https://pl.wikipedia.org/wiki?curid=1021925" title="Józef Adamiec">
Józef Adamiec

Józef Teodor Adamiec (ur. 10 maja 1954 w Fosowskiem) – polski piłkarz, grający na pozycji obrońcy.
Karierę sportową rozpoczynał w Unii Kolonowskie. Potem grał w Małejpanwi Ozimek, Odrze Opole i Lechu Poznań. W 1990 roku zakończył grę na boisku, będąc zawodnikiem Wormatii Worms.
Z poznańskim zespołem dwukrotnie wywalczył mistrzostwo Polski (1983, 1984) i puchar tego kraju (1984).

</doc>
<doc id="1021926" url="https://pl.wikipedia.org/wiki?curid=1021926" title="Belmont (Brytyjskie Wyspy Dziewicze)">
Belmont (Brytyjskie Wyspy Dziewicze)

Belmont - miejscowość w Brytyjskich Wyspach Dziewiczych; na wyspie Tortola; 200 mieszkańców (2006). Przemysł spożywczy, ośrodek turystyczny.

</doc>
<doc id="1021929" url="https://pl.wikipedia.org/wiki?curid=1021929" title="Kompleks Piotrusia Pana">
Kompleks Piotrusia Pana

Kompleks Piotrusia Pana (Syndrom Piotrusia Pana) − postawa charakteryzująca się ucieczką od dorosłości, brakiem dojrzałości, unikaniem zobowiązań i odpowiedzialności. 
Piotruś Pan to osoba żądna przygód, niedojrzała, marzycielska, skupiona na sobie, niezdolna do budowania trwałych więzi, oczekująca od partnera lub partnerki postawy rodzicielskiej (opiekuńczej, pobłażliwej, niewymagającej). 
Określenie syndromu Piotrusia Pana nawiązuje do tytułowego bohatera książki Jamesa Matthew Barriego "Peter Pan" (1904).

</doc>
<doc id="1021930" url="https://pl.wikipedia.org/wiki?curid=1021930" title="Krystian Sacharczuk">
Krystian Sacharczuk

Krystian Sacharczuk (ur. 1986) – polski aktor, wokalista i duchowny rzymskokatolicki.
Pochodzi z Twardogóry koło Wrocławia. Absolwent klasy skrzypiec państwowej szkoły muzycznej pierwszego stopnia. Uczęszczał do Liceum Ogólnokształcącego nr XVII im. Agnieszki Osieckiej o profilu artystycznym we Wrocławiu.
W latach 2004–2009 związany z teatrem Studio Buffo w Warszawie. Swoją współpracę z Januszem Józefowiczem i Januszem Stokłosą rozpoczął castingiem do musicalu "Romeo i Julia", gdzie grał rolę Romea. W 2009 wstąpił do seminarium duchownego archidiecezji warszawskiej.
10 maja 2014 otrzymał święcenia diakonatu, a 30 maja 2015 święcenia kapłańskie z rąk kardynała Kazimierza Nycza. W latach 2015-2019 był wikariuszem parafii św. Małgorzaty w Łomiankach. Obecnie jest wikariuszem w Parafii św. Andrzeja Apostoła w Warszawie.

</doc>
<doc id="1021935" url="https://pl.wikipedia.org/wiki?curid=1021935" title="Blowing Point">
Blowing Point

Blowing Point – miejscowość na Anguilli - wyspie, będącej jednocześnie częścią brytyjskich terytoriów zamorskich. W 2011 liczyła 825 mieszkańców i 297 domów.
Położenie.
Blowing Point położony jest w południowo-zachodniej części wyspy, nad cieśniną Anguilla Channel.
Transport.
W Blowing Point znajduje się terminal promowy, z którego odpływają kilka razy dziennie promy do Marigot na Saint-Martin. Najbliższym lotniskiem jest port lotniczy Clayton J. Lloyd.
Sport.
W miejscowości znajduje się Anguilla Tennis Academy.

</doc>
<doc id="1021936" url="https://pl.wikipedia.org/wiki?curid=1021936" title="Mercury Sable">
Mercury Sable

Mercury Sable – samochód osobowy klasy wyższej produkowany pod amerykańską marką Mercury w latach 1985–2009.
Pierwsza generacja.
Mercury Sable I został zaprezentowany po raz pierwszy w 1985 roku.
Sable, razem z Taurusem, rozpoczęły nową erę w stylistyce samochodów koncernu Forda. Wersja od Mercury prezentowała się jednak szczególnie futurystycznie. Karoseria Sable miała bardzo aerodynamiczny kształt, mając niski współczynnik Cx. Charakterystycznym elementem nadwozi był pas przedni, który oprócz tradycyjnych reflektorów posiadał półprzezroczystą „listwę” z tworzywa sztucznego, za którą ukryto kilka niskowatowych żarówek. Słupki B i krańcowe części tylnej szyby były malowane na czarno, dając złudzenie, że przeszklone powierzchnie są ze sobą połączone. We wnętrzu instalowano opcjonalnie dwa oddzielne siedzenia, co było bardzo rzadkie w tej klasie samochodów w latach 80.
W pierwszym roku obecności Sable na rynku klienci mogli wybrać 2 silniki: 91-konnego, 2,5-litrowego HSC R4 i 142-konnego, 3,0-litrowego Vulcana V6 – z salonów wyjeżdżało znacznie więcej samochodów z tym mocniejszym. Sprzedaż 92-konnego modelu była tak niska, że już rok później wycofano go z oferty (do 1991 instalowano go w bliźniaczym Taurusie). W 1988 r. do gamy dołączył 3,8-litrowy Essex V6. Mimo że jego moc maksymalna była taka sama, jak w mniejszym Vulcanie, to maks. moment obrotowy wynosił 291 Nm – 74 Nm więcej.
Druga generacja.
Mercury Sable II został zaprezentowany po raz pierwszy w 1991 roku.
W 1991 roku Mercury przeprowadziło gruntowną modernizację Sable, w ramach której samochód przeszedł modyfikacje wyglądu i promowany był jako nowa, druga generacja. Operacja ta kosztowała Forda 650 milionów ówczesnych dolarów. W porównaniu z pierwszą wersją Sable, w drugiej zmieniono wszystko oprócz dachu. Wnętrze również zmodyfikowano, a w dodatku opcjonalnie oferowano boczne poduszki powietrzne.
W 1993 zrezygnowano z kilku mało popularnych opcjonalnych elementów wyposażenia, jak np. podgrzewanej szyby przedniej "InstaClear". Poduszka powietrzna pasażera stała się standardem na rok modelowy 1993, a zmodyfikowane airbag kierowcy i kierownica – na 1994.
W kombi oferowano głównie te same opcje, co w sedanie. Po złożeniu drugiego rzędu siedzeń pojemność bagażnika wynosiła 2297 litrów. Instalowano też specjalną klapę bagażnika – można było otworzyć samą szybę, jak i całe drzwi. Innymi gadżetami były relingi dachowe, składany trzeci rząd siedzeń, schowki pod podłogą bagażnika i wysuwany stolik piknikowy. Ze standardowym układem siedzeń (2/3 + 3) bagażnik mieścił 1294 l (do dachu). Kombi wyposażone w przednią 3-osobowa kanapę i trzeci rząd siedzeń mieściły 8 osób.
Trzecia generacja.
Mercury Sable III został zaprezentowany po raz pierwszy w 1996 roku.
Zupełnie nowa, zbudowana od podstaw trzecia generacja trafiła do sprzedaży w lipcu 1996 roku. Samochód otrzymał futurystyczny, równie nieszablonowy i kontrowersyjny wygląd co pierwsze wcielenie, które zadebiutowało dekadę wcześniej. Oryginalna stylistyka nie przełożyła się jednak na pozytywne recenzje zarówno wśród mediów motoryzacyjnych, jak i konsumentów. Porażką zakończyły się też próby pozycjonowania Sable jako modelu luksusowego, co przełożyło się na wyższą cenę.
Na początku produkcji Sable standardowo wyposażano w 3,0-litrowy, 147-konny silnik Vulcan V6. Jako opcja dostępny był 3,0-litrowy, 203-konny DOHC Duratec 30 V6. Wersje wyposażeniowe pozostały takie same, jak w poprzedniej generacji – modelem bazowym był GS, a bardziej luksusowym LS. Zrezygnowano jednak z LTS. DOHC Duratec V6 w 1999 łączono tylko z lepiej wyposażoną LS. W tym samym roku w GS opcjonalnie oferowano dwa oddzielne siedzenia z przodu (seryjnie instalowano 3-osobową kanapę). Zaraz po wejściu kolejnej generacji samochodu na rynek, Mercury mówił o zwiększonej mocy silnika Vulcan z nadzieją na zwiększenie sprzedaży.
By pomóc szybko spadającej sprzedaży Sable, na rok modelowy 1997 obniżono cenę samochodu. Na 1998 lekko zmodyfikowano pas przedni, a na 1999 zmniejszono cenę zakupu nawet o 2000 $. Wciąż obcinano koszty, eliminując niektóre opcje w 1999.
Czwarta generacja.
Mercury Sable IV został zaprezentowany po raz pierwszy w 1999 roku.
Kolejna, czwarta generacja Sable do sprzedaży weszła w 1999 roku. Złagodziła bardzo kontrowersyjny design poprzedniej wersji, dodając samochodowi atrakcyjności. Wyżej poprowadzono linię dachu, zwiększając ilość przestrzeni na głowę dla pasażerów tylnej kanapy. Przy okazji wersji kombi przybyło praktyczności (wyższe wnętrze dało pojemniejszy bagażnik). Wnętrze również stało się bardziej konserwatywne. Zrezygnowano z wielu owalnych elementów, chociażby części deski rozdzielczej skupiającej przyciski radia i klimatyzacji. Zmieniono zawieszenie na bardziej miękkie, by zwiększyć komfort podróżowania. W celu zmniejszenia ceny i zwiększenia rentowności sprzedaży zaprzestano instalowania niektórych elementów (np. hamulców tarczowych we wszystkich kołach).
Na rok modelowy 2002 wprowadzono kilka bezpłatnych opcji do poszczególnych wersji Sable. W GS oferowano odtwarzacz płyt CD i elektrycznie sterowany fotel kierowcy, w LS elektryczny szyberdach lub skórzane obicia siedzeń. Boczne poduszki powietrzne i system kontroli trakcji były dostępne w obu modelach. Dwa lata później Sable otrzymał face-lifting, lekko zmieniono przednie i tylne części nadwozia (najłatwiej wersje po modyfikacji można rozpoznać po całym grillu pokrytym chromem).
W 2003 roku wprowadzono wersję "Platinum Edition", która zawierała skórzaną tapicerkę, specjalne koła i znaczki identyfikujące. Dostępna była tylko jako opcja w LS.
Piąta generacja.
Mercury Sable V został zaprezentowany po raz pierwszy w 2007 roku.
W 2004 roku koncern Forda postanowił zastąpić bliźniaczego Taurusa i Mercury Sable konstrukcjami nowej generacji z innymi nazwami – Five Hundred i Montego. Decyzja ta wywołała jednak kontrowersje i nie przyniosła dużym sedanom popularności, dlatego przy okazji modernizacji w 2007 roku postanowiono powrócić do tradycyjnych nazw. W efekcie, zmodernizowane Montego stało się Mercury Sable piątej generacji.
Dyrektor generalny Forda, Alan Mulally, powiedział, że nazywanie wszystkich nowych samochodów Mercury na literę „M” (i analogicznie Fordów na „F”) było złym posunięciem, ponieważ niepotrzebnie utrudniło ono rozpoznanie poszczególnych aut przez klientów.
Zmiany w stosunku do Montego obejmują nową przednią i tylną część nadwozia, lekko zmienione wnętrze, seryjne instalowanie 3,5-litrowego, 266-konnego silnika Cyclone V6, a także tradycyjnej automatycznej skrzyni biegów 6F (poprzednia bezstopniowa skrzynia CVT bardzo obniżała możliwości dość słabego jak na samochód tej wielkości i wagi 3,0-litrowego silnika Duratec 30 V6).
Agencja NHTSA, przeprowadziła serię testów zderzeniowych Sable. Ich wyniki są identyczne z tymi z Taurusa – maksymalna ilość punktów dla kierowcy i pasażera w zderzeniach czołowym i bocznym. Te bliźniacze samochody zostały nazwane „najbezpieczniejszymi dużymi sedanami na rynku”.

</doc>
<doc id="1021939" url="https://pl.wikipedia.org/wiki?curid=1021939" title="The Farrington">
The Farrington

The Farrington - miejscowość i dystrykt na Anguilli. W 2001 liczyła około 546 mieszkańców.

</doc>
<doc id="1021943" url="https://pl.wikipedia.org/wiki?curid=1021943" title="Walbara">
Walbara

Walbara, Vaalbara – jeden z pierwszych kontynentów w historii Ziemi.
Walbara powstała w paleoarchaiku (3,6 –3,3 mld lat temu), a rozpadła na przełomie archaiku i proterozoiku (w neoarchaiku lub paleoproterozoiku, między 2,7 a 2,1 mld lat temu). Składała się z dwóch prastarych fragmentów skorupy kontynentalnej: kratonów Pilbara (zachodnia Australia) i Kaapvaal (południowa Afryka).
Nazwa tego kontynentu jest zbitką nazw jego części składowych.

</doc>
<doc id="1021946" url="https://pl.wikipedia.org/wiki?curid=1021946" title="Alberto Contador Velasco">
Alberto Contador Velasco



</doc>
<doc id="1021947" url="https://pl.wikipedia.org/wiki?curid=1021947" title="Delta del Tigre">
Delta del Tigre

Delta del Tigre – miasto w Urugwaju; 19 tys. mieszkańców (2006). Przemysł spożywczy, ośrodek turystyczny.

</doc>
<doc id="1021950" url="https://pl.wikipedia.org/wiki?curid=1021950" title="Jan Gustafsson">
Jan Gustafsson

Jan Gustafsson (ur. 25 czerwca 1979 w Hamburgu) – niemiecki szachista, arcymistrz od 2003 roku.
Kariera szachowa.
Od pierwszych lat XXI wieku należy do podstawowych zawodników reprezentacji Niemiec. Reprezentował narodowe barwy na trzech szachowych olimpiadach (2004, 2006, 2008) oraz pięciokrotnie w drużynowych mistrzostwach Europy (2003, 2005, 2007, 2009, 2011). W latach 2004 i 2005 dwukrotnie zdobył srebrne medale indywidualnych mistrzostw Niemiec, natomiast w 2007 – medal brązowy.
W 1996 r. w Pinnebergu zdobył tytuł mistrza Niemiec juniorów do lat 17, triumfował w Sas van Gent, a w 1997 i 1998 w dwóch kolejnych międzynarodowych turniejach juniorów, rozegranych w Hengelo. W 1999 r. triumfował w mistrzostwach NATO, rozegranych w Stetten am kalten Markt. W 2001 r. podzielił I miejsce (wraz z m.in. Leonidem Judasinem, Władimirem Bakłanem, Igorem Chenkinem i Siergiejem Szipowem) w otwartym turnieju w Ano Liosia, zwyciężył w mistrzostwach kraju w szachach błyskawicznych oraz w kolejnym "openie", rozegranym w Dreźnie. W kolejnych latach zwyciężył bądź podzielił I miejsca w m.in. Deizisau (2002, wraz z m.in. Lewonem Aronianem, Władimirem Jepiszynem i Rustemem Dautowem), Böblingen (2002, wraz z Pawłem Jaraczem i Rainerem Buhmannem), Waischenfeld (2004, wraz z Michaelem Bezoldem) oraz w Pulvermühle (2006, wraz z Arturem Jusupowem i Michaelem Prusikinem). W 2008 r. podzielił II m. (za Peterem Leko, wspólnie z Janem Niepomniaszczijem, Szachrijarem Mamediarowem i Wasilijem Iwanczukiem) w turnieju "Dortmunder Schachtage" w Dortmundzie. W 2011 r. zwyciężył (wspólnie z Nigelem Shortem i Francisco Vallejo Ponsem) w Pattayi.
Najwyższy ranking w dotychczasowej karierze osiągnął 1 listopada 2010 r., z wynikiem 2652 punktów zajmował wówczas 92. miejsce na światowej liście FIDE, jednocześnie zajmując 3. miejsce wśród niemieckich szachistów.

</doc>
<doc id="1021951" url="https://pl.wikipedia.org/wiki?curid=1021951" title="El Pinar">
El Pinar

El Pinar – część miasta Ciudad de la Costa w Urugwaju; w departamencie Canelones; 20 400 mieszkańców (2006). Przemysł spożywczy, maszynowy, chemiczny, włókienniczy.

</doc>
<doc id="1021953" url="https://pl.wikipedia.org/wiki?curid=1021953" title="Zakochany kundel">
Zakochany kundel

Zakochany kundel () – amerykański film animowany z 1955 wyprodukowany przez Walta Disneya. Dystrybucją filmu w Stanach Zjednoczonych zajęła się Buena Vista Film Distribution Company, a film miał swoją premierę 16 czerwca 1955. 15. film w oficjalnym kanonie animacji Walta Disneya, ale pierwszy powstały w procesie kina panoramicznego CinemaScope.
Animacja otrzymała w większości pozytywne recenzje; serwis Rotten Tomatoes przyznał jej wynik 89%.
W 2001 ukazał się sequel produkcji – film wideo "". Jego scenariusz oparto na powieści Warda Greene’a pt. "Happy Dan, the Whistling Dog".
W 2019 ukazał się film aktorski "Zakochany kundel".
Premiera filmu w Polsce miała miejsce w 1962 roku w pierwszej wersji dubbingu. Premiera drugiej wersji dubbingu: 30 maja 1997 roku; dystrybucja: Syrena EG.
Fabuła.
Jim wręcza żonie na Gwiazdkę suczkę rasy cocker spaniel. Nowa właścicielka nadaje jej imię Lady. Suczka zostaje zarejestrowana, a na jej szyi zawisa obroża z numerkiem. Radość suczki z zaistniałego faktu szybko dobiega końca, bo jej pani zachodzi w ciążę i zaczyna zaniedbywać zwierzę, poświęcając się planowaniu przyszłości.
Zrozpaczona Lady spotyka na swej drodze Trampa, bezpańskiego kundla, który uważa, że pies może czuć się szczęśliwy tylko na wolności, bez domu i obroży. Dzieli on się z suczką wyznawanymi przez siebie wartościami, po czym odchodzi, kwitując krótką rozmowę zdaniem: "Zapamiętaj, ślicznotko – w sercu człowieka nie ma zbyt wiele miejsca na miłość. Gdy pojawia się dziecko, pies musi odejść". Mimo chłodnego pożegnania zwierzęta zapadają sobie nawzajem w pamięci.
Dziecko Jima i Darling przychodzi na świat. Początkowa frustracja Lady ze stanu błogosławionego pani przemienia się w ciekawość, suczka nigdy dotąd nie widziała jeszcze dziecka. Gdy dane było jej to zrobić, zafascynowana zarówno urodą, jak i bezbronnością malca, przyrzeka sobie, że będzie się nim opiekować i go bronić.
Właściciele Lady wyjeżdżają w podróż, zostawiając dziecko pod opieką ciotki Sary, sceptycznie nastawionej do psów. Za jej przyczyną cocker spanielce zostaje założony kaganiec. Przestraszona i wściekła Lady ucieka z domu, zaczepiając smyczą uwięzi o puszki. Groźne psy, widząc i słysząc obce zwierzę, atakują suczkę. Ratuje ją Tramp, który następnie, wykazując się ogromną pomysłowością, pomaga jej uwolnić się od kagańca, po czym organizuje kolację dla dwojga. Romantyczny wieczór kończy się wspólnie spędzoną nocą – między bohaterami rodzi się uczucie.
Tramp proponuje Lady dalsze wspólne przeżywanie przygód, ta odmawia jednak, mając na uwadze złożoną sobie obietnicę. Zrezygnowany kundel odprowadza suczkę pod dom. W drodze wpada na pomysł, jak wprowadzić odrobinę beztroski w poukładaną głowę towarzyszki; proponuje jej wspólne ganianie kur. Sytuację zauważa właściciel ptaków, który otwiera ogień w stronę psów. Oboje uciekają przed zagrożeniem, a zostająca w tyle Lady zostaje schwytana przez hycla, po czym przewieziona do schroniska, zgodnie z nowo wprowadzonymi w mieście zasadami. Gdy Tramp orientuje się, co zaszło, jest już za późno.
W schronisku Lady spotyka przyjaciół Trampa z ulicy. Uważają oni kundla za wzór do naśladowania. W trakcie wspólnej rozmowy zdradzają suczce, że mimo wielu swoich zalet ma on jedną jedyną wadę – jest kobieciarzem największym ze wszystkich. To zmienia dotychczasowy sposób postrzegania Trampa. Po wydostaniu się ze schroniska i ponownym spotkaniu kundelka nie słucha jego tłumaczeń i odrzuca przeprosiny. Smutny Tramp odchodzi z podwórka Lady, a chwilę później słyszy jej głośne wołanie o pomoc. Bez zastanowienia przybiega z powrotem, dowiadując się, że suczka zauważyła szczura wbiegającego do pokoju dziecka Jima. Jest to zagrożenie dla życia malca, a przywiązana do budy Lady nie może ruszyć mu na ratunek. Tramp włamuje się do mieszkania i śmiertelnie rani gryzonia, punktując w oczach suczki. Romantyczną scenę z udziałem zwierząt przerywa pojawienie się Ciotki Sary, która, myśląc, że kundel chciał skrzywdzić dziecko, wzywa hycla i natychmiast dzwoni do właścicieli Lady.
Przybyli na miejsce małżonkowie, znajdując zwłoki szczura, odtwarzają przebieg zdarzeń. Rozumiejąc, co się stało, ruszają zatrzymać powóz wiozący Trampa do schroniska. Podobnie czynią poinformowani o wszystkim przyjaciele Lady – Kilt i były pies myśliwski Wiarus, który, wbrew pogłoskom, jakoby stracił węch, tropi konie i zatrzymuje je.
Akcja filmu kończy się w pierwsze urodziny suczki, która jest już żoną Trampa i matką trzech cocker spanielów i kundelka, którego dalsze losy zostały przybliżone w . Na szyi Trampa widnieje obroża i numerek.
Źródło:
Obsada głosowa.
i inni
Wersja polska.
Wersja z 1962 roku.
Wersja polska: Studio Opracowań Filmów w Łodzi
Reżyseria: Maria Olejniczak
Wystąpili:
i inni
Wersja z 1997 roku.
Opracowanie wersji polskiej: Start International Polska
Reżyseria: Maria Piotrowska
Dialogi polskie: Krystyna Skibińska-Subocz
Teksty piosenek: Antoni Marianowicz
Kierownictwo muzyczne: Marek Klimczuk
Opieka artystyczna: Michał Wojnarowski
Wystąpili:
i inni
Produkcja.
źródła:
Pierwsze plany i zawieszenie prac.
Pomysł stworzenia "Zakochanego kundla" pojawił się już w 1937, kiedy Joe Grant, jeden z animatorów i scenarzystów wytwórni Disneya, pochwalił się Waltowi autorskimi szkicami swojego springer spaniela o imieniu Lady. Disney dostrzegł w nich potencjał i poprosił Granta o stworzenie scenorysu na podstawie rysunków.
Tak powstała pierwsza koncepcja filmu. Według niej fabuła miała być skupiona na wątku suczki, która stara zaakceptować i przyzwyczaić się do nowego mieszkańca w swoim domu, jakim jest dziecko jej właścicielki. Ten pomysł nie spodobał się jednak Waltowi – uznał, że jest zbyt prymitywny i nie przykułby uwagi publiczności. Było to powodem porzucenia projektu na lata. Wytwórnia skupiła się na produkcji animowanych filmów propagandowych dla rządu USA pt. "Walt Disney’s World War II propaganda production".
O planach jednak nie zapomniano. Współzałożyciel studia – Roy O. Disney – regularnie namawiał Walta do wznowienia prac. On nie miał jednak żadnego dobrego pierworysu na to przedsięwzięcie. Poza tym dostrzegł u swoich animatorów wypalenie po wielu próbach znalezienia dobrej koncepcji. Ta pojawiła się, gdy Disney kupował prezent gwiazdkowy dla swojej żony Lilian. Kupił szczeniaczka zapakowanego w ozdobne pudełko, chcąc ją w ten sposób udobruchać za nieudane wspólne spotkanie, o którym zapomniał. Wręczając Lilian upominek, Walt pomyślał, że identyczna scena dobrze wyglądałaby jako prolog filmu. Od razu skojarzył to z porzuconym kilka lat temu projektem.
Wznowienie prac.
Z czasem Disney zaczął tworzyć dalszy zarys fabuły – w jego planach pojawiły się kolejne postacie: dwa psotne syjamskie koty i bezdomny pies. Dalsze losy animacji Walt wyczytał w magazynie "Cosmopolitan" – bardzo spodobało mu się zamieszczone tam opowiadanie "Happy Dan: The Cynical Dog" Warda Greene’a. Jego bohaterem był bezpański pies, którego urokowi nie potrafił oprzeć się żaden mieszkaniec miasta, dając mu coś do zjedzenia. Widząc w tekście potencjał, Disney odkupił do niego prawa w 1943 roku. Wtedy zaczęto dążyć do połączenia planów Walta i treści opowiadania w jeden scenariusz.
Pierwowzorem postaci Trampa był wędrowny pies, którego zauważył podczas wieczornego spaceru jeden ze scenarzystów Disneya. Twórcy od razu skojarzył się on z filmem i chciał go ze sobą zabrać, a następnie przekazać animatorom. Pies jednak uciekł. Twórca opowiedział tę historię Disneyowi, a ten postanowił go odszukać, bo nie chciał przepuścić tak dobrej okazji na rozwój swojego pomysłu. Ostatecznie udało się, a kundla odnalazł w schronisku oddalonym kilka godzin drogi od domu scenarzysty. Disney adoptował zwierzę, a po zakończeniu prac i sukcesie animacji przeznaczył dla niego specjalne miejsce w Disneyland Resort.
Disney chciał, by jego artyści jak najwierniej oddali na papierze ruchy i zachowania bohaterów nowej animacji, dlatego w siedzibie jego wytwórni w czasie prac nad "Zakochanym kundlem" mieszkały dziesiątki psów różnych ras i wielkości. Woolie Reitherman, twórca aktu, w którym Tramp walczy z gryzoniem w pokoju dziecka, postawił na biurku klatkę ze szczurem, by w trakcie pracy przypatrywać się jego ruchom.
Imiona bohaterów.
Podczas tworzenia animacji imiona prawie wszystkich bohaterów uległy zmianie:
Imiona postaci epizodycznych, na przykład kanarka pojawiającego się w scenie z udziałem kotów syjamskich, były inspirowane życiem codziennym. W tym przypadku za pierwowzór posłużył ptak sąsiada Disneya o nazwisku Trilby.
Zmiany w ważniejszych elementach fabuły.
Sceny, które nie miały się pojawić.
Scena pocałunku Lady i Trampa przy kolacji miała początkowo nie znaleźć się w filmie. Disney był stanowczo przeciwny pomysłowi, by dwa psy jadły makaron, całując się przy tym. Na zmianę decyzji wpłynął jeden z animatorów, Frank Thomas, któremu udało się przekonać Disneya do zachowania tej sceny poprzez wprowadzenie do szkiców paru zmian. To właśnie wersja Thomasa pojawiła się w finalnej odsłonie animacji.
Sceny, które miały wyglądać inaczej.
Początkowo zakładano, że Wiarus zginie podczas pościgu za wozem hycla w przedostatniej scenie filmu. Wytwórnia ostatecznie zmieniła te plany, obawiając się ogromnej fali krytyki, podobne jak po premierze filmu "Bambi", gdzie została uśmiercona matka głównego bohatera. Śmierci Wiarusa sprzeciwiała się też Peggy Lee, autorka i wykonawczyni wszystkich piosenek do "Zakochanego kundla". Disney uważał, że filmowi powinien zawierać jeden wątek zakończony dramatycznie, lecz następnie ustąpił.
Usunięte piosenki.
W trakcie produkcji usunięto z filmu piosenkę "I’m free" wykonywaną przez Trampa. Producenci po dokonaniu drobnych zmian w jego charakterze uznali bowiem, że melodia nie pasuje do tej postaci. Utwór pojawił się jako dodatek do wydania animacji na Blu-ray w 2012 roku.

</doc>
<doc id="1021954" url="https://pl.wikipedia.org/wiki?curid=1021954" title="Piaski-Henryków">
Piaski-Henryków

"Piaski-Henryków"' – osiedle samorządowe Ostrowca Świętokrzyskiego położone w jego północno-zachodniej części. Sąsiaduje z następującymi osiedlami: od zachodu z Kolonią Robotniczą, od południa z Osiedlem Sienkiewiczowskim i Osiedlem Spółdzielców, a od wschodu z osiedlami Gutwin i Pułanki. Osiedle położone jest na miejscu dawnych osad Piaski i Henryków oraz folwarku Piaski, włączonych do Ostrowca w 1924.
Na Piaskach znajduje się kościół parafialny pw. Najświętszej Maryi Panny Saletyńskiej, którego budowę ukończono w 1984. Na osiedlu znajdują się również Dom Pomocy Społecznej, Zgromadzenie Sióstr Franciszkanek Rodziny Maryi oraz Publiczna Szkoła Podstawowa nr 1.
Zasięg terytorialny.
Osiedle obejmuje swym zasięgiem ulice: Asnyka, Baczyńskiego, Borowikową, Botaniczną, Boya-Żeleńskiego, Broniewskiego, Brzechwy, Chełmońskiego, Chłodną, Cybisa, Dąbrowskiej, Dygasińskiego, Fałata, Fredry, Gałczyńskiego, Gierymskiego, Gombrowicza, Grabowiecką, Grottgera, Iglastą, Iłżecką od nr 83 do nr 217 (numery nieparzyste) i od nr 82 do nr 202 (numery parzyste), Iwaszkiewicza, Jesienną, Jeżynową, Kasprowicza, Konarskiego, Konopnickiej od nr 13 do nr 81 (numery nieparzyste) i od nr 12 do nr 80 (numery parzyste), Korczaka, Kossaka, Krasickiego, Krasińskiego, Kraszewskiego, Kruczkowskiego, Letnią, Leśmiana, Łąkową, Magnoliową, Malczewskiego, Miłą, Mokrą, Morcinka, Nałkowskiej, Naruszewicza, Norwida, Okrzei, Orkana, Osikową, Piaski, Plenerową, Podleśną, Prusa, Rodakowskiego, Rudnickiego, Rydla, Struga, Staffa, Syrokomli, Temidy, Tetmajera, Torfową, Tuwima, Trzeciaków od nr 3 do nr 77 (numery nieparzyste) i od nr 2 do nr 70 (numery parzyste), Waryńskiego od nr 37 do nr 55 (numery nieparzyste), Wasilewskiej, Wiosenną, Witkiewicza, Witosa, Wodną, Wolskiej, Wspólną od nr 25 do nr 95 (numery nieparzyste) i od nr 48 do nr 108 (numery parzyste), Wybickiego, Wyspiańskiego od nr 27 do nr 41 (numery nieparzyste) i od nr 30 do nr 46 (numery parzyste), Zacisze, Zapolskiej, Zielną, Ziołową.
Historia.
Pierwsze wzmianki o osadzie Piaski występują w dokumentach z końca XVIII w. We wcześniejszych (połowa XVIII w.) występuje na tym terenie osada o nazwie "Owczarnia" ("Owilla"). Nazwa ta mogła być w późniejszym czasie zastąpiona właśnie przez Piaski. W latach 30. XIX w. zaczęli się tu osiedlać pracownicy zakładów hutniczych w Kuźni. 1 maja 1905 w czasie rewolucji 1905 roku miał tu miejsce robotniczy wiec, na którym zebrało się 2 tys. osób. Wyruszyli oni następnie na pochód przez Kuźnię i Paulinów.
W 1907 osada Piaski miała 11 domów i 187 mieszkańców. Folwark Piaski miał wówczas 23 domy i 446 mieszkańców. W 1924 osiedle zostało przyłączone do Ostrowca.
W 1938 rozpoczęły się przygotowania do budowy kościoła parafialnego na Piaskach. Zostały one przerwane przez wojnę. Budowę wznowiono w latach 1959-1960, kiedy to powstał kościół dolny. Górną część świątyni wzniesiono w latach 1979-1984.

</doc>
<doc id="1021956" url="https://pl.wikipedia.org/wiki?curid=1021956" title="Openbox">
Openbox

Openbox – menedżer okien dla graficznego interfejsu użytkownika X Window System, rozprowadzany na zasadach licencji GNU General Public Licence. Pierwotnie Openbox wywodził się z Blackboksa 0.65.0, jednakże został on całkowicie przepisany w języku programowania C i od wersji 3.0 nie bazuje już na żadnym kodzie Blackboksa.
Został zaprojektowany jako mały, szybki oraz w pełni obsługujący standardy Inter-Client Communication Conventions Manual (ICCCM) i Extended Window Manager Hints (EWMH). Zawiera wiele funkcji takich jak menu za pomocą których użytkownik może kontrolować aplikacje, albo które wyświetlają różnorakie dynamiczne dane.
Używanie Openboksa.
Openbox udostępnia na pulpicie pod prawym przyciskiem myszy (lub każdym dowolnym jaki zostanie ustawiony) "menu główne" i pozwala na konfigurację sposobu w jaki są obsługiwane okienka. Gdy okno jest zminimalizowane staje się niewidoczne. By je ponownie wyświetlić używa się skrótu klawiaturowego Alt + Tab, albo menu zarządzania pulpitami i oknami dostępnego pod środkowym przyciskiem myszy. Normalnym jest rozszerzanie możliwości Openboksa za pomocą innych małych programów które dodają ikonki, paski zadań itp. ponieważ Openbox sam ich nie tworzy.
Konfiguracja.
Są tylko dwa pliki konfiguracyjne, znajdujące się w folderze ~/.config/openbox (menu.xml oraz rc.xml ). Jeśli użytkownik nie chce edytować ich ręcznie, może wykonać większość konfiguracji za pomocą łatwych w obsłudze narzędzi obconf (dla ustawień i skrótów) oraz obmenu (do edycji menu głównego). Można również utworzyć skrypt powłoki o nazwie autostart, który będzie wykonywany wraz ze startem sesji Openboksa.
Unikatowe funkcje.
W systemie obsługi menu Openboksa znajduje się mechanizm obsługi dynamicznych list. Za każdym razem gdy użytkownik będzie chciał wyświetlić submenu, uruchamiany jest odpowiedni skrypt i lista jest generowana. Daje to użytkownikom i twórcom oprogramowania większą elastyczność niż standardowe statyczne menu, które można znaleźć w większości menadżerów okien.

</doc>
<doc id="1021959" url="https://pl.wikipedia.org/wiki?curid=1021959" title="Nausori">
Nausori

Nausori – miasto na Fidżi; na wyspie Viti Levu; (Dystrykt Centralny, prowincja Tailevu). Według danych szacunkowych na rok 2009 liczy 52 451 mieszkańców. Jest tutaj rozwinięty przemysł spożywczy, oprócz tego miasto to jest ośrodkiem turystycznym.

</doc>
<doc id="1021961" url="https://pl.wikipedia.org/wiki?curid=1021961" title="Materiał sadzeniowy">
Materiał sadzeniowy

Materiał sadzeniowy – rośliny wyhodowane z jednostek nasiennych, z części roślin lub rośliny z odnowienia naturalnego.
Są to siewki (materiał nie szkółkowany) i przesadki (materiał szkółkowany) drzew i krzewów leśnych produkowane w szkółkach leśnych i wykorzystywane do sztucznego odnowienia lasu poprzez: odnowienie, zalesienie, poprawki, uzupełnienia, dolesienia i wprowadzanie podszytu.

</doc>
<doc id="1021965" url="https://pl.wikipedia.org/wiki?curid=1021965" title="Sigatoka">
Sigatoka

Sigatoka, Singatoka – miasto na Fidżi, na wyspie Viti Levu (Dystrykt Zachodni, prowincja Nadroga-Navosa). Według danych szacunkowych na rok 2009 liczy 9 826 mieszkańców. Jest tu rozwinięty przemysł spożywczy. Oprócz tego miasto jest ośrodkiem turystycznym.

</doc>
<doc id="1021968" url="https://pl.wikipedia.org/wiki?curid=1021968" title="Spacer">
Spacer



</doc>
<doc id="1021973" url="https://pl.wikipedia.org/wiki?curid=1021973" title="Wulgarny język">
Wulgarny język



</doc>
<doc id="1021977" url="https://pl.wikipedia.org/wiki?curid=1021977" title="Rafael García">
Rafael García

José Rafael García Torres (ur. 14 sierpnia 1974 w Meksyku) – meksykański piłkarz grający na pozycji defensywnego pomocnika, obecnie trener.
Kariera klubowa.
García pochodzi z miasta Meksyk i tam też rozpoczął piłkarską karierę w klubie UNAM Pumas. W 1992 roku zadebiutował w rozgrywkach ligi meksykańskiej, ale dopiero 2 lata później zaczął grać w pierwszym składzie zespołu. W Pumas spędził pięć i pół sezonu, ale nie osiągnął większych sukcesów. Łącznie rozegrał 128 meczów i strzelił 18 goli. W styczniu 1998 Rafael przeszedł do Club Toluca. W tym samym roku wywalczył z tym klubem mistrzostwo fazy Verano, swoje pierwsze w karierze, a sukces ten powtórzył także w 1999 roku, jak i 2000. Z kolei w 2002 roku Toluca z Garcíą w kadrze sięgnęła po mistrzostwo fazy Apertura. Rafael w Toluce spędził sześć i pół roku i przez ten okres wystąpił w 200 spotkaniach ligowych i strzelił 23 gole.
Latem 2004 roku García przeszedł do stołecznego Cruz Azul, jednak nie osiągnął nic większego poza półfinałem play-off fazy Clausura. W 2005 po zakończeniu sezonu przeszedł do Atlasu Guadalajara, ale klub ten dwukrotnie nie awansował do play-off i latem 2006 zawodnik wrócił do Cruz Azul, w którym spędził fazę Apertura, a w latach 2007-2008 był zawodnikiem CD Veracruz.
Kariera reprezentacyjna.
W reprezentacji Meksyku García zadebiutował 7 lutego 1996 roku w przegranym 1:2 meczu z Chile. W 2002 roku został powołany przez Javiera Aguirre do kadry na Mistrzostwa Świata 2002, na których wystąpił jedynie w spotkaniu z Włochami (1:1). Rafael znalazł się także w kadrze na Mistrzostwa Świata w Niemczech, ale tu z kolei nie wystąpił w żadnym spotkaniu.
García ma za sobą także udział w takich turniejach jak: Copa América 1997 (3. miejsce), Puchar Konfederacji 1999 (zwycięstwo), Copa América 1999 (3. miejsce), Złoty Puchar CONCACAF 2003 (mistrzostwo) oraz Złoty Puchar CONCACAF 2005 (ćwierćfinał).

</doc>
<doc id="1021980" url="https://pl.wikipedia.org/wiki?curid=1021980" title="Wojciech Dmochowski">
Wojciech Dmochowski

Wojciech Dmochowski (ur. 4 marca 1967 w Ostrowi Mazowieckiej) – polski aktor teatralny, filmowy, aktor musicalowy, wokalista-śpiewak (baryton).
Zadebiutował w musicalu Metro w reżyserii Janusza Józefowicza, z którym również wystąpił na Broadwayu. Od tego czasu był związany z teatrem Buffo w Warszawie. Jest absolwentem szkoły muzycznej II stopnia.
W latach 2004-2018 grał Eryka w programie telewizyjnym dla dzieci „Domisie”.
Od 2002 roku jest jednym z wokalistów w Kwartecie Szafa Gra.

</doc>
<doc id="1021985" url="https://pl.wikipedia.org/wiki?curid=1021985" title="Fasitoouta">
Fasitoouta

Fasitoouta - miejscowość w Samoa, na wyspie Upolu. W 2016 roku liczyło 2 147 mieszkańców. Przemysł spożywczy, ośrodek turystyczny.

</doc>
<doc id="1021988" url="https://pl.wikipedia.org/wiki?curid=1021988" title="Synagoga Tempel w Stanisławowie">
Synagoga Tempel w Stanisławowie

Synagoga Tempel w Stanisławowie – synagoga znajdująca się w Stanisławowie, obecnie Iwano-Frankiwsku.
Historia.
Koncepcje budowy dużej, reformowanej synagogi w mieście narodziły się w 1887 roku wśród członków „Stowarzyszenia Postępowego”. Wkrótce Aleksander Wittels i Eliasz Fischer wraz z innymi członkami stowarzyszenia powołali komitet budowy synagogi postępowej.
W 1888 roku powstało Towarzystwo Świątyni Izraelickiej. W 1893 roku powołano zarząd, komisję budowlaną, walne zgromadzenie oraz otrzymano w darowiźnie od zarządu miasta działkę pod budowę synagogi.
Dnia 20 czerwca 1895 roku nastąpiło uroczyste wmurowanie kamienia węgielnego przez rabina Izaaka Horowitza. Został on umieszczony w fundamencie, pod drzwiami prowadzącymi do głównej sali modlitewnej. Budowa synagogi trwała cztery lata, a jej projektantem był wiedeński architekt Wilhelm Stiasny.
Uroczyste otwarcie synagogi nastąpiło 4 września 1899 roku z udziałem władz miasta oraz rzeszy wiernych. Podczas I wojny światowej synagoga została znacznie uszkodzona. Po zakończeniu wojny została gruntownie odrestaurowana, a w latach 1927–1929 wykonano wewnątrz nowe malowidła, z zewnątrz otynkowano oraz wymieniono dach na nowy.
Podczas II wojny światowej, po wkroczeniu wojsk niemieckich do Stanisławowa w 1941 roku, synagoga została zdewastowana. Po zakończeniu wojny została prowizorycznie wyremontowana.
Obecnie synagoga służy w połowie lokalnej społeczności żydowskiej. Mieści się w niej skromna sala modlitewna oraz biura gminy. Druga część synagogi jest wykorzystywana jako salon meblowy.
Architektura.
Murowany budynek synagogi wzniesiono na planie prostokąta, w stylu mauretańskim z domieszką neorenesansu. Wewnątrz w zachodniej części znajduje się przedsionek, z którego wchodziło się do głównej sali modlitewnej, którą z trzech stron otaczały galerie dla kobiet. Całość posiadała 300 miejsc siedzących.
Na ścianie wschodniej znajduje się apsyda, w której umieszczony był dawniej mauretański Aron ha-kodesz. Pierwotnie w narożnikach synagogi znajdowały się cztery wieże nakryte cebulastymi kopułami z iglicami z gwiazdami Dawida.

</doc>
<doc id="1021989" url="https://pl.wikipedia.org/wiki?curid=1021989" title="Polskie Forum Ludowo-Chrześcijańskie „Ojcowizna”">
Polskie Forum Ludowo-Chrześcijańskie „Ojcowizna”

Polskie Forum Ludowo-Chrześcijańskie „Ojcowizna” – polska konserwatywna partia ludowa działająca w latach 1991–1997, później stowarzyszenie o charakterze politycznym.
Historia.
Ugrupowanie zostało założone przez Romana Bartoszczego, który opuścił w 1991 Polskie Stronnictwo Ludowe. Liderami ugrupowania byli też Stanisław Majdański i Leszek Murzyn. W Sejmie kontraktowym jego stronnicy powołali ośmioosobowy Klub Ludowo-Chrześcijański. W wyborach parlamentarnych w 1991 „Ojcowizna” przystąpiła do Porozumienia Obywatelskiego Centrum, wystawiając jednocześnie własną listę w jednym okręgu. Mandat posła I kadencji uzyskał tylko jej przewodniczący.
Roman Bartoszcze w Sejmie przystąpił do klubu Ruch dla Rzeczypospolitej, jednak liderzy „Ojcowizny” nie wystartowali w wyborach w 1993. Dwa lata później w wyborach prezydenckich Forum poparło Jana Olszewskiego. Nie uzyskało jednak żadnego wpływu na kształt nowej formacji byłego premiera – Ruchu Odbudowy Polski. Na skutek tego partia w wyborach parlamentarnych w 1997 przystąpiła do prawicowego komitetu Narodowo-Chrześcijańsko-Demokratyczny Blok dla Polski. Jednocześnie jeden z jej założycieli Stanisław Majdański został wybrany senatorem z ramienia AWS. Partia nie przerejestrowała się zgodnie z wymogami nowej ustawy i przestała istnieć w 1998.
W 2001 członkowie stowarzyszenia Polskie Forum Ludowo-Chrześcijańskie „Ojcowizna”, Leszek Murzyn (prezes stowarzyszenia) i Grzegorz Górniak, z listy Ligi Polskich Rodzin zostali posłami IV kadencji. Pierwszy z nich zasiadał także w Sejmie V kadencji. W 2006 Roman Bartoszcze (prezes honorowy stowarzyszenia PFLCh „Ojcowizna”, zarejestrowanego w KRS w 2004) został odznaczony Krzyżem Komandorskim Orderu Odrodzenia Polski.

</doc>
<doc id="1021990" url="https://pl.wikipedia.org/wiki?curid=1021990" title="Taro Island">
Taro Island

Taro Island – jedna z wysp położona w archipelagu Wysp Salomona; stolica Prowincji Choiseul; 810 mieszkańców (2009). Ośrodek turystyczny, obsługiwany przez Port lotniczy Choiseul Bay.

</doc>
<doc id="1021993" url="https://pl.wikipedia.org/wiki?curid=1021993" title="Tigoa">
Tigoa

Tigoa - miasto na Wyspach Salomona; na wyspie Rennell; stolica Prowincji Rennell i Bellona; 613 mieszkańców (szacunek 2013). Ośrodek turystyczny.

</doc>
<doc id="1022000" url="https://pl.wikipedia.org/wiki?curid=1022000" title="Bourail">
Bourail

Bourail – miasto w Nowej Kaledonii (zbiorowość zamorska Francji); 5,5 tys. mieszkańców (2019). Przemysł spożywczy, ośrodek turystyczny.
W mieście tym spędził ostatnie lata swojego życia i umarł Antoni Berezowski. 

</doc>
<doc id="1022003" url="https://pl.wikipedia.org/wiki?curid=1022003" title="Koné">
Koné

 
Koné – miasto w Nowej Kaledonii (zbiorowość zamorska Francji); 8144 mieszkańców (2019). Stolica Prowincji Północnej. Ośrodek turystyczny. W mieście znajduje się port lotniczy Kone.

</doc>
<doc id="1022007" url="https://pl.wikipedia.org/wiki?curid=1022007" title="John Ferguson Sr.">
John Ferguson Sr.

John Ferguson Senior (ur. 5 września 1938 w Vancouver, zm. 14 lipca 2007 w Windsorze) – kanadyjski hokeista, zawodnik klubu Montreal Canadiens, z którym w latach 1963–1971 pięciokrotnie zdobył Puchar Stanleya. Ojciec Johna Fergusona Juniora, menadżera generalnego Toronto Maple Leafs.
W karierze rozegrał 8 sezonów w barwach Montreal Canadiens, w tym czasie występując w pięciuset meczach NHL, zdobywając 145 bramek i spędzając na ławce kar 1214 minut. Po zakończeniu kariery sportowej pełnił funkcję menadżera generalnego i trenera New York Rangers i Winnipeg Jets, współpracował z Ottawa Senators, a w ostatnich latach życia jako konsultant z San Jose Sharks. W 1972 był asystentem trenera reprezentacji Kanady Harry'ego Sidena podczas tak zwanej „serii stulecia” w meczach z hokeistami ZSRR.
Zmarł w wieku 68 lat na raka prostaty.

</doc>
<doc id="1022008" url="https://pl.wikipedia.org/wiki?curid=1022008" title="Oglądactwo">
Oglądactwo

Oglądactwo, voyeuryzm, voyeryzm, voyeurism, wojeryzm, skopofilia, skoptofilia – zaburzenie zachowania z grupy zaburzeń preferencji seksualnych charakteryzujące się skłonnością do oglądania innych ludzi podczas zachowań seksualnych.
Klasyfikacja.
Oglądactwo uwzględnione zostało w 10 rewizji Międzynarodowej Statystycznej Klasyfikacji Chorób i Problemów Zdrowotnych. Znajduje się ono w Rozdziale V obejmującym zaburzenia psychiczne i zaburzenia zachowania, związanych z kodem F. W jego obrębie oglądactwo zalicza się do zaburzeń osobowości i zachowania dorosłych (F60-F69), a dokładniej umieszcza się je wśród zaburzeń preferencji seksualnych (F65). Oglądactwo kodowane jest jako F65.3.
Zgodnie z klasyfikacją ICD-10 do rozpoznania oglądactwa wymagane jest spełnienie następujących kryteriów:
Natomiast uwzględnione w punkcie A ogólne kryteria zaburzeń preferencji seksualnych ICD określa następująco:
Epidemiologia.
Zaburzenie to dotyka najczęściej mężczyzn heteroseksualnych, zazwyczaj o ograniczonej aktywności seksualnej.
Obraz kliniczny.
Oglądactwo polega na obserwowaniu innych osób, które zazwyczaj nie są świadome tego, że ktoś się im przygląda. Często są to osoby dla podglądającego obce. Osoby takie podglądane są, gdy się rozbierają, gdy są nagie, a nawet, gdy zajęte są aktywnością seksualną. Niekiedy jednak dotyczy tylko rozbierających się czy też już nieodzianych kobiet.
Osoba podglądająca osiąga dzięki temu podniecenie seksualne. Często fantazjuje, jakoby ona sama miewała zbliżenia natury seksualnej z osobami, które podglądała. Może ona osiągać orgazm podczas oglądania podglądanych czy podczas przypominania sobie tego, podczas masturbacji. Zdarza się, że zachowanie takie stanowi jedyną formę aktywności seksualnej dotkniętej oglądactwem osoby.
Epizody takiego zachowania nawracają, występuje trwała tendencja do takiego zachowania się.
Przebieg.
Oglądactwo cechuje się przewlekłym przebiegiem. Zaczyna się najczęściej jeszcze przed wiekiem 15 lat. U adolescentów występuje dość często, a głównym motywem podejmowania takich zachowań jest ciekawość. Większość osób, u których pojawił się epizod oglądactwa, z upływem czasu rozwija normalną aktywność seksualną, przestając podglądać innych.
Oglądactwo nie przemija najczęściej u mężczyzn cechujących się wstydliwością, przejawiających trudności w rozwiązywaniu problemów w relacjach z płcią przeciwną bądź też z różnych względów niepodejmujących aktywności seksualnej uznawanej za normalną. Może tu chodzić choćby o względy religijne. Inaczej sytuację tę tłumaczy behawioryzm, zgodnie z którym u osób tych dochodzi do skojarzenia sytuacji oglądania z pobudzeniem seksualnym.
Leczenie.
Terapia oglądactwa obejmuje psychoanalizę i psychoterapię behawioralną. Nie istnieją jednak wiarygodne badania oceniające wyniki stosowania tych metod leczniczych.

</doc>
<doc id="1022010" url="https://pl.wikipedia.org/wiki?curid=1022010" title="Mary Steenburgen">
Mary Steenburgen

Mary Nell Steenburgen (ur. 8 lutego 1953 w Newport) – amerykańska aktorka, laureatka Oscara dla najlepszej aktorki drugoplanowej za rolę w filmie "Melvin i Howard".
Życiorys.
Urodziła się w Newport w stanie Arkansas jako córka Nellie Mae (z domu Wall, 1923-2010), sekretarka szkoły, i Maurice’a Hoffmana Steenburgena (1914-1989), konduktora pociągu towarowego, który pracował w Missouri Pacific Railroad. Ma siostrę, Nancy (Steenburgen) Kelly, nauczycielkę. Jest pochodzenia holenderskiego, angielskiego, szkockiego i walijskiego. W 1971 studiowała dramat w Hendrix College w Conway. Studiowała aktorstwo w Neighborhood Playhouse.
Na wielkim ekranie zadebiutowała u boku Jacka Nicholsona w jego westernie "Idąc na południe" (1978). Na planie następnego filmu "Podróż w czasie" (1979) poznała swojego przyszłego męża – aktora Malcolma McDowella. Ich małżeństwo zakończyło się po 10 latach rozwodem. Z tego związku przyszła na świat dwójka dzieci – córka Lilly, która jest aktorką oraz syn Charlie – producent i reżyser filmowy. Na planie filmu "Pontiakiem na Księżyc" (1994) aktorka poznała swojego drugiego męża – aktora Teda Dansona, którego poślubiła w 1995 roku. Para wystąpiła razem w serialach komediowych "Ink" (1996) i "Podróże Guliwera" (1996) oraz w dreszczowcu "Rozmowy z zaświatami" (2002).
W 1981 roku odebrała Oscara dla najlepszej aktorki drugoplanowej za rolę w filmie "Melvin i Howard" w reżyserii Jonathana Demme’a.

</doc>
<doc id="1022011" url="https://pl.wikipedia.org/wiki?curid=1022011" title="Arue (Polinezja Francuska)">
Arue (Polinezja Francuska)

Arue – miasto w Polinezji Francuskiej; na wyspie Tahiti; 9 458 mieszkańców (2007). Przemysł spożywczy, ośrodek turystyczny.
Częścią miasta jest również niewielki atol Tetiaroa.

</doc>
<doc id="1022012" url="https://pl.wikipedia.org/wiki?curid=1022012" title="Synagoga Tempel w Iwano-Frankiwsku">
Synagoga Tempel w Iwano-Frankiwsku



</doc>
<doc id="1022013" url="https://pl.wikipedia.org/wiki?curid=1022013" title="Féchy">
Féchy

Féchy − miasto i gmina we francuskojęzycznej części Szwajcarii, położone nad brzegiem Jeziora Genewskiego (fr.: "Lac Léman"). Administracyjnie stanowi gminę miejską w dystrykcie Aubonne kantonu Vaud. 649 mieszkańców (2003).

</doc>
<doc id="1022025" url="https://pl.wikipedia.org/wiki?curid=1022025" title="Afaahiti">
Afaahiti

Afaahiti również Taravao – miasto w Polinezji Francuskiej; na wyspie Tahiti; 5700 mieszkańców (2006). Przemysł spożywczy, ośrodek turystyczny.

</doc>
<doc id="1022027" url="https://pl.wikipedia.org/wiki?curid=1022027" title="Góra Chełmo">
Góra Chełmo

Góra Chełmo – wzniesienie (323 m n.p.m.) w pobliżu wsi Chełmo, położonej w województwie łódzkim, w powiecie radomszczańskim, w gminie Masłowice.
Na wzniesieniu pozostałości grodziska z IX w. otoczonego siedmioma pierścieniami wałów obronnych. Archeolodzy odkryli, że pierwsze umocnienia na Górze Chełmskiej pochodzą z IX wieku. Istniały kilkadziesiąt lat i zostały spalone. Według historyka Tomasza Nowaka były to prawdopodobnie umocnienia obronne albo miejsce kultu. W X wieku gród rozbudowano i funkcjonował on do wieku XIII. Przypuszcza się, że od XIV do XVII wieku istniał w tym miejscu dwór szlachecki, brak jednak źródeł, które pozwalają na potwierdzenie tych informacji.
Badania archeologiczne na stanowisku prowadziła Janina Kamińska w latach 1955–56. W czasie badań wykopaliskowych ustalono, że wały grodziska zbudowane były w konstrukcji drewniano- ziemnej, wzmacnianej kamieniami. W latach 2014–15 przeprowadzono serie badań nieinwazyjnych. Wykonano zdjęcia lotnicze i analizy pomiarów LiDAR ALS (lotniczy skaning laserowy) oraz badania geofizyczne i fosforowe. Wyniki wyraźnie wskazują, iż mamy do czynienia z obiektem, który najpewniej był objęty intensywną aktywnością osadniczą, przestrzeń grodziska osiągała powierzchnię ponad 11 ha.
Na południowym stoku góry znajduje się złoże piaskowców kredowych „Zagórze” udokumentowane zostało w kategorii C1 i zajmuje powierzchnię 0,94 ha. Nadkład, o grubości od 0 do 2,5 m (średnio 1,35 m) stanowią gleba i rumosz piaskowca. Miąższość złoża waha się od 10,4 do 12,5 i średnio wynosi 11,5 m. Piaskowiec znajduje zastosowanie jako materiał okładzinowy w budownictwie i w drogownictwie.
Przez wzniesienie przebiega pieszy szlak turystyczny – "Szlak partyzancki", oznaczony kolorem czerwonym .
Z południowego zbocza widoczne są wzniesienia Wyżyny Krakowsko-Częstochowskiej. Góra Chełmo to najdalej położony punktem z którego zaobserwowano Karpaty. Pierwsza obserwacja Tatr z tego miejsca (i województwa łódzkiego) została wykonana 20 października 2021 przez fotografa Pawła Kłaka.

</doc>
<doc id="1022030" url="https://pl.wikipedia.org/wiki?curid=1022030" title="Prorok Micheasz">
Prorok Micheasz

Imię "Micheasz" nosiło dwóch biblijnych proroków:

</doc>
<doc id="1022032" url="https://pl.wikipedia.org/wiki?curid=1022032" title="Lakatoro">
Lakatoro

Lakatoro – miasto w Vanuatu; na wyspie Malekula; 1 290 mieszkańców (2013). Stolica prowincji Malampa.

</doc>
<doc id="1022033" url="https://pl.wikipedia.org/wiki?curid=1022033" title="Neoklasycy">
Neoklasycy

Neoklasycy - grupa ukraińskich poetów i pisarzy - modernistów, działająca na początku XX wieku.
Założycielami grupy było pięć osób: Mykoła Zerow, Pawło Fyłypowycz, Mychajło Draj-Chmara, Oswald Burghardt ("Jurij Klen") i Maksym Rylski.
Członkowie grupy przedstawiali siebie jako estetów, i ostro przeciwstawiali się narodnictwu i romantyzmowi. Oprócz twórczości literackiej członkowie grupy zajmowali się krytyką literacką i teorią ukraińskiego modernizmu. Należą do generacji określanej jako "rozstrzelane odrodzenie".

</doc>
<doc id="1022038" url="https://pl.wikipedia.org/wiki?curid=1022038" title="Wygoda (powiat krotoszyński)">
Wygoda (powiat krotoszyński)

Wygoda – osada w Polsce, położona w województwie wielkopolskim, w powiecie krotoszyńskim, w gminie Rozdrażew.
Wchodzi w skład sołectwa Wolenice.
W okresie Wielkiego Księstwa Poznańskiego (1815-1848) miejscowość wzmiankowana jako "Wygoda karczma" należała do wsi mniejszych w ówczesnym pruskim powiecie Krotoszyn w rejencji poznańskiej. Wygoda należała do okręgu koźmińskiego tego powiatu i stanowiła część majątku Wolenica, którego właścicielem był wówczas Antoni Stablewski. Według spisu urzędowego z 1837 roku wieś liczyła 24 mieszkańców, którzy zamieszkiwali trzy dymy (domostwa).
W latach 1975–1998 Wygoda należała administracyjnie do województwa kaliskiego.
Przed 2023 r. miejscowość była częścią wsi Wolenice.

</doc>
<doc id="1022044" url="https://pl.wikipedia.org/wiki?curid=1022044" title="Richmond Arquette">
Richmond Arquette

Richmond Arquette (ur. 21 sierpnia 1963 w Nowym Jorku) – amerykański aktor filmowy i telewizyjny.
Życiorys.
Urodził się jako najstarszy syn i drugie z pięciorga dzieci Brendy „Mardi” Nowak, Żydówki polskiego pochodzenia, hipiski, poetki i aktywistki politycznej, i aktora Lewisa Arquette. Jego rodzeństwo to Rosanna, Patricia, Alexis i David.
Zadebiutował na ekranie w wieku trzydziestu lat w czarnej komedii Paula Mazursky'ego "Zabójstwo w blasku księżyca" ("Kill the Moonlight", 1993) jako przyjaciel Sandry. Grywał potem drobne role przeważnie w niezależnych produkcjach. Pojawił się w roli kuriera w dreszczowcu "Siedem" ("Se7en", 1995) z Bradem Pittem, z którym spotkał się ponownie na planie dramatu sensacyjnego "Podziemny krąg" ("Fight Club", 1999]), gdzie wystąpił w roli lekarza. W thrillerze "Krzyk 3" ("Scream 3", 2000) pojawił się jako student. W 2006 wystąpił w filmie brata, Davida, zatytułowanym "Rzeź" ("The Tripper").

</doc>
<doc id="1022045" url="https://pl.wikipedia.org/wiki?curid=1022045" title="Lénakel">
Lénakel

Lénakel – miasto w Vanuatu; na wyspie Tanna, w prowincji Tafea. Według danych szacunkowych na rok 2010 liczy 1473 mieszkańców. Przemysł spożywczy, ośrodek turystyczny.

</doc>
<doc id="1022047" url="https://pl.wikipedia.org/wiki?curid=1022047" title="Dębowiec (gmina Rozdrażew)">
Dębowiec (gmina Rozdrażew)

Dębowiec – osada w Polsce położona w województwie wielkopolskim, w powiecie krotoszyńskim, w gminie Rozdrażew. Miejscowość wchodzi w skład sołectwa Wolenice.
W latach 1975–1998 miejscowość należała administracyjnie do województwa kaliskiego.
Zobacz też: Dębowiec

</doc>
<doc id="1022050" url="https://pl.wikipedia.org/wiki?curid=1022050" title="Dmitrij Prigow">
Dmitrij Prigow

Dmitrij Aleksandrowicz Prigow (ros. Дми́трий Алекса́ндрович При́гов, ur. 5 listopada 1940 w Moskwie, zm. 16 lipca 2007 tamże) – rosyjski artysta niezależny, poeta, rzeźbiarz i performer.
Życiorys.
Współtwórca soc-artu (radziecki odpowiednik pop-artu), oraz tak zwanej moskiewskiej szkoły konceptualizmu. Był jednym z pierwszych artystów w ZSRR wykorzystującym performance jako formę sztuki. Po przemianach demokratycznych i rozwiązaniu Związku Republik Radzieckich, posługiwał się w swojej twórczości głównie symboliką zaczerpniętą z kultury chrześcijańskiej.
Zmarł w wieku 66 lat w moskiewskim szpitalu na skutek rozległego zawału serca.

</doc>
<doc id="1022051" url="https://pl.wikipedia.org/wiki?curid=1022051" title="Claudia Wells">
Claudia Wells

Claudia Wells (ur. 5 lipca 1966, Kuala Lumpur) – amerykańska aktorka.
Urodzona w Kuala Lumpur w Malezji, dorastała w San Francisco. Po kilku występach w serialach telewizyjnych zagrała w Powrocie do przyszłości rolę Jennifer Parker - dziewczynę głównego bohatera. Z powodów osobistych (u jej matki zdiagnozowano raka) nie mogła powtórzyć swojej kreacji w następnych częściach, gdzie została zastąpiona przez Elisabeth Shue.
Od 1991 roku Claudia prowadzi sklep z męskimi ubraniami w Studio City w Kalifornii pod nazwą "Armani Wells".

</doc>
<doc id="1022052" url="https://pl.wikipedia.org/wiki?curid=1022052" title="Nett">
Nett

Nett – miasto w Sfederowanych Stanach Mikronezji; na wyspie Pohnpei; 4 500 mieszkańców (2006). Przemysł spożywczy, ośrodek turystyczny.

</doc>
<doc id="1022055" url="https://pl.wikipedia.org/wiki?curid=1022055" title="Punkcja zatok">
Punkcja zatok

Punkcja zatoki szczękowej - zabieg wykonywany przez laryngologa. Polega na usunięciu ropy zgromadzonej w zatoce. Po znieczuleniu miejscowym, laryngolog wprowadza igłę do jamy nosowej, przebija zwykle cienką (przyśrodkową) ścianę zatoki w przewodzie nosowym dolnym, a następnie wstrzykuje roztwór soli fizjologicznej lub leku, wypłukując ropę, która jest wydmuchiwana przez nos (po zatkaniu przeciwległej dziurki nosa) lub po ścianie gardła i należy ją wypluć. Następnie może być podany jeszcze antybiotyk tą samą drogą. Jeśli śluzu lub substancji ropnej było dużo, punkcję można powtarzać.
Płukanie zatoki szczękowej rzadziej może być też przeprowadzone przez przewód nosowy środkowy. Po uprzednim ostrzyknięciu ujścia zatoki szczękowej do jej wnętrza wprowadza się specjalnie zakrzywioną kaniulę. Przez kaniulę można odessać wydzielinę z wnętrza zatoki, przepłukać światło zatoki lub wprowadzić do światła zatoki leki.
Punkcja zatoki czołowej - zabieg operacyjny wykonywany w znieczuleniu ogólnym przez laryngologa. Jednym z typów punkcji zatoki czołowej jest punkcja Kuemel-Becka.
Punkcja zatoki klinowej jest wykonywana przy użyciu specjalnej kaniuli.
Nie wykonuje się punkcji zatok sitowych.
Płukanie zatoki szczękowej można również przeprowadzić przebijając górne dziąsło cienką igłą, przez którą wstrzykuje się roztwór soli fizjologicznej, która wypływa nosem. Zwykle stosuje się ten zabieg po usunięciu zęba, którego korzeń niejako czopował zatokę szczękową, w konsekwencji nieunikniony jest zabieg zszycia zatoki.

</doc>
<doc id="1022057" url="https://pl.wikipedia.org/wiki?curid=1022057" title="Tonoas">
Tonoas

Tonoas - miasto w Sfederowanych Stanach Mikronezji; w stanie Chuuk; 4 tys. mieszkańców (2006). Przemysł spożywczy, ośrodek turystyczny.

</doc>
<doc id="1022059" url="https://pl.wikipedia.org/wiki?curid=1022059" title="Grzegorz Górniak">
Grzegorz Górniak

Grzegorz Antoni Górniak (ur. 28 lipca 1959 w Ziębicach) – polski polityk, rolnik, poseł na Sejm IV kadencji.
Życiorys.
Absolwent zasadniczej szkoły zawodowej w Gliwicach i liceum ogólnokształcącego. Podjął pracę jako rolnik. W latach 90. działał w prawicowych ludowych ugrupowaniach. Należał do Polskiego Forum Ludowo-Chrześcijańskiego „Ojcowizna”.
W wyborach parlamentarnych w 2001 został wybrany posłem IV kadencji. Startował z listy Ligi Polskich Rodzin w okręgu wałbrzyskim, następnie przeszedł do koła poselskiego Dom Ojczysty. W 2005 nie ubiegał się o reelekcję, w 2006 bezskutecznie kandydował do sejmiku dolnośląskiego z ramienia Prawa i Sprawiedliwości. Działacz Stronnictwa Ludowego „Ojcowizna”.

</doc>
<doc id="1022061" url="https://pl.wikipedia.org/wiki?curid=1022061" title="Utiroa">
Utiroa

Utiroa – miejscowość na atolu na wyspach Kiribati położona w pobliżu miejscowości: Nuribenua na zachodzie i Terikiai i Eita na północy. Jej populacja wynosi 2213.

</doc>
<doc id="1022064" url="https://pl.wikipedia.org/wiki?curid=1022064" title="Tabukiniberu">
Tabukiniberu

Tabukiniberu - miasto w Kiribati; 1 900 mieszkańców (2006). Przemysł spożywczy, ośrodek turystyczny.

</doc>
<doc id="1022065" url="https://pl.wikipedia.org/wiki?curid=1022065" title="Amazjasz">
Amazjasz



</doc>
<doc id="1022066" url="https://pl.wikipedia.org/wiki?curid=1022066" title="Aleksy Romanow (1850–1908)">
Aleksy Romanow (1850–1908)

Aleksy Aleksandrowicz Romanow (ros. "Алексей Александрович Романов", ur. w Petersburgu, zm. w Paryżu) – wielki książę rosyjski, dowódca floty rosyjskiej w randze generała-admirała.
Czwarty syn i piąte dziecko cara Aleksandra II i Marii Heskiej, młodszy brat cara Aleksandra III. W 1868 r., wracając z Grecji, przeżył katastrofę okrętu „Aleksander Newski” u wybrzeży Jutlandii. W 1870 r. prawdopodobnie poślubił (wbrew woli rodziny) Aleksandrę, hrabinę Żukowską (1842-1899), z którą miał syna, hrabiego Aleksego Bielewskiego-Żukowskiego (1871-1932). 
Od 1860 r. praktykował jako oficer na różnych okrętach wojennych, od 1873 r. dowodził okrętami. Podczas wojny rosyjsko-tureckiej (1877-1878) mianowany dowódcą sił morskich Floty Naddunajskiej. Od 1881 r. dowódca floty carskiej, od 1883 r. - generał-admirał. Członek rosyjskiej Rady Państwa. Po klęsce w wojnie rosyjsko-japońskiej (1904-1905) odsunięty od stanowisk, zamieszkał w Paryżu.
W latach 1871-1872, jako pierwszy członek rosyjskiej rodziny carskiej, podróżował jako ambasador dobrej woli do USA, odwiedzając 34 stany i uczestnicząc m.in. w polowaniu na Dzikim Zachodzie.

</doc>
<doc id="1022070" url="https://pl.wikipedia.org/wiki?curid=1022070" title="Steve Darcis">
Steve Darcis

Steve Darcis (ur. 13 marca 1984 w Liège) − belgijski tenisista, reprezentant kraju w Pucharze Davisa, olimpijczyk.
Kariera tenisowa.
Zawodowy tenisista w latach 2003−2019.
Zwycięzca dwóch turniejów o randze ATP World Tour w grze pojedynczej. W połowie lipca 2007 roku zwyciężył w Amersfoort, na nawierzchni ziemnej. Będąc wówczas na 297. miejscu w rankingu z powodzeniem przeszedł najpierw eliminacje, a w turnieju głównym w drodze po tytuł wyeliminował m.in. Michaiła Jużego oraz w finale 6:1, 7:6(1) Wernera Eschauera. Na początku marca 2008 roku Darcis triumfował w halowym turnieju w Memphis, po pokonaniu w finale 6:3, 7:6(5) Robina Söderlinga. W lipcu 2008 Darcis roku ponownie osiągnął finał w Amersfoort, jednak w spotkaniu o tytuł przegrał z Albertem Montañésem.
Od września 2005 roku Darcis reprezentował Belgię w Pucharze Davisa. Miał znaczący wkład w powrót Belgii do grupy światowej w 2009 roku, kiedy zdobył dwa punkty w rywalizacji play-off przeciwko Ukrainie, po zwycięstwach z Serhijem Stachowskim i Serhijem Bubką. W 2012 roku ponownie poprowadził Belgię do powrotu do najwyższej klasy rozgrywek, eliminując Szwecję w rundzie play-off. Darcis zdobył punkty po wygranych z Michaelem Ryderstedtem i Andreasem Vinciguerrą.
Dwukrotnie wystąpił na igrzyskach olimpijskich. W Pekinie (2008) z rywalizacji singlowej odpadł w 1. rundzie, natomiast w deblu awansował do 2. rundy w parze z Olivierem Rochusem. W Londynie (2012) zagrał wyłącznie w grze pojedynczej i dotarł do 3. rundy.
Najwyżej sklasyfikowany w rankingu gry pojedynczej był na 38. miejscu (22 maja 2017), a w zestawieniu gry podwójnej na 126. pozycji (5 stycznia 2009).

</doc>
<doc id="1022072" url="https://pl.wikipedia.org/wiki?curid=1022072" title="Brontoscorpio anglicus">
Brontoscorpio anglicus

Brontoscorpio anglicus - gatunek wymarłego skorpiona opisany na podstawie skamielin odkrytych w Trimpley w Anglii. Żył w sylurze na dnie mórz i na wybrzeżach.
Dane podstawowe.
Wymiary średnie:

</doc>
<doc id="1022075" url="https://pl.wikipedia.org/wiki?curid=1022075" title="Godło Wielkiego Księstwa Poznańskiego">
Godło Wielkiego Księstwa Poznańskiego



</doc>
<doc id="1022077" url="https://pl.wikipedia.org/wiki?curid=1022077" title="Jad dziobaka">
Jad dziobaka

Jad dziobaka – toksyna zawierająca około 250 zidentyfikowanych związków chemicznych, wytwarzana przez dziobaki, które są jednym z niewielu gatunków jadowitych ssaków. Toksyna ta jest wytwarzana przez samce tego zwierzęcia, które posiadają na kończynach tylnych parę ostróg, którymi mogą wprowadzić tę substancję. Wywołuje ona silny ból, ale jest niegroźna dla życia człowieka.
Ostrogi i gruczoły jadowe.
W górnej części ud samców dziobaka znajdują się gruczoły pęcherzykowe nerkowatego kształtu, połączone cienkościennym przewodem wyprowadzającym z ostrogami na kości piętowej. Samice dziobaków, podobnie jak kolczatki, mają szczątkowe zawiązki ostróg nie rozwijające się w funkcjonalne narządy podobne do tych u samców, odpadające przed ukończeniem przez zwierzę roku życia. Ostroga jest połączona z niewielką kością tworząc staw, co pozwala na szerszy zakres ruchów, w zakresie kąta prostego. Ostroga zwykle leży płasko wzdłuż kończyny i jest podnoszona w razie zagrożenia.
Jad.
Gruczoły dziobaka produkują jad, na który składa się około 250 zidentyfikowanych substancji, w tym cztery główne toksyny. Trzy z nich są peptydami defensynopodobnymi (DLP, defensin-like peptides) spotykanymi wyłącznie u tego gatunku. Różne substancje wchodzące w skład jadu odpowiadają za różne wywierane przez nie działania: ból, obniżenie ciśnienia tętniczego i zwiększone krwawienie z rany. Działania pobudzające krzepnięcie stwierdzano w warunkach laboratoryjnych u zwierząt, ale nie występowały one zawsze. Inaczej niż w przypadku jadu węży, jad dziobaka wydaje się nie wywoływać martwicy, chociaż obserwowano u ludzi zmniejszenie masy mięśniowej kończyny, co mogło być jednak spowodowane zmniejszeniem sprawności kończyny w związku z utrzymującymi się działaniami toksyn. Nie wiadomo, czy ból jest wtórny do obrzęku tkanek, czy też jad posiada komponent działający bezpośrednio na receptory bólowe.
Chociaż skład jadu dziobaka wywiera zasadniczo podobny zakres działań do jadu węży, jego funkcja wydaje się być inna niż u gadów; działanie nie zagraża życiu, niemniej jest wystarczająco silne, by osłabić i unieszkodliwić ofiarę. Jad nie jest używany w celu obezwładnienia lub zabicia ofiary, i chociaż używany jest w celu obronnym, produkują go wyłącznie samce. Ponieważ jego produkcja rośnie w okresie gniazdowania, przypuszcza się, że jego funkcją jest zaznaczanie dominacji i kontrola terytorium w tym okresie.
Działanie na człowieka.
Jad jest wystarczająco silny, by zabić mniejsze ssaki, ale nie zagraża życiu człowieka. Niemniej, wywołuje rozdzierający ból, który może być tak silny, że obezwładnia ofiarę. W pobliżu rany gwałtownie pojawia się obrzęk, stopniowo rozprzestrzeniający się na zewnątrz. Według opisów przypadków i anegdotycznych doniesień, ból przechodzi w długotrwałą przeczulicę, utrzymującą się od kilku dni do kilku tygodni, a niekiedy miesięcy. Według niektórych doniesień natężenie bólu szybko się zmniejsza, ale według opublikowanych badań klinicznych z 1992 roku ból miał stałe natężenie i nie odpowiadał na morfinę. Nie odnotowano w piśmiennictwie przypadków śmiertelnych.
Zastosowanie.
Ze względu na możliwe bezpośrednie działanie na receptory bólowe i obserwowaną oporność bólu na działanie morfiny składniki jadu dziobaka są badane jako potencjalne źródło środków przeciwbólowych, które mogłyby znaleźć zastosowanie w terapii bólu przewlekłego. Badano również hipotensyjne właściwości toksyn dziobaka z myślą o terapii nadciśnienia tętniczego.

</doc>
<doc id="1022079" url="https://pl.wikipedia.org/wiki?curid=1022079" title="Stanisław Szyszkowski">
Stanisław Szyszkowski

Stanisław Szyszkowski (ur. 4 maja 1963 w Krajnie) – polski polityk, rolnik, poseł na Sejm IV kadencji.
Życiorys.
W 1983 ukończył Zespół Szkół Rolniczych w Podzamczu Chęcińskim. Pracował jako rolnik. W latach 1998–2001 był radnym gminy Górno. W sierpniu 2006 został kierownikiem zakładu produkcji roślin w Rejonowym Przedsiębiorstwie Zieleni w Kielcach. Funkcję tę pełnił do grudnia tego samego roku.
W wyborach parlamentarnych w 2001 został wybrany na posła IV kadencji. Startował z listy Ligi Polskich Rodzin w okręgu kieleckim. Należał do Porozumienia Polskiego, jednak nie odszedł z klubu parlamentarnego LPR wraz z Janem Łopuszańskim w 2003. Dwa lata później opuścił LPR, przechodząc do koła poselskiego Dom Ojczysty. W 2005 bezskutecznie ubiegał się z ramienia tej partii o mandat senatora, w 2006 o mandat radnego sejmiku świętokrzyskiego z listy komitetu Porozumienie Samorządowe.
Zatrudniony w rejonowym przedsiębiorstwie zieleni. W 2007 zgłosił akces do Prawicy Rzeczypospolitej, a w 2009 został pełnomocnikiem okręgowym nowej partii – Naprzód Polsko (wyrejestrowanej w 2010). W wyborach samorządowych w 2010 bez powodzenia kandydował na wójta gminy Górno (otrzymał 7,06% głosów), a w 2014 i 2018 z listy Prawa i Sprawiedliwości ponownie ubiegał się o mandat w sejmiku.

</doc>
<doc id="1022083" url="https://pl.wikipedia.org/wiki?curid=1022083" title="Ignacy Kopa">
Ignacy Kopa

Ignacy Kopa (ur. 9 stycznia 1875 w Trzcielinie, zm. 20 kwietnia 1929) – polski szachista, działacz szachowy, inżynier.
Pochodził z rodziny drobnych posiadaczy ziemskich. Zainteresowania szachowe wyniósł prawdopodobnie z domu rodzinnego, a rozwijał je na studiach w Berlinie i Akwizgranie. W Akwizgranie przewodniczył akademickiemu klubowi szachowemu. Publikował kompozycje szachowe w pismach "Ilustracja Polska" i "Deutsche Schachzeitung", brał udział w konkursach na rozwiązanie zadań szachowych. W 1905 debiutował jako gracz turniejowy, zaproszony na mistrzostwa "B" Niemieckiego Związku Szachowego w Barmen. W stawce 18 graczy uplasował się na 9. miejscu, zdobywając 9 punktów. Pokonał m.in. Arona Nimzowitscha, Augustina Neumanna i Rudolfa Spielmanna, a wśród sześciu rywali, z którymi zremisował partie, był Dawid Przepiórka. Turniej wygrał Leo Fleischmann.
W pierwszych latach po powrocie do Wielkopolski Kopa był aktywnym uczestnikiem życia szachowego, m.in. w latach 1907-1909 prezesował Poznańskiemu Klubowi Szachistów. Potem poświęcił się pracy zawodowej, był współwłaścicielem firmy melioracyjnej oraz działaczem stowarzyszenia techników. Obok szachów inną dyscypliną sportową, której poświęcał uwagę, było wioślarstwo (działał w poznańskim klubie). W połowie lat 20. odniósł kilka znaczących sukcesów szachowych, przede wszystkim sięgając po mistrzostwo Poznania w 1926 - zdobył 14 punktów na 15 możliwych. Stan zdrowia nie pozwolił mu w tymże roku na udział w pierwszych indywidualnych mistrzostwach Polski, na które został zaproszony. W 1929 reprezentował Poznań w pierwszych drużynowych mistrzostwach Polski (na pierwszej szachownicy), ale nie zanotował większych sukcesów. Przegrał m.in. partie z Abramem Blassem i Teodorem Regedzińskim.
W 1927 w turnieju Poznańskiego Klubu Szachistów zajął dzielone 4-5. miejsce. W tym samym roku w meczu pokazowym w Poznaniu spotkał się z Przepiórką - partia zakończyła się wynikiem remisowym - a w spotkaniu z reprezentacją Wrocławia pokonał czołowych graczy Śląskiej Federacji Szachowej Kramera i Sikorskiego. W kwietniu 1929 poznański klub zorganizował pojedynek Kopy z Antonim Wojciechowskim, jego następcą z tytułem mistrza miasta. Starszy o przeszło ćwierć wieku Kopa rozpoczął spotkanie lepiej od rywala, wygrywając trzy z czterech pierwszych partii. Mecz pozostał jednak nierozstrzygnięty z powodu nagłej śmierci Ignacego Kopy. 

</doc>
<doc id="1022084" url="https://pl.wikipedia.org/wiki?curid=1022084" title="Receptory bólowe">
Receptory bólowe



</doc>
<doc id="1022091" url="https://pl.wikipedia.org/wiki?curid=1022091" title="Profesor Binns">
Profesor Binns



</doc>
<doc id="1022093" url="https://pl.wikipedia.org/wiki?curid=1022093" title="Zofia Krasicka-Domka">
Zofia Krasicka-Domka

Zofia Krasicka-Domka (ur. 26 października 1934 w Siedliskach) – polska polityk, lekarka i działaczka społeczna, posłanka na Sejm III i IV kadencji.
Życiorys.
Ukończyła w 1957 studia na Wydziale Lekarskim Akademii Medycznej we Wrocławiu, posiada specjalizację drugiego stopnia w zakresie pediatrii. Przez około 30 lat pracowała na kierowniczych stanowiskach w opiece zdrowotnej. Była m.in. ordynatorem oddziału noworodków szpitala w Rabce-Zdroju.
W 1980 wstąpiła do NSZZ „Solidarność”. Od 1995 do 1996 była członkinią Ruchu Odbudowy Polski. Pełniła funkcję posła III kadencji z ramienia Akcji Wyborczej Solidarność. W wyborach parlamentarnych w 2001 została liczbą 15 755 głosów wybrana do Sejmu IV kadencji. Startowała z listy Ligi Polskich Rodzin w okręgu nowosądeckim. W 2005 przeszła do koła poselskiego Dom Ojczysty. Bezskutecznie ubiegała się o mandat senatora, kandydując z założonego wraz z Andrzejem Chronowskim komitetu „Blok Senat 2005”. W 2006 bez powodzenia kandydowała z listy lokalnego komitetu do rady miejskiej w Rabce-Zdroju.
Została koordynatorką ogólnopolskiego programu „Edukacja ekologiczna na temat znaczenia energii ze źródeł odnawialnych dla zrównoważonego rozwoju”, przygotowanego przez Polski Klub Ekologiczny. Działaczka m.in. Polskiej Federacji Ruchów Obrony Życia.

</doc>
<doc id="1022094" url="https://pl.wikipedia.org/wiki?curid=1022094" title="Kamerun (góra)">
Kamerun (góra)



</doc>
<doc id="1022097" url="https://pl.wikipedia.org/wiki?curid=1022097" title="Sytuacja prawna i społeczna osób LGBT w Chile">
Sytuacja prawna i społeczna osób LGBT w Chile

Prawo odnośnie do kontaktów osób homoseksualnych.
Kontakty homoseksualne w Chile są legalne od 1999 roku Wiek osób legalnie dopuszczających się kontaktów homoseksualnych wynosi 18 lat i jest wyższy niż dla kontaktów heteroseksualnych.
Ochrona prawna przed dyskryminacją.
Od 2012 roku prawo Chile zakazuje dyskryminacji i aktów nienawiści ze względu na orientację seksualną i tożsamość płciową.
W 2004 roku Sąd Najwyższy Chile w kraju uchylił wyroki sądów niższej instancji przyznające opiekę nad dziećmi Karen Atali, chilijskiej lesbijce. Decyzja ta zapadła tylko w oparciu o orientację seksualną kobiety. W 2005 roku Sąd podtrzymał wcześniejsze orzeczenie. Karen Atala dochodzi swoich praw w "Między - Amerykańskiej Komisji Praw Człowieka", reprezentowana przez 8 organizacji broniących praw człowieka, m.in. Human Rights Watch. Sprawa ta była bardzo szeroko opisywana przez media na całym świecie. 
Geje, lesbijki i biseksualiści nie są wykluczeni ze służby wojskowej z powodu swojej orientacji seksualnej. 
Uznanie związków tej samej płci.
W chilijskim ustawodawstwie nie istnieje żadna prawna forma uznania związków jednopłciowych.
Projekty ustaw regulujących tę kwestię pojawiły się w 2006 roku, istnieje duże prawdopodobieństwo, że prawo takie zostanie przyjęte, gdyż zalegalizowanie związków partnerskich jest jednym z elementów planu rządowego Michelle Bachelet - prezydenta kraju oraz lidera partii mającej obecnie większość w parlamencie. Ustawa ta przyznawałaby parom jednopłciowym głównie prawo do dziedziczenia i opieki społecznej. Ankiety pokazały, że 60 - 70% obywateli Chile popiera wprowadzenie takiego prawa.
Życie osób LGBT w kraju.
Pierwszy marsz osób homoseksualnych odbył się w kraju w 1972 roku. Najważniejszą organizacją LGBT w kraju jest utworzona w 1998 roku "Movimiento Unificado de Minorías Sexuales".
W 1993 roku w pożarze gejowskiego klubu zginęło 16 osób. Podejrzewa się, że lokal został podpalony. Ogień podłożono pod gejowski klub także w 2001 roku. W 1996 roku policja śledcza kilkakrotnie organizowała naloty na gejowskie kluby w Santiago, ale po interwencjach aktywistów gejowskich sytuacja nigdy się nie powtórzyła.
Według badania opinii publicznej przeprowadzonego przez "Pew Global Attitudes Project" w 2007 roku 64% Chilijczyków uważa, że homoseksualizm powinien być akceptowany przez społeczeństwo. Przeciwnego zdania jest 31% obywateli kraju.
Według raportów "Chilijskiego Ruchu Mniejszości Seksualnych" w 2006 roku w kraju zdarzyło się 49 przypadków dyskryminacji oraz ataków na osoby homoseksualne, w tym 2 morderstwa i kilka pobić motywowanych orientacją seksualną ofiary. W 2005 roku zanotowano 58 takich przypadków, ale wśród nich nie było zabójstw. W raporcie za 2006 rok na liście homofobicznych organizacji po raz pierwszy nie znalazł się Kościół katolicki. Raport podkreśla, że prezydent Chile, Michelle Bachelet, w oficjalnym oświadczeniu poparła mniejszości seksualne. Według organizacji sytuacja osób homoseksualnych w kraju poprawia się.
W 2007 roku zabójca transseksualisty został skazany na cztery lata wyroku w zawieszeniu. Przedstawiciele chilijskich organizacji LGBT uważają ten wyrok za zbyt łagodny. Od 2002 roku zamordowano w kraju 11 transpłciowych osób. Według chilijskiego oddziału Amnesty International dwie najważniejsze chilijskie organizacje LGBT otrzymały listy z pogróżkami przed paradą gejów i lesbijek w Santiago w 2007 roku. Strona internetowa jednej z organizacji dwukrotnie padła ofiarą hackerów, rekrutujących się prawdopodobnie spośród skinheadów. W kraju nadal notowane są przypadki napaści słownych oraz pobić osób homoseksualnych przez policję.

</doc>
<doc id="1022099" url="https://pl.wikipedia.org/wiki?curid=1022099" title="Rafael Garcia">
Rafael Garcia



</doc>
<doc id="1022101" url="https://pl.wikipedia.org/wiki?curid=1022101" title="Sytuacja homoseksualistów w Chile">
Sytuacja homoseksualistów w Chile



</doc>
<doc id="1022104" url="https://pl.wikipedia.org/wiki?curid=1022104" title="Augustyn Chadam">
Augustyn Chadam

Augustyn Chadam OFM (ur. 15 marca 1916 w Zaburzu, zm. 26 września 2007 w Kalwarii Zebrzydowskiej) – polski duchowny katolicki, franciszkanin (bernardyn), twórca współczesnej formy misteriów pasyjnych i maryjnych w Sanktuarium Pasyjno-Maryjnym w Kalwarii Zebrzydowskiej.
Życiorys.
Do szkoły powszechnej uczęszczał w Zaburzu, a następnie rozpoczął naukę w Kolegium Serafickim w Radecznicy. 1 września 1934 wstąpił do zakonu bernardynów i odbył nowicjat w Leżajsku. W latach 1935–1938 kontynuował naukę w szkole średniej w Sokalu, gdzie w 1938 zdał maturę. Studia filozoficzno-teologiczne odbył w Seminarium Duchowym Bernardynów we Lwowie i w Kalwarii Zebrzydowskiej (1938–1943), a święcenia kapłańskie otrzymał w Kalwarii Zebrzydowskiej 11 października 1942 z rąk biskupa Stanisława Rosponda. Ojciec Chadam uzyskał tytuł magistra teologii na Katolickim Uniwersytecie Lubelskim. Po święceniach ojciec Augustyn Chadam mieszkał w latach 1943–1944 w Kalwarii Zebrzydowskiej i w Krakowie, a następnie ponad 20 lat w Kalwarii Zebrzydowskiej (do 1966), gdzie piastował różne urzędy w Seminarium Duchownym, w klasztorze kalwaryjskim i w Prowincji oo. Bernardynów. Był profesorem seminarium, rektorem tegoż seminarium, dwukrotnie magistrem kleryków, prowincjałem, przełożonym klasztoru w Kalwarii i wikariuszem prowincji. W latach 1966–1978 mieszkał w klasztorach w Rzeszowie, Piotrkowie Trybunalskim i Tarnowie. W tym ostatnim pełnił w latach 1972–1978 obowiązki przełożonego. Po 1978 Augustyn Chadam powrócił do klasztoru w Kalwarii Zebrzydowskiej.
Najważniejszym dziełem ojca Augustyna Chadama jest dokonana w latach 1947–1956 reforma kalwaryjskich misteriów pasyjnych i maryjnych. Opracował on nowy scenariusz oparty na tekstach ewangelicznych, nową oprawę artystyczną, a także wprowadził nowe stroje oparte na wzorze biblijnym. Unowocześniając formę misteriów i czyniąc ją bardziej atrakcyjną przyczynił się do rozgłosu Kalwarii Zebrzydowskiej w Polsce i poza jej granicami.
Augustyn Chadam przygotował także "Modlitewnik Kalwaryjski" i "Śpiewnik Kalwaryjski", które stały się podstawowymi pozycjami dla kalwaryjskich pielgrzymów i były wielokrotnie wznawiane.
Ojciec Augustyn Chadam został pochowany w krypcie kaplicy Św. Anny klasztoru kalwaryjskiego. 28 września 2008 w krużgankach w pobliżu krypty odsłonięto tablicę pamiątkową poświęconą zmarłemu, ufundowaną przez asystę cieszyńską.

</doc>
<doc id="1022105" url="https://pl.wikipedia.org/wiki?curid=1022105" title="Efekt przypowierzchniowy">
Efekt przypowierzchniowy

Efekt przypowierzchniowy – ogólny termin, określający każdy rodzaj efektu aerodynamicznego, występującego, gdy kadłub pojazdu bądź jego części przemieszczają się w niewielkiej odległości od powierzchni ziemi.
Wyróżniamy dwie główne kategorie efektu przypowierzchniowego:

</doc>
<doc id="1022111" url="https://pl.wikipedia.org/wiki?curid=1022111" title="Marcin Hakiel">
Marcin Hakiel

Marcin Andrzej Hakiel (ur. 6 czerwca 1983 w Gdyni) – polski tancerz, choreograf i instruktor tańca, a także przedsiębiorca.
Życiorys.
Ma młodszego o sześć lat brata. W 2008 ukończył studia na kierunku finanse i bankowość w Wyższej Szkole Przedsiębiorczości i Zarządzania im. Leona Koźmińskiego w Gdańsku, studiował też w Helsinkach. Uczył się tańca towarzyskiego w klubie „Perfekt” w Gdańsku, a jego nauczycielem był Piotr Czarnecki. Jego partnerkami tanecznymi były: Aleksandra Parafian (1998), Agnieszka Kaźmierczak (1999), Magdalena Soszyńska (2000–2005) i Blanka Winiarska (2006). Reprezentuje najwyższą międzynarodową klasę taneczną „S”, a jego najważniejszymi osiągnięciami jest zajęcie 12. miejsca na mistrzostwach świata (2001) i piątego miejsca w Pucharze Europy (2004). 
W 2005 brał udział w dwóch pierwszych edycjach programu rozrywkowego TVN "Taniec z gwiazdami", najpierw partnerując aktorce i piosenkarce Katarzynie Skrzyneckiej, a następnie aktorce Katarzynie Cichopek. Wraz z Cichopek wygrali w finale drugiej edycji programu, poza tym w 2006 zwyciężyli w programie "Finał Finałów Tańca z gwiazdami" (2006) i uczestniczyli w ogólnopolskiej trasie koncertowej "Taniec z gwiazdami w Twoim mieście", poza tym otworzyli w Warszawie szkołę tańca o nazwie „Hakiel – Akademia Tańca”, prowadzili kurs tańca na płytach DVD, pt. „Taniec krok po kroku” i wydali książkę pt. „Szkoła tańca”. 1 września 2007, reprezentując Polskę, zajął z Cichopek czwarte miejsce w finale 1. Konkursu Tańca Eurowizji w Londynie. Również w 2007 był choreografem pierwszej edycji programu "Jak oni śpiewają".
W 2009 powrócił do udziału w "Tańcu z gwiazdami" w charakterze instruktora tańca aktorki Doroty Deląg. W 2011 wraz z Katarzyną Cichopek wystąpił w spocie reklamowym producenta suplementów diety Bio-C.L.A. Duo, w 2017 
wspólnie wzięli udział w kampanii promocyjnej producenta szkieł okularowych Eyezen, a jesienią 2019 byli jedną z par jurorów w programie TVP2 "Czar par". W 2020 uczestniczył w jednym z odcinków teleturnieju TVP2 "Przyjaciele na zawsze". Na początku 2021 uczył tańca w programie "Poczuj rytm" realizowanego w ramach projektu dla dzieci i młodzieży "Ferie z TVP", a w maju został jednym z ambasadorów kampanii społecznej Radia Zet pod hasłem „#Razemzawszelepiej”. W pierwszej połowie 2022 był gościem programu "Miasto kobiet" oraz "Plejada Live", a udzielone przez niego wywiady dotyczące m.in. rozstania z żoną były szeroko komentowane w ogólnopolskiej prasie.
Życie prywatne.
20 września 2008 w sanktuarium Matki Bożej Fatimskiej w Zakopanem poślubił Katarzynę Cichopek, którą poznał w sierpniu 2005 na planie programu "Taniec z gwiazdami". Mają dwoje dzieci, Adama (ur. 8 lipca 2009) i Helenę (ur. w grudniu 2013). Mieszkali na warszawskim Mokotowie, następnie przeprowadzili się na Sadybę. 11 marca 2022 w oświadczeniu wydanym w mediach społecznościowych poinformowali o rozstaniu. 25 sierpnia tego samego roku rozwiedli się.

</doc>
<doc id="1022112" url="https://pl.wikipedia.org/wiki?curid=1022112" title="Albus Severus Potter">
Albus Severus Potter



</doc>
<doc id="1022113" url="https://pl.wikipedia.org/wiki?curid=1022113" title="Laktancjusz">
Laktancjusz

Lucius Caecilius Firmianus Lactantius (ur. ok. 250, zm. 330) – pisarz i apologeta chrześcijański, retor.
Życiorys.
Urodził się w Afryce Północnej około 250 roku. Pod okiem sławnego retora Arnobiusza uzyskał staranne wykształcenie w zakresie filozofii i literatury, po czym został nauczycielem retoryki. Cesarz Dioklecjan powołał go na stanowisko nauczyciela do Nikomedii, gdzie uczył między innymi urzędników cesarskiego dworu. Po okresie dłuższego sympatyzowania z chrześcijaństwem, prawdopodobnie właśnie w Nikomedii przyjął chrzest. Po rozpoczęciu prześladowań w 303 roku, stracił swoje stanowisko. Pod koniec życia został wychowawcą najstarszego syna Konstantyna Wielkiego, Kryspusa.
Nauczanie.
Laktancjusz jest jednym z autorów dostarczających wiedzy na temat wczesnochrześcijańskiego millenaryzmu. W jego ujęciu, jedną z cech charakterystycznych tysiącletniego królestwa eschatologicznego będzie niezwykła płodność w rodzeniu dzieci:
Był jednym z ideologów Nowej Republiki, powstałej w wyniku reform cesarza Konstantyna. Cel jego dzieła "Divinae Institutiones" ("Boże rozporządzenia") był ten sam co wcześniej "De oficiis" Cycerona. M.in. życie rodzinne w jego wizji, wyrażonej w ks. 5 "Institutiones Divinae", miało być odnowione i być przede wszystkim wspólnotą polegającą na wierności przyjętym przez oboje małżonków ideałom, a nie instytucją należącą do porządku ekonomiczno-politycznego, regulowaną prawem własności.
Laktancjusz negował kulistość Ziemi i istnienie antypodów, mimo że dowody podał już Arystoteles w IV w. p.n.e. Mikołaj Kopernik podawał Laktancjusza jako przykład zawodności zdrowego rozsądku (W czasach Kopernika sama kulistość Ziemi była już powszechnie znana, ale przez odwołanie do zdrowego rozsądku negowano jej ruch).
Dorobek literacki.
Do najważniejszych dzieł autorstwa Laktancjusza można zaliczyć:
Linki zewnętrzne.
Dzieła Laktancjusza:

</doc>
<doc id="1022117" url="https://pl.wikipedia.org/wiki?curid=1022117" title="George Melly">
George Melly

Alan George Heywood Melly (ur. 17 sierpnia 1926 w Liverpoolu – zm. 5 lipca 2007 w Londynie) - brytyjski wokalista jazzowy i bluesowy, kompozytor, pisarz, scenarzysta, aktor, oraz krytyk filmowy i telewizyjny.
Życiorys.
Uczęszczał do Stowe Public School w hrabstwie Buckingham, tam też zainteresował się sztuką, w przyszłości zostając jej wykładowcą specjalizującym się w surrealizmie. W latach 60 XX wieku koncertował wspólnie z Mickiem Mulliganem, a od 1972 r., występował z zespołem Johna Chiltona "Feetwarmers".
Zmarł w wieku 81 lat, w swoim domu w Londynie. Od pewnego czasu chorował na raka płuc i demencję, nie poddając się leczeniu by dalej koncertować.
Paul Clark burmistrz Liverpoolu podkreślił iż "Liverpool stracił jednego z najzacniejszych swoich obywateli. George Melly był więcej niż tylko legendą jazzu. Był jednym z największych Brytyjczyków XX wieku dzięki wkładowi w literaturę, sztukę oraz dziennikarstwo".

</doc>
<doc id="1022119" url="https://pl.wikipedia.org/wiki?curid=1022119" title="Parthaunisa">
Parthaunisa



</doc>
<doc id="1022122" url="https://pl.wikipedia.org/wiki?curid=1022122" title="Konstanty Branicki">
Konstanty Branicki

Konstanty Grzegorz Branicki (ur. 9 maja 1824, zm. 14 lipca 1884 w Paryżu) — hrabia, polski właściciel ziemski, z zamiłowania przyrodnik, kolekcjoner i podróżnik. Syn Władysława i Róży z Potockich.
Był właścicielem ukrainnych dóbr: Bohusławszczyzny (którą sprzedał rządowi carskiemu w 1879 r.), Rokitnian, Żytniogóry, Zabołocia, Stężoryc, a od 1877 r. także francuskich dóbr Montrésor (po swoim najstarszym bracie Franciszku Ksawerym). Urodzony w zaborze rosyjskim, na skutek patriotycznej postawy rodziny, a następnie swoich przekonań wolnościowych pozostawał w niełaskach dworu carskiego. Będąc pod stałym nadzorem rosyjskiego wywiadu i nie mogąc zaangażować się w pracę niepodległościową poświęcił się działalności naukowej i kolekcjonerstwu.
Swoje zainteresowania kształtował podczas podróży odbywanych w towarzystwie starszego brata Aleksandra. W latach 1863–1864 podróżował w ten sposób po Egipcie i Nubii (gdzie dotarł do Asuanu i gdzie zabił dwa krokodyle podarowane później Gabinetowi Zoologicznemu w Warszawie), Palestynie (odwiedzając Jerozolimę), Syrii i dzisiejszej Turcji. W latach 1866–1867 wraz z bratem zorganizowali wyprawę do Algierii, w której wzięli także udział Władysław Taczanowski i Antoni Stanisław Waga.
Konstanty, podobnie jak i brat, finansował także wyprawy, w których nie brał udziału, np. badania Benedykta Dybowskiego na Syberii, Tomasza Barei w Azji Środkowej czy Konstantego Jelskiego i Jana Sztolcmana w Ameryce Południowej. Poza tym Konstanty Branicki wspierał finansowo działalność Władysława Taczanowskiego i Gabinet Zoologiczny Szkoły Głównej Warszawskiej. Na drodze samouctwa osiągnął szeroką wiedzę w zakresie ornitologii i opinię uznanego ornitologa. Uczestniczył w opracowywaniu wielu atlasów ornitologicznych. Od jego nazwiska utworzono nazwy wielu nowo odkrywanych gatunków ptaków.
Konstanty Branicki wykazywał również zainteresowania archeologiczne, o czym świadczą podjęte przez niego w 1858 r. „wykopaliska” prawdopodobnie na kurhanach (jeden z nich nazywano mogiłą "Rozkopana") w Rosawie w dzisiejszym rejonie mironowskim. W czasie wykopalisk odkryto: "...kości końskie razem z ludzkiemi, a przy nich szable zlekka zgięte (długie 53 cale ang.), niektóre złocone do połowy długości, spisy, żelazne ostrza strzał, toporki, kolczugi, misiurki, naszyjniki srebrne i miedziane złocone, krzyżyki kamienne, bursztyny i t.p., broni zaś palnej ani śladu. Znaczną część tych przedmiotów złożono w muzeum archeologicznem w Krakowie."
Realizacji zamiłowań i ambicji Konstantego sprzyjała jego niezależność finansowa. Ukoronowaniem – choć pośmiertnym – dążeń, by zgromadzone zbiory uchronić przed wywiezieniem do Moskwy lub Petersburga i udostępnić społeczeństwu, było utworzenie przez jego syna Ksawerego w 1887 r. prywatnego muzeum przyrodniczego im. Branickich. Muzeum to, ulokowane w willi przy ul. Frascati w Warszawie, w 1919 r. stało się częścią państwowego muzeum funkcjonującego od 1928 r. pod nazwą Państwowego Muzeum Zoologicznego (obecnie Muzeum i Instytut Zoologii PAN).

</doc>
<doc id="1022123" url="https://pl.wikipedia.org/wiki?curid=1022123" title="Maria Józefa Belgijska">
Maria Józefa Belgijska

Maria Józefa Charlotta Zofia Amalia Henrietta Gabriela Koburg (Sachsen-Coburg-Gotha) (ur. 4 sierpnia 1906 w Ostendzie, zm. 27 stycznia 2001 w Genewie) – księżniczka belgijska, królowa Włoch.
Życiorys.
Była córką króla Belgów Alberta I i królowej Elżbiety Gabrieli. 8 stycznia 1930 w Rzymie poślubiła księcia Piemontu, następcę tronu Włoch, Humberta. Od zamążpójścia mogła korzystać z prawa występowania w białym stroju podczas audiencji u papieża, tzw. przywilej bieli.
Z tego związku urodziła się czwórka dzieci:
Maria Józefa po swojej matce odziedziczyła kapryśny charakter i niechęć do życia dworskiego. Lubiła sport i muzykę, budziła podziw rozległą i ugruntowaną wiedzą. Jej uroczystości ślubne były bardzo bogate. Przez cały tydzień organizowane były liczne zabawy, a ulicami miasta defilowali tłumnie Włosi w strojach ludowych. Maria była bardzo zakochana w mężu, jednak on zdawał się nie odwzajemniać jej uczuć. Jej małżeństwo okazało się niezbyt szczęśliwe.
9 maja 1946 została koronowana na królową Włoch. Panowanie jej męża trwało 33 dni. Razem z mężem wyjechała do Portugalii. Po pewnym czasie, cierpiąca na chorobę oczu, królowa przeniosła się do Szwajcarii, gdzie panował bardziej sprzyjający dla niej klimat. Ze względu na fakt, że stosunki między Humbertem i Marią nie uległy poprawie, królowa postanowiła pozostać tam na stałe. Małżonkowie nie zerwali jednak ze sobą kontaktów, odnosili się do siebie bardzo uprzejmie, a nawet z wyraźną kurtuazją, król przysyłał często żonie wspaniałe bukiety kwiatów i perfumy.
Królowa poświęcała się działalności charytatywnej i organizowaniu imprez artystycznych, pisała także książki o swoich rodzicach i dynastii sabaudzkiej, dzięki czemu odzyskała po części utracony prestiż.

</doc>
<doc id="1022125" url="https://pl.wikipedia.org/wiki?curid=1022125" title="I-ACE">
I-ACE



</doc>
<doc id="1022129" url="https://pl.wikipedia.org/wiki?curid=1022129" title="Stanisław Dulias">
Stanisław Dulias

Stanisław Dulias (ur. 12 kwietnia 1939 w Zbarażu, zm. 17 listopada 2020 w Mysłowicach) – polski polityk, ekonomista, spółdzielca, rolnik, poseł na Sejm IV kadencji.
Życiorys.
Wykształcenie, działalność zawodowa i społeczna.
Ukończył w 1974 studia na Wydziale Przemysłu Akademii Ekonomicznej w Katowicach, był dyplomowanym ekonomistą.
W latach 1955–1959 pracował jako elektromonter w Polskich Kolejach Państwowych w Łazach, a następnie w okresie 1961–1966 przewodniczył radzie powiatowej Ludowych Zespołów Sportowych w Myszkowie. Od 1966 do 1978 był kierownikiem w przedsiębiorstwie Huta Cynku Miasteczko Śląskie. Później przez dwa lata pracował w zarządzie fabryki w Chełmie Śląskim. W latach 1980–1997 pełnił funkcję prezesa zarządu Rolniczej Spółdzielni Produkcyjnej w Połomi. Od 1998 do 2001 pracował w spółce handlowej. Od 2001 prowadził własne, 200-hektarowe gospodarstwo rolne. Należał do Naczelnej Organizacji Technicznej, Polskiego Towarzystwa Ekonomicznego, Związku Zawodowego Hutników i Związku Młodzieży Wiejskiej. Zasiadał w radzie nadzorczej Agencji Rynku Rolnego.
W 2015 wszedł w skład dyrektoriatu Światowego Kongresu Kresowian.
Działalność polityczna.
Był członkiem Polskiej Zjednoczonej Partii Robotniczej w latach 1957–1984. W 1991 współtworzył śląskie struktury Związku Zawodowego Rolnictwa „Samoobrona” oraz partii Przymierze Samoobrona (działającej od 2000 pod nazwą Samoobrona Rzeczpospolitej Polskiej). Zasiadał w radzie krajowej tego ugrupowania.
Z listy tej partii został w wyborach do Sejmu w 2001 wybrany posłem IV kadencji w okręgu gliwickim (otrzymał 3873 głosy). W lipcu 2003 został wykluczony z Samoobrony RP, a we wrześniu tego samego roku wstąpił do Polskiej Racji Stanu, w której objął funkcję sekretarza generalnego. Zasiadał w Komisji Ochrony Środowiska, Leśnictwa i Zasobów Naturalnych oraz Komisji ds. Unii Europejskiej. Przewodniczył Podkomisji nadzwyczajnej do rozpatrzenia poselskiego projektu ustawy o zmianie ustawy – Prawo geologiczne i górnicze.
Od 2005 był związany z Polskim Stronnictwem Ludowym. W wyborach w tym samym roku bez powodzenia kandydował z 1. miejsca gliwickiej listy tej partii; otrzymał 745 głosów. Później wstąpił do tego ugrupowania i kandydował z jego listy także w wyborach dwa lata później, otrzymując 120 głosów.
Życie prywatne.
Syn Antoniego i Janiny. W młodości był mistrzem Śląska w podnoszeniu ciężarów, a następnie został sędzią tej dyscypliny.
Był żonaty z Bogumiłą, miał dwoje dzieci. Zmarł 17 listopada 2020 w szpitalu w Mysłowicach w wyniku choroby COVID-19. Kilka dni wcześniej na tę samą chorobę zmarła jego małżonka. Został pochowany na cmentarzu przy ulicy Gliwickiej w Tarnowskich Górach.

</doc>
<doc id="1022131" url="https://pl.wikipedia.org/wiki?curid=1022131" title="Wojna Pajęczej Królowej">
Wojna Pajęczej Królowej

Wojna Pajęczej Królowej (ang. "War of the Spider Queen") – 6-tomowa seria książek fantasy ze świata Zapomniane Krainy. Każda jej część została napisana przez innego autora, a nad całością pieczę sprawował R.A. Salvatore.
Okładki książek namalował Gerald Brom.
Fabuła sagi.
Lolth, bogini pająków, opiekunka miasta Menzoberranzan, milknie bez wyjaśnienia. Jej kapłanki na całym świecie są całkowicie bezsilne. W Menzoberranzan jednak starają się ukryć ten fakt przed wszystkimi. Tajemnicę odkrywa zaledwie kilku, w tym Gromph Baenre, Pharaun Mizzrym oraz garstka renegatów. Ci ostatni, z pomocą illithida, wszczynają powstanie niewolników. W wyniku tego spora część miasta zostaje zniszczona, a tajemnica kapłanek wychodzi na jaw. Wysyłają one do innego miasta drowów, Ched Nasad, ekspedycję złożoną z sześciu osób z Menzoberranzan.
Drużyna drowów przechodzi przez władztwo kambiona, Kaanyra Vhoka. Ten próbuje ich pojmać lub zabić, jednak drowy uciekaj mu. Kiedy docierają do Ched Nasad, okazuje się, że w mieście panuje chaos, gdyż kapłanki nie poradziły sobie z kryzysem tak dobrze jak ich odpowiedniczki z Menzoberranzan. Faeryl Zuavirr zdradza drużynę, ponieważ chce, aby jej dom stanął na szczycie hierarchii w mieście. W wyniku tego zostaje zamordowana przez Jeggreda Baenre, a całe miasto popada w ruinę, zniszczone przez duergarów. Do drużyny przyłączają się dwie kobiety z Ched Nasad – Halisstra Melarn i jej służka Danifae Yauntyrr. Drużyna ucieka przez portal.
Drużyna zostaje wyrzucona przez portal na powierzchni. Chcą odnaleźć Tzirika, kapłana Vhaerauna, który może pomóc im dowiedzieć się co stało się z Lolth. Po wielu przygodach odnajdują go i udają się w podróż astralną na Pajęczynę Demonów. Tzirik jednak zdradza ich, przywołując swojego boga, który próbuje sforsować zapieczętowane drzwi do świątyni swej matki. Jeggred zabija Tzirika, drużyna cała i zdrowa wraca do swoich ciał i uciekają z powierzchni. Nimor Imphraezl doprowadza do wszczęcia wojny pomiędzy krasnoludzkim Gracklstugh i Menzoberranzan. Do stanięcia po stronie krasnoludów namawia także Kaanyra Vhoka.
Drużyna ponownie próbuje dostać się na Pajęczynę Demonów, teraz jednak we własnych ciałach. Poszukują statku, który ich tam zabierze. W tym samym czasie, Halisstra ucieka z drużyny wraz z Ryldem na powierzchnię i przyłącza się do kapłanek Eilistraee.
Drużyna dostaje się na Pajęczynę Demonów, a w tę samą podróż wyrusza Halisstra. Wszyscy chcą się dostać do władztwa Lolth, każdy jednak w innym celu. Z polecenia Danifae, Jeggred zabija Rylda. Na końcu podróży, drużynę opuszcza Valas, twierdząc, że wykonał już swoje zadanie wystarczająco dobrze. Gromph przygotowuje się do walki z Lordem Dyrrem, magiem ze zdradzieckiego domu Agrach Dyrr. Dzięki pomocy Triel, która odzyskała moce kapłanki Lolth, pokonuje go w pojedynku.
Gromph Baenre odnajduje i niszczy filakterium liczdrowa Dyrra. Drużyna wreszcie staje twarzą w twarz z Lolth. Jest tam też Halisstra, która nawróciła się na wiarę w Lolth. Jedna z trzech kapłanek ma zostać Wybranym Naczyniem bogini. Bogini wybiera Danifae, a Halisstra staje się jej Pokutnicą, która ma mordować elfy powierzchni oraz drowy innej wiary, aby odkupić swoje winy. Pharaun Mizzrym unieruchomiony i pozostawiony samemu sobie z rozkazu Quenthel ginie stratowany przez hordę pająków. Quenthel zabija Jeggreda za brak posłuszeństwa i wraca do miasta.

</doc>
<doc id="1022133" url="https://pl.wikipedia.org/wiki?curid=1022133" title="Lisinopril">
Lisinopril



</doc>
<doc id="1022134" url="https://pl.wikipedia.org/wiki?curid=1022134" title="Kredyt rewolwingowy">
Kredyt rewolwingowy

Kredyt rewolwingowy (kredyt odnawialny) – jest to typ kredytu obrotowego, który pozwala na ponowne skorzystanie z kredytu w przypadku spłacenia jego całości lub części podczas trwania umowy kredytowej. Każda spłata kredytu w trakcie trwania umowy kredytowej, powoduje odnowienie wolnego limitu kredytu o spłaconą kwotę, umożliwiając kredytobiorcy wielokrotne wykorzystania limitu, ale tylko do czasu całkowitego wygaśnięcia zawartej umowy. Kredyty rewolwingowe są zaciągane na ogół na krótki okres.
Przykładem kredytu rewolwingowego jest karta kredytowa.

</doc>
<doc id="1022136" url="https://pl.wikipedia.org/wiki?curid=1022136" title="Okręgowa Komisja Egzaminacyjna">
Okręgowa Komisja Egzaminacyjna

Okręgowa Komisja Egzaminacyjna (OKE) – polska instytucja, znajdująca się pod nadzorem Centralnej Komisji Egzaminacyjnej, bezpośrednio odpowiadająca za przygotowywanie i organizowanie zewnętrznego systemu oceniania (egzamin ósmoklasisty zdawany na zakończenie nauki w szkole podstawowej, egzamin maturalny, egzamin potwierdzający kwalifikacje zawodowe oraz egzaminy eksternistyczne) na obszarze objętym jej działalnością. Od 1999 roku w Polsce istnieje osiem Okręgowych Komisji Egzaminacyjnych. Główne zadania Okręgowych Komisji Egzaminacyjnych określa ustawa z dnia 7 września 1991 roku o systemie oświaty.

</doc>
<doc id="1022138" url="https://pl.wikipedia.org/wiki?curid=1022138" title="Okręgowe Komisje Egzaminacyjne">
Okręgowe Komisje Egzaminacyjne



</doc>
<doc id="1022139" url="https://pl.wikipedia.org/wiki?curid=1022139" title="OKE">
OKE



</doc>
<doc id="1022141" url="https://pl.wikipedia.org/wiki?curid=1022141" title="C/2006 VZ13 (LINEAR)">
C/2006 VZ13 (LINEAR)

 C/2006 VZ13 (LINEAR) – kometa jednopojawieniowa, którą odkryto w 2006 roku.
Odkrycie komety.
Kometa ta została odkryta w programie LINEAR w 2006 roku. 
Orbita komety.
C/2006 VZ13 (LINEAR) porusza się po orbicie w kształcie paraboli o mimośrodzie równym 1. Jest to obiekt jednopojawieniowy, pochodzący spoza Układu Słonecznego – po zbliżeniu się do Słońca nigdy więcej już do niej nie powróci. Przez peryhelium kometa przeszła 10 sierpnia 2007 roku w odległości ok. 1,01 j.a. od Słońca. Najbliżej Ziemi obiekt ten znalazł się w dniu 12 lipca 2007 roku, osiągając jasność obserwowaną 8.
Właściwości fizyczne.
Kometa ta nie była nadzwyczajnie aktywna. Można ją było obserwować za pomocą lornetki w okolicach północnego bieguna nieba.

</doc>
<doc id="1022143" url="https://pl.wikipedia.org/wiki?curid=1022143" title="Herb powiatu obornickiego">
Herb powiatu obornickiego

Herb powiatu obornickiego - na czerwonym tle, wizerunek orła białego bez korony i ogona. Poniżej wizerunku orła znajdują się trzy cegiełki symbolizujące trzy gminy które są częścią powiatu
Herb został ustanowiony "Uchwałą Rady Powiatu Nr IX/55/03 z dnia 30 czerwca 2003 r."

</doc>
<doc id="1022144" url="https://pl.wikipedia.org/wiki?curid=1022144" title="Leki hipotensyjne">
Leki hipotensyjne

Leki hipotensyjne, leki przeciwnadciśnieniowe – leki obniżające ciśnienie tętnicze krwi. Specyfiki te, w ogólnym ujęciu, działają na dwa sposoby: hamują skurcz mięśni naczyń krwionośnych albo zmniejszają objętość płynów ustrojowych, w tym krwi. Ich pięć głównych klas to: diuretyki tiazydowe, inhibitory konwertazy angiotensyny, antagonisty kanału wapniowego, antagonisty receptora angiotensyny II oraz beta-adrenolityki. 
Leki hipotensyjne stosuje się w chorobie nadciśnieniowej, niedokrwiennej serca i w niewydolności krążenia oraz w trakcie niektórych zabiegów chirurgicznych.
Dobór leczenia farmakologicznego.
Dobór leczenia farmakologicznego za pomocą leków hipotensyjnych powinien odbywać się w oparciu o następujące kryteria:
Wartość progowa nadciśnienia tętniczego i decyzja o rozpoczęciu farmakoterapii jest rozpatrywana indywidualnie na podstawie poziomu i profilu całkowitego ryzyka sercowo-naczyniowego. Dobór optymalnego zestawu leków może trwać nawet do kilku miesięcy. W ciągu kolejnych wizyt lekarz na podstawie wywiadu lekarskiego, pomiarów ciśnienia krwi i wyników badań koryguje zestaw leków aż do osiągnięcia najlepszego efektu przy zastosowaniu minimalnych dawek leków. 
Terapia nadciśnienia tętniczego opiera się na stratyfikacji całkowitego (globalnego) ryzyka sercowo-naczyniowego. Podejście to uwzględnia fakt, że tylko u niewielkiej części osób z nadciśnieniem tętniczym podwyższone wartości ciśnienia są jedynym zaburzeniem, natomiast u większości z nich stwierdza się dodatkowe czynniki ryzyka sercowo-naczyniowego, a wartość ciśnienia tętniczego koreluje z zaburzeniami metabolizmu glukozy i lipidów. Ponadto skutki współistniejącego nadciśnienia tętniczego oraz innych metabolicznych czynników ryzyka wzajemnie się potencjalizują, co prowadzi do wyższego ryzyka sercowo-naczyniowego niż wskazywałaby na to suma poszczególnych czynników. 
Pięć głównych klas leków hipotensyjnych służy do rozpoczynania i kontynuacji leczenia hipotensyjnego, zarówno w monoterapii, jak i w skojarzeniach. Istnieje wiele wskazań przemawiających za wyborem określonego leku, albo jako elementu początkowego leczenia, albo leczenia skojarzonego. Dokonując wyboru określonego leku lub też unikania innych klas leków, bierze się pod uwagę: 
1. wcześniejsze korzystne lub niekorzystne doświadczenia pacjenta z określoną klasą leków 
2. wpływ leku na czynniki ryzyka sercowo-naczyniowego w kontekście indywidualnego profilu ryzyka u danego pacjenta 
3. obecność subklinicznych powikłań narządowych, jawnych klinicznie chorób układu sercowo-naczyniowego, choroby nerek lub cukrzycy, na które pewne leki mogą wywierać bardziej korzystny wpływ niż inne 
4. występowanie innych chorób, które mogą ograniczać stosowanie określonych klas leków hipotensyjnych 
5. możliwość interakcji z lekami stosowanymi w leczeniu innych chorób 
6. koszt leków dla pacjenta lub świadczeniodawcy 
7. możliwe objawy uboczne leków, ponieważ są one najważniejszą przyczyną nieprzestrzegania zaleceń terapeutycznych przez pacjentów.
Klasy leków, a także poszczególne leki w obrębie danej klasy, różnią się typami i częstością działań niepożądanych, które mogą wywoływać, a poszczególne osoby mogą się różnić podatnością na określone działanie niepożądane. Co więcej, leki mogą wywierać różny wpływ na czynniki ryzyka, uszkodzenia narządowe oraz poszczególne incydenty, a także wywierać swoiste działania ochronne w szczególnych grupach schorzeń. Powoduje to, że w pewnych okolicznościach wybór danego leku — samego lub w połączeniu z innymi lekami — staje się obowiązkowy lub zalecany. Rozwój najnowszych leków, między innymi z klasy antagonistów wapnia (np. lerkanidypina) i inhibitorów konwertazy angiotensyny (np. zofenopryl), szedł w kierunku eliminacji działań niepożądanych, a przez to zwiększenie wytrwałości pacjentów w kontynuacji terapii leczniczej, a także rozszerzenia działania na wybrane obszary terapeutyczne powiązane z nadciśnieniem tętniczym. W przypadku lerkanidypiny zredukowano niektóre objawy niepożądane (bóle głowy, obrzęki kostek). Z tego względu antagonisty wapnia wraz z diuretykami tiazydowymi stanowią leki pierwszego rzutu – zwłaszcza w przypadku starszych pacjentów 60+. Z kolei w przypadku zofenoprylu badania wykazały rzadsze zaburzenia snu, bóle głowy czy nagłe uderzenia gorąca, a lek wykazuje dodatkowo m.in. działanie kardioprotekcyjne przeciwmiażdżycowe, zapobiega powiększaniu się lewej komory serca i ochronne dla nerek (zmniejsza białkomocz i postęp niewydolności tego narządu). Stąd posiada on wysoki stopień rekomendacji Europejskiego Towarzystwa Kardiologicznego (ESC) – zwłaszcza u pacjentów z nadciśnieniem tętniczym oraz wczesną fazą ostrego zawału serca z objawami niewydolności serca lub bez nich. Stany chorobowe współwystępujące z nadciśnieniem tętniczym szczególnie przemawiające za stosowaniem inhibitorów konwertazy angiotensyny (zalecenia ESH/ESC z 2007) to między innymi niewydolność serca, dysfunkcja lewej komory, zawał serca, migotanie przedsionków, nefropatia, białkomocz lub mikroalbuminuria. 
Istotne znaczenie w przypadku doboru leków ma też to, aby efekt hipotensyjny utrzymywał się przez całą dobę. Można to sprawdzić za pomocą pomiarów ciśnienia w warunkach klinicznych lub pomiarów domowych tuż przed przyjęciem następnej dawki leków, a także za pomocą ambulatoryjnego monitorowania ciśnienia (ABPM). Preferowane powinny być leki, które wywierają całodobowe działanie hipotensyjne (np. lerkanidypina, zofenopryl), ponieważ prosty schemat leczenia sprzyja przestrzeganiu zaleceń terapeutycznych przez pacjentów.
Leki rozkurczające mięśnie naczyń krwionośnych.
Ich działanie prowadzi do zwiększenia się światła naczyń tętniczych, co przy zachowaniu tej samej objętości płynów, powoduje obniżenie ciśnienia.
Selektywne α1-adrenolityki.
Blokują receptory adrenergiczne w mięśniach naczyń krwionośnych hamując ich skurcz. Niwelują wpływ amin katecholowych (adrenaliny, noradrenaliny) na mięśniówkę naczyń. Do grupy tej należą:
Nieselektywne α1- i α2-adrenolityki.
Mechanizm działania jest taki sam jak α1-adrenolityków, z tym, że leki tej grupy blokują również drugi rodzaj receptorów α-adrenergicznych (receptory α2-adrenergiczne). Zaliczane są do nich:
Sympatolityki.
Najważniejszymi sympatykolitykami są:
Poza metylodopą (zalecaną w leczeniu nadciśnienia podczas ciąży) i klonidyną inne leki z tej grupy mają niewielkie znaczenie.
Antagonisty kanału wapniowego.
Hamują napływ jonów wapnia do komórek mięśni, co utrudnia im kurczenie się. Są to:
Nitraty i inne donory NO.
Nitraty są źródłem tlenku azotu wykazującego działanie wazodylatacyjne (rozkurczające na naczynia krwionośne). Podobne, ale dużo silniejsze, działanie ma nitroprusydek sodu.
Inhibitory konwertazy angiotensyny.
Hamują enzym konwertujący angiotensynę I do angiotensyny II, przez co zmniejszają stężenie angiotensyny II, który to peptyd posiada właściwości kurczące naczynia krwionośne. Jak wykazały badania, inhibitory ACE lepiej zapobiegały niewydolności serca niż leki referencyjne. 
Przykłady leków:
Antagonisty receptora angiotensyny II.
Blokują wiązanie się angiotensyny z receptorami uniemożliwiając jej działanie. Skutkiem działania tych leków jest, podobnie jak inhibitorów ACE, zablokowanie aktywności angiotensyny prowadzące do działania i rozkurczającego.
Leki zmniejszające objętość płynów ustrojowych.
Zmniejszenie objętości płynów przy zachowaniu tej samej pojemności łożyska naczyniowego obniża ciśnienie tętnicze. Działanie hipotensyjne większości tych leków opiera się również na pośrednim wpływie na napięcie mięśni naczyń krwionośnych. Ich działanie jest zatem uwarunkowane tak właściwościami diuretycznymi, jak i zdolnością rozkurczania mięśni gładkich naczyń.
Diuretyki.
W leczeniu nadciśnienia diuretykami stosuje się głównie analogi tiazydów, ale używa się też diuretyków z innych grup.
Inne leki obniżające ciśnienie.
Część substancji może nawet znacznie obniżać wartości ciśnienia, ale nie znalazły one miejsca w leczeniu nadciśnienia. Są to raczej działania niepożądane.
Agonisty kanałów potasowych.
Zwiększają przepuszczalność błony komórkowej dla jonów potasu i tym samym zwiększają ich wypływ z komórek mięśniowych. Powoduje to wzrost potencjału spoczynkowego przez hiperpolaryzację błony komórkowej, co z kolei obniża pobudliwość mięśni i powoduje spadek kurczliwości.
Przykłady leków: 
Agonisty receptorów dopaminergicznych.
Stymulacja receptorów dopaminergicznych powoduje rozkurcz mięśni naczyń krwionośnych i hamowanie układu renina–angiotensyna–aldosteron, co również prowadzi do spadku ciśnienia.
Agonisty receptorów dopaminergicznych stosuje się w leczeniu choroby Parkinsona.

</doc>
<doc id="1022147" url="https://pl.wikipedia.org/wiki?curid=1022147" title="Leki obniżające ciśnienie tętnicze">
Leki obniżające ciśnienie tętnicze



</doc>
<doc id="1022149" url="https://pl.wikipedia.org/wiki?curid=1022149" title="(8330) Fitzroy">
(8330) Fitzroy

(8330) Fitzroy – planetoida z pasa głównego asteroid okrążająca Słońce w ciągu 5 lat i 237 dni w średniej odległości 3,17 au. Została odkryta 28 marca 1982 roku w Europejskim Obserwatorium Południowym przez Henriego Debehogne. Nazwa planetoidy pochodzi od Roberta FitzRoya, brytyjskiego żeglarza, jednego z pionierów meteorologii. Przed nadaniem nazwy planetoida nosiła oznaczenie tymczasowe (8330) 1975 LT.

</doc>
<doc id="1022157" url="https://pl.wikipedia.org/wiki?curid=1022157" title="Promise (singel Ciary)">
Promise (singel Ciary)

Promise – singel amerykańskiej piosenkarki Ciary. Promuje album Ciara: The Evolution.

</doc>
<doc id="1022158" url="https://pl.wikipedia.org/wiki?curid=1022158" title="Kościół Niepokalanego Serca Najświętszej Maryi Panny w Grudziądzu">
Kościół Niepokalanego Serca Najświętszej Maryi Panny w Grudziądzu

Kościół Niepokalanego Serca Najświętszej Maryi Panny w Grudziądzu – zwany także „Młodzieżowym”, dawniej kościół ewangelicki; neogotycka świątynia z lat 1896–1898 przy ul. Adama Mickiewicza 43.
Historia.
Już w 1841 r. kościół ewangelicki na Rynku poświęcony w 1785 r. okazał się zbyt ciasny na potrzeby rozwijającej się miejscowej parafii. Starania o budowę większej świątyni, ponawiane w kolejnych latach, szły dość opornie. Wprawdzie w 1870 r. projekt przedstawił Martini z Torunia, ale dopiero w 1881 r. zakupiono leżące na wschód od Starego Miasta obszerne „tabaczane pole” nad Trynką, przy dzisiejszej ul. Mickiewicza, a sięgające wzdłuż kanału aż do dzisiejszej ul. Kosynierów Gdyńskich. W 1889 r. zbudowano tam budynek I plebanii (proj. Krüger). Plany nowego kościoła na 1600 miejsc siedzących sporządził popularny architekt August Menken z Berlina. Poświęcenie kamienia węgielnego nastąpiło 21 maja 1896, a uroczystość poświęcenia gotowej budowli 20 czerwca 1898. Wkrótce potem obok wzniesiono dalsze domy mieszkalne dla pastorów i pracowników kościelnych, a 28 stycznia 1910 poświęcono Dom Ewangelicki z salą na 600 miejsc (według innych źródeł na 1200), w której odbywały się różnego rodzaju zgromadzenia, koncerty i dodatkowe nabożeństwa świąteczne.
Po odzyskaniu niepodległości w 1920 r. dotychczasowy dom parafialny okazał się za duży i stał się siedzibą amatorskiej "Sceny Niemieckiej", nadal też odbywały się w nim koncerty.
W okresie II Rzeczypospolitej kościół należał do gminy ewangelickiej o niemieckim obliczu narodowym znajdującej się w strukturach superintendentury (diecezji) chełmińskiej Ewangelickiego Kościoła Unijnego. W 1937 parafia liczyła 300 wiernych.
19 maja 1923 ks. kapelan Józef Mamica z Poznania odprawił w nim pierwsze nabożeństwo polskie dla ewangelików wojskowych i cywilnych, jednak na kolejne zarząd parafii unijnej już w tym miejscu nie pozwolił. Ostatecznie polski zbór ewangelicko-augsburski w Grudziądzu zorganizował się w 1931 i ks. Jerzy Kahané z Bydgoszczy pierwsze nabożeństwo odprawił 7 kwietnia właśnie w tym kościele, odtąd już życzliwie udostępnianym przez niemiecką parafię i jej duszpasterza ks. Reinholda Dieballa aż do wybuchu II wojny światowej. Ostatnie niemieckie nabożeństwo ewangelickie odprawił pastor Stöhr 22 stycznia 1945.
Podczas walk o miasto kościół został poważnie uszkodzony, a dom parafialny i jedna z plebanii uległy całkowitemu zniszczeniu. 4 czerwca 1945 opuszczona świątynia została przydzielona w użytkowanie rzymskokatolickiej parafii farnej św. Mikołaja, jednak ostatecznie w latach 1947–1958 zajmowała ją parafia polskokatolicka.
Zdewastowana budowla została ponownie przejęta przez Kościół rzymskokatolicki i 7 sierpnia 1958 objęta w posiadanie przez zgromadzenie księży marianów, którzy zajęli się odbudową i w 1962 r. modernizacją wnętrza (według projektu J. Jędrzejewskiego). W 1969 r. zmodernizowano prezbiterium (inż. Szymański z Warszawy), potem prowadzono kolejne prace. W latach 1985–1987 wzniesiono nowy dom parafialny i zakonny. Początkowo był to kościół tzw. młodzieżowy, od 1 lipca 1971 istnieje parafia, nadal prowadzona przez marianów. Przy parafii ma siedzibę Klub Inteligencji Katolickiej, w kościele organizowane są koncerty, ponadto odbywa się tu doroczny Przegląd Pieśni i Piosenki Chrześcijańskiej „Mariosong”.
Architektura.
Kościół jest budowlą ceglaną, neogotycką, wzniesioną na osi północ-południe. Wnętrze jest trójnawowe, z transeptem i płytkim prostokątnym prezbiterium. Potężna (67 m wysokości) wieża w fasadzie do 1945 r. była zwieńczona strzelistym hełmem, po wojnie nie odbudowanym, co jest dużą stratą nie tylko dla bryły świątyni, ale i dla panoramy Grudziądza, w której stała się ważnym akcentem wertykalnym i jednym z symboli miasta. Transept i prezbiterium otrzymały trójkątne szczyty ozdobione blendami i sterczynami. Nad nawą główną i transeptem wznosi się dach dwuspadowy, nad nawami bocznymi poprzeczne daszki trójpołaciowe, osobne dla każdego z przęseł. Malownicze jest rozwiązanie partii prezbiterialnej, gdzie w addycyjny sposób zestawiono narastające bryły zakrystii i innych pomieszczeń pomocniczych, ośmiobocznych wieżyczek schodowych, krytych zróżnicowanymi dachami.
Neogotycka szata budowli jest typowa dla berlińskiej szkoły architektonicznej schyłku XIX w. i w żaden sposób nie nawiązuje do specyfiki gotyckiego budownictwa regionu (por. np. kościół poewangelicki tego samego autorstwa w Obornikach Wielkopolskich). Elewacje boczne są oszkarpowane, wnętrze oświetlają ostrołukowe okna. Halowe trójnawe wnętrze zostało rozdzielone żeliwnymi filarami, wspierającymi drewniany strop. Przestrzeń naw bocznych pierwotnie wypełniały drewniane empory. Prezbiterium połączone jest z nawą profilowanym łukiem. Po wojnie empory usunięto, a filary obudowano. Jasno tynkowane wnętrze nabrało w ten sposób odmiennego wyrazu, nawiązującego do neogotyku angielskiego. Małe okna, dawniej oświetlające przestrzeń pod emporami, zostały zamurowane. Murowany chór muzyczny zbudowano w latach 70.
Wyposażenie wnętrza.
Właściwie nic nie przetrwało z kosztownego i efektownego wystroju wnętrza z czasów budowy. Były to witraże i malowidła ścienne, rzeźbiony ołtarz z porfirowymi kolumnami, ambona i wielkie organy (dzieło firmy Gebr. Dinse). Nad ołtarzem scenę Ostatniej Wieczerzy namalował Karl Busch z fundacji Gustava Roethego, byłego wydawcy popularnej miejscowej gazety niemieckiej "Der Gesellige".
Ze współczesnego wyposażenia wyróżnia się wielki krucyfiks w prezbiterium oraz figura Niepokalanego Serca i stacje Drogi Krzyżowej dłuta Zofii Trzcińskiej-Kamińskiej. 30-głosowe organy elektroniczne zostały zakupione w Niemczech w 1969 r.

</doc>
<doc id="1022164" url="https://pl.wikipedia.org/wiki?curid=1022164" title="Frotteryzm">
Frotteryzm



</doc>
<doc id="1022166" url="https://pl.wikipedia.org/wiki?curid=1022166" title="Jakub Bohosiewicz">
Jakub Bohosiewicz

Jakub Bohosiewicz (ur. 10 sierpnia 1978 w Krakowie) – polski aktor filmowy i teatralny.
Życiorys.
W 2002 roku ukończył Państwową Wyższą Szkołę Teatralną im. Ludwika Solskiego w Krakowie. Aktor Teatru Bagatela w Krakowie.

</doc>
<doc id="1022167" url="https://pl.wikipedia.org/wiki?curid=1022167" title="Grey DeLisle">
Grey DeLisle

Erin Grey Van Oosbree występująca jako Grey DeLisle lub Grey Griffin (ur. 24 sierpnia 1973 w Fort Ord w Stanach Zjednoczonych) – amerykańska piosenkarka oraz aktorka filmowa i głosowa.

</doc>
<doc id="1022168" url="https://pl.wikipedia.org/wiki?curid=1022168" title="Andrzej Kępiński (aktor)">
Andrzej Kępiński (aktor)

Andrzej Kępiński (ur. 3 czerwca 1969 w Świdnicy) – polski aktor teatralny i filmowy. W roku 1993 ukończył studia na wydziale lalkarskim PWST we Wrocławiu. Zadebiutował rolą Greza w sztuce "Czerwone nosy" Petera Barnesa w Teatrze Polskim w Szczecinie. W latach 1993 – 1995 związany z Teatrem Polskim w Szczecinie, a od roku 1995 z Teatrem im. C.K. Norwida w Jeleniej Górze.
Mąż aktorki Magdaleny Kuźniewskiej, ma córkę Mirę.
Role teatralne.
W Teatrze Polskim w Szczecinie:
W Teatrze im. C.K. Norwida w Jeleniej Górze:

</doc>
<doc id="1022169" url="https://pl.wikipedia.org/wiki?curid=1022169" title="Oxycoccus">
Oxycoccus



</doc>
<doc id="1022175" url="https://pl.wikipedia.org/wiki?curid=1022175" title="Luxor Las Vegas">
Luxor Las Vegas

Luxor Las Vegas – luksusowy hotel z kasynem, położony przy ulicy Las Vegas Strip w Paradise, w stanie Nevada. Został nazwany na cześć egipskiego miasta Luksoru, do którego nawiązuje wizualnie oraz tematycznie. Złożony z 4407 apartamentów, budynek odzwierciedla starożytną piramidę. Poza tym w jego skład wchodzą również bliźniacze wieże zigguraty. Kompleks jest własnością MGM Resorts International i stanowi jeden z największych hoteli na świecie.
W lipcu 2007 roku korporacja MGM Mirage ogłosiła plany gruntownej renowacji Luxoru, poświęcając 300 milionów dolarów na przemodelowanie 80% przestrzeni otwartej budynku. Wśród zmian było między innymi usunięcie dużej części elementów wystroju powiązanych ze starożytnym Egiptem i zastąpienie ich nowoczesnymi restauracjami oraz klubami.
Historia.
W chwili otwarcia, 15 października 1993 roku, piramida była najwyższym budynkiem przy Las Vegas Strip. Jej konstrukcja kosztowała 375 milionów dolarów i zajęła 2 lata, a nad wykonaniem projektu pracowało 968 pracowników budowlanych. W 1998 roku otwarto dwie dodatkowe wieże hotelowe z 2000 apartamentów, a także teatr. Koszt realizacji tych projektów wyniósł 675 mln dolarów. W czerwcu 2004 roku Mandalay Resort Group, pierwotny właściciel Luxor Las Vegas, został wykupiony przez MGM Mirage.
Przez pierwsze miesiące funkcjonowania Luxoru kasyno otaczała sztuczna rzeka i kursujący po niej prom dostarczający gości do różnych części piramidy. Po skargach odwiedzających, że obsługa promowa jest zbyt wolna, zarząd zdecydował o utworzeniu Nile River Tour, czyli trasy zawierającej elementy sztuki i kultury starożytnej. Ostatecznie jednak większość egipskiej tematyki została usunięta w 1995 roku.
W 2006 roku MGM Mirage rozpoczął całkowity remodeling obiektu. Do apartamentów we wschodniej i zachodniej wieży wstawiono nowe meble, zamknięto dwie restauracje: Isis i Sacred Sea Room, a w ich miejscu powstał CatHouse. 31 sierpnia 2007 roku w Luxorze otwarty został klub nocny LAX, a całą uroczystość poprowadziła Britney Spears.
W 2006 roku iluzjonista Criss Angel nakręcił kilka odcinków swojego programu "Mindfreak" na terenie hotelu. Poza tym w Luxorze znajduje się jego biuro oraz autoryzowany sklep. W 2008 roku Angel zadebiutował w nowej produkcji Cirque du Soleil, która wystawiana była w Luxorze.
Eksplozja w 2007 roku.
7 maja 2007 roku w garażach parkingowych Luxoru eksplodował samochód, zabijając jednego z pracowników hotelu. Konstrukcja garażu nie uległa zniszczeniom, a obiekt nie został ewakuowany. Prowadzone śledztwo wykazało, że eksplozję wywołała „domowa” bomba, a jedyna ofiara była jej celem.
Masakra w Las Vegas.
Na terenie przylegającym do kasyna odbywał się festiwal muzyki country, podczas którego 1 października 2017 Stephen Paddock zabił ponad 50 osób.
Projekt.
Luxor jest jednym z najbardziej wyróżniających się obiektów przy Las Vegas Strip ze względu na swój unikatowy projekt. Jego autorem był architekt Veldon Simpson, zaś sam budynek to 110-metrowa, 30-piętrowa piramida z fasadą z czarnego szkła. Hotel reklamuje wysoki obelisk z podświetlanym napisem, a przy jednym z wejść znajduje się masywny posąg Wielkiego Sfinksa. Północne skrzydło piramidy było początkowo połączone prywatną linią tramwajową z sąsiedzkim Excalibur Hotel and Casino. Jednak wraz ze zmianami własnościowymi połączenie zostało usunięte. Zamiast tego przy drugim wejściu do budynku znajduje się punkt komunikacyjny, za pośrednictwem którego prywatną linią tramwajową można dostać się do Excalibura i Mandalay Hotel and Casino.
Piramida stworzona została z ciemnobrązowego szkła, które w zależności od pogody wydaje się być czarne lub złociście brązowe. W budynku znajduje się 30 pięter z apartamentami hotelowymi, sześć kondygnacji o podwyższonym standardzie (na których znajdują się między innymi penthausy SkyBeam), a także przestrzeń podziemna.
Na szczycie piramidy znajduje się reflektor, który wieczorami oświetla niebo ponad hotelem, i który uznawany jest za najjaśniejszą wiązkę na świecie, wykorzystując ponad 42 miliardy kandeli. Efekt ten widoczny jest na całym obszarze Las Vegas nocą; można go również dostrzec z wysokich obiektów w Los Angeles, oddalonym o 443 km. Z kolei na niskich poziomach strumień światła widziany jest na terenie całego stanu Nevada, przez Laughlin na południu, aż do Mesquite na dalekiej północy. Wiosną jasne światło przyciąga do wiązki ćmy, które tworzą efekt wizualny porównywany do padającego śniegu. Strumień kreowany jest przez 45 ksenonowych lamp łukowych, każda o mocy 7 kilowatów. Włączone lampy osiągają temperaturę ponad 800 °F. Hotelowi inżynierowie, a także strona internetowa Luxoru informują, że strumień światła jest widoczny z kosmosu.
Wykorzystanie w mediach.
Luxor wymieniany jest jako jeden z najlepszych przykładów postmodernistycznej architektury lat 90. i pojawił się na okładce książki "Architecture Today" Jamesa Steele’a.
Kopia Luxoru, zwana The Camel’s Toe, pojawiła się na obszarze miasta Las Venturas w grze "".
Hotel ukazany został w filmach "Marsjanie atakują!" (1996), "Kac Vegas" (2009), "2012" (2009), "W chmurach" (2009) oraz w programie telewizyjnym "Great Hotels".

</doc>
<doc id="1022176" url="https://pl.wikipedia.org/wiki?curid=1022176" title="Wilki w ścianach">
Wilki w ścianach

Wilki w ścianach (ang. The Wolves in the Walls, 2003 r.) to ilustrowana historia dla dzieci. Autorem scenariusza jest Neil Gaiman, a ilustracje wykonał Dave McKean. W Polsce książka ukazała się w 2004 roku, nakładem wydawnictwa Mag.
Fabuła.
Lucy słyszy wilki w ścianach, ale kiedy mówi o tym swojej rodzinie nikt jej nie wierzy. Jej brat wyśmiał ją i stwierdził, że to niemożliwe, bo „gdy wilki wychodzą ze ścian, to już koniec”. Dopiero kiedy zwierzęta wychodzą i demolują dom staje się jasne, że dziewczynka miała rację. Jednak rodzina się nie poddaje i wkrada się w ściany swojego własnego domu, po czym z nich wychodzi. Wilki w przerażeniu uciekają, bo każdy wilk wie, że „kiedy ludzie wychodzą ze ścian, to już koniec."

</doc>
<doc id="1022177" url="https://pl.wikipedia.org/wiki?curid=1022177" title="Nokia 3230">
Nokia 3230

Nokia 3230 – telefon komórkowy wyprodukowany przez firmę Nokia. Aparat posiada funkcje EDGE GPRS, MMS, Java, dzwonki polifoniczne oraz aparat fotograficzny. Ma także odtwarzacz MP3, system głośnomówiący, radio, dyktafon oraz slot kart pamięci. Telefon jest też wyposażony w system operacyjny Symbian. Akumulator typu Li-Ion ma pojemność 760 mAh. 

</doc>
<doc id="1022178" url="https://pl.wikipedia.org/wiki?curid=1022178" title="Better Off Dead (album)">
Better Off Dead (album)

Better Off Dead – album grupy Sodom.

</doc>
<doc id="1022180" url="https://pl.wikipedia.org/wiki?curid=1022180" title="Towarzystwo funduszy inwestycyjnych">
Towarzystwo funduszy inwestycyjnych

Towarzystwo funduszy inwestycyjnych (TFI) – według ustawy o funduszach inwestycyjnych organ funduszu inwestycyjnego zarządzający nim i reprezentujący go w stosunkach z osobami trzecimi. Tylko podmioty działające na podstawie ustawy mają prawo do używania oznaczenia „towarzystwo funduszy inwestycyjnych” lub jego skrótu.
Towarzystwa funduszy inwestycyjnych w Polsce.
Status TFI może uzyskać wyłącznie spółka akcyjna z siedzibą na terytorium Rzeczypospolitej Polskiej, która uzyska zgodę Komisji Nadzoru Finansowego. Przedmiot działalności towarzystwa jest ograniczony wyłącznie do tworzenia i zarządzania funduszami inwestycyjnymi, reprezentowania ich wobec osób trzecich oraz zarządzania zbiorczym portfelem papierów wartościowych; działalność może zostać rozszerzona m.in. o zarządzanie cudzym pakietem papierów wartościowych na zlecenie i doradztwo w zakresie obrotu papierami wartościowymi.
Minimalny poziom kapitału początkowego towarzystwa to równowartość 125 000 – 730 000 euro, w zależności od zakresu prowadzonej działalności. Pochodzenie kapitału zakładowego musi być udokumentowane; środki na jego pokrycie nie mogą pochodzić z kredytu ani pożyczki. Akcje TFI mogą być wyłącznie imienne, chyba że są zdematerializowane.
Fundusze inwestycyjne zarządzane przez towarzystwo posiadają odrębną osobowość prawną. Towarzystwo jest zobowiązane zatrudniać co najmniej dwóch doradców inwestycyjnych do zarządzania funduszami i portfelem papierów wartościowych oraz jednego doradcę do czynności związanych z obrotem papierami wartościowymi.
Towarzystwo wykonuje szereg zadań związanych z zarządzanymi funduszami:
(1) reprezentowanie zarządzanych funduszy
W najważniejszych sprawach towarzystwo, jako organ funduszu, wykonuje takie zadania w imieniu i na rzecz funduszu (wobec uczestników, prowadzi współpracę z organami państwowymi, w tym komisją nadzorującą rynek, organizuje współpracę z bankami prowadzącymi dystrybucję tytułów uczestnictwa) oraz tworzy dokumenty funduszu (statut, prospekt informacyjny, dokumenty informacyjne i ofertowe, księgi funduszu, sprawozdania finansowe).
Pierwsze towarzystwo funduszy powierniczych w Polsce powstało w 1992 r. Był to należący do amerykańskiej grupy finansowej Pioneer, który utworzył tylko jeden fundusz zrównoważony. Obecnie działa pod nazwą ‘Pekao TFI SA’ i zarządza wieloma różnorodnymi funduszami inwestycyjnymi otwartymi. Następne fundusze powstały dopiero w 1995.

</doc>
<doc id="1022183" url="https://pl.wikipedia.org/wiki?curid=1022183" title="TFI">
TFI



</doc>
<doc id="1022189" url="https://pl.wikipedia.org/wiki?curid=1022189" title="Katedra lubelska">
Katedra lubelska



</doc>
<doc id="1022192" url="https://pl.wikipedia.org/wiki?curid=1022192" title="Kąt depresji">
Kąt depresji

Kąt depresji (depresja widnokręgu, obniżenie widnokręgu) – kąt płaski o wierzchołku w punkcie odpowiadającym oku obserwatora, zawarty między płaszczyzną poziomą przechodzącą przez oko (zw. płaszczyzną horyzontu), a półprostą o początku w oku obserwatora i przechodzącą przez punkt znajdujący się pod tą płaszczyzną. Jeśli punkt ten znajduje się nad płaszczyzną horyzontu, to kąt nazywa się kątem wzniesienia lub elewacją.

</doc>
<doc id="1022193" url="https://pl.wikipedia.org/wiki?curid=1022193" title="Brian McLean">
Brian McLean

Brian McLean (ur. 28 lutego 1985 w Rutherglen) – szkocki piłkarz występujący na pozycji obrońcy w DPMM.
Karierę piłkarską rozpoczął w klubie Rangers F.C. Następnie, w sezonie 2005/2006 przeniósł się do Motherwell F.C. W Motherwell grał do 2009 roku i wtedy też przeszedł do Falkirk.
McLean, pomimo urodzenia się w Szkocji, wybrał grę dla reprezentacji Irlandii Północnej, w której zadebiutował 2006 roku.

</doc>
<doc id="1022194" url="https://pl.wikipedia.org/wiki?curid=1022194" title="Deskowisko">
Deskowisko

Deskowisko – składowisko tarcicy na terenie tartaku. 
Ponieważ tarcica zwykle nie jest odbierana natychmiast po przetarciu, musi być przez pewien czas, w odpowiednich warunkach, przechowywana na terenie tartaku. W tym celu składowana jest w sztaplach na deskowisku. Sztaplowanie, oprócz ładu na składowisku umożliwia przewietrzanie tarcicy, co ogranicza paczenie się drewna.
Przez analogię, składowisko kłód nazywane jest czasem kłodowiskiem.

</doc>
<doc id="1022199" url="https://pl.wikipedia.org/wiki?curid=1022199" title="Kościół św. Katarzyny w Wolbromiu">
Kościół św. Katarzyny w Wolbromiu

Kościół św. Katarzyny Aleksandryjskiej Dziewicy i Męczennicy w Wolbromiu – barokowy kościół zbudowany w latach 1638–1664 (przebudowany w latach 1672–1692 oraz 1936–1937) w rezultacie przebudowy z wcześniejszego, prawdopodobnie gotyckiego kościoła z XV lub XVI wieku, postawionego na miejscu drewnianej, XIV-wiecznej świątyni.
Historia.
Na ślad pierwszej, drewnianej świątyni można natrafić w rejestrach świętopietrza za rok 1346. Obecny budynek kościoła został wybudowany w XV lub XVI wieku. Barokowy kształt kościołowi nadali w latach 1638–1664 Kanonicy Regularni Laterańscy sprowadzeni do miasta z fundacji księdza Marcina Wolbrama w 1633 roku. Zakonnicy ponadto wybudowali siedem barokowych ołtarzy, z których do dziś zachowały się tylko trzy. W tym czasie powstał także budynek klasztoru, pełniący dziś funkcję plebanii. Kościół był wielokrotnie remontowany w XVIII i XIX wieku. W 1864 roku władze carskie dokonały kasaty klasztoru. Pod koniec XIX wieku kościół otrzymał cztery nowe ołtarze oraz ambonę, autorstwa Pawła Turbasa, olkuskiego rzeźbiarza.
Linki zewnętrzne.
Oficjalna strona parafii św. Katarzyny w Wolbromiu

</doc>
<doc id="1022201" url="https://pl.wikipedia.org/wiki?curid=1022201" title="Felipe Reyes">
Felipe Reyes

Felipe Reyes Cabanas (ur. 16 marca 1980 roku w Kordowie) - hiszpański koszykarz, grający na pozycji centra. Srebrny medalista olimpijski z Pekinu.
W seniorskiej koszykówce debiutował w CB Estudiantes pod koniec lat 90. W 2004 został koszykarzem lokalnego rywala - Realu. Z "Królewskimi" siedmiokrotnie został mistrzem Hiszpanii (2005, 2007, 2013, 2015, 2016, 2018, 2019), sześciokrotnie tryumfował w Pucharze Króla (2012, 2014, 2015, 2016, 2017, 2020), dwukrotnie wygrał Euroligę (2015, 2018) a w 2007 triumfował także w Pucharze ULEB. Wcześniej - w 2000 - z Estudiantes zdobył Puchar Hiszpanii. Po sezonie 2020/2021 zakończył koszykarską karierę, żegnając się z klubem 24 czerwca 2021.
Mierzący 206 cm wzrostu koszykarz w latach 2001-2016 był członkiem hiszpańskiej drużyny narodowej. Zdobył z nią złoty medal MŚ 06, wcześniej był w składzie na MŚ 2002, IO 2004 oraz kilkakrotnie brał udział w mistrzostwach Europy (brąz w 2001, srebro w 2003 i 2007). Sukcesy odnosił także w drużynach juniorskich i młodzieżowych.
Jego brat Alfonso Reyes również był koszykarzem, reprezentantem kraju.

</doc>
<doc id="1022202" url="https://pl.wikipedia.org/wiki?curid=1022202" title="Oko (osada)">
Oko (osada)

Oko (niem. "Eichhorst") – osada w Polsce, w sołectwie Szeroki Bór, położona w województwie warmińsko-mazurskim, w powiecie piskim, w gminie Ruciane-Nida.
W latach 1975–1998 miejscowość administracyjnie należała do województwa suwalskiego.

</doc>
<doc id="1022203" url="https://pl.wikipedia.org/wiki?curid=1022203" title="Vegetabilia">
Vegetabilia



</doc>
<doc id="1022204" url="https://pl.wikipedia.org/wiki?curid=1022204" title="Śwignajno Wielkie">
Śwignajno Wielkie

Śwignajno Wielkie – przysiółek wsi Ładne Pole w Polsce, położony w województwie warmińsko-mazurskim, w powiecie piskim, w gminie Ruciane-Nida. Wchodzi w skład sołectwa Śwignajno.
W latach 1975–1998 przysiółek administracyjnie należał do województwa suwalskiego.

</doc>
<doc id="1022205" url="https://pl.wikipedia.org/wiki?curid=1022205" title="Paarl">
Paarl

Paarl (wymowa afrikaans: ) – miasto w Południowej Afryce, jest największym miastem obok Kapsztadu w południowoafrykańskiej Prowincji Przylądkowej Zachodniej w dolinie rzeki Groot Berg, i posiada około 198 tys. mieszkańców. Paarl znajduje się około 50 km na północny wschód od Kapsztadu. Miasto zostało założone w 1690 roku. Ośrodek przemysłowo-handlowy i rolniczy, głównie uprawa winorośli i drzew cytrusowych, a także przemysł włókienniczy i spożywczy (m.in. produkcja win oraz przetwórstwo owocowe).
W mieście znajduje się muzeum hugenotów.

</doc>
<doc id="1022207" url="https://pl.wikipedia.org/wiki?curid=1022207" title="Protoctista">
Protoctista



</doc>
<doc id="1022208" url="https://pl.wikipedia.org/wiki?curid=1022208" title="Abubakar Tafawa Balewa">
Abubakar Tafawa Balewa

Abubakar Tafawa Balewa (ur. 1912, zm. 15 stycznia 1966) – nigeryjski polityk, pierwszy premier niepodległej Nigerii.
Urodził się w Bauchi w Nigerii. Po ukończeniu studiów pracował jako nauczyciel. W 1944 r. został wysłany, razem z kilkoma innymi nauczycielami na zagraniczne studia do Londynu. W 1946 r. został wybrany do nigeryjskiego parlamentu i do Zgromadzenia Ustawodawczego kolonii w 1947 r. Obejmował stanowiska ministerialne, a w 1957 r. został szefem rządu. 15 stycznia 1966 r. został zamordowany podczas przewrotu wojskowego. Został pochowany w Bauchi.
Uniwersytet Abubakar Tafawa Balewa w Bauchi został nazwany na jego cześć.

</doc>
<doc id="1022209" url="https://pl.wikipedia.org/wiki?curid=1022209" title="Wejsuny-Leśniczówka">
Wejsuny-Leśniczówka

Wejsuny-Leśniczówka (do 2011 "Wejsuny") – osada w Polsce, położona w województwie warmińsko-mazurskim, w powiecie piskim, w gminie Ruciane-Nida.
W latach 1975–1998 miejscowość administracyjnie należała do województwa suwalskiego.
1 stycznia 2011 r. zmieniono nazwę i typ miejscowości z leśniczówki "Wejsuny" na osadę "Wejsuny-Leśniczówka".

</doc>
<doc id="1022211" url="https://pl.wikipedia.org/wiki?curid=1022211" title="Triangulacja (matematyka)">
Triangulacja (matematyka)

Triangulacja – podział figury geometrycznej na sympleksy (trójkąty lub czworościany) w taki sposób, że część wspólna dowolnych dwu różnych sympleksów jest ich wspólną ścianą, wspólnym wierzchołkiem, wspólnym bokiem lub wspólnym trójkątem albo zbiorem pustym. Od sympleksów tworzących triangulację wymaga się ponadto, by dowolny obszar ograniczony przecinał tylko skończoną ich liczbę. Można dokonać triangulacji każdego wielokąta i każdego wielościanu.

</doc>
<doc id="1022216" url="https://pl.wikipedia.org/wiki?curid=1022216" title="Lampa szczelinowa">
Lampa szczelinowa

Lampa szczelinowa – przyrząd medyczny składający się z silnego źródła światła połączonego z mikroskopem rogówkowym, pozwalający na badanie przede wszystkim struktur przedniego odcinka oka: powiek, twardówki, spojówek, tęczówki, soczewki i rogówki. Dwuokularowe badanie w lampie szczelinowej pozwala na szczegółową ocenę anatomii tych struktur oka i diagnozę wielu chorób narządu wzroku. Badanie w lampie szczelinowej w połączeniu ze specjalnymi soczewkami jak trójlustro Goldmanna, lustro gonioskopowe pojedyncze lub poczwórne (Zeiss), soczewki +90D, +78D, +66D i -56D (soczewka Hruby'ego) najdokładniej pozwala ocenić siatkówkę oka.
Niektóre choroby wykrywalne badaniem z użyciem lampy szczelinowej:
Wynalazcą i konstruktorem lampy szczelinowej był Allvar Gullstrand w 1911 roku.

</doc>
<doc id="1022224" url="https://pl.wikipedia.org/wiki?curid=1022224" title="Głos Prześladowanych Chrześcijan">
Głos Prześladowanych Chrześcijan

Głos Prześladowanych Chrześcijan (ang. "Voice of the Martyrs") – międzynarodowa organizacja wspierająca prześladowanych chrześcijan na świecie założona pod wpływem pastora Richarda Wurmbranda.
Misją Głosu jest:
Organizacja ta nie posiada centralnego kierownictwa. Każdy z oddziałów jest niezależny, utrzymuje się sam i ma własny zarząd a cała działalność finansowana jest ze składek. Voice of the Martyrs działa m.in. w Australii, Kanadzie, Nowej Zelandii i USA. Sztab VOM w USA znajduje się w Bartlesville w stanie Oklahoma, a w Kanadzie znajduje się on w Mississauga w Ontario.
W Polsce Voice of Martyrs działa jako "Głos Prześladowanych Chrześcijan", której prezesem jest pastor Maciej Wilkosz.

</doc>
<doc id="1022225" url="https://pl.wikipedia.org/wiki?curid=1022225" title="Prowincja Przylądkowa Zachodnia">
Prowincja Przylądkowa Zachodnia

Prowincja Przylądkowa Zachodnia (afr. "Wes-Kaap", ang. "Western Cape", xhosa "Ntshona-Koloni") – prowincja Południowej Afryki. Utworzona została w 1994. Od zachodu prowincja graniczy z Oceanem Atlantyckim, od południa styka się z Oceanem Indyjskim.
Demografia.
49% ludności stanowią Koloredzi, 33% czarni Afrykanie, 16% biali, a 1% Azjaci.
50% ludności posługuje się na co dzień językiem afrikaans, 25% językiem xhosa, a 20% językiem angielskim.
Podział administracyjny.
Prowincja Przylądkowa Zachodnia dzieli się na jeden obszar metropolitalny oraz 5 dystryktów, które z kolei dzielą się na 24 gmin.

</doc>
<doc id="1022226" url="https://pl.wikipedia.org/wiki?curid=1022226" title="Alfred Daun">
Alfred Daun

Alfred Daun (ur. 14 stycznia 1854 w Baranowie Sandomierskim, zm. 4 grudnia 1922 w Krakowie) – polski rzeźbiarz i pedagog.
Życiorys.
Początkowo uczył się w Bochni u Feliksa Hanusza. W latach 1873–1878 studiował w Krakowskiej Szkole Sztuk Pięknych u Walerego Gadomskiego. W latach 1881–1885 w Akademii Wiedeńskiej u Hellmera. W 1889 Jan Matejko powołał go na stanowisko profesora rzeźby w akademii krakowskiej. Od 1898 pracował w Szkole Przemysłu Artystycznego.
Autor rzeźb na krakowskich Plantach:
Ponadto jest autorem alegorii Muzyki, Opery i Operetki na elewacji Teatru Słowackiego w Krakowie, figury szarytki z dziećmi na gmachu, w którym obecnie znajduje się Akademia Ekonomiczna w Krakowie.
Na murze klasztoru kapucynów znajduje się płyta przedstawiająca poświęcenie pałaszów przez Tadeusza Kościuszkę w 1794 r.
Wspólnie z Michałem Korpalem tworzył również 45 rzeźb w Parku Jordana w Krakowie.
W swej twórczości łączył naturalistyczną formę z neoromantyczną ekspresją i nastrojem, ulegając później wpływowi modernizmu.
Do jego uczniów należeli: Bolesław Biegas właściwie Biegalski, Xawery Dunikowski, Tadeusz Breyer, Jan Szczepkowski.
Zmarł 4 grudnia 1922. Został pochowany na Cmentarzu Rakowickim w Krakowie (kwatera XIVb).

</doc>
<doc id="1022230" url="https://pl.wikipedia.org/wiki?curid=1022230" title="Wielka Piramida Cheopsa">
Wielka Piramida Cheopsa



</doc>
<doc id="1022231" url="https://pl.wikipedia.org/wiki?curid=1022231" title="Krystyna Kacperczyk">
Krystyna Kacperczyk

 
Krystyna Barbara Hryniewicka-Kacperczyk (ur. 13 października 1948 w Kętrzynie) – polska lekkoatletka, sprinterka i płotkarka. Olimpijka z Monachium (1972).
Kariera sportowa.
Zawodniczka KS Puszcza Hajnówka, Jagiellonii Białystok i Skry Warszawa. Wychowanka trenera Witolda Łapińskiego (KS Puszcza), podopieczna trenerów: Zbigniewa Dondziłły, Andrzeja Siennickiego {Jagiellonia Białystok} i Bogusława Wolwowicza (Skra Warszawa). Dwukrotnie poprawiała rekord świata na 400 m ppł: 56.51 (13 lipca 1974 w Augsburgu) i 55.44 (18 sierpnia 1978 w Berlinie Zachodnim). Zdobyła brązowy medal mistrzostw Europy w Pradze (1978) w sztafecie 4 x 400 m oraz dwa brązowe medale w sztafecie 4 x 2 okrążenia podczas halowych mistrzostw Europy (Rotterdam, 1973; Katowice, 1975). Polska sztafeta 4 x 400 m wywalczyła również 3. miejsce podczas finału Pucharu Europy w Helsinkach (1977). 
23-krotna rekordzistka kraju (bieg na 400 m, bieg na 800 m, bieg na 400 m przez płotki, sztafeta 4 x 400 m) i 8-krotna mistrzyni Polski: w biegu na 400 m, 400 m pł i 4 x 400 m (w tym 2-krotna mistrzyni kraju w hali na 400 m}. W rankingu "Track &amp; Field News" uplasowała się w biegu na 400 m pł w 1977 i 1978 na piątych pozycjach.
Na mistrzostwach Polski seniorów na otwartym stadionie zdobyła czternaście medali, w tym sześć złotych oraz osiem srebrnych: w biegu na 400 m - złoto (4-krotnie), srebro (3-krotnie); w biegu na 400 m przez płotki - złoto i 2 razy srebrne: w biegu sztafetowym na 400 m - złoto i 3 razy srebrne medale. Zdobywczyni pięciu medali na halowych mistrzostwach Polski w biegu na 400 m - 2-krotnie złoto (1974, 1978); 3-krotnie brąz (1973, 1975, 1977).
Rekordy życiowe.
r – pomiar ręczny
Życie prywatne.
Córka Kazimierza i Genowefy Niebrzydowskiej, ukończyła IX Liceum Ogólnokształcące (obecnie I LO) w Hajnówce (1966). W 1969 rozpoczęła studia w warszawskiej AWF (absolwentka z 1975), trenując jednocześnie w warszawskiej Skrze. Mąż - Ryszard Kacperczyk, ma 2 synów, Mariusza i Dariusza. Mieszka w USA. Działa w Radzie PKOl w Chicago i Polish-American Runners Club Chicago.

</doc>
<doc id="1022240" url="https://pl.wikipedia.org/wiki?curid=1022240" title="1046 p.n.e.">
1046 p.n.e.



</doc>
<doc id="1022244" url="https://pl.wikipedia.org/wiki?curid=1022244" title="Jacek Stawiski">
Jacek Stawiski

Jacek Stawiski (ur. 10 lutego 1970) – dziennikarz telewizyjny i radiowy.
Życiorys.
Absolwent historii na Uniwersytecie Jagiellońskim (1988–1993). W 1992 rozpoczął pracę w RMF FM. Był wydawcą serwisów informacyjnych, współtwórcą programu "Radio Muzyka Fakty". W latach 1994–1999 był dziennikarzem i wydawcą w Serwisie Światowym BBC. W latach 1999–2007 ponownie pracował w RMF FM, tym razem jako dyrektor informacji, współtworzył "Fakty RMF FM". Koordynował pracą zespołu dziennikarzy wyspecjalizowanych w obsłudze medialnej wielu konfliktów globalnych ostatnich lat takich jak atak na World Trade Center w 2001 roku, wojna w Afganistanie jesienią 2001 roku, zamach na szkołę w Biesłanie w 2004 roku czy zamachy w Londynie w 2005 roku. Specjalne, wielogodzinne wydania „Faktów” miały też inne wydarzenia szczególnej wagi np. śmierć Jana Pawła II czy zawalenie się dachu hali targowej w Katowicach w 2006 roku.
Przeprowadzał wywiady z ważnymi postaciami z życia politycznego, dziennikarskiego i społecznego między innymi z prof. fizyki Józefem Rotblatem – laureatem Pokojowej Nagrody Nobla z 1995 roku, z Romanem Graczykiem – autorem książki „Śladem SB. Jak czytać teczki”, z księdzem kardynałem Stanisławem Dziwiszem, z Johnem Large’em – brytyjskim ekspertem do spraw technologii nuklearnych, z Szirin Ebadi – Iranką, obrończynią praw człowieka i laureatką Pokojowej Nagrody Nobla z 2003 roku. Komentował na antenie i na stronie internetowej RMF FM wydarzenia z polityki światowej, ze szczególnym akcentem na stosunki polsko-żydowskie i historię Żydów w Polsce (przedmiot specjalizacji historycznej podczas studiów uniwersyteckich). Miał w planach napisanie książki lub serii artykułów o społeczności żydowskiej w miejscowościach: Ojców i Skała.
W latach 2007–2013 pracował jako wydawca w TVN24, gdzie obecnie prowadzi magazyn "Horyzont" poświęcony sprawom międzynarodowym. Od 1 stycznia 2014 jest szefem redakcji Świat w TVN24 BiS, a od 1 lipca 2019 roku – redaktorem naczelnym tejże stacji.
Publikował w Tygodniku Powszechnym między innymi wywiad z byłym premierem Hiszpanii José María Aznarem (maj 2007 rok) i z izraelskimi historykami, autorami książki „Nietoperze nad Dimoną”: Isabellą Ginor i Gideonem Remezem (czerwiec 2007). Pilotował wydania książek autorstwa dziennikarzy stacji RMF: Katarzyny Szymańskiej-Borginon „W piżamie do Europy” (Wydawnictwo „Bosz”, 2003 rok) oraz Jana Mikruty i Przemysława Marca „Bagdad. 67 dni” (Wydawnictwo „Bosz”, 2003 rok).

</doc>
<doc id="1022246" url="https://pl.wikipedia.org/wiki?curid=1022246" title="Michał Korpal">
Michał Korpal

Michał Stefan Korpal (ur. 14 marca 1854 w Krakowie, zm. 31 marca 1915 w Pelhřimovie) – rzeźbiarz. Był synem kamieniarza i rzeźbiarza Michała Adama (zm. 1863), ojciec rzeźbiarza Aleksandra oraz malarza Tadeusza.
Życiorys.
Początkowo praktykował w zakładzie kamieniarskim Edwarda Stehlika, a w latach 1870-1873 studiował w krakowskiej Szkole Sztuk Pięknych gdzie był uczniem Marcelego Guyskiego. W latach 1874-1880 przebywał we Lwowie, a po powrocie do Krakowa pracował w zakładach kamieniarskich Stehlików i Trembeckich, a następnie w pracowni Walerego Gadomskiego.
Jest autorem grupy "Poloneza czas zacząć" na fasadzie Teatru im. J. Słowackiego w Krakowie, popiersi Mikołaja Kopernika i Jana Kilińskiego w krakowskim magistracie, pomnika papieża Piusa IX w Kościele św. Piotra i Pawła w Krakowie wykonanego wspólnie z Walerym Gadomskim, popiersia na ulicy Lubicz 34, figur Zygmunta Augusta i Jana III Sobieskiego w Parku Strzeleckim. Jest również współautorem pierwszych 45 rzeźb znajdujących się w Parku Jordana wykonanych wspólnie z Alfredem Daunem. Ponadto jest autorem licznych nagrobków na Cmentarzu Rakowickim, np. "Chrystus" na grobie Jordanów, "Krakowskie pacholę" na grobie Adama Staszczyka oraz "Anioł budzący zmarłą" z 1889 na grobie Fabiańskich.
Pochowany został na Cmentarzu Rakowickim w Krakowie, w kwaterze XXIb.

</doc>
<doc id="1022247" url="https://pl.wikipedia.org/wiki?curid=1022247" title="Ostatnie kuszenie">
Ostatnie kuszenie

Ostatnie kuszenie (ang. "The Last Temptation") – komiks wydany pierwotnie w 1994 roku. Autorem scenariusza jest Neil Gaiman, który stworzył tę historię wraz z Alice Cooperem, ilustracje wykonał Michael Zulli. W Polsce ukazał się w 2006 roku nakładem wydawnictwa Egmont Polska.
Komiks składa się z trzech aktów:
"Ostatnie kuszenie" to opowieść grozy stworzona na bazie typowej legendy miejskiej. Steven pod presją kolegów wchodzi do teatru, do którego zaprasza jedną osobę tajemniczy mężczyzna. Chłopiec samotnie zasiada na widowni. Przedstawienie przenosi go do miasta pełnego martwych ludzi, następnie kuszony jest przez uwodzicielską Mercy, będącą tak naprawdę gnijącym ciałem. Nastolatek zostaje wyproszony z przedstawienia z obietnicą, że kiedy indziej zobaczy wielki finał. Upiorny właściciel teatru nawiedza Stevena we śnie, oznajmiając, że chłopiec wpadł w jego pułapkę. Następnego dnia, w bibliotece miejskiej Steven odkrywa, że teatr uległ wiele lat temu spaleniu. Kiedy pojawia się ponownie wewnątrz tajemniczego budynku, jest kuszony przez wizję sławy i wiecznej młodości, która sprawi, że nigdy nie znajdzie się w świecie dorosłych. Steve nie wierzy właścicielowi teatru i podpala budynek, ostatecznie niszcząc jego widmo.

</doc>
<doc id="1022249" url="https://pl.wikipedia.org/wiki?curid=1022249" title="Pádraig Harrington">
Pádraig Harrington

Pádraig Harrington (ur. 31 sierpnia 1971 w Dublinie) – golfista irlandzki, klasyfikowany w czołowej dziesiątce rankingu światowego golfistów zawodowych, zwycięzca wielkoszlemowego turnieju The Open Championship.
Harrington odnosił sukcesy jako amator, występując m.in. w zwycięskiej ekipie Wielkiej Brytanii i Irlandii w spotkaniu o Puchar Walkera przeciwko Amerykanom w 1995. Pod koniec tegoż roku rozpoczął oficjalne występy jako golfista zawodowy. Rywalizował w ramach PGA European Tour, już w 1996 notując pierwsze zwycięstwo turniejowe – Spanish Open. Na kolejny turniejowy triumf przyszło mu czekać kilka lat, chociaż pozostawał w ścisłej czołówce rywalizacji. Przylgnęło do niego określenie „wiecznego drugiego”, zwłaszcza po sezonie 1999, kiedy czterokrotnie plasował się na 2. miejscu w pięciu ostatnich imprezach sezonu.
W 2000 Harrington przełamał niemoc turniejową i sięgnął po drugie zwycięstwo w PGA European Tour. W każdym kolejnym sezonie wygrywał przynajmniej jeden turniej i regularnie plasował się w czołowej dziesiątce klasyfikacji najlepiej zarabiających golfistów sezonu w PGA European Tour ("Order of Merit"), m.in. w 2001 i 2002 na 2. miejscu, a w 2006 na pozycji lidera. W rywalizacji w PGA Tour, toczącej się głównie na kontynencie amerykańskim, pierwsze zwycięstwa Harrington odniósł w 2005.
Pierwszy znaczący wynik w imprezie zaliczanej do golfowego Wielkiego Szlema Irlandczyk zanotował w 1997, kiedy uplasował się na dzielonym 5. miejscu w The Open Championship (znanym także jako British Open Championship). W US Open w 2006 był na samodzielnym 5. miejscu, w Masters w 2002 na dzielonym 5. Największy sukces w karierze odniósł w lipcu 2007, zwyciężając w The Open Championship po dogrywce z Hiszpanem Sergio Garcią. Harrington dołączył do grona wielkoszlemowych triumfatorów jako 194. golfista w historii. Był także pierwszym Irlandczykiem triumfującym w British Open od 60 lat oraz pierwszym golfistą z Europy, który sięgnął po wielkoszlemowe zwycięstwo od 1999 (w 1999, również w The Open Championship, triumfował Szkot Paul Lawrie). Do 2007 najsłabsze wyniki spośród turniejów Wielkiego Szlema Harrington notował w PGA Championship (w 2002 był na dzielonym 17. miejscu).
W rankingu światowym golfistów zawodowych Irlandczyk przez dłuższy czas plasował się w czołowej dziesiątce, a jego najwyższym rankingowym miejscem była 6. lokata, którą zajmował po raz ostatni w kwietniu 2005. Harrington ma na koncie także występy reprezentacyjne – czterokrotnie bronił barw Europy w Pucharze Rydera (1999, 2002, 2004, 2006, trzy ostatnie edycje zwycięskie dla Europy), występował też w Pucharze Alfreda Dunhilla (1996, 1997, 1998, 1999, 2000) oraz Pucharze Świata (zwycięstwo dla Irlandii w 1997 razem z Paulem McGinleyem). Reprezentował ponadto Wielką Brytanię i Irlandię w Pucharze Seve, zainicjowanej przez Hiszpana Seve Ballesterosa rywalizacji między ekipą Wysp Brytyjskich i ekipą Europy kontynentalnej.

</doc>
<doc id="1022250" url="https://pl.wikipedia.org/wiki?curid=1022250" title="Index Kewensis">
Index Kewensis

Index Kewensis – rejestr prowadzony przez Królewskie Ogrody Botaniczne w Kew, mający na celu zarejestrowanie wszystkich ważnych, tj. zgodnych z Międzynarodowym Kodeksem Nomenklatury Botanicznej nazw naukowych roślin nasiennych. Początkowo zawierał tylko dane w randze rodzaju i gatunku, później także rodzin i taksonów o randze poniżej gatunku. Od 1997 roku rejestrowane są także informacje o taksonach i okazach typowych. Rejestr nazw zaczął być opracowywany w 1885 roku. Regularnie publikowane są zestawienia nowych nazw naukowych. Baza danych rejestru została zintegrowana z bazą danych IPNI ("International Plant Names Index", przy czym informacje z "Index Kewensis" opatrzone są literami "(IK)" (dane te dostępne są w Internecie na stronie IPNI).

</doc>
<doc id="1022251" url="https://pl.wikipedia.org/wiki?curid=1022251" title="Padraig Harrington">
Padraig Harrington



</doc>
<doc id="1022253" url="https://pl.wikipedia.org/wiki?curid=1022253" title="Bitwa pod Myriokefalon">
Bitwa pod Myriokefalon

Bitwa pod Myriokefalon – bitwa stoczona 17 września 1176 roku w pobliżu opuszczonej twierdzy Myriokefalon na przełęczy Tziwritze w centralnej Anatolii pomiędzy wojskami Cesarstwa Bizantyńskiego i Turkami Seldżuckimi z Sułtanatu Rumu, zakończona zwycięstwem tych ostatnich.
Przed bitwą.
W latach 1158–1161 cesarz bizantyński Manuel I Komnen podjął szereg zwycięskich kampanii przeciwko Sułtanatowi Rumu. Fakt ten skłonił sułtana Kilidż Arslana II do szukania zgody z Manuelem. Wiosną 1162 roku przybył on do Konstantynopola i stał się wasalem cesarza, przyrzekł dostarczyć mu oddziałów wojskowych i przekazać miasto Sivas (bizantyńska Sebastea) wraz z otaczającym je regionem. Kilidż Arslan nie wykonał jednak postanowień tego traktatu, a spokój ze strony Bizancjum wykorzystał na rozszerzanie swojego terytorium kosztem wschodnich sąsiadów jego państwa, Daniszmendydów. Poniewczasie Manuel zorientował się, że układ z roku 1162 przyniósł korzyści tylko sułtanatowi, więc postanowił naprawić swój błąd, uderzając wprost na jego stolicę, Konyę (bizantyńskie Ikonion). Wojna pomiędzy obydwoma państwami wybuchła w roku 1175, kiedy Kilidż Arslan odmówił oddania swoich Daniszmendydzkich zdobyczy. Manuel najpierw zajął opuszczoną fortecę Doryleum, która ze względu na swe położenie była wygodnym punktem do odpierania ataków tureckich koczowników na posiadłości bizantyńskie. Wzniósł również twierdzę, która dominowała nad podejściami do Konyi z kierunku północnego. Pod koniec 1175 roku wyruszył w kierunku źródeł rzeki Meander, gdzie ufortyfikował Chomę – wiązało się to z podejściem do Konyi od zachodu. Próbował także zdobyć miasto Amasea na północy, co zagroziłoby seldżuckiemu panowaniu na terenach zdobytych od Daniszmendydów, próba ta jednak nie powiodła się. Wtedy wysłał inne siły, aby przechwyciły Niksar (bizantyńska Neocezarea), około 100 km dalej na wschód, co miało stanowić dywersję podczas uderzenia na Konyę.
Bitwa.
Po tak starannych przygotowaniach latem 1176 roku Manuel zebrał armię i postanowił zaatakować Konyę przez dolinę Meandra. Była to trudna trasa, ale zarazem najkrótsza droga przez tureckie terytorium. Kilidż Arslan oczekiwał posiłków ze wschodu, w celu zyskania na czasie przedstawił więc propozycję rozmów pokojowych, którą Manuel jednak odrzucił. Po dotarciu do swojej bazy w Chomie Manuel wraz z armią wyruszył ku opuszczonej fortecy Myriokefalon. Ze względu na tabory, zawierające sprzęt oblężniczy mający zapewnić zdobycie seldżuckiej stolicy, marsz był bardzo powolny. Sułtan zdecydował się oczekiwać Bizantyńczyków za Myriokefalon na przełęczy zwanej Tziwritze. Najbardziej wrażliwą na atak częścią rozciągniętej na kilka kilometrów bizantyńskiej kolumny były znajdujące się w straży tylnej tabory, nad którymi czuwał sam cesarz. Straż przednia nie miała trudności w sforsowaniu przełęczy, lecz po jej przejściu Turcy uderzyli na prawe skrzydło ariergardy, dowodzone przez Baldwina z Antiochii. Jego oddziały zostały przyparte do stromych zboczy południowej strony przełęczy, bez możliwości manewru. Baldwin zginął, a jego ludzie ponieśli ciężkie straty. Ich klęska umożliwiła Turkom zablokowanie centrum przełęczy, tak że tabory musiały stanąć, niezdolne do ruszenia ani do tyłu, ani do przodu. Manuel był bliski decyzji opuszczenia armii, od czego odwiódł go dowódca straży tylnej, Andronik Kontostefanos, któremu po pewnym czasie udało się przebić do straży przedniej. Armia bizantyńska jako całość nie poniosła szczególnie ciężkich strat, z wyjątkiem straży tylnej, ale straciła cały sprzęt oblężniczy, tak że dalszy marsz na Konyę nie miał sensu.
Znaczenie bitwy.
Manuel natychmiast przyjął zaproponowane przez Kilidż Arslana warunki pokojowe, które przewidywały zburzenie fortyfikacji, które wzniósł w Doryleum i Chomie, jednak gdy znalazł się na terytorium bizantyńskim, odmówił ich uznania jako podpisanych pod przymusem. W odwecie sułtan w roku następnym dokonał najazdu na dolinę Meandra, ale został całkowicie rozbity przez siły bizantyńskie. Także następne kampanie przeciwko Bizancjum za życia Manuela nie były dla Turków zbyt pomyślne.
Mimo tego sam Manuel w liście do Konstantynopola porównywał znaczenie swojej porażki do bitwy pod Manzikertem, a opinię tę podzielali współcześni mu kronikarze. Po bitwie pod Myriokefalon Bizancjum było jeszcze w stanie skutecznie bronić się przed Turkami, ale nie było już mowy o jakiejkolwiek ofensywie w celu odzyskania centralnej Anatolii. Równowaga strategiczna pomiędzy cesarstwem a Sułtanatem Rumu wyraźnie uległa zachwianiu na korzyść tego ostatniego, a tę tendencję miał jeszcze pogłębić rozkład bizantyńskiego systemu władzy po śmierci Manuela, analogiczny do wojen domowych w cesarstwie po bitwie pod Manzikertem. Bizancjum zmierzało do swojego końca jako imperium, zaś Sułtanat Rumu zaczął przejmować jego pozycję potęgi w Anatolii.

</doc>
<doc id="1022259" url="https://pl.wikipedia.org/wiki?curid=1022259" title="Mercedes-Benz W210">
Mercedes-Benz W210



</doc>
<doc id="1022267" url="https://pl.wikipedia.org/wiki?curid=1022267" title="Serhij Herbel">
Serhij Herbel

Serhij Herbel, ukr. Сергій Миколайович Гербель (ur. 1856 w Krzemieńczuku, zm. 1936 w Niemczech) – ukraiński działacz polityczny i społeczny, premier ukraiński za Hetmanatu w 1918.
Ukończył szkołę realną w Kremenczuku w 1877 i wstąpił na służbę wojskową, którą odbywał do 1883.
Do rewolucji lutowej i obalenia caratu (1917) był gubernatorem w Charkowie (1903-1904), naczelnikiem wydziału w ministerstwie spraw wewnętrznych Imperium Rosyjskiego, w czasie I wojny światowej cywilnym pełnomocnikiem d.s. kwatermistrzostwa przy armii rosyjskiej. Od 29 maja do 3 lipca 1918 był przedstawicielem Hetmanatu przy Sztabie Głównym wojsk austro-węgierskich w Odessie, następnie ministrem zaopatrzenia w rządzie Fedora Łyzohuba, następnie od 14 listopada 1918 do 14 grudnia tego roku był premierem rządu ukraińskiego (Hetmanatu). Po obaleniu Hetmanatu przez Dyrektoriat i restytucji Ukraińskiej Republiki Ludowej w połowie grudnia aresztowany przez władze ukraińskie, zwolniony w lutym 1919, wyjechał do Odessy. W 1919 był w armii Denikina szefem aprowizacji. W drugiej połowie 1919 wyjechał do Niemiec, dalsze losy nieznane.

</doc>
<doc id="1022269" url="https://pl.wikipedia.org/wiki?curid=1022269" title="Ernst vom Rath">
Ernst vom Rath

Ernst Eduard vom Rath (ur. 3 czerwca 1909 we Frankfurcie nad Menem, zm. 9 listopada 1938 w Paryżu) – niemiecki dyplomata, prawnik, członek NSDAP.
Życiorys.
Uczęszczał do szkoły we Wrocławiu, studiował prawo w Bonn, Monachium i Królewcu do 1932, gdy wstąpił do NSDAP i rozpoczął karierę dyplomaty. Dwa lata później wstąpił do paramilitarnej organizacji Sturmabteilung. W 1935, po pobycie w Bukareszcie zaczął pracować w ambasadzie Niemiec w Paryżu.
Zginął w zamachu przeprowadzonym przez 17-letniego Żyda Herszela Grynszpana, w odwecie za deportowanie jego rodziny z Hanoweru do Polski. Zamachowiec zamierzał wziąć odwet na niemieckim ambasadorze w Paryżu Joannesie von Welczek, a Ernst vom Rath stał się ofiarą przez pomyłkę.
Zamordowanie vom Ratha zostało wykorzystane przez nazistów w podsycaniu nastrojów antysemickich w Niemczech (m.in. na Górnym Śląsku) przed pogromem znanym jako noc kryształowa. Niemiecka propaganda określiła zamach mianem „ataku międzynarodowego Żydostwa na Rzeszę Niemiecką”, kojarząc go z zamachem na szwajcarskiego nazistę Wilhelma Gustloffa, dokonanym w lutym 1936 przez żydowskiego studenta Dawida Frankfurtera.

</doc>
<doc id="1022273" url="https://pl.wikipedia.org/wiki?curid=1022273" title="Mariusz Zalejski">
Mariusz Zalejski

Mariusz Zalejski (ur. 1959 w Tarnowskich Górach) – polski aktor, absolwent PWST w Krakowie. W latach 1998–1999 występował w Teatrze Dramatycznym w Warszawie. W roku 1986 ukończył studia i 20 czerwca debiutował (debiut teatralny) w roli Demetriusza w „Śnie nocy letniej” Williama Shakespeare’a w reż. Henryka Tomaszewskiego na scenie Teatru Pantomimy we Wrocławiu. Zna język angielski i włoski.

</doc>
<doc id="1022274" url="https://pl.wikipedia.org/wiki?curid=1022274" title="Nienor Níniel">
Nienor Níniel



</doc>
<doc id="1022277" url="https://pl.wikipedia.org/wiki?curid=1022277" title="Prowincja Przylądkowa Północna">
Prowincja Przylądkowa Północna

Prowincja Przylądkowa Północna jest prowincją położoną w północno-zachodniej części Południowej Afryki. Zajmie prawie 30% powierzchni kraju. 
Od zachodu graniczy z Oceanem Atlantyckim, od południa z Prowincją Przylądkową Zachodnią, na północy z Botswaną i Namibią. 
Została wykrojona w 1995 roku z ówczesnego Kraju Przylądkowego.
Jest największą południowoafrykańską prowincją równocześnie jednak najsłabiej zaludnioną.
Rozwinięty przemysł przetwórczy, hutniczy, skórzano-obuwniczy, spożywczy, cementowy, metalowy oraz górniczy. W prowincji uprawia się zboże oraz hoduje się owce.
Podział administracyjny.
Prowincja Przylądkowa Północna dzieli się na 5 dystryktów, które z kolei dzielą się na 27 gmin.

</doc>
<doc id="1022279" url="https://pl.wikipedia.org/wiki?curid=1022279" title="Kościół Świętego Krzyża w Grudziądzu">
Kościół Świętego Krzyża w Grudziądzu

Kościół pw. Świętego Krzyża w Grudziądzu – przy ul. Bydgoskiej, założony w 1911 r., obecny kościół zbudowany w latach 1979–1985.
Jako pierwszy wezwanie Świętego Krzyża nosił w Grudziądzu kościół reformatów założony w 1751 r., a w XIX w. przekształcony w kaplicę więzienną. W związku z szybkim rozwojem południowej części miasta na przełomie XIX/XX podjęto starania o budowę tam świątyni katolickiej. Proboszcz parafii św. Mikołaja ks. kanonik Otto Kunert zakupił w tym celu rozległą parcelę na narożniku ulic Chełmińskiej i Bydgoskiej, poświęconą 10 listopada 1911 r. Mimo wybuchu I wojny światowej, budowę rozpoczęto 27 lipca 1915 r. i już 1 października 1916 r. odbyło się poświęcenie świątyni pw. Podwyższenia Krzyża św. Fundusze czerpano z przeprowadzanych zbiórek, darowizn oraz ze sprzedaży na Zamek w Malborku dwóch ostatnich pozostałych na miejscu kwater gotyckiego Poliptyku Grudziądzkiego. Projektantem kościoła był Karl Krüger, a budową kierował Michał Olkowski. Od początku myślano o budowie większej świątyni, zamierzając świeżo wzniesiony budynek przebudować na plebanię i dom parafialny z salą widowiskową. Nieco wcześniej (w latach 1914–1915) na sąsiedniej parceli wzniesiono sierociniec dla chłopców prowadzony przez Siostry Elżbietanki, a już po odzyskaniu niepodległości, w 1921 r. nieopodal osiadły Siostry Zmartwychwstanki. Do utworzenia samodzielnej parafii doszło 1 lipca 1934 r., przedtem była to filia, tzw. kuracja, parafii farnej. Duszpasterzem był ks. kanonik Jan Klunder, odprawiający również nabożeństwa dla wojska z koszar w tej części miasta. Po przeciwnej stronie ul. Chełmińskiej zbudowano Dom Katolicki. Podczas okupacji niemieckiej proboszcz i dwaj wikariusze – ks. Konrad Kopański i ks. Edmund Nagórski – zostali zamordowani przez hitlerowców. Prowizoryczny kościół został rozebrany w latach 1983–1984. Przedtem, w roku 1975 Witold i Jacek Nagórscy opracowali projekt nowego, większego, który wzniesiono w latach 1979–1985, a w 1987 r. dodano wolnostojącą 46-metrową dzwonnicę.
Stary kościół stojący wzdłuż ul. Chełmińskiej został zbudowany w stylu modernistycznego klasycyzmu i był zbliżony do sąsiednich koszar i sierocińca. Zbudowany na planie prostokąta, bezwieżowy, kryty czterospadowym dachem, z zewnątrz mało przypominał budowlę sakralną. Piętrowa tynkowana elewacja o prostokątnych oknach, i pilastrowych podziałach, była ozdobiona nieznacznie zaznaczonymi ryzalitami z trójkątnymi naczółkami. Z boku dostawiono niewielkie bryły zakrystii i kaplicy. Wejście główne prowadziło od strony ul. Bydgoskiej. Kryte stropem kameralne wnętrze z 3 stron obiegały empory. Znajdowało się tam 280 miejsc siedzących i 500 stojących. W skład wyposażenia, poza ołtarzem głównym, wchodziły 2 boczne i ołtarz w kaplicy św. Teresy.
Betonowa, kanciasta bryła nowego kościoła została usytuowana prostopadle do starego. Z poszarpaną postmodernistyczną elewacją kontrastuje spokojne, jasne wnętrze z emporami. O starym kościele przypomina krucyfiks i tablice pamiątkowe w kruchcie oraz 2 konfesjonały. W 2001 r. zbudowano największe w Grudziądzu 40-głosowe organy, co umożliwia organizowanie w kościele koncertów. Witraże projektował Krzysztof Cander.
Obecny kościół jest pierwszym, nowo powstałym po II wojnie światowej, obiektem sakralnym w Grudziądzu. Przy jego budowie pracowało bardzo wielu parafian – wolontariuszy. Najbardziej zasłużeni zostali uwiecznieni w akcie erekcyjnym, wmurowanym w fundamencie kościoła.
Inicjatorem budowy obecnej budowy był długoletni proboszcz (1970–1997), ks. prałat Klemens Baumgart (1917–2007), którego grób znalazł się tuż obok niej.

</doc>
<doc id="1022280" url="https://pl.wikipedia.org/wiki?curid=1022280" title="Morwena Eledhwen">
Morwena Eledhwen

Morwena (ur. 443, zm. 501 Pierwszej Ery) – postać ze stworzonej przez J.R.R. Tolkiena mitologii Śródziemia. Jej losy opisane zostały w książkach "Silmarillion", "Niedokończone opowieści" oraz "Dzieci Húrina".
Była kobietą z ludu Edainów. Pochodziła z rodu Bëora i była córką Baragunda, żoną Húrina, matką trojga dzieci: Túrina, Urweny oraz Niënor. 
Od urodzenia mieszkała w Ladros, ale po Bitwie Nagłego Płomienia kobiety i dzieci Rodu, wśród których znajdowała się Morwena oraz jej kuzynka Ríana, wyruszyły do Dor-lóminu. Tam poznała i wyszła za mąż za Húrina. W 464 roku urodziła mu syna Túrina, a dwa lata później pierwszą córkę, Urwenę, która zmarła w wieku trzech lat.
Po tym, jak jej mąż wyruszył na walkę z wojskami Morgotha w bitwie Nirnaeth Arnoediad, została sama z dziećmi w Dor-lóminie. Urodziła wtedy córkę, Niënor. Żyła w ciągłej obawie przed Easterlingami, którzy zajęli krainę. Swego syna wysłała więc do Doriathu pod opiekę Thingola i Meliany. Sama nie opuściła domu, czekając na swego męża.
Po upływie kilkunastu lat przeniosła się wraz z Nienor do Doriathu. Túrina jednak tam nie spotkała, bowiem żył on wtedy w Nargothrondzie. Po upadku tego królestwa, wbrew radom elfów, wyruszyła tam w poszukiwaniu syna. Razem z nią udała się Nienor. Na ich eskortę napadł Glaurung i wszyscy się rozproszyli. Morwena przez następne lata błąkała się po Beleriandzie. W końcu dotarła na skraj Brethilu, gdzie znalazła grób Túrina i Nienor. Tam spotkała swego męża (którego Morgoth wypuścił z niewoli) i tam umarła.
Morwena była najpiękniejszą z kobiet Edainów, które żyły w Pierwszej Erze.
Jej imię (podobnie jak określenie Eledhwen) pochodzi z sindarinu i znaczy w tej mowie "Ciemna dziewczyna" (ewentualnie "Ciemna pani"). Nawiązuje ono do koloru jej włosów. Przydomek "Eledhwen" znaczy "Blask elfów".

</doc>
<doc id="1022284" url="https://pl.wikipedia.org/wiki?curid=1022284" title="Galla (imię)">
Galla (imię)

Galla, "Gala" — imię żeńskie pochodzenia łacińskiego, które pierwotnie stanowiło nazwę etniczną "Galijka". Żeński odpowiednik imienia Gaweł ("Gallus"). Wśród patronek — św. Galla, wdowa rzymska. 
Galla imieniny obchodzi 5 października.
Znane osoby noszące imię Galla:
Zob. też: 

</doc>
<doc id="1022288" url="https://pl.wikipedia.org/wiki?curid=1022288" title="Jakob Dylan">
Jakob Dylan

Jakob Luke Dylan (ur. 9 grudnia 1969 w Nowym Jorku) – główny wokalista i autor większości piosenek dla rockowego zespołu The Wallflowers, z którym nagrał m.in. wysoko notowany album "Bringing Down the Horse" (1996). Napisał m.in. „6th Avenue Heartache” i „One Headlight”, który znalazł się na 58. miejscu listy 100. największych popowych utworów magazynu „Rolling Stone”. Zdobył dwie nagrody Grammy i wydał dwa solowe albumy: "Seeing Things" (2008) i "Women + Country" (2010), który osiągnął 12. miejsce na liście Billboard 200.
Życiorys.
Syn modelki Sary Dylan (z domu Shirley Marlin Noznisky) i muzyka folkowego Boba Dylana. Jego rodzeństwo to Jesse (ur. 6 stycznia 1966), Maria Lowndes (ur. 21 października 1961), Anna Leigh (ur. 11 lipca 1967), Samuel Abraham (ur. 30 lipca 1968) i przyrodnia siostra Desiree Gabrielle Dennis-Dylan (ur. 31 stycznia 1985). W 1988 ukończył Windward High School w Los Angeles. Studiował sztukę w Parsons School for Design w Greenwich Village.
Razem z zespołem Dylan nagrał 5 albumów. The Wallflowers zdobyło 2 nagrody Grammy w kategorii "Najlepsze rockowe wykonanie duetu lub grupy muzycznej" oraz "Najlepsza piosenka rockowa". Ich utwór „One Headlight” został uznany przez VH1 teledyskiem roku 1997.
Dylan, wspólnie z Dhani Harrisonem wziął udział w projekcie Amnesty International – "Eyes on Darfur", związanym z konfliktem w Darfurze, nagrywając cover „Gimme Some Truth” Johna Lennona na płytę "Instant Karma: The Amnesty International Campaign to Save Darfur".
W maju 2011 otrzymał honorowy tytuł doktora literatury na Idaho State University w Pocatello, w Idaho.
W 1992 ożenił się z Paige, z którą ma czwórkę dzieci: Levi’ego (ur. 1994), Jamesa (ur. 1998), trzecie (ur. 2000) i czwarte (ur. 2007).

</doc>
<doc id="1022290" url="https://pl.wikipedia.org/wiki?curid=1022290" title="Chris Carney">
Chris Carney

Christopher P. „Chris” Carney (ur. 2 marca 1959) – amerykański polityk, członek Partii Demokratycznej. W latach 2007-2011 był przedstawicielem dziesiątego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1022294" url="https://pl.wikipedia.org/wiki?curid=1022294" title="Pomoc publiczna">
Pomoc publiczna

Pomoc publiczna – ingerencja instytucji państwowych, polegająca na przyznaniu w jakiejkolwiek formie, pomocy pojedynczemu podmiotowi gospodarczemu bądź grupie podmiotów, prowadząca do zakłócenia konkurencji na wolnym rynku. W szerszym znaczeniu pomocą publiczną są też inne instytucje prawne uprzywilejowujące wspomagany podmiot względem pozostałych (indywidualne zwolnienia podatkowe, gwarancje rządowe, monopole itp.).
Mniej oczywistym przykładem pomocy publicznej są np. koncesje, które zezwalają na prowadzenie określonej działalności jakiejś kategorii podmiotów, odmawiając tego prawa pozostałym. Tym którzy uzyskali tę koncesję stwarza to warunki uprzywilejowane, zmniejszając groźbę konkurencji ze strony wyeliminowanych w ten sposób innych chętnych i ułatwiając tworzenie oligopoli, zmów cenowych i zamykania rynku. Skrajnym przykładem tego typu uprzywilejowania jest prawny monopol (w Polsce np. loteryjny).
Istotne jest również wskazanie, że wykonywanie usług publicznych na podstawie umowy zawartej z pominięciem Prawa Zamówień Publicznych może również stanowić przysporzenie będące pomocą publiczną. Szczególnym przykładem jest wykonywanie usług publicznego transportu pasażerskiego (tzw. komunikacja miejska), gdzie udzielenie powierzenia w trybie innym niż przetarg będzie stanowić pomoc publiczną. Zastosowanie ma wówczas rozporządzenie unijne nr 1370/2007, w którym wskazane zostały warunki jakie muszą być spełnione aby przewoźnik mógł takie zlecenie otrzymać i tym samym stać się beneficjentem pomocy publicznej. Należy wskazać, że zakres działalności takiego podmiotu musi zostać stosownie ograniczony, lub alternatywnie wyniki finansowe powinny zostać uwzględnione w kalkulacji stawki rekompensaty (należy zwrócić uwagę, że działalność poza powierzeniem nie może być rozliczana w ramach stawki, lecz jedynie uwzględniana). Jeżeli przedsiębiorca będący beneficjentem powierzenia w trybie rozporządzenia 1370/2007 (a więc będzie to w większości przypadków spółka komunalna) będzie prowadził działalność poza zakresem powierzenia, to następować będzie transmisja siły rynkowej, co powodować będzie wykorzystanie pomocy publicznej niezgodnie z jej przeznaczeniem.
Pomoc publiczna w Unii Europejskiej.
Pomoc publiczna jest, co do zasady, zakazana państwom członkowskim Unii Europejskiej na podstawie art. 107 ust. 1 Traktatu o funkcjonowaniu Unii Europejskiej (dawny art. 87 Traktatu ustanawiającego Wspólnotę Europejską). Od tej zasady podane są wyłączenia (pomoc socjalna, klęski żywiołowe, pomoc przyznawana gospodarce niektórych regionów Republiki Federalnej Niemiec dotkniętych podziałem Niemiec) oraz możliwość uznania za zgodne z Traktatem niektórych rodzajów pomocy (wyłączenia blokowe). Obecnie pewne przypadki pomocy publicznej są dopuszczone na terenie UE bez konieczności wcześniejszej akceptacji przez Komisję Europejską. Przykładowo, pomoc zgodna z wewnętrznym rynkiem (dozwolona) jest opisana w Rozporządzeniu Komisji (WE 800/2008, uchylone Rozporządzeniem Komisji (UE) nr 651/2014 z 17 czerwca 2014 r.) i obejmowała:
W Rozporządzeniu Komisji (UE) nr 651/2014 z 17 czerwca 2014 r. za zgodną z wewnętrznym rynkiem uznano:
Pomoc regionalna.
Państwa członkowskie UE mogą udzielać tego rodzaju pomocy publicznej w tych regionach, w których poziom życia jest niski lub w regionach, w których istnieje stan niedostatecznego zatrudnienia. O jej wysokości (intensywności) decyduje mapa pomocy regionalnej tworzona dla wszystkich regionów (podregionów) Unii Europejskiej.
Całe terytorium Polski kwalifikuje się do otrzymywania tego rodzaju pomocy, jednak o różnej intensywności dla różnych regionów kraju. Mapa dopuszczalnej pomocy regionalnej na lata 2014–2020 została ustalona w rozporządzeniu Rady Ministrów z dnia 30 czerwca 2014 r. w sprawie ustalenia mapy pomocy regionalnej na lata 2014–2020.
Zgodnie z art. 3 rozporządzenia, od 1 lipca 2014 do 31 grudnia 2020 maksymalna intensywność pomocy regionalnej obliczanej jako stosunek wartości pomocy regionalnej, wyrażonej w tzw. ekwiwalencie dotacji brutto, do kosztów kwalifikujących się do objęcia tą pomocą (z wyjątkiem pomocy udzielanej na realizację dużego projektu inwestycyjnego, której wysokość jest ustalana za pomocą specjalnego wzoru) wynosi:
Maksymalna intensywność pomocy regionalnej udzielanej małym lub średnim przedsiębiorstwom (z wyłączeniem nowych inwestycji o kosztach kwalifikowalnych przekraczających 50 mln euro), podwyższa się o 20 punktów procentowych dla małych oraz 10 punktów procentowych dla średnich przedsiębiorstw w stosunku do maksymalnej intensywności dla województw/podregionów (art. 5).
Zakazane jest udzielanie pomocy regionalnej dla tzw. przedsiębiorstw zagrożonych i portów lotniczych oraz w sektorach: hutnictwa żelaza i stali, włókien syntetycznych, rybołówstwa i akwakultury, rolnictwa, leśnictwa, transportu i energetyki (art. 6).
Pomoc inwestycyjna i na zatrudnienie dla małych i średnich przedsiębiorstw.
Dopuszczalne jest udzielenie pomocy dla małych i średnich przedsiębiorstw w wysokości do 20% dla małych i 10% dla średnich kosztów kwalifikowalnych (koszty inwestycji w rzeczowe aktywa trwałe oraz wartości niematerialne i prawne lub szacunkowe koszty płacy za okres dwóch lat w odniesieniu do miejsc pracy powstałych bezpośrednio w wyniku realizacji projektu inwestycyjnego).
Ze względu na dopuszczalność na terenie Polski pomocy regionalnej, pomoc ta nie jest obecnie udzielana.
Pomoc na przedsiębiorczość kobiet.
Odbiorcą pomocy może być jedynie małe przedsiębiorstwo nowo utworzone przez kobietę.
Pomoc ta ma być udzielana w formie zachęcającej kobiety do zakładania nowych przedsiębiorstw w celu zlikwidowania szczególnych nieprawidłowości w funkcjonowaniu rynku, jakie napotykają kobiety, przede wszystkim w odniesieniu do dostępu do finansowania.
Pomoc na ochronę środowiska.
Jest to forma pomocy publicznej, mającej zachęcić przedsiębiorców do inwestycji w technologie, umożliwiające przedsiębiorstwom zastosowanie norm surowszych niż normy wspólnotowe w zakresie ochrony środowiska. Pomoc ta obejmuje także:
Przykłady implementacji: Program Operacyjny Infrastruktura i Środowisko.
Pomoc na usługi doradcze dla małych i średnich przedsiębiorstw oraz udział małych i średnich przedsiębiorstw w targach.
Rodzaj pomocy dostępny tylko dla małych i średnich przedsiębiorstw, w którym Państwo może dofinansować do 50% kosztów usług doradczych świadczonych przez doradców zewnętrznych oraz do 50% kosztów udziału w targach.
Przykład implementacji: Program Operacyjny Innowacyjna Gospodarka, Poddziałanie 3.3.2 „Wsparcie dla MŚP”, przeznaczony na zakup usług doradczych w zakresie przygotowania dokumentacji i analiz niezbędnych do pozyskania inwestora zewnętrznego o charakterze udziałowym.
Pomoc w formie kapitału podwyższonego ryzyka.
Jest to pomoc polegająca na dofinansowaniu do 50% kapitału dla funduszu inwestycyjnego inwestującego w formie udziału kapitałowego w nowe spółki z sektora MŚP.
Przykład implementacji: Program Operacyjny Innowacyjna Gospodarka, działanie 3.2 Wspieranie funduszy kapitału podwyższonego ryzyka.
Pomoc na działalność badawczą, rozwojową i innowacyjną.
Pomoc udzielana przedsiębiorcom na prowadzenie prac badawczo-rozwojowych. Pomoc ta może zostać udzielona przedsiębiorcy na prowadzenie badań przemysłowych (50% dofinansowania) oraz prac rozwojowych (25% dofinansowania).
Powyżej podane progi ulegają podwyższeniu o 20%, o ile pomoc dotyczy małego przedsiębiorcy i 10%, w przypadku średniego przedsiębiorcy.
Powyżej podane progi ulegają podwyższeniu max o 15%, o ile projekt badawczy jest realizowany w ramach tzw. „efektywnej współpracy”, np. przez konsorcjum firm, jednak nie więcej, niż do 80% dla badań przemysłowych.
Pomoc na działalność badawczą obejmuje także:
Przykład implementacji: Program Operacyjny Innowacyjna Gospodarka, działanie 1.4 Wsparcie na prace badawcze i rozwojowe.
Pomoc szkoleniowa.
Dofinansowanie szkoleń pracowników w zakresie szkoleń specjalistycznych oraz ogólnych.
Przykład implementacji: Program Operacyjny Kapitał Ludzki
Pomoc dla pracowników znajdujących się w szczególnie niekorzystnej sytuacji oraz pracowników niepełnosprawnych.
Pomoc ta obejmuje zazwyczaj sektory znajdujące się w trudnej sytuacji (w Polsce np. przemysł stoczniowy). Pomoc ta może przybrać następujące formy:
Krytyka.
Pomoc publiczna jest wynikiem przekonania, że instytucje państwowe wiedzą, kto powinien osiągnąć sukces i w związku z tym mają prawo ingerować w wynik rozgrywki pomiędzy podmiotami, zabierając jednym i dając innym, tak aby do założonego stanu doprowadzić.
Z punktu widzenia ideologii wolnościowych działania takie stanowią nieuzasadnione naruszenie praw pierwotnych właścicieli redystrybuowanych środków i pogwałcenie równych reguł gry. Pomoc publiczna prowadzi też nieuchronnie do patologii, uprzywilejowując sztucznie pewne zjawiska i zaburzając naturalną równowagę społeczną, a także wynagradzając skuteczne ubieganie się o pomoc zamiast skutecznego zabiegania o własną rzeczywistą przydatność w społeczeństwie. Prowadzi też do uzależniania nieraz całych grup społecznych od rządu, tworzy klientelę dla populistów, sprzyja rozwojowi lobbingu i korupcji politycznej.
Klasycznym przykładem pomocy publicznej są dotacje unijne, które w założeniach mają wspierać np. innowacyjność w gospodarce, a więc pozwalają podmiotowi bardziej innowacyjnemu (lub w każdym razie takiemu, który napisze bardziej przekonywający wniosek), na niekorzyść tego uznanego za mniej innowacyjny, uzyskać dodatkowe środki na swoją działalność, obniżając więc koszty jego funkcjonowania i pozwalając mu zaoferować korzystniejsze ceny lub poczynić inwestycje, na które kto inny będzie musiał wziąć komercyjny kredyt.

</doc>
<doc id="1022295" url="https://pl.wikipedia.org/wiki?curid=1022295" title="Belg">
Belg

Belg – miejscowość i gmina w Niemczech, w kraju związkowym Nadrenia-Palatynat, w powiecie Rhein-Hunsrück, wchodzi w skład gminy związkowej Kirchberg (Hunsrück).

</doc>
<doc id="1022296" url="https://pl.wikipedia.org/wiki?curid=1022296" title="Paul E. Kanjorski">
Paul E. Kanjorski

Paul E. Kanjorski (ur. 2 kwietnia 1937) – amerykański polityk pochodzenia polskiego, członek Partii Demokratycznej.
Życiorys.
W latach 1985–2011 przez trzynaście kolejnych dwuletnich kadencji Kongresu Stanów Zjednoczonych był przedstawicielem jedenastego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1022301" url="https://pl.wikipedia.org/wiki?curid=1022301" title="Sofa Surfers">
Sofa Surfers

Sofa Surfers to austriacki zespół, grający muzykę będącą mieszanką takich gatunków muzycznych jak eksperymentalny rock, muzyka elektroniczna, trip-hop, dub i acid-jazz. Ich debiutancki utwór z albumu "Transit" (1997) nosi nazwę "Sofa Rockers".
Skład grupy.
Wielu ludzi współpracowało nad albumem ""Encounters" (2002)" – m.in. Sensational, Oddateee, Jeb Loy Nicols, DJ Collage, Lil Desmond Levy, Junior Delgado, Dawna Lee, Mark Stewart i MC Santana.
Na ostatnim albumie "Sofa Surfers" głosu udzielił Mani Obeya.

</doc>
<doc id="1022305" url="https://pl.wikipedia.org/wiki?curid=1022305" title="Proterogyrinus">
Proterogyrinus

Proterogyrinus – karboński (żył około 323-290 milionów lat temu) płaz, będący jednym z najwcześniejszych przedstawicieli podrzędu Embolomeri. Jego nazwa znaczy "pierwotny wędrowiec".
Tryb życia.
"Proterogyrinus" był zwierzęciem drapieżnym. Zamieszkiwał podmokłe lasy. Jego budowa wskazuje, że mógł żyć i polować zarówno w wodzie, jak i zapuszczać się, w przeciwieństwie do innych płazów, głęboko na ląd.
Gatunki.
Odnaleziono 2 gatunki należące do rodzaju "Proterogyrinus": "Proterogyrinus pancheni" ze Szkocji oraz "Proterogyrinus scheeleri" z Wirginii Zachodniej. Oba pochodzą mniej więcej z tego samego czasu, ale amerykański gatunek jest nieznacznie wcześniejszy.
Proterogyrinus w mediach.
Zwierzę zostało przedstawione w odcinku serialu "Zanim przywędrowały dinozaury", opisującym życie w karbonie, jako polujące między innymi na praważkę "Meganeura". Przedstawiono także pojedynek proterogyrinusa z artropleurą.

</doc>
<doc id="1022306" url="https://pl.wikipedia.org/wiki?curid=1022306" title="Prowincja Północno-Zachodnia (Południowa Afryka)">
Prowincja Północno-Zachodnia (Południowa Afryka)

Prowincja Północno-Zachodnia – szósta co do wielkości prowincja Południowej Afryki. Od północy graniczy z Botswaną. W większej części prowincji rozciąga się pustynia Kalahari. Utworzona została w 1994 roku po reformie administracyjnej Południowej Afryki. Obszar Prowincji Północno-Zachodniej wykrojony został z wcześniejszej Bophuthatswany i Transwalu.
Podział administracyjny.
Prowincja Północno-Zachodnia dzieli się na 4 dystrykty, które z kolei dzielą się na 19 gmin.

</doc>
<doc id="1022309" url="https://pl.wikipedia.org/wiki?curid=1022309" title="Slovenská televízia">
Slovenská televízia

Slovenská televízia (STV; po polsku "Telewizja Słowacka") – słowacki publiczny nadawca telewizyjny.
Slovenská televízia została utworzona 1 lipca 1991 roku jako część Československá televize. Jako samodzielny nadawca działa jednak od 1 stycznia 1993, kiedy to Czechosłowacja została podzielona na dwa państwa, a "Československá televize" (nadająca od 1953 roku, zaś na terenie Słowacji od 1956 roku) na dwie państwowe telewizje. Do 1 stycznia 2011 STV działała jako samodzielny nadawca po czym wraz z publicznym radiem została częścią Rozhlasu a televízii Slovenska, która to jednostka nadawcza została utworzona w wyniku połączenia słowackiej publicznej radiofonii i telewizji.
STV nadaje dwa kanały telewizyjne: Jednotka (Jedynka) i Dvojka (Dwójka). Przed zmianą nazwy w 2004 roku kanały nazywały się STV1 i STV2. Jednotka jest kanałem, który nadaje 24 godziny na dobę, zaś Dvojka nadaje tylko około 18 godzin na dobę. Oba kanały dostępne są przez cyfrowe nadajniki naziemne (do czerwca 2011 nadawała naziemnie analogowo), telewizję kablową, przez satelitę Astra 3A 23,5° wschód oraz przez internet na oficjalnej stronie STV.
W 2004 roku zmieniło się m.in. logo STV, zmianie uległa też ramówka stacji, ponowna zmiana logo i oprawy graficznej nastąpiła 1 marca 2012 roku.
Od 8 sierpnia 2008 do 30 czerwca 2011 nadawany był też kanał sportowy Trojka, dostępny przez satelitę, sieci kablowe, system DVB-T, analogowy nadajnik średniej mocy w stolicy – Bratysławie, a także przez internet na oficjalnej stronie STV.

</doc>
<doc id="1022313" url="https://pl.wikipedia.org/wiki?curid=1022313" title="Lista postaci Świata Dysku">
Lista postaci Świata Dysku

Lista fikcyjnych postaci z powieściowego cyklu "Świat Dysku" Terry’ego Pratchetta.
Gardło Sobie Podrzynam Dibbler.
Gardło Sobie Podrzynam Dibbler (znany też jako G.S.P. Dibbler, w rzeczywistości Geronimo Sebastian Procjusz Dibbler) – drobny handlarz, kręcący się po ulicach z przenośną tacą i sprzedający przekąski, głównie paszteciki z mięsnym nadzieniem (jak sam twierdzi, choć jest to informacja niesprawdzona – ich konsumenci mają zgoła inne wrażenia) oraz kiełbaski w bułce. Nie gardzi też żadnym innym interesem, byleby tylko przyniósł zysk. Kilkukrotnie usiłował poszerzyć ofertę, wkraczając nie tylko na obszar przekąsek dla innych gatunków istot, jak np. trolle (buły manganowe, łupki w bułce), ale i w wielki biznes przemysłu muzycznego ("Muzyka duszy") czy filmowego ("Ruchome obrazki").
Gardło Sobie Podrzynam Dibbler jest postacią uniwersalną, mającą swoich odpowiedników na całym Dysku: w Omni jest to Rękę Sobie Odrąbuję Dhblah, zaś w Hunghungu, stolicy Imperium Agatejskiego – Wnętrzności Sobie Wypruwam Honorowo Dibhala. Rincewind w swoich licznych podróżach napotkał także Al-jibliego z Klatchu, Obym Nigdy Nie Doznał Oświecenia Dhiblanga, Diba Dibblossonsona, Niech Mnie Wkopią Do Mojego Własnego Przerębla Dibukiego, Żebym Własną Strzałkę Połknął Dlang-Dlanga oraz sprzedawcę pływających pasztecików Uczciwy Interes Dibblera z Czteriksów.
Pomysł przydomka "Gardło sobie podrzynam" podsunął Dibblerowi John Keel w "Straży nocnej".
Postać została uznana za jedna z dziesięciu najlepszych fikcyjnych postaci ze Świata Dysku
Nazwa postaci została użyta do epitetu gatunkowego wymarłego gatunku kredowego drzewa iglastego z Wielkiej Brytanii: Sulcatocladus dibbleri
Cohen Barbarzyńca.
Cohen Barbarzyńca - najsławniejszy barbarzyńca Świata Dysku. Mimo że z racji swojego wieku już dawno powinien przejść na emeryturę to nadal jest największym bohaterem Dysku. Jest stary, nie ma jednego oka, większości zębów (używa protezy z diamentowych zębów trola), całe ciało ma pokryte bliznami.
Igory.
Klan humanoidów, w którym wszyscy mężczyźni mają na imię „Igor”, a kobiety – „Igorina”. Charakterystyczną cechą Igorów są liczne blizny po szwach, będące efektem licznych operacji, w wyniku których Igory mogą mieć też dodatkowe palce, oczy różnego koloru itp. Często te dodatkowe (lub zamienione) części ciała pochodzą od zmarłych krewnych, którzy dbają o to by żaden Narząd, będący w dobrym stanie, się nie zmarnował. Wszyscy członkowie klanu Igorów są wyśmienitymi chirurgami – a ślady po szwach są znakiem rozpoznawczym klanu, a nie dowodem ich niskich umiejętności, czego dowodem są żeńskie Igory (Igoriny), będące zazwyczaj wielkimi pięknościami (choć dla tradycji zachowują jedną czy dwie widoczne blizny). Męskie Igory są na ogół mocno zbudowane, kuleją i bardzo wyraźnie seplenią.
Igory zamieszkują głównie Überwald i tradycyjnie są służącymi tamtejszych rodów arystokratycznych wampirów. Są bardzo przywiązane do tradycji i do należytego – według nich – decorum wampirzych posiadłości (skrzypiące drzwi, kapiące świece itp. elementy typowe dla horrorów), i dbają o ich właściwe zachowanie. Często też pracują dla rozmaitych szalonych naukowców, ze względu na swoje zdolności manualne.
Postacie Igorów nawiązują do pojawiających się w komiksach i w kinie postaci służących (przedstawianych jako postacie zbliżone wyglądem do Igorów), którzy wykonują dla swych mocodawców brudne” prace typu pozyskiwania mózgów. Igory nie mają odpowiedników w folklorze.
Igory pojawiają się po raz pierwszy w "Carpe Jugulum".
Golemy.
Są to produkowane w dawnych czasach wielkie, bardzo silne, gliniane istoty, ożywione magicznie, poprzez włożenie do ich głów kartek z zaklęciami, zwanych chemami (tekst zapisany jest w języku dawnej religii, a zapisać go musi kapłan). Nie potrafią samodzielnie mówić, ani myśleć, dopóki do ich głów nie włoży się odpowiednich rozkazów. Są bardzo trudne do zniszczenia, odporne na wysokie temperatury i wodę, nigdy się nie męczą i mogą pracować bez przerwy w najtrudniejszych warunkach. Są przez to stosowane do wykonywania monotonnych, ciężkich robót (aczkolwiek raz na jakiś czas robią sobie przerwę na „dzień święty”). Nie jest jasne kto je stworzył, ale ważnym centrum ich budowy było starożytne miasto Um (co jest opisane w „Świecie finansjery”); inne dawne golemy (nieznanego pochodzenia), tworzące Czerwoną Armię strzegącą cesarskiego grobu, zbudził do życia Rincewind na Kontynencie Przeciwwagi („Ciekawe czasy”).
Tradycyjnie nie mogły mówić, a porozumiewały się dzięki kamiennym tabliczkom, które nosiły na szyjach i na których pisały. Dano im możliwość używania głosu, gdy jeden z nich – Dorfl – zatrudnił się w straży miejskiej, której komendant Samuel Vimes nalegał, by jego funkcjonariusz mógł mówić. Obecnie golemy mają prawo, dzięki Vetinariego być swoimi własnymi właścicielami; wykupują za zarobione pieniądze kolejne golemy, a nakazy, które noszą w głowach są już ich własne. Pozostają wszakże niestrudzonymi pracownikami i głęboko moralnymi istotami; choć mogą już krzywdzić ludzi (wcześniej miały zakaz), to „jedynie na polecenie legalnej władzy”.
Golemy Świata Dysku są oparte na legendzie o golemie, którego stworzył rabin Jehuda Löw ben Becalel.
Trolle.
W "Świecie Dysku" trolle są kamiennymi istotami (forma życia oparta na krzemie), najdłużej zamieszkującymi Dysk.
Przystosowane są do życia w niskich temperaturach – w cieple ich krzemowe mózgi tracą zdolność nadprzewodnictwa, więc zaczynają bardzo powoli myśleć. Z tego powodu są, mimo swej siły, lekceważone przez ludzi. Podobnie jak u krasnoludów, ich naturalnym środowiskiem są góry, co jest przyczyną wzajemnej nienawiści rasowej.
W górach trolle tradycyjnie zajmowały się siedzeniem pod mostami i czyhaniem na nieuważnego podróżnego, obecnie zajęcie to jest rzadko spotykane z powodu emigracji trolli na tereny zamieszkanych przez ludzi. Jako kamienne stworzenia jedzą kamienie i ignorują rośliny (dla trolli wszystkie rośliny to jedno i to samo – mają tylko jedno słowo opisujące rośliny) jako rzeczy niejadalne. Większość zwyczajów (także zaloty) ma bardzo bliski związek z biciem się kamieniami po głowach. Gdy troll zaczyna „filozofować” i coraz bardziej rozmyślać nad sensem istnienia, zmienia się w kamień na zawsze.
Trolle tradycyjnie liczą w systemie czwórkowym: jeden, dwa, trzy, dużo, dużo-jeden, dużo-dwa, dużo-trzy, dużo-dużo, dużo-dużo-jeden, ..., dużo-dużo-dużo-trzy, mnóstwo. (Jak widać, dużo także jest liczbą.) Kiedy Detrytus (najczęściej pojawiający się w książkach troll) uczył się porządnie liczyć, mówił „szesnaście, osiem, cztery, jeden” (w systemie dwójkowym), albo z trudem „dwa-dzieścia dziewięć”, „Trzy-sto. Sześć-dziesiąt. Cztery cegły” (w systemie dziesiętnym). Kiedy w chłodni stał się geniuszem, policzył cegły w dwójkach, w dziesiątkach i w szesnastkach, a także sprowadził całą matematykę do jednego znaku „=”.
Nawet tak „prymitywne” istoty jak trolle mają problemy cywilizacyjne – wśród nich pojawili się handlarze narkotyków – slabu.
Dyskowe trolle w pewien sposób przypominają komputery. Podobieństwa są następujące:
W "Kolorze magii" morskim trollem jest nazwany zbudowany z wody Tethis – humanoidalna istota z innego Dysku, z Bathys.
Zwierzęta.
Greebo.
Greebo – kot Niani Ogg. Zawsze skory do bójki jednooki kocur, któremu większość zwierząt w Lancre woli zejść z drogi. Ze względu na dość odstręczający zapach, wygląd i zachowanie unikany także przez ludzi, jedynie jego właścicielka wciąż postrzega go jako słodkie, rozkoszne kociątko. Greebo nie zwykł ustępować pola żadnemu stworzeniu, zapędził na drzewo nawet niedźwiedzicę, a w "Wyprawie czarownic" dał radę i wampirowi (mysz, nawet ze skrzydłami, nie jest tym, co powinno pojawiać się w pobliżu kota). W tej samej powieści Babcia Weatherwax i Niania Ogg, przymuszone okolicznościami, dają mu na jakiś czas ludzką postać, co pozwala zrozumieć, dlaczego kotki krzyczą po nocach – jednooki, zawadiacki pirat jest bardzo sexy. W „Maskaradzie” ponownie na krótki czas zostaje przemieniony w człowieka. Jedyne stworzenia, których boi się Greebo to gnomy z klanu Mac Nac Feegle ("Carpe Jugulum", Kapelusz Pełen Nieba) oraz Ty, biała kotka babci Weatherwax.
W "Panach i damach" Greebo posłużył Terry’emu Pratchettowi do rozszerzenia paradoksu kota Schrödingera – kot zamknięty w pudełku może być żywy, martwy albo bardzo wściekły.
Nazwa postaci została użyta do epitetu gatunkowego wymarłego gatunku kredowego rośliny nagonasiennej z Wielkiej Brytanii: "Sciadopityoides greeboana".
Antropomorficzne personifikacje.
Jeźdźcy Apokalipsy.
Jeźdźcy Apokalipsy to parodia biblijnych postaci z "Objawienia św. Jana". Należą do nich Głód, Śmierć, Wojna i Zaraza. W powieści "Złodziej czasu" zostaje przedstawiony piąty Jeździec Apokalipsy – Chaos (Ronnie Socha), który odszedł od pozostałych zanim stali się sławni i zajął się branżą mleczarską.
Śmierć Szczurów.
Śmierć Szczurów, nazywany też Mrocznym Piskaczem, to „nie całkiem antropomorficzna personifikacja” ocalała po pokonaniu, przez Śmierć, audytorów rzeczywistości i Nowego Śmierć. Jest to szczurzy szkielet w kapturze, chodzący na tylnych łapach. Tak jak pierwowzór, Śmierć Szczurów mówi wielkimi literami, aczkolwiek jest to na ogół tylko PIP! i „SNH”.
Wróżka Zębuszka.
Wróżka Zębuszka, to przełożona Zębowych Wróżek (zawód, wykonywany przez dziewczęta ze Świata Dysku, polegający na „wymianie” dziecięcych zębów na ankhmorporskie dolary. Jest pierwszym na świecie strachem, który zmienił kwalifikacje. Do ekwipunku przeciętnej Wróżki Zębuszki należą: drabina, obcęgi, notesik z nazwiskami i adresami dzieci oraz sakiewka z monetami).

</doc>
<doc id="1022317" url="https://pl.wikipedia.org/wiki?curid=1022317" title="Nieśmiertelna partia">
Nieśmiertelna partia

Nieśmiertelna partia – partia szachów rozegrana 21 czerwca 1851 roku między Adolfem Anderssenem a Lionelem Kieseritzkym. Jest jedną z najsławniejszych partii szachowych wszech czasów.
Opis ogólny.
Adolf Anderssen był jednym z najlepszych graczy swoich czasów, a po wygranej w londyńskim turnieju szachowym w 1851 wielu uznało go za mistrza świata. Lionel Kieseritzky spędził większość swojego życia we Francji. W Café de la Régence w Paryżu dawał lekcje szachów i rozgrywał partie w cenie pięciu franków za godzinę. Kieseritzky był znany z tego, że potrafił wygrywać mimo osłabienia, na przykład grając od początku bez hetmana.
Dwaj wielcy gracze rozegrali tę partię w Simpson's-in-the-Strand Divan w Londynie, podczas przerwy w turnieju. Partia zrobiła na Kieseritzkym duże wrażenie, dlatego po jej zakończeniu przetelegrafował jej zapis do swego paryskiego klubu szachowego. Francuskie pismo szachowe „La Regence” opublikowało ją w 1851. Austriak Ernst Falkbeer nazwał partię „nieśmiertelną” w 1855.
„Nieśmiertelna” partia jest przykładem stylu gry, jaki dominował w XIX wieku, kiedy to szybkie rozwijanie figur i atak uważane były za najefektywniejszą drogę do wygranej. Ofiarowywano wówczas wiele gambitów i kontrgambitów (których nieprzyjęcie uważano za niedżentelmeńskie), a przewagą materialną często gardzono. Te rozgrywki, w których było wiele gwałtownych ataków i kontrataków, są warte analizy, mimo że niektórych ruchów nie można uznawać za najlepsze (według dzisiejszych standardów).
W tej partii Anderssen wygrywa mimo straty gońca w ruchu 11, obu wież po 18 ruchu oraz hetmana w 22. Poświęcił obie wieże, by pokazać, że "dwie aktywne figury są warte więcej niż tuzin śpiących w domu". Identyczne podejście zademonstrował w partii „wiecznozielonej”.
Przebieg partii.
Gambit królewski: Anderssen poświęca piona w zamian za możliwość szybszego rozwoju pozycyjnego. To otwarcie było bardzo popularne w XIX wieku, obecnie jednak straciło na popularności, gdyż czarne są w stanie odrobić straty pozycyjne, co pozostawia białe ze stratą piona. 
Kieseritzky przyjmuje gambit.
Ten ruch wymusza na białych ruch królem – białe nie będą mogły zrobić roszady, lecz czarny hetman może być teraz łatwo atakowany i czarne będą musiały tracić ruchy na jego ochronę. 
To gambit Bryana, nazwany na cześć Thomasa Jeffersona Bryana. Obecnie nie jest uważany za najlepsze posunięcie.
Bardzo popularny ruch rozwijający. Dodatkowo czarne muszą chronić hetmana i nie mogą rozwijać figur. 
Ten ruch umacnia kontrolę białych nad krytyczną częścią szachownicy. Niemiecki arcymistrz Robert Hübner proponuje w takiej sytuacji ruch 7. Sc3. 
Ten ruch grozi Sg3+ oraz chroni piona na f4, ale stawia skoczka na brzegu szachownicy, gdzie figura ta jest najmniej efektywna. 
Ruch ten chroni piona d7 i atakuje gońca. Jednak lepsze byłoby posunięcie 9. ... g6, gdyż wygania niebezpiecznego skoczka.
Korzystna pasywna ofiara figury. Jeżeli czarne ją zaakceptują, ich hetman zostanie częściowo wyłączony z gry, co da białym prowadzenie w rozwijaniu figur.
Hübner uważa, że to krytyczny błąd czarnego gracza, który po tym ruchu zdobywa przewagę materialną, ale traci pozycyjną. Rozwinięta pozycja białych umożliwia im szybkie przejście do ofensywy. Hübner proponuje 11. ... h5. 
Skoczek na f5 chroni piona, który atakuje hetmana.
Teraz Kieseritzky musi obawiać się dwóch posunięć:
- G:f4, które złapie czarnego hetmana w pułapkę (nie będzie miał dokąd uciec),
- e5, które atakuje skoczka na f6 oraz odsłania hetmana powodując zagrożenie dla wieży a8.
Ten ruch niweluje oba zagrożenia, lecz daje białym dużą przewagę pozycyjną. Jedyną figurą czarnego gracza, która nie znajduje się na początkowym polu jest hetman, który będzie niedługo atakowany, co da białym kontrolę nad dużą częścią szachownicy. 
Zwykły ruch rozwijający pozycję, który również powoduje atak na wieżę g1.
Białe odpowiadają kontratakiem. Ten ruch grozi widełkami na c7. Richard Réti doradzał 17. d4 ... 18. Sd5.
Czarne zyskują piona i grożą zabraniem wieży a1 z szachem. 
Anderssen decyduje się poświęcić swoje obie wieże. Hübner uważa, że z tej pozycji można wygrać na wiele sposobów i proponuje trzy lepsze ruchy niż 18. Gd6: 18. d4, 18. Ge3, lub 18. We1, które prowadzą do silnej pozycji i mata bez potrzeby poświęcania tylu figur. Komercyjna wersja programu szachowego Junior poleca 18. Sc7+, po którym ma nastąpić We1. Garri Kasparow stwierdził, że "świat szachów straciłby jeden z „klejnotów koronnych”, jeżeli gra potoczyłaby się tak niespektakularnie". Ruch Gd6 jest nietypowy, bo białe zamierzają oddać jeszcze więcej bierek. 
Po tym ruchu czarne wypadają z gry. Wilhelm Steinitz zasugerował, że lepszym posunięciem byłoby 18. ... H:a1+ prowadzącym do 19. Ke2 Hb2 20. Kd2 G:g1.
Poświęcenie kolejnej z wież. Co ważniejsze, czarny hetman przestaje chronić piona na g7, oraz nie będzie mógł szybko powrócić by chronić króla. Teraz możliwy jest atak 20. S:g7+ Kd8 21. Gc7#.
Po tym ruchu czarne straciły możliwość dalszego atakowania. Według Billa Walla, w tym momencie Kieseritzky zrezygnował. W artykule Friedricha Amelunga dla „Baltische Schachblätter” (1893) znajduje się informacja, że Kieseritzky zagrał 20. ... Sa6, po czym Anderssen opisał ruchy matujące. Przypuszcza się, że kolejne posunięcia nie zostały wykonane na szachownicy.
Ten ruch prawdopodobnie miał chronić przed 21. Sc7, atakującym króla i wieżę czy też przed ruchem gońca na c7, ale białe dysponują innym niebezpiecznym atakiem. 20. ... Ga6 byłoby o wiele lepszym posunięciem. 
Białe poświęcają hetmana, ale czarne nie mogą nie przyjąć tej ofiary. 
Czarne mają przewagę materialną, jednak to bez znaczenia. Przewaga pozycyjna białych decyduje o wyniku partii.

</doc>
<doc id="1022319" url="https://pl.wikipedia.org/wiki?curid=1022319" title="Krzysztof Orzechowski">
Krzysztof Orzechowski

Krzysztof Bronisław Orzechowski (ur. 6 września 1947 w Toruniu) – polski aktor i reżyser teatralny, w latach 1999–2016 dyrektor Teatru im. Juliusza Słowackiego w Krakowie, profesor sztuk teatralnych.
Życiorys.
Ukończył studia na Wydziale Aktorskim PWST w Krakowie (1970) i na Wydziale Reżyserii Akademii Teatralnej w Warszawie (1982). W 2012 otrzymał tytuł profesora sztuk teatralnych.
W latach 70. pracował jako aktor, a później jako reżyser w teatrach warszawskich, m.in. w Teatrze Komedia, Teatrze Dramatycznym oraz Teatrze Narodowym. Od 1981 jako pedagog związany z Akademią Teatralną w Warszawie, objął stanowisko profesora zwyczajnego na Wydziale Reżyserii tej uczelni. W latach 1989–1996 pracował jako reżyser w Teatrze Ludowym w Krakowie w Nowej Hucie. W latach 1997–1999 był dyrektorem Teatru Bagatela w Krakowie. W 1999 powołany na stanowisko dyrektora Teatru im. Juliusza Słowackiego w Krakowie, pełnił tę funkcję do 2016. W 2019 został dziekanem Wydziału Aktorskiego Krakowskiej Akademii im. Andrzeja Frycza Modrzewskiego.
Mąż Anny Dymnej.

</doc>
<doc id="1022321" url="https://pl.wikipedia.org/wiki?curid=1022321" title="Club de Fútbol Tecos de la Universidad Autónoma de Guadalajara">
Club de Fútbol Tecos de la Universidad Autónoma de Guadalajara



</doc>
<doc id="1022322" url="https://pl.wikipedia.org/wiki?curid=1022322" title="Glikoproteid">
Glikoproteid



</doc>
<doc id="1022323" url="https://pl.wikipedia.org/wiki?curid=1022323" title="Universidad Autónoma de Guadalajara">
Universidad Autónoma de Guadalajara



</doc>
<doc id="1022324" url="https://pl.wikipedia.org/wiki?curid=1022324" title="UAG Guadalajara">
UAG Guadalajara



</doc>
<doc id="1022327" url="https://pl.wikipedia.org/wiki?curid=1022327" title="(16689) Vistula">
(16689) Vistula

(16689) Vistula – planetoida z grupy pasa głównego asteroid okrążająca Słońce w ciągu 5 lat i 223 dni w średniej odległości 3,16 au. Została odkryta 12 sierpnia 1994 roku w Europejskim Obserwatorium Południowym przez Erica Elsta. Nazwa planetoidy pochodzi od łacińskiej nazwy polskiej rzeki Wisły.

</doc>
<doc id="1022330" url="https://pl.wikipedia.org/wiki?curid=1022330" title="Comisa">
Comisa



</doc>
<doc id="1022347" url="https://pl.wikipedia.org/wiki?curid=1022347" title="Czubak australijski">
Czubak australijski

Czubak australijski ("Aviceda subcristata") – gatunek średniej wielkości ptaka z rodziny jastrzębiowatych (Accipitridae) występujący w Nowej Gwinei, wschodniej i północnej Australii, na Molukach, Małych Wyspach Sundajskich, Archipelagu Bismarcka i Wyspach Salomona.
Podgatunki.
Wyróżniono 13 podgatunków "A. subcristata":
Morfologia.
Ptak o brązowym grzbiecie i skrzydłach, beżowym, prążkowanym brzuchu, jasnoszarej reszcie ciała. Z tyłu głowy charakterystyczny czub.
Ekologia i zachowanie.
Żyje na terenach zalesionych, zarówno w lasach, jak i w ogrodach.
Ptak poluje na owady, płazy, małe gady i ptaki. Zjada również owoce. Zdobyczy wypatruje z gałęzi drzew lub latając nad terenem polowań.
Podczas toków para wykonuje charakterystyczny taniec godowy. Ptaki wznoszą się wysoko w powietrze, po czym opadają szybko, jednocześnie gwiżdżąc. Samica znosi 2–3 jaja w gnieździe znajdującym się na wysokim drzewie. Pisklęta wykluwają się po ok. 32 dniach.
Status.
Międzynarodowa Unia Ochrony Przyrody (IUCN) uznaje czubaka australijskiego za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za stabilny.

</doc>
<doc id="1022348" url="https://pl.wikipedia.org/wiki?curid=1022348" title="Zakład Karny w Goleniowie">
Zakład Karny w Goleniowie

Zakład Karny w Goleniowie – jednostka typu zamkniętego dla mężczyzn recydywistów penitencjarnych z oddziałami:
 Budynek wpisany jest do rejestru zabytków pod nr rej.: A-128 z 11.07.2003:
Historia.
Obiekt po raz pierwszy pojawił się na mapach z lat 80. XIX wieku, zachowane sytuacyjne plany budowy kompleksu datowane są na rok 1846. Na terenie o powierzchni 6,53 ha znajdują się budynki więzienne z końca XIX i przełomu XIX i XX wieku, które przetrwały w niezmienionym stanie do czasów obecnych. Trzy z nich zawierają architektoniczne elementy neogotyckich sklepień, łuków i rozet. W czasie II wojny światowej przetrzymywano tutaj antyfaszystów, po jej zakończeniu więzienie wykorzystano do osadzenia zbrodniarzy wojennych. W latach 1946–1947 na terenie jednostki powstało Przedsiębiorstwo Obróbki Metalu zatrudniające więźniów. Nazwę „Zakład Karny” więzienie przybrało w roku 1965, zaś przeznaczenie zakładu dla wielokrotnie karanych zmieniono w latach 70. XX wieku.
Z początkiem lat 90. jednostka przechodziła remont i po nim oddano do użytku pięć kondygnacji oddziałów mieszkalnych, salę gimnastyczną oraz nowoczesną izbę chorych.
W grudniu 2002 w ZK w Goleniowie uruchomiono oddział dla osadzonych stwarzających poważne zagrożenie społeczne albo poważne zagrożenie dla bezpieczeństwa jednostki pod nazwą oddział dla niebezpiecznych. Oddział całodobowo monitorowany za pomocą urządzeń elektronicznych.
26 czerwca 2003 dokonano odbioru pozostałej części pawilonu B wraz z placami spacerowymi. W latach 2004–2005 zakończono przebudowę i remont pawilonu centralnego wraz z infrastrukturą do jego zasiedlenia. W tym samym czasie wyremontowano i zmodernizowano kompleks gospodarczy. Powstała nowoczesna i ekologiczna kotłownia oraz kuchnia spełniająca wymogi systemu.
Protesty więźniów.
W wyniku protestów we wrześniu 1989 więźniowie zatrudnieni w zakładzie POMET okupowali hale produkcyjne i dachy hal w przedsiębiorstwie. Kolejna fala niepokojów nastąpiła z chwilą, gdy sejm RP rozpoczął prace nad ustawą amnestyjną. Według wstępnego projektu miała ona wyłączać recydywistów. Jednakże niektórzy posłowie z OKP podtrzymywali w więźniach nadzieję, że jednak obejmie ona recydywistów. W tym czasie faktycznie władzę w więzieniu przejęli więźniowie. Administracja SW była politycznie ubezwłasnowolniona przez nową ekipę rządową.
7 grudnia 1989, po wiadomościach telewizyjnych (kiedy to poinformowano, że amnestia nie obejmuje recydywistów), więźniowie z paw. „C” odebrali funkcjonariuszom SW (oddziałowym) klucze od cel i wypuścili wszystkich skazanych. Podobna sytuacja wystąpiła w paw. „B”. Następnie przystąpili do budowania barykad w korytarzach i przy drzwiach wejściowych do pawilonów oraz przygotowali zapory ogniowe i broń. Wzmocnione siły znajdowały się poza pawilonami mieszkalnymi, w tym w administracji. Takie rozlokowanie sił doprowadziło do tego, że skazani z dużą łatwością opanowali 2 pawilony mieszkalne.
W godzinach nocnych z 7/8.12.1989r. funkcjonariusze przystąpili do szturmu na zbuntowane pawilony. Skazani podpalili zapory ogniowe. W kierunku funkcjonariuszy SW poleciały zaostrzone metalowe i drewniane piki, śruby, mutry, dachówki i cegły. Pierwotnie funkcjonariuszom udało się odbić z rąk skazanych I i II kondygnację paw. „C”. Po kolejnych 3 godzinach walk sytuacja wróciła do poprzedniego stanu. SW została wyparta z paw. „C”. Od godzin rannych 8 grudnia do około 6 rano 9 grudnia trwały walki pozycyjne.
9 grudnia 1989, w godzinach rannych, po prezentacji siły przez oddziały milicyjne, w tym komandosów, oraz wezwaniu komendanta wojewódzkiego Policji w Szczecinie do poddania się, zbuntowani skazani złożyli broń i rozebrali barykady oraz ugasili zapory ogniowe. W wyniku buntu całkowicie zniszczono pawilon „C” i „B” oraz „Sz”. W czasie buntu, w wyniku samosądu skazanych zginął 1 skazany, wielu zostało rannych. Po stronie SW było wielu rannych. straty finansowe oszacowano na kwotę 10 mld („starych”) złotych.
Obiekty zabytkowe.
Na terenie Zakładu Karnego znajdują się następujące budynki wpisane w roku 2003 do Rejestru Zabytków (nr rej.: A-128):

</doc>
<doc id="1022355" url="https://pl.wikipedia.org/wiki?curid=1022355" title="Roger Wolcott Sperry">
Roger Wolcott Sperry

Roger Wolcott Sperry (ur. 20 sierpnia 1913 w Hartford (Connecticut) w Stanach Zjednoczonych, zm. 17 kwietnia 1994 w Pasadenie) – amerykański neuropsycholog, neurobiolog i laureat Nagrody Nobla w dziedzinie fizjologii lub medycyny, którą zdobył w roku 1981 za prace dotyczące rozdzielonego mózgu. W tym samym roku zostali nagrodzeni David Hunter Hubel i Torsten Nils Wiesel za badania dotyczące przetwarzania informacji w układzie wzrokowym.
Sperry urodził się w inteligenckiej rodzinie w Hartford. Śmierć ojca, bankowca, zastała go w wieku 11 lat.
W szkole średniej, za znakomite wyniki sportowe i dobre naukowe otrzymał stypendium Oberlin College, który ukończył z tytułem licencjata w zakresie anglistyki w 1935 roku. Tam też podjął studia magisterskie z psychologii, które ukończył dwa lata później. Doktoryzował się z zoologii na uniwersytecie w Chicago.
Po otrzymaniu stopnia doktora pracował na Uniwersytecie Harvarda i w podległym mu Yerkes National Primate Research Center w Atlancie, by powrócić do Chicago w randze profesora.
W 1954 przyjął stanowisko profesora psychobiologii na California Institute of Technology w Pasadenie, które zajmował przez następnych 30 lat, do roku 1984.
Sperry w swojej pracy naukowej usuwał ciało modzelowate, obszar mózgu przesyłający sygnały między prawą a lewą półkulą mózgową w celu leczenia padaczki. Pacjenci poddawani byli następnie testom z wykorzystaniem zadań, o których wiedziano, że zależą od poszczególnych półkul mózgu. Sperry wraz ze współpracownikami stwierdzili, że półkule potrafią zachowywać się autonomicznie. Badania znakomicie przyczyniły się do zrozumienia lateralizacji funkcji mózgu i zostały uhonorowane Nagrodą Nobla oraz Narodowym Medalem Nauki.
W 1949 roku Roger Sperry poślubił Normę Gay Deupree, z którą miał dwójkę dzieci: Glenna Michaela i Janet Hope.

</doc>
<doc id="1022356" url="https://pl.wikipedia.org/wiki?curid=1022356" title="Roger W. Sperry">
Roger W. Sperry



</doc>
<doc id="1022357" url="https://pl.wikipedia.org/wiki?curid=1022357" title="Roger Sperry">
Roger Sperry



</doc>
<doc id="1022359" url="https://pl.wikipedia.org/wiki?curid=1022359" title="The Suffering">
The Suffering

The Suffering (ang. cierpienie) to gra wideo stworzona przez Surreal Software, wydana w 2004 roku przez Midway Games na konsole PlayStation 2, Xbox oraz komputery osobiste. Dalszy ciąg gry, "", został wydany we wrześniu 2005 roku.
We wrześniu 2008 pierwsza część otrzymała status freeware.
Fabuła.
Głównym bohaterem gry jest mężczyzna imieniem Torque, skazany na karę śmierci za zamordowanie swojej rodziny. Oczekuje on na wykonanie wyroku w zakładzie penitencjarnym, nie pamięta jednak, co działo się z nim w momencie, gdy mordowano jego żonę i dzieci, nie jest pewny, czy naprawdę on jest za to odpowiedzialny. W pewnym momencie więzienie atakuje horda potworów, co – o ile Torque’owi uda się je pokonać – daje mu szansę ucieczki i dowiedzenia się, czy rzeczywiście popełnił zbrodnię, za którą został skazany.

</doc>
<doc id="1022361" url="https://pl.wikipedia.org/wiki?curid=1022361" title="Delfín SC">
Delfín SC

Delfín Sporting Club – ekwadorski klub piłkarski z siedzibą w mieście Manta.
Historia.
Klub założony został w marcu 1989 roku. Jako zwycięzca drugiego etapu Serie B Delfín awansował w 1989 roku do pierwszej ligi, gdzie jeszcze w tym samym roku zagrał w drugim etapie mistrzostw Ekwadoru. Debiut w I lidze nie był udany, gdyż klub przegrał 2 lipca na wyjeździe z Aucas 0:3. Pierwszy mecz w I lidze na własnym boisku Delfín 9 lipca wygrał 2:1 z klubem Macará. Ostatecznie w swym debiutanckim sezonie klub zajął 3 miejsce w grupie (na 6 drużyn). Przez następne sezony Delfín należał do przeciętnych pierwszoligowców. W roku 1995 po słabym występie klub znalazł się w gronie sześciu drużyn walczących o utrzymanie się w I lidze w turnieju Liguilla de no descenso. Delfín zajął ostatnie miejsce i spadł do drugiej ligi. W roku 2000 klub był drugi w drugiej lidze, dzięki czemu po pięciu latach przerwy wrócił do pierwszej ligi. Powrót był bardzo którkotrwały, gdyż klub zajął 9 miejsce (przedostatnie) i z powrotem spadł do Serie B, w której gra do dziś.

</doc>
<doc id="1022362" url="https://pl.wikipedia.org/wiki?curid=1022362" title="Delfin Manta">
Delfin Manta



</doc>
<doc id="1022363" url="https://pl.wikipedia.org/wiki?curid=1022363" title="Delfín Sporting Club">
Delfín Sporting Club



</doc>
<doc id="1022377" url="https://pl.wikipedia.org/wiki?curid=1022377" title="Pstrykaliada">
Pstrykaliada

Pstrykaliada - konkurs fotograficzny organizowany od 1998 r. przez Niezależne Zrzeszenie Studentów Szkoły Głównej Handlowej w Warszawie.
Pierwsza edycja konkursu miała miejsce w 1998 roku. Od tego czasu konkurs odbywa się co roku. W 2010 r. organizatorzy zmienili nazwę na Ogólnopolski Konkurs Fotografii Studenckiej. Od tego czasu pod nazwą Pstrykaliada odbywają się warsztaty fotograficzne w całej Polsce, towarzyszące konkursowi.

</doc>
<doc id="1022388" url="https://pl.wikipedia.org/wiki?curid=1022388" title="Excalibur Hotel and Casino">
Excalibur Hotel and Casino

Excalibur Hotel and Casino – hotel i kasyno położone przy Las Vegas Strip w Paradise, w stanie Nevada, będący własnością korporacji MGM Resorts International.
Excalibur, nazwany na cześć legendarnego miecza króla Artura, wykorzystuje arturiańskie motywy na kilkanaście sposobów. Fasada obiektu stylizowana jest na wzór zamku. Do 2007 roku na jednej z wież budynku znajdował się posąg czarodzieja, symbolizujący Merlina, jednak został on usunięty i zastąpiony reklamą Dick's Last Resort.
Excalibur położony jest w części Las Vegas Boulevard, zwanej Tropicana. Obszar ten jest tak ruchliwy, że piesi mają całkowity zakaz poruszania się po drodze i jej otoczeniu. Z tego względu Excalibur połączony jest z pobliskimi kasynami mostami, po których mogą przemieszczać się odwiedzający. Kompleks oferuje również darmowy tramwaj, który kursuje do siostrzanych własności MGM Mirage: Luxor i Mandalay Bay. W 2007 roku 2000 pokoi hotelowych przeszło gruntowną renowację. W tym samym okresie odnowiono również baseny znajdujące się w Excaliburze.
Historia.
Excalibur został otwarty 19 czerwca 1990 roku, zaś jego właścicielem była korporacja Circus Circus. W chwili otwarcia, obiekt stanowił największy hotel na świecie. 21 marca 2003 roku w kompleksie padła ówcześnie rekordowa, największa na świecie wygrana w jackpota: ponad 39,7 mln dolarów.
26 kwietnia 2005 roku Excalibur został wykupiony przez MGM Resorts International.
W 2007 roku większość średniowiecznych elementów wystroju i pomników została usunięta z obiektu. W tym celu przeprowadzano m.in. aukcje i tzw. sprzedaże garażowe. W Excaliburze pozostała zaledwie mała część dekoracji z tamtego okresu.

</doc>
<doc id="1022389" url="https://pl.wikipedia.org/wiki?curid=1022389" title="Tim Holden">
Tim Holden

Thomas Timothy Holden (ur. 5 marca 1957) – amerykański polityk, członek Partii Demokratycznej. W latach 1993-2013 był przedstawicielem stanu Pensylwania w Izbie Reprezentantów Stanów Zjednoczonych, najpierw z szóstego, a od 2003 roku z siedemnastego okręgu wyborczego.

</doc>
<doc id="1022390" url="https://pl.wikipedia.org/wiki?curid=1022390" title="Jim Gerlach">
Jim Gerlach

James „Jim” Gerlach (ur. 25 lutego 1955) – amerykański polityk, członek Partii Republikańskiej.
W latach 2003-2015 był przedstawicielem szóstego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1022391" url="https://pl.wikipedia.org/wiki?curid=1022391" title="Radykalni Republikanie">
Radykalni Republikanie

Radykalni Republikanie () – frakcja wyłoniona z Partii Republikańskiej w Stanach Zjednoczonych, która przez pewien okres funkcjonowała jako oddzielna partia polityczna. Działalność Radykalnych Republikanów przypada na lata 1858–1877.
Historia.
Skrzydło zaczęło się formować w Partii Republikańskiej po wyborach do Kongresu w 1858 roku. Ich priorytetem było zniesienie niewolnictwa bez wypłacania odszkodowań dla właścicieli niewolników. W czasie wojny secesyjnej naciskali na dymisję generała George’a McClellana i zachęcali do tworzenia oddziałów złożonych z czarnoskórych żołnierzy. Krytykowali prezydenta Abrahama Lincolna, twierdząc że nie wykazuje on wystarczającego zdecydowania w sprawie abolicjonizmu. W 1864 roku Lincoln przedstawił plan łagodnej rekonstrukcji kraju, który zakładał wykluczenie tylko najzagorzalszych secesjonistów z legislatur stanowych i przywrócenie stanów konfederackich do Unii pod kontrolą prezydenta. Ponadto zażądał przysięgi lojalności Unii tylko od 10% elektoratu stanowego. Radykalni Republikanie przedłożyli wówczas kontrpropozycję, autorstwa Benjamina Wade’a i Henry’ego Wintera Davisa, która zakładała znacznie dalej posunięte wykluczenia z legislatur i wymóg większościowej przysięgi lojalności zbuntowanych stanów. Prezydent odrzucił projekt ustawy, co doprowadziło do odcięcia się skrzydła radykałów od ośrodka władzy wykonawczej.
Działalność.
Przed wyborami prezydenckimi w 1864 roku radykałowie odmówili nominacji Lincolnowi i wsparli kandydaturę Johna Frémonta. Po zabójstwie Lincolna władzę objął Andrew Johnson i radykałowie zaczęli domagać się przyznania czynnych i biernych praw wyborczych Afroamerykanom. Gdy prezydent przedstawił swój plan rekonstrukcji Południa, skrzydło radykalnych republikanów wypowiedziało mu posłuszeństwo, bowiem chcieli traktować dawne stany konfederackie jako ziemie podbite i wprowadzać tam zarząd wojskowy. Ponadto opóźniali powrót kongresmanów z Południa do izb Kongresu. Powołali Komitet Piętnastu (dziewięciu kongresmanów i sześciu senatorów), mający zapewnić kontrolę nad rekonstrukcją władzy ustawodawczej, by lepiej chronić interesów czarnych Południowców. W wyborach do Kongresu w 1866 roku radykałowie uzyskali znaczną przewagę, zdolną do odrzucenia weta prezydenckiego. Sprzeciwiając się polityce Johnsona, intensywnie zabiegali o złożenie go z urzędu. W latach 1867–1868 doprowadzili do tymczasowego uchwalenia Military Reconstruction Act (przywracający stan wojenny w dawnych stanach konfederackich) oraz ochraniali Biuro do Spraw Wyzwoleńców. Przed wyborami prezydenckimi w 1868 roku udzielili stanowczego poparcia Ulyssesowi Grantowi, pomimo że generał nie był radykałem. Afery korupcyjne w otoczeniu prezydenta i powstanie Ku Klux Klanu oraz Knights of the White Camelia spowodowały zmniejszenie popularności Radykalnych Republikanów i utratę miejsc w obu izbach władzy ustawodawczej w wyborach w 1870 roku. Poza kwestią niewolnictwa, ich poglądy na temat systemu walutowego, reformy rynku pracy i protekcjonizmu były podzielone. Ich grupa straciła na znaczeniu na początku lat 70. XIX wieku, a całkiem zanikła pod koniec rekonstrukcji w 1877 roku. Do głównych działaczy frakcji należeli także Henry Wilson, Salmon Chase, Joshua Reed Giddings, Owen Lovejoy, Zachariah Chandler, Charles Sumner, Benjamin Butler i Thaddeus Stevens.

</doc>
<doc id="1022392" url="https://pl.wikipedia.org/wiki?curid=1022392" title="Departament Wojny">
Departament Wojny

War Department lub Department of War, dosłownie "ministerstwo ds. wojny":

</doc>
<doc id="1022393" url="https://pl.wikipedia.org/wiki?curid=1022393" title="Elżbieta Krawczuk">
Elżbieta Krawczuk



</doc>
<doc id="1022395" url="https://pl.wikipedia.org/wiki?curid=1022395" title="Fedir Łyzohub">
Fedir Łyzohub

Fedir Łyzohub, ukr. Федір Андрійович Лизогуб (ur. 6 października 1851 w Sedniowie (gubernia czernihowska) zm. 1928 w Belgradzie) – ukraiński działacz polityczny i społeczny, ukraiński premier za Hetmanatu, od 10 maja do 14 listopada 1918.
W latach 1901-1915 był przewodniczącym urzędu ziemskiego guberni połtawskiej Imperium Rosyjskiego. Członek partii oktiabrystów. Po rewolucji lutowej 1917 i obaleniu caratu był dyrektorem departamentu w Ministerstwie Spraw Zagranicznych Rządu Tymczasowego. Po przewrocie bolszewickim powrócił na Ukrainę. W 1918 był ministrem spraw wewnętrznych i premierem rządu Państwa Ukraińskiego (Hetmanatu). Podał się do dymisji po opublikowaniu deklaracji Pawła Skoropadskiego o federacji Hetmanatu z Rosją. Jego dziełem była gruntowna reorganizacja sił zbrojnych Ukrainy i urzędów centralnych. Zmarł na emigracji.

</doc>
<doc id="1022397" url="https://pl.wikipedia.org/wiki?curid=1022397" title="Mykoła Wasyłenko">
Mykoła Wasyłenko

Mykoła Wasyłenko, ukr. Василенко Микола Прокопович (ur. w Esmaniu, zm. 3 października 1935 w Kijowie) – ukraiński działacz społeczny i polityczny, historyk, członek TUP, minister oświaty, a następnie ukraiński premier za Hetmanatu od 30 kwietnia do 10 maja 1918.
Życiorys.
Ukończył szkołę w Głuchowie, gimnazjum w Połtawie, następnie wydział historyczno-filozoficzny uniwersytetu w Dorpacie. 
Po rewolucji lutowej i obalenie caratu 1917 był kuratorem okręgu szkolnego, członkiem Ukraińskiej Centralnej Rady. Od 30 kwietnia do 10 maja 1918 pełnił obowiązki premiera Hetmanatu, pomiędzy 3 a 20 maja 1918 był ministrem spraw zagranicznych a następnie (maj–październik 1918) ministrem oświaty w rządzie Fedora Łyzohuba. Na zajmowanym stanowisku prowadził politykę ukrainizacji szkolnictwa średniego i wyższego na Ukrainie. Był jednym z inicjatorów powołania Ukraińskiego Uniwersytetu Państwowego w Kamieńcu Podolskim i przekształcenia Uniwersytetu Kijowskiego w Ukraiński Uniwersytet Państwowy. W 1920 był współtwórcą WUAN, w latach 1921–1922 był jej przewodniczącym.
W 1924 skazany na 10 lat więzienia w sprawie sfabrykowanej przez OGPU, wskutek nacisków środowiska naukowego zwolniony pod koniec tego samego roku. W 1929 usunięty ze stanowiska we Wszechukraińskiej Akademii Nauk.
Jego żoną była Natalija Połonśka-Wasyłenko.

</doc>
<doc id="1022403" url="https://pl.wikipedia.org/wiki?curid=1022403" title="Bronisław Władisławowicz Kamiński">
Bronisław Władisławowicz Kamiński



</doc>
<doc id="1022407" url="https://pl.wikipedia.org/wiki?curid=1022407" title="Majdan Średni">
Majdan Średni

Majdan Średni – wieś w Polsce, położona w województwie lubelskim, w powiecie krasnostawskim, w gminie Rudnik. 
Wieś wchodzi w skład sołectwa "Majdan Kobylański".
W latach 1975–1998 wieś położona była w województwie zamojskim.

</doc>
<doc id="1022409" url="https://pl.wikipedia.org/wiki?curid=1022409" title="Maszów Dolny">
Maszów Dolny

Maszów Dolny – część wsi Maszów w Polsce, położona w województwie lubelskim, w powiecie krasnostawskim, w gminie Rudnik. 
Wchodzi w skład sołectwa "Maszów".
W latach 1975–1998 Maszów Dolny położony był w województwie zamojskim.

</doc>
<doc id="1022410" url="https://pl.wikipedia.org/wiki?curid=1022410" title="Maszów Górny">
Maszów Górny

Maszów Górny – część wsi Maszów w Polsce, położona w województwie lubelskim, w powiecie krasnostawskim, w gminie Rudnik. 
Maszów Górny wchodzi w skład sołectwa "Maszów".
W latach 1975–1998 Maszów Górny położony był w województwie zamojskim.

</doc>
<doc id="1022411" url="https://pl.wikipedia.org/wiki?curid=1022411" title="Międzylas (Równianki)">
Międzylas (Równianki)

Międzylas – część wsi Równianki w Polsce, położona w województwie lubelskim, w powiecie krasnostawskim, w gminie Rudnik. 
Międzylas wchodzi w skład sołectwa "Równianki".
W latach 1975–1998 Międzylas położony był w województwie zamojskim.

</doc>
<doc id="1022412" url="https://pl.wikipedia.org/wiki?curid=1022412" title="Mościska-Kolonia (województwo lubelskie)">
Mościska-Kolonia (województwo lubelskie)

Mościska-Kolonia – kolonia w Polsce, położona w województwie lubelskim, w powiecie krasnostawskim, w gminie Rudnik. 
Kolonia wchodzi w skład sołectwa "Mościska".
W latach 1975–1998 kolonia położona była w województwie zamojskim.

</doc>
<doc id="1022413" url="https://pl.wikipedia.org/wiki?curid=1022413" title="Płonka-Kolonia">
Płonka-Kolonia

Płonka-Kolonia – kolonia w Polsce, położona w województwie lubelskim, w powiecie krasnostawskim, w gminie Rudnik. 
Kolonia wchodzi w skład sołectwa "Płonka".
W latach 1975–1998 kolonia położona była w województwie zamojskim.

</doc>
<doc id="1022415" url="https://pl.wikipedia.org/wiki?curid=1022415" title="Romanówek (Rudnik)">
Romanówek (Rudnik)

Romanówek – część wsi Rudnik w Polsce, położona w województwie lubelskim, w powiecie krasnostawskim, w gminie Rudnik. 
Romanówek wchodzi w skład sołectwa "Rudnik".
W latach 1975–1998 Romanówek położony był w województwie zamojskim.

</doc>
<doc id="1022424" url="https://pl.wikipedia.org/wiki?curid=1022424" title="The Man Who Sold the World (utwór)">
The Man Who Sold the World (utwór)

The Man Who Sold the World („Człowiek, który sprzedał świat”) – kompozycja autorstwa Davida Bowiego. Utwór ten jest tytułową piosenką z jego trzeciego albumu, wydanego w Stanach Zjednoczonych w listopadzie 1970 oraz w Wielkiej Brytanii w kwietniu 1971. Piosenka była w późniejszych latach wykonywana wielokrotnie przez wielu wykonawców, z czego najbardziej znane stały się wykonania Lulu (1974), Midge Ure (1982) oraz Nirvany (1993).
Geneza utworu.
Sama piosenka, tak jak pozostałe dzieła z tego albumu, przyrównywano do utworów z gatunku horror/fantasy znanego autora H.P. Lovecrafta. W warstwie tekstowej można także zauważyć odniesienia oraz refleksje Davida Bowie na temat rozdwojenia jaźni lub też zwielokrotnienia osobowości które, jak się uważa, były inspirowane przez wiersz „Antigonish” autorstwa Williama Hughesa Mearnsa.
Inne wydania utworu.
„The Man Who Sold the World” pojawił się na stronie B amerykańskiej wersji singla „Space Oddity” (1972) oraz kolejny raz na stronie B singla „Life on Mars?” (1973). Od tamtego czasu piosenka ta pojawiała się wielokrotnie na licznych kompilacjach artysty.
Bowie wykonał ten utwór podczas występu w roku 1979 wraz z Klausem Nomi oraz Joeyem Ariasem, w trakcie programu "Saturday Night Live". Fragmenty tego wykonania można zobaczyć w filmie "The Nomi Song".
Ponownie nagrana wersja tej piosenki w produkcji Briana Eno, została umieszczona na stronie B wydanego w 1995 roku singla z piosenką „Strangers When We Meet”. Ta wersja pojawia się także jako płyta dodatkowa do "Outside – Version 3".
Singiel Nirvany.
Piosenka była także wykonana przez zespół grunge’owy Nirvana w czasie koncertu MTV Unplugged in New York. Nagranie w tym wykonaniu zostało wydane na singlu promocyjnym (niedostępnym w sklepach) i często gościło w notowaniach radiowych, czego przykładem może być Lista przebojów programu trzeciego, gdzie piosenka ta znalazła się na pierwszym miejscu zestawienia.

</doc>
<doc id="1022426" url="https://pl.wikipedia.org/wiki?curid=1022426" title="Parafia Najświętszego Serca Pana Jezusa w Sworach">
Parafia Najświętszego Serca Pana Jezusa w Sworach

Parafia Najświętszego Serca Pana Jezusa w Sworach – parafia rzymskokatolicka w Sworach.
Historia.
Parafia Swory pierwotnie była prawosławna. Po unii brzeskiej parafia dobrowolnie łączy się z Kościołem greckokatolickim. Cerkiew prawosławna przed 1603 r. uległa spaleniu, nową świątynię zafundował Krzysztof Radziwiłł „Sierotka”. Parafia była greckokatolicka do 1875 r., czyli do kasaty unii na Podlasiu. Dwóch ostatnich księży sworskich musiało uciekać za granicę do Galicji z obawy przed aresztowaniem przez prawosławnego gubernatora siedleckiego Stiepana Gromiekę. Od 1875 roku parafia zostaje przemocą zmieniona na prawosławną przez rząd carski.
Po ukazie tolerancyjnym w 1905 roku wydanym przez cara Mikołaja II w ciągu 1907 r. i 1908 r. wybudowano nowy kościół (książę Światopełk-Mirski oficjalnie udał się do Petersburga prosić cara Mikołaja II o pozwolenie na budowę świątyni rzymskokatolickiej), gdyż cerkiew prawosławna proroka Eliasza nie została zwrócona unitom. Parafia prawosławna istniała do 1915 r., zarządzana przez księdza prawosławnego Emiliana Sztelmachowa. Została ewakuowana przez rząd carski do Rosji. Po 11 latach w 1926 r. cerkiew prawosławna została rozebrana.
Parafia oficjalnie została erygowana w 1919 r. przez biskupa Henryka Przeździeckiego. W 1921 r. miała miejsce pierwsza wizytacja biskupia. W 2003 r. parafia uroczyście obchodziła 400-lecie istnienia. 21 września 2008 parafia Swory uroczyście obchodziła 100-lecie fundacji i budowy kościoła.
Zasięg parafii.
Do parafii należą wierni z następujących miejscowości: Swory, Cełujki, Franopol, Krzymowskie, Pojelce, Pólko, Sycyna, Woroniec, Zabłocie
Poczet proboszczów.
Księża pełniący funkcję proboszcza w parafii:
Duszpasterstwo.
Przy parafii działają następujące grupy:

</doc>
<doc id="1022428" url="https://pl.wikipedia.org/wiki?curid=1022428" title="Serie A1 w piłce siatkowej mężczyzn (2007/2008)">
Serie A1 w piłce siatkowej mężczyzn (2007/2008)

Serie A siatkarzy w sezonie 2007/2008
Wstęp.
62. sezon rywalizacji o Mistrzostwo Włoch, został poprzedzony, już po raz 11, meczem o Superpuchar Kraju. Mecz odbył się 24 września 2007 roku w Trieście, między Sisleyem Treviso a M. Romą Volley. Sisley pokonał Romę 3:0 (25-19 25-19 25-21). Pierwsza kolejka spotkań w sezonie 2007/2008 we Włoszech została rozegrana 30 września 2007 roku. Sezon zakończył się 7 maja 2008 roku, mistrzostwo Włoch zdobyła drużyna Itasu Diatec Trentino, pokonując w finale Coprę Berni Piacenzę. 
Do Serie A2 zdegradowane zostały Andreoli Latina i Famigliulo Corigliano 
Runda zasadnicza.
1. Kolejka.
30 września 2007
2. Kolejka.
3 października 2007
4 października 2007
3. Kolejka.
7 października 2007
4. Kolejka.
10 października 2007
11 października 2007
5. Kolejka.
13 października 2007
14 października 2007
15 października 2007
6. Kolejka.
18 października 2007
20 października 2007
21 października 2007
22 października 2007
7. Kolejka.
24 października 2007
28 października 2007
8. Kolejka.
31 października 2007
1 listopada 2007
9. Kolejka.
9 grudnia 2007
10. Kolejka.
15 grudnia 2007
16 grudnia 2007
11. Kolejka.
22 grudnia 2007
23 grudnia 2007
12. Kolejka.
26 grudnia 2007
13. Kolejka.
16 stycznia 2008
14 Kolejka.
20 stycznia 2008
21 stycznia 2008
15 Kolejka.
26 stycznia 2008
27 stycznia 2008
28 stycznia 2008
16 Kolejka.
2 lutego 2008
3 lutego 2008
4 lutego 2008
17 Kolejka.
6 lutego 2008
7 lutego 2008
18 Kolejka.
9 lutego 2008
10 lutego 2008
11 lutego 2008
19 Kolejka.
17 lutego 2008
18 lutego 2008
20 Kolejka.
24 lutego 2008
21 Kolejka.
9 marca 2008
10 marca 2008
22 Kolejka.
15 marca 2008
16 marca 2008
17 marca 2008
23 Kolejka.
19 marca 2008
22 marca 2008
26 marca 2008
24 Kolejka.
25 marca 2008
30 marca 2008
31 marca 2008
25 Kolejka.
3 kwietnia 2008
26 Kolejka.
6 kwietnia 2008
Faza Play-Off.
I Runda Play-Off.
o miejsca 1-8 (do 2 zwycięstw)
9 kwietnia 2008
12 kwietnia 2008
"stan rywalizacji - 2:0 dla" Itasu Diatec Trentino
9 kwietnia 2008 
13 kwietnia 2008 
"stan rywalizacji - 2:0 dla" Bre Banci Lannutti Cuneo
9 kwietnia 2008 
13 kwietnia 2008 
17 kwietnia 2008 
"stan rywalizacji - 2:1 dla" Copry Berni Piacenza
9 kwietnia 2008 
13 kwietnia 2008 
"stan rywalizacji - 2:0 dla" M. Roma Volley
II Runda Play-Off.
Półfinały
20 kwietnia 2008
23 kwietnia 2008
"stan rywalizacji - 2:0 dla" Itasu Diatec Trentino
20 kwietnia 2008
23 kwietnia 2008
26 kwietnia 2008
"stan rywalizacji - 2:1 dla" Copry Berni Piacenza
III Runda Play-Off.
Finał
1 maja 2008
4 maja 2008
7 maja 2008
"stan rywalizacji: 2-1 dla" Itasu Diatec Trentino
Mistrzem Włoch sezonu 2007/2008 została drużyna Itasu Diatec Trentino.

</doc>
<doc id="1022429" url="https://pl.wikipedia.org/wiki?curid=1022429" title="Jean Stablinski">
Jean Stablinski

Jean Stablinski, właściwie Jean Stablewski (ur. 21 maja 1932 w Thun-Saint-Amand, zm. 22 lipca 2007 w Lille) – francuski kolarz szosowy polskiego pochodzenia, złoty medalista mistrzostw świata i zwycięzca Vuelta a España.
Kariera.
Urodził się w rodzinie polskich emigrantów na północy Francji. Jeszcze jako dziecko, tuż po śmierci ojca, podjął pracę w kopalni. W 1947 roku rozpoczął swoją karierę sportową, podejmując treningi kolarskie, a pięć lat później awansował do grupy tzw. zawodników niezależnych, co umożliwiło mu starty w wyścigach dla zawodowców. Od 1948 roku posiadał obywatelstwo francuskie.
Pierwszym dużym sukcesem Stablinskiego był start w Wyścigu Pokoju w 1952 r., gdzie w barwach drużyny Polonii francuskiej, wygrał dwa etapy wyścigu, a przez cztery jechał w żółtej koszulce lidera.
W czasie swojej kariery dwanaście razy uczestniczył w Tour de France wygrywając pięć etapów, kilkakrotnie startował w Giro d’Italia, a w 1958 roku zwyciężył w Vuelta a España. Był czterokrotnym zdobywcą tytułu mistrza Francji oraz triumfatorem pierwszej w historii edycji klasycznego wyścigu Amstel Gold Race w 1966 roku, rozegranej na trasie długości 302 km. W 1962 roku zdobył złoty medal w wyścigu ze startu wspólnego podczas mistrzostw świata w Salò. W zawodach tych wyprzedził bezpośrednio Irlandczyka Seamusa Elliotta oraz Belga Josa Hoevenaersa.
Wygrał też między innymi Paryż-Bourges w 1954 roku, Paryż-Valenciennes w 1955 roku, Tour de Picardie i Grand Prix de Fourmies w 1957 roku, Genua-Nicea w 1960 roku, Paryż-Bruksela w 1963 roku, Dookoła Belgii, Grosser Preis des Kantons Aargau, Eschborn-Frankfurt City Loop i Paryż-Luksemburg w 1965 roku, a trzy lata później był najlepszy w Grand Prix de Denain.
Po zakończeniu czynnej kariery sportowej był dyrektorem sportowym francuskich grup kolarskich.

</doc>
<doc id="1022430" url="https://pl.wikipedia.org/wiki?curid=1022430" title="Andrew Davies">
Andrew Davies

Andrew Wynford Davies (ur. 20 września 1936 w Rhiwbina, Cardiff, Walia) – brytyjski scenarzysta. Znany jest głównie z adaptacji dzieł literatury angielskiej, w tym miniserialu BBC "Duma i uprzedzenie".

</doc>
<doc id="1022435" url="https://pl.wikipedia.org/wiki?curid=1022435" title="Credit Suisse Group">
Credit Suisse Group

Credit Suisse Group AG – szwajcarskie przedsiębiorstwo finansowe z siedzibą w Zurychu, w Szwajcarii.
Działalność.
Jest drugim pod względem wielkości bankiem szwajcarskim, ustępując miejsca tylko UBS.
Credit Suisse Group AG zostało założone w roku 1856 pod nazwą "Schweizerische Kreditanstalt" (SKA, Szwajcarska Instytucja Kredytowa).
Od 2006 roku bank rozpoczął działalność jako zintegrowany bank uniwersalny w skali globalnej, dostarczając klientom kompleksowe rozwiązania w zakresie bankowości prywatnej, inwestycyjnej i zarządzania aktywami.
Historia.
9 maja 1940 bank otworzył swój pierwszy oddział poza granicami Szwajcarii, w Nowym Jorku. W roku 1988 bank uzyskał pakiet większościowy udziałów w The First Boston Corporation, stąd wzięła się jego nazwa działu bankowości inwestycyjnej: Credit Suisse First Boston. W 1993 r. Credit Suisse Group AG kupiła "Schweizerische Volksbank" (Ludowy Bank Szwajcarii). W 1996 roku dwa banki detaliczne zostały przejęte i przemianowane na "Credit Suisse Group AG". Natomiast w roku 2000 przejęto bank inwestycyjny Donaldson, Lufkin &amp; Jenrette (DLJ) za 12,8 mld. dolarów, i razem z nim dział oprogramowania e-commerce, w tym DLJ Direct, nabyte później przez Bank of Montreal.
Upadek.
15 marca 2023 r. kurs akcji Credit Suisse spadł o prawie 25 proc. po tym, jak Saudi National Bank, jego największy inwestor, oświadczył, że nie może udzielić większej pomocy finansowej. Cena rynkowa niezabezpieczonych obligacji banku, których termin zapadalności przypada na 2027 rok, spadła tego dnia do poziomu 33 proc. wartości nominalnej z 90 proc. wartości nominalnej na początku miesiąca.
Jeszcze w tym samym tygodniu Credit Suisse starał się podbudować swoje finanse, zaciągając pożyczkę w wysokości 50 mld franków szwajcarskich w Szwajcarskim Banku Narodowym (SNB); bank przystąpił później do zakupu trzech miliardów franków szwajcarskich własnego długu i wystawienia na sprzedaż hotelu Baur en Ville w Zurychu. Interwencja ta nie powstrzymała jednak inwestorów i klientów od wycofywania swoich pieniędzy z Credit Suisse – w ciągu tygodnia odpływy przekroczyły 10 mld franków szwajcarskich. Sytuacja była na tyle trudna, że SNB i rząd szwajcarski rozpoczęły rozmowy w celu przyspieszenia przejęcia banku przez UBS.
19 marca 2023 r. szwajcarski bank inwestycyjny UBS Group AG zgodził się kupić Credit Suisse za 3 mld CHF (3,2 mld USD) w ramach transakcji obejmującej wszystkie akcje, w której pośredniczył rząd Szwajcarii i Szwajcarski Urząd Nadzoru nad Rynkiem Finansowym (FINMA). Szwajcarski Bank Narodowy wsparł transakcję, zapewniając ponad 100 mld CHF (104 mld USD) płynności dla UBS po przejęciu Credit Suisse, natomiast rząd Szwajcarii udzielił gwarancji UBS na pokrycie strat w wysokości do 9 mld CHF (9,6 mld USD) w krótkim terminie.

</doc>
<doc id="1022438" url="https://pl.wikipedia.org/wiki?curid=1022438" title="KPovModeler">
KPovModeler

KPovModeler – program służący do modelowania scenerii i tworzenia grafiki trójwymiarowej za pomocą programu POV-Ray, bez znajomości języka opisu scen, wykorzystywanego w POV-Ray. KPovModeler wchodzi w skład środowiska KDE.

</doc>
<doc id="1022440" url="https://pl.wikipedia.org/wiki?curid=1022440" title="Gail Devers">
Gail Devers

Gail Devers, właściwie Yolanda Gail L. Devers (ur. 19 listopada 1966 w Seattle) – amerykańska lekkoatletka – sprinterka i płotkarka, jedna z najbardziej utytułowanych lekkoatletek w historii.
Należy do nielicznego grona lekkoatletek, które zdobyły trzy złote medale olimpijskie: w Barcelonie (1992) zdobyła mistrzostwo olimpijskie w biegu na 100 m i sukces ten powtórzyła cztery lata później w Atlancie (1996), triumfując dodatkowo w sztafecie 4 x 100 m.
W mistrzostwach świata zdobyła łącznie pięć złotych medali: aż trzy wywalczyła w biegu na 100 m przez płotki (1993, 1995, 1999), dodatkowo zdobyła w tej konkurencji jeszcze dwa srebrne medale (1991, 2001). W Stuttgarcie (1993) wywalczyła jeszcze tytuł mistrzyni świata w biegu na 100 m i srebro w sztafecie, a w Atenach (1997) – sztafetowe złoto.
Równie bogaty jest dorobek Devers w halowych mistrzostwach globu: spośród czterech złotych medali trzy zdobyła w biegu na 60 m (1993, 1997, 2004), a jeden – w biegu na 60 m przez płotki (2003). Srebrne medale zdobyła na 60 m (1999) i w biegu płotkarskim (2004).

</doc>
<doc id="1022442" url="https://pl.wikipedia.org/wiki?curid=1022442" title="Kolonia Chlewska">
Kolonia Chlewska



</doc>
<doc id="1022444" url="https://pl.wikipedia.org/wiki?curid=1022444" title="1 Belgijska Brygada">
1 Belgijska Brygada

1 Belgijska Brygada, zwana też Brygadą Pirona – belgijska formacja zbrojna walcząca u boku aliantów zachodnich podczas II wojny światowej
Geneza.
Po agresji Niemiec na Belgię 10 maja 1940 r. władze belgijskie 22 maja wysłały do Londynu misję wojskową pod kierownictwem gen. Victora van Strydonck de Burkela. W wyniku rozmów utworzono w miejscowości Penally w Walii obóz dla oficerów i żołnierzy belgijskiej armii, którym udałoby się przedostać do Wielkiej Brytanii. Po kapitulacji Belgów 28 maja, gen. V. van Strydonck de Burkel został mianowany komendantem obozu, zaś w czerwcu 1940 r. – dowódcą Belgijskich Sił Zbrojnych w Wielkiej Brytanii. W sierpniu spośród ok. 700 żołnierzy belgijskich przebywających w obozie w Penally sformowano Oddział Bojowy i Oddział Saperski, połączone następnie w 1 Kompanię Strzelecką. Wkrótce powstały też 2 i 3 Kompanie Strzeleckie. 8 listopada utworzono Kompanię Sztabową. Pod koniec grudnia oddziały te zostały połączone w 1 Batalion Strzelecki liczący 825 ludzi. W związku z dopływem nowych ochotników 3 stycznia 1941 r. powstała Bateria Artylerii, zaś na pocz. lutego – Szwadron Samochodów Pancernych. 15 lutego Belgowie uczestniczyli w uroczystej paradzie przed Hubertem Pierlotem, premierem belgijskiego rządu na uchodźstwie. Pod koniec czerwca w skład jednostki włączono kompanię sformowaną z Belgów mieszkających w Kanadzie. Belgijscy żołnierze prowadzili coraz aktywniejsze szkolenie bojowe, otrzymując systematycznie kolejne partie sprzętu wojskowego. Pod koniec kwietnia 1942 r. otrzymali oni pierwsze zadanie bojowe – Szwadron Samochodów Pancernych miał patrolować wybrzeże walijskie w rejonie Pembrey i Kidwelly. W tym czasie tytuł najwyższego oficera, odpowiedzialnego za organizację i szkolenie 1 Batalionu Strzeleckiego, otrzymał mjr Jean-Baptiste Piron. W sierpniu z jednostki odeszli ochotnicy do samodzielnych oddziałów Commando, tworzonych przez Brytyjczyków spośród Belgów, Holendrów, Norwegów, Francuzów i Polaków. 23 września mjr J.B. Piron objął dowództwo 1 Batalionu Strzeleckiego.
Powstanie Brygady.
Na przełomie grudnia 1942 r. i stycznia 1943 r. Belgijskie Siły Zbrojne w Wielkiej Brytanii zostały przeorganizowane, w wyniku czego 1 Batalion Strzelecki przemianowano na 1 Belgijską Brygadę. Składała się ona z trzech oddziałów zmotoryzowanych (w sile wzmocnionej kompanii), po ok. 300 żołnierzy każdy. W końcu marca w ramach baterii artylerii sformowano pododdział luksemburski liczący 70 ludzi, b. żołnierzy armii Luksemburga. Latem dowództwo alianckie podjęło decyzję o udziale Brygady w walkach z Niemcami na kontynencie. Od stycznia 1944 r. Belgowie ćwiczyli operacje desantowe w rejonie miejscowości Ramsgate. W związku z tym otrzymała one nowe uzbrojenie, przeznaczone do walk frontowych. 29 lipca przyszedł rozkaz przemaszerowania do Tilbury i przygotowania się do zaokrętowania.
Walki z Niemcami.
Kampania we Francji.
1 Belgijska Brygada 7 i 8 sierpnia 1944 r. wylądowała na wybrzeżu francuskiej Normandii w Arromanches (pojazdy) i Courseulles (żołnierze). Została przydzielona do brytyjskiej 6 Dywizji Spadochronowej pod dowództwem gen. mjr. Roya Gale’a wchodzącej w skład 1 Armii Kanadyjskiej gen. Harry’ego Crerara. Pierwszą misją Belgów, stanowiących rezerwę brytyjskich spadochroniarzy, było patrolowanie lewego brzegu rzeki Orne. Od 13 sierpnia znajdowali się oni w kontakcie bojowym z wojskami niemieckimi. 17 sierpnia Brygada rozpoczęła działania ofensywne, zajmując w ciężkich walkach miejscowości Franceville, Cabourg, Auberville, Villers-sur-Mer, Deauville, Touques, Honfleur. Ciężkie walki w Normandii trwały do pierwszych dni września, kiedy Brygada przeszła do Arras.
Wyzwolenie Belgii.
Kolejnym miejscem walki była ojczyzna, której granica została przekroczona 3 września w miejscowości Rongy. Następnego dnia wydzielone pododdziały Brygady w sile ok. 200 ludzi wraz z wojskami brytyjskimi osiągnęły przedmieścia Brukseli, witane przez tłumy mieszkańców. Wkrótce została opanowana cała stolica Belgii. 8 września wyzwolono Liège, a następnie Tirlemont, Roosbeek i Saint-Trond. Dowódcy Brygady, mjr. J.B. Pironowi, wizytę złożył w Brukseli marszałek Bernard Law Montgomery, gratulując sukcesów podczas walk w Normandii i Belgii. Od 11 września Belgowie przeszli pod zwierzchnictwo brytyjskiej 8 Brygady Pancernej ze składu XXX Korpusu. Następnego dnia opanowali obóz jeniecki w miejscowości Bourg-Léopold, z którego uwolnili ponad 900 jeńców.
Kampania w Holandii.
22 września zmieniono podległość na VIII Korpus i Brygada weszła na terytorium Holandii w rejonie Maaseyk. Tam przeszła z kolei pod rozkazy kanadyjskiego II Korpusu, otrzymując oddział wsparcia złożony z czołgów i niszczycieli czołgów. 5 października jednostkę wizytował niespodziewanie belgijski książę-regent. W tym okresie prowadziła ona ciężkie walki nad kanałem Wessem, ponosząc spore straty. 31 października przeszła pod zwierzchnictwo brytyjskiej 53 Dywizji Piechoty. Przeniesiono ją wówczas w rejon miejscowości Hussel i Elf.
Reorganizacja.
17 listopada Belgowie zostali wycofani na odpoczynek w rejon Leuven. 20 listopada przeszli do Belgii w rejon miejscowości St. Nicolas-Hamme-Tamise. Tam przeprowadzono reorganizację Brygady według wzorów brytyjskich. Szwadron Samochodów Pancernych i Bateria Artylerii zostały rozwinięte do wielkości pułku, zaś Kompania Saperska stała się 1 Batalionem Saperów. Trzy dotychczasowe oddziały zmotoryzowane przeorganizowano w bataliony piechoty zmotoryzowanej. Skład organizacyjny Brygady, liczącej ok. 2,5 tys. ludzi, był następujący:
Dalszy ciąg kampanii w Holandii.
Pod koniec marca 1945 r. Brygada wznowiła działania wojenne na obszarze Holandii w rejonie Lommel. Wydzielono z niej 2 batalion, który działał samodzielnie i dołączył do reszty jednostki już po zakończeniu wojny. Od 3 kwietnia Brygada podlegała zwierzchnictwu kanadyjskiej 5 Dywizji Pancernej ze składu I Korpusu kanadyjskiego. Walczyła wówczas nad rzeką Waal. 21 kwietnia odwiedził ją belgijski minister obrony narodowej Léon Mundeleer. 23 kwietnia miał miejsce ostatni atak Niemców na pozycje Brygady zajmowane nad Mozą. 5 maja o północy zaczęło obowiązywać zawieszenie broni aż do kapitulacji wojsk niemieckich 8 maja. Zastała ona Belgów w rejonie miejscowości Culemborg.
Epilog.
W połowie maja Brygada przeszła na terytorium Niemiec, rozpoczynając ich okupację (okolice Lüdenscheid koło Münster). 15 grudnia została rozwiązana.
Została odznaczona belgijskim i francuskim krzyżami wojennymi.

</doc>
<doc id="1022445" url="https://pl.wikipedia.org/wiki?curid=1022445" title="Unterscharführer">
Unterscharführer

Unterscharführer – najmłodszy podoficerski stopień w SS, który odpowiadał stopniowi Unteroffizier w Wehrmachcie. Oznaką stopnia Unterscharführera była jedna kwadratowa "gwiazdka" noszona na lewej patce kołnierza. W SA odpowiadała mu ranga SA-Scharführer.

</doc>
<doc id="1022446" url="https://pl.wikipedia.org/wiki?curid=1022446" title="Tyzenhaus">
Tyzenhaus



</doc>
<doc id="1022447" url="https://pl.wikipedia.org/wiki?curid=1022447" title="Felix Levitan">
Felix Levitan



</doc>
<doc id="1022449" url="https://pl.wikipedia.org/wiki?curid=1022449" title="Scharführer">
Scharführer

Scharführer – podoficerski stopień paramilitarny w SS i SA (nierównoważny), który w SS odpowiadał stopniowi Unterfeldwebel w Wehrmachcie, a w SA stopień Wehrmachtu Unteroffizier. Na patkach Scharführera była jedna gwiazdka z belką, natomiast pagon był obwiedziony białym pasmem. Ranga SS-Scharführer była równoważna w SA z SA-Oberscharführer.

</doc>
<doc id="1022450" url="https://pl.wikipedia.org/wiki?curid=1022450" title="Oberscharführer">
Oberscharführer

Oberscharführer – podoficerski stopień paramilitarny istniejący w SS i SA (nierównoważne), który w Wehrmachcie odpowiadał stopniowi Feldwebel, a w SA stopniowi Unterfeldwebel. Na patkach Oberscharführera były dwie gwiazdki, natomiast pagon posiadał jedną gwiazdkę i był obwiedziony białym pasmem. Randze SS-Oberscharführer odpowiadała w SA SA-Truppführer.

</doc>
<doc id="1022453" url="https://pl.wikipedia.org/wiki?curid=1022453" title="Hauptscharführer">
Hauptscharführer

Hauptscharführer – podoficerski stopień paramilitarny w SS, który odpowiadał stopniowi Oberfeldwebel w Wehrmachcie. Na patkach Hauptscharführera były dwie gwiazdki i belka, natomiast na pagonie znajdowały się dwie gwiazdki otoczone białym pasmem. W SA jego odpowiednikiem był SA-Obertruppführer.

</doc>
<doc id="1022454" url="https://pl.wikipedia.org/wiki?curid=1022454" title="Sturmscharführer">
Sturmscharführer

Sturmscharführer – najstarszy podoficerski stopień paramilitarny w SS, który odpowiadał stopniowi Stabsfeldwebel w Wehrmachcie. Na patkach Sturmscharführera były dwa romby i dwie belki, natomiast na pagonie były trzy romby ustawione w piramidę i obwiedzione białym pasmem. Jego odpowiednikiem w SA był SA-Haupttruppführer.

</doc>
<doc id="1022458" url="https://pl.wikipedia.org/wiki?curid=1022458" title="Kehlstein">
Kehlstein

Kehlstein – góra o liczącym około 600 metrów długości grzbiecie, wysokości bezwzględnej 1834 m n.p.m., znajdująca się w Alpach Berchtesgadeńskich w okolicy Berchtesgaden, w Niemczech w pobliżu granicy z Austrią, 20 km na południe od miasta Salzburg.
Na zachodnim krańcu grzbietu wybudowana została w latach 1938–1939 herbaciarnia Hitlera. Od Berghofu prowadzi do niej niezwykle malownicza Kehlsteinstraße.

</doc>
<doc id="1022460" url="https://pl.wikipedia.org/wiki?curid=1022460" title="Constructorul Kiszyniów">
Constructorul Kiszyniów



</doc>
<doc id="1022462" url="https://pl.wikipedia.org/wiki?curid=1022462" title="Abrahámovce">
Abrahámovce



</doc>
<doc id="1022463" url="https://pl.wikipedia.org/wiki?curid=1022463" title="Wysoczyzna Łaska">
Wysoczyzna Łaska

Wysoczyzna Łaska – mezoregion fizycznogeograficzny w środkowej Polsce, stanowiący południowo-wschodnią część Niziny Południowowielkopolskiej. Od wschodu graniczy z Kotliną Sieradzką, od południa z Kotliną Szczercowską, od zachodu z Wysoczyzną Bełchatowską i Wzniesieniami Łódzkimi, od północy z Kotliną Kolską i Równiną Łowicko-Błońską.
Wysoczyzna Łaska jest denudacyjną równiną morenową o wysokości do 213 m n.p.m. W krajobrazie występują ciągi wydm śródlądowych oraz pagóry morenowe. Na wschodnim skraju regionu, na pograniczu ze Wzniesieniami Łódzkimi leży stolica województwa – Łódź.
Miasta leżące na Wysoczyźnie Łaskiej: Pabianice, Zduńska Wola, Łask, Aleksandrów Łódzki, Konstantynów Łódzki, Zelów, Poddębice Ozorków i Szadek. Przez Wysoczyznę Łaską przebiega Szlak Okrężny Wokół Łodzi.

</doc>
<doc id="1022464" url="https://pl.wikipedia.org/wiki?curid=1022464" title="Gold Dust Woman">
Gold Dust Woman

Gold Dust Woman - utwór zespołu Fleetwood Mac z płyty Rumours wydanej w 1977.
Piosenka została napisana przez wokalistkę Stevie Nicks, a jej tekst mówi o uzależnieniu artystki od kokainy. Utwór jest uznawany za jedną z najlepszych piosenek zespołu.
Inne wersje.
Powstało kilka innych wersji utworu:

</doc>
<doc id="1022467" url="https://pl.wikipedia.org/wiki?curid=1022467" title="Potrzyn">
Potrzyn



</doc>
<doc id="1022469" url="https://pl.wikipedia.org/wiki?curid=1022469" title="Wzniesienia Łódzkie">
Wzniesienia Łódzkie

Wzniesienia Łódzkie (318.82) – kraina geograficzna w południowej części Niziny Mazowieckiej, na obszarze Wzniesień Południowomazowieckich. Region graniczy: od północy z Równiną Łowicko-Błońską, od wschodu z Wysoczyzną Rawską, od południa z Wysoczyzną Bełchatowską i Równiną Piotrkowską, od zachodu natomiast z Wysoczyzną Łaską.
Na krajobraz regionu składa się falista wysoczyzna o wysokości dochodzącej do 284 m n.p.m. (wzgórze „Radary”), zbudowana z glin morenowych i piasków fluwioglacjalnych, opadająca wyraźnymi, silnie rozczłonkowanymi stopniami ku północy i południu.
Przez Wzniesienia Łódzkie biegnie dział wodny pomiędzy dorzeczami Wisły i Odry, tutaj też bierze swój początek Bzura i większość jej prawych dopływów. W zachodniej części regionu dominuje krajobraz miejsko-przemysłowy (Łódzki Okręg Przemysłowy), w środkowej i wschodniej – rolniczy.
W ich północnej części znajduje się Park Krajobrazowy Wzniesień Łódzkich.
Miasta leżące w regionie Wzniesień Łódzkich: Łódź, Zgierz, Brzeziny, Stryków, Rzgów i pośrednio Koluszki.

</doc>
<doc id="1022470" url="https://pl.wikipedia.org/wiki?curid=1022470" title="Isizaur">
Isizaur

Isizaur ("Isisaurus") – rodzaj zauropoda z grupy tytanozaurów, zamieszkujący tereny dzisiejszych Indii i Pakistanu pod koniec kredy. Od sympatrycznego z nim dżinozaura różni się m.in. budową czaszki, posiada też pewne szczególne cechy kręgów. Jego pozycja systematyczna nie jest pewna, opisano go jako gatunek tytanozaura, wedle badań z 2011 stanowi drugą po "Diamantinasaurus" grupę zewnętrzną rodziny saltazaurów. Dzięki koprolitom wiadomo, że żywił się liśćmi, zamieszkując tereny o klimacie zwrotnikowym lub podzwrotnikowym.
Budowa ciała.
Zwierzę osiągało długość 18 m i masę ciała 14000 kg.
Wyróżnia się dwa typy czaszek indyjskich zauropodów. Z szeroką i płaską czaszką dżinozaura kontrastuje solidnie zbudowana i zbita czaszka isizaura. Typy te odróżnia również kąt, pod jakim odchyla się kość potyliczna od jej kłykcia, który w przypadku mózgoczaszki z Dongargaon wynosi 120°. Czaszka isizaura przypomina pod tym względem czaszki zaliczanych do Diplodocidae diplodoka i apatozaura. Podobną wartość osiąga kąt między rzeczonym kłykciem, w czaszce typu isizaura o wydłużonej osi, a sklepieniem czaszki w przypadku znaleziska z Pakistanu, należy jednak pamiętać, że pomiary te odnoszą się do inaczej definiowanych kątów, jak również że opisywane wygięcie u opisywanego tytanozaura i wymienianych diplodokokształtnych osiągnięte zostało dzięki innym modyfikacjom kości.
González Riga, doszukawszy się licznych różnic pomiędzy kręgami "Mendozasaurus neguyelap" i innych tytanozaurów, podaje też kilka podobieństw pomiędzy tymi kośćmi mendozazaura i isizaura. Wymienia on między innymi krótkie trzony i długie wyrostki kolczyste, których stosunek długości jest mniejszy, niż u wszystkich innych Titanosauria. W trzonach znaleziono komory powietrzne. Wspomniane wyrostki ustawiają się prostopadle do osi ciała, podobnie jak u "Puertasaurus reuili" czy "Mendozasaurus neguyelap". Zarówno u tego ostatniego, jak i u "Futalognkosaurus dukei", jama nad górną powierzchnią stawową wyrostka poprzecznego jest głęboka, występuje "intraprezygapophyseal lamina", podobnie jak właściwa blaszka przedkolczysta, u mendozazaura bardziej ograniczona. Zarys powierzchni stawowych kręgów ogonowych przyjmuje kształt półokrągły, jak u mendozazaura i lirainozaura. Jak u alamozaura i mendozazaura, trzon również jest zaokrąglony. "Isisaurus" wyróżnia się stożkowatym, sterczącym w osi przednio-tylnej kłykciem. Kość krzyżową tworzy sześć połączonych przez kościozrost kręgów, podobnie jak u saltazaura, opistocelikaudii czy nekenzaura. Na brzusznej powierzchni kręgów tego odcinka kręgosłupa znaleziono podłużne wgłębienia. W przypadku bliższych i środkowych kręgów ogonowych zwracają uwagę w dalszym ciągu wysokie wyrostki kolczyste oraz "prezygapophyses" krótsze, niż u baurutytana, nowego rodzaju opisywanego przez specjalistów dokonujących tego porównania. Zauważają oni na nich także zaokrąglony tylny kłykieć kręgu, różny od czworokątnego u ustanowionego przez nich rodzaju, jak również kiepsko rozwinięte brzuszne wyrostki proksymalnych kręgów ogonowych isizaura dla szewronów, jednak powierzchnie stawowe dla połączenia z nimi były świetnie rozwinięte. Kręgi ostatniego odcinka kręgosłupa wytwarzały bowiem przednie i tylne fasetki dla szewronów. Przednie szewrony, większe w kierunku przednio-tylnym, zawierały kanał sięgający płycej niż do połowy kości, w którym mieściły się naczynia krwionośne, a który otoczony był zaokrąglonym łukiem kręgu. Zarówno jego głębokość, jak i brzuszna wypukła powierzchnia trzonów kontrastowały z odpowiadającymi im cechami baurutytana. Wyrostki poprzeczne, położone w środku kręgu, biorąc pod uwagę kierunek przednio-tylny, rozpościerały się w kierunku bocznym, przypominając te wchodzące w skład pierwszego kręgu ogonowego paralitytana.
"Isisaurus" cechuje się też krótkimi żebrami szyjnymi, żebro takie nie sięga następnego. Podobne występują u mendozazaura.
Kość kulszowa jest typowa dla tytanozaurów, z małym wyrostkiem tylnym i szeroką płytką łączącą się proksymalnie z szypułą kości łonowej.
Dobrze zbudowana łopatka mierzy 108 cm długości przy szerokości od 29 do 60 cm. Prócz rozmiarów od znacznie smuklejszej łopatki dżinozaura odróżnia ją brak podłużnego grzebienia w grzbietowej części. Kości ramienne tych dwóch indyjskich rodzajów osiągają podobne rozmiary. U isizaura mierzy ona 148 cm, czyli o 14 cm więcej, niż u sympatrycznego rodzaju, jednakże dystalny fragment dżinozaurzej kości nie zachował się i długość za życia mogła być wobec tego taka sama. "Humerus" isizaura odróżnić można po węższym końcu proksymalnym, a także grzebieniu naramienno-piersiowym przesuniętym bliżej tego końca, wyglądającym też nieco inaczej, niż u "Jainosaurus". Kość łokciowa jest smukła, o trójpromiennym przekroju. Bierze się jednak pod uwagę kiepskie zachowanie bliższej nasady kości ramiennej.
Pewnych pozostałości kończyn tylnych isizaura dotychczas nie odkryto.
Systematyka.
Gatunek opisali w 1997 Jain i Bandyopadhyay, nadając mu nazwę "Titanosaurus colberti". Sześć lat później Wilson i Upchurch przenieśli go do nowo stworzonego przez siebie rodzaju nazwanego "Isisaurus".
W 2001 zauropsyda umieszczano jeszcze w obrębie rodziny Titanosauridae, opisując go nazwą rodzajową "Titanosaurus". Drzewo Wilsona z 2002 ukazuje isizaura jako grupę siostrzaną saltazaurów. Prace Calvo &amp; Gonzalez Riga oraz samodzielna praca tego ostatniego, obie z 2004, różniące się branymi pod uwagę rodzajami (tylko pierwsza uwzględnia rynkonzaura, druga zaś mendozazaura i rokazaura) uznają isizaura za bardziej zaawansowanego ewolucyjnie od malawizaura, a tego od andezaura, za pierwotniejszego zaś od lirainozaura oraz saltazaurów zaawansowanych wyżej od niego. Autorzy opisu maksakalizaura z 2006 uznają go za bardziej zaawansowanego od isizaura. Z kolei praca Zahera i współpracowników z 2011 wymienia wśród członków radiacji zaawansowanych tytanozaurów rodzaje "Isisaurus" i "Diamantisaurus" poza rodzinami saltazaurów i nemegtozaurów, określając je jako blisko spokrewnione. Umieszczone w ich pracy drzewo ukazujące filogenezę neozauropodów ukazuje "Diamantinasaurus" jako najbliższą saltazaurom grupę zewnętrzną, kolejną taką grupę stanowi isizaur. Oba wymienione rodzaje razem z nemegtozaurem specjaliści uznają za trzy najsłabiej wsparte taksony w obrębie Lithostrotia, zauważając, że przyznane im miejsca w obrębie tego kladu nie są pewne, a rodzaje te mogłyby też leżeć w jego obrębie gdzie indziej (np. jako rodzaje bazalne).
Rozmieszczenie geograficzne.
Zwierzę żyło na terenie dzisiejszych Indii na końcu okresu kredowego, w mastrychcie (ostatnie piętro kredy późnej). Na obszarze tym znaleziono liczne szczątki kredowych dinozaurów, pozwalające na przypisanie ich do ponad 15 gatunków, jednakże tylko w przypadku isizaura odnaleziono w miarę kompletny szkielet. Wszystkie indyjskie kredowe zauropody zaliczają się do tytanozaurów. Praca Kosli z 2003 prócz "I. colberti" wymienia wśród nich następujące gatunki:
Jednakże w 2009 Wilson i współpracownicy podali tylko dwa rodzaje, isizaura i jego dalekiego krewnego dżinozaura. Oba znane są z pochodzących z licznych miejsc pozostałości zarówno czaszki, jak i szkieletu pozaczaszkowego. Rodzaje te występowały wspólnie na terenach stanowiących dzisiaj środkowe i zachodnie Indie, a isizaur zamieszkiwał dodatkowo obecny zachodni Pakistan. W Dongargaon w środkowych Indiach jako jedyne kości dinozaurów znaleziono puszkę mózgową i niekompletny szkielet isizaura. Pierwsze znalezisko, opisane w 1982, oznakowano jako ISI R199. Drugie znaleziono w tym samym kamieniołomie, ale prawie 20 lat później, a opisano 15 lat później.
Ekologia.
Formacja Lameta, ukształtowana w mastrychcie na terenie dzisiejszych środkowych i zachodnich Indii, obejmuje różne baseny związane z ryftami. Zalicza się do niej baseny Jabalpur-Mandla i Nand-Dongargaon. W Jabalpur odłożyły się osady rzeczne, bagienne i związane z "sheetwash" (powstałe na skutek gwałtownych, obfitych opadów, po których woda spływała po stoku), w tym drugim spotyka się podobnie osady aluwialne i limniczne, świadczące o dość suchym klimacie z dużą sezonowością.
Na tych terenach odnajdywano skamieliny dinozaurów (jedyne zachowujące połączenia stawowe szkielety należą do isizaura właśnie oraz do abelizauryda "Rajasaurus narmadensis"), jaszczurek, węży (w tym jeden połączony stawowo kościec), żółwi, małych ssaków, ryb. Wśród bezkręgowców wymienia się ślimaki, małże i małżoraczki (te ostatnie zupełnie odmienne w wymienionych wyżej basenach). Znaleziono tam też pozostałości okrzemek, co najmniej trzech gatunków zaliczanych do rodzaju "Aulacoseira", jak również bruzdnic.
Flora formacji, w której poznaniu pomogły liczne koprolity, składała się ze zróżnicowanych okrytonasiennych, zarówno jedno-, jak i dwuliściennych, nagonasiennych, jak "Araucarites", paprotników i ramienicowych. 
Dzięki badaniom skamieniałych tytanozaurzych odchodów wiadomo, że obgryzały one rośliny z tkanek miękkich, unikając twardego pokarmu. W koprolicie grupy A z formacji Lameta przypisywanym isizaurowi odnaleziono grzyby bytujące na roślinach: "Colletotrichum", "Erysiphe", "Uncinula" oraz "Glomus". Trzy pierwsze należały do pasożytów roślin, a ich obecność w kale wskazuje, że zauropod spożywał liście. Na tej podstawie wyciąga się wnioski, że terenach tych panował klimat zwrotnikowy lub podzwrotnikowy. Z kolei ostatni z grzybów należy do organizmów uczestniczących w mikoryzie. Podejrzewa się, że przeniknął do odchodów już po wydaleniu ich przez zwierzę.

</doc>
<doc id="1022473" url="https://pl.wikipedia.org/wiki?curid=1022473" title="Uniwersytet Cypryjski">
Uniwersytet Cypryjski

Uniwersytet Cypryjski (ang. University of Cyprus, gr. Πανεπιστήμιο Κύπρου, tur. Kibris Universitesi) – państwowa szkoła wyższa założona w 1989 w stolicy Cypru, Nikozji. W 1992 przyjął pierwszych studentów, w roku akademickim 2004/2005 miał ich 3500 (najwięcej do tamtego czasu).
Wykłady w większości prowadzone są po grecku. Co prawda drugim językiem wykładowym jest turecki, jednak zarejestrowanych jest jedynie kilku posługujących się nim studentów. Począwszy od września 2005, uniwersytet stosuje system punktów ECTS. Turcy cypryjscy, którzy ukończyli sześcioletnią szkołę średnią, mogą ubiegać się o przyjęcie na studia po zdaniu egzaminów wstępnych.
Od 2008 w radzie uniwersytetu zasiada Kyriakos Charalambides, grecki poeta cypryjskiego pochodzenia.
Wydziały.
Uczelnia składa się z sześciu wydziałów:

</doc>
<doc id="1022474" url="https://pl.wikipedia.org/wiki?curid=1022474" title="University of Cyprus">
University of Cyprus



</doc>
<doc id="1022477" url="https://pl.wikipedia.org/wiki?curid=1022477" title="Andezaur">
Andezaur

Andezaur ("Andesaurus delgadoi") jaszczur andyjski – roślinożerny, czworonożny zauropod z rodziny andezaurów (Andesauridae), spokrewniony z saltazaurem.
Żył w epoce kredy (ok. 110-95 mln lat temu) na terenach Ameryki Południowej. Długość ciała ok. 15-18 m, masa 7-10 t. Jego szczątki znaleziono w Argentynie (w prowincji Neuquén).
Był to prymitywny przedstawiciel grupy tytanozaurów (Titanosauria). Jego wielkie rozmiary (podobnie jak argentynozaura) były ewolucyjną odpowiedzią na obecność na tych samych terenach i w tym samym czasie ogromnego drapieżnika – giganotozaura.

</doc>
<doc id="1022479" url="https://pl.wikipedia.org/wiki?curid=1022479" title="Maria Kamrowska">
Maria Kamrowska

Maria Barbara Kamrowska-Nowak (ur. 11 marca 1966 w Starogardzie Gdańskim) – polska lekkoatletka, wieloboistka i płotkarka, olimpijka z Barcelony 1992.
Kariera sportowa.
Zawodniczka MKS-AZS-AWF Gdańsk i Skry Warszawa, podopieczna trenera i późniejszego męża Sławomira Nowaka. Olimpijka z Barcelony (1992) (10. miejsce). Brązowa medalistka uniwersjady w Sheffield w siedmioboju (1991 – 6279 punktów), dziewiąta zawodniczka mistrzostw świata (Tokio 1991 – 6237), szósta zawodniczka Pucharu Europy (1993 – 6060), siódme miejsce zajęła w pięcioboju podczas halowych mistrzostw Europy 1994 (4496 pkt). 
4-krotna mistrzyni Polski w biegu na 100 metrów przez płotki oraz 3-krotna mistrzyni kraju w hali na 60 metrów przez płotki i 200 metrów. W 1993 zdobyła złoty medal halowych mistrzostw Szwecji w biegu na 60 m przez płotki. Sześciokrotna mistrzyni Danii (100 metrów przez płotki, 60 metrów przez płotki, pchnięcie kulą, skok w dal). 
Aktualnie trenerka siedmioboistek w klubie AZS-AWFiS Gdańsk.

</doc>
<doc id="1022480" url="https://pl.wikipedia.org/wiki?curid=1022480" title="Przepełnienie stosu">
Przepełnienie stosu

Przepełnienie stosu () – rodzaj błędu w oprogramowaniu komputerowym, który występuje, gdy rozmiar stosu przekroczy ilość pamięci zarezerwowanej dla niego. Maksymalny rozmiar stosu jest zwykle ograniczony i ustalany na początku działania programu i zależy od języka programowania, architektury systemu, ustawionego trybu pracy i ilości dostępnej pamięci, najczęściej jest rzędu 1 MB (w systemach 16-bitowych maksymalna wielkość stosu była ograniczona do 64 kB). W wielu językach programowania można określić początkową wielkość stosu, na jakim będzie pracował program. Skutkiem przepełnienia stosu, gdy nie przygotowano programu na tę okoliczność jest nagłe przerwanie jego działania. 
Do przepełnienia stosu dochodzi zazwyczaj, gdy:
Najczęstszą przyczyną przepełniania stosu jest nieskończona rekurencja. Gdy przeprowadzona jest optymalizacja rekurencji ogonowej nieskończona rekurencja może zaistnieć bez przepełnienia stosu, bo kolejne wywołania tej funkcji nie zajmują dodatkowego miejsca na stosie – co w rezultacie prowadzi do pętli nieskończonej. Gdy język nie wspiera rekurencji ogonowej można stosować trampolinę, aby nie zużywać stosu i nie doprowadzić do przepełnienia stosu.
Przykłady w C++.
void foo()
 bar();
void bar()
 foo(); 
codice_1 wywołuje codice_2, który z kolei wywołuje codice_1 i tak dalej. W końcu dochodzi do przepełnienia stosu.
int main()
 int n[10000000]; // tablica jest zbyt duża
 int j =0; // j nie mieści się już na stosie, błąd
Przykład w Visual Basic.
Sub bar()
foo
End Sub
Sub foo()
bar
End Sub
Tutaj najpierw wywoływana jest funkcja foo(), po której bezpośrednio jest wykonywana funkcja bar(). Dochodzi do wzajemnej aktywacji wcześniej wspomnianych funkcji kończącej się brakiem miejsca w stosie dla którejś funkcji.

</doc>
<doc id="1022481" url="https://pl.wikipedia.org/wiki?curid=1022481" title="Curtiss SO3C Seamew">
Curtiss SO3C Seamew

Curtiss SO3C Seamew (daw. ang. "seamew" – mewa pospolita) – amerykański wodnosamolot pływakowy z okresu II wojny światowej zbudowany jako następca używanego przez US Navy samolotu zwiadowczego SOC Seagull. Samolot wszedł do służby w 1942 roku i okazał się konstrukcją raczej nieudaną z szeregiem problemów konstrukcyjnych, spowodowanych także przez silnik Ranger XV-770, który ukazał się niezwykle nieudaną konstrukcją. Ostatecznie Seamew został wycofany ze służby w 1944 roku. Jednym z największych problemów samolotu było to, iż część statecznika pionowego była przymocowana do owiewki tylnej kabiny i kiedy owiewka kabiny była otwarta (jak w czasie misji zwiadowczych) samolot miał problemy ze statecznością.
Część samolotów w wersji z podwoziem (SO3C-1), a nie jako wodnosamolot, została zakupiona przez Royal Navy w ramach umowy "Lend-Lease Act". W służbie Fleet Air Arm SO3C znane były oficjalnie jako Seamew, choć szybko zyskały nieoficjalne przezwisko "Sea Cow" (krowa morska).
Łącznie Royal Navy otrzymało 250 samolotów Seamew począwszy od stycznia 1944 roku, ale samoloty zostały uznane za przestarzałe już we wrześniu tego roku i wycofano je ze służby do 1945 roku.

</doc>
<doc id="1022492" url="https://pl.wikipedia.org/wiki?curid=1022492" title="Antarktozaur">
Antarktozaur

Antarktozaur ("Antarctosaurus") – rodzaj zauropoda z grupy tytanozaurów.
Dane.
długość: 18-40 m
masa: 20-70 t
czas: 87-70 mln lat temu (późna kreda)
miejsce: Argentyna, Chile, Urugwaj, Brazylia, Indie i Kazachstan
Opis.
Nazwa Antarctosaurus oznacza "południowego jaszczura" i odwołuje się do jego pochodzenia z półkuli południowej.
Ponieważ niegdyś Indie były połączone z południowymi kontynentami, antarktozaur mógł swobodnie wędrować między nimi. Możliwe jest również, że występował w Antarktyce. W pobliżu kości tego zauropoda odkryto jaja, które albo należały do antarktozaura, albo do jakiegoś podobnego tytanozaura. Istnieją spekulacje na temat jego rozmiarów – niektórzy podają, że miał 18 m długości i był średniej wielkości tytanozaurem, a inni, że należał do największych dinozaurów i miał aż ok. 40m długości przy wadze 90-100 ton. Nie wiadomo, do jakiej rodziny należał. Możliwe, że do Titanosauridae, albo – tak jak argentynozaur – do Andesauridae. Na grzbiecie tego zauropoda znajdował się prawdopodobnie mały pancerz, złożony z niewielkich wyrostków kostnych, podobnie jak u saltazaura.

</doc>
<doc id="1022493" url="https://pl.wikipedia.org/wiki?curid=1022493" title="Roger Creager">
Roger Creager

Roger Creager (ur. 25 lipca 1971) – amerykański muzyk country i autor tekstów pochodzący z Teksasu. Jest wokalistą i gitarzystą, ponadto potrafi grać na pianinie. Jak na razie nagrał cztery albumy studyjne.
Życiorys.
Roger chciał zostać muzykiem country od szóstego roku życia. Naukę gry na pianinie rozpoczął w drugiej klasie, natomiast na gitarze zaczął grać dopiero w czasie studiów w Tuloso Midway High School. Od najmłodszych lat uważał, że zostanie wokalistą, mimo iż był nieśmiały. Po ukończeniu wyższej szkoły Roger dostał się do Sam Houston State University i zdobył stopień naukowy w biznesie. Creager odszedł do Texas A&amp;M University w College Station by uzyskać stopień naukowy w rolnictwie. W College Station, Texas Music Revolution pomogli mu zostać dobrym muzykiem. Zanim wydał swój pierwszy album, Roger występował na teksańskiej scenie. Występy były udane dzięki energii, jaką wydobywał z siebie grając na żywo.
Roger wraz ze swoim zespołem każdego lata zapraszał fanów na podróż z grupą do Playa del Carmen w Meksyku. W czerwcu 2006 roku Creager poleciał do Afryki i wspiął się na Kilimandżaro. Po powrocie do domu zespół kontynuował trasę koncertową bez Rogera pod nazwą The Kilimanjaros.
Latem 2007 roku Roger poleciał do Francji by zagrać na Festival Country Rendez-Vous.
Roger obecnie mieszka w okolicy Houston.
Roger Creager Band.
Po nieudanym doświadczeniu, jakim była gra na pianinie w lokalnym zespole, Roger zdecydował się założyć własną grupę. Nazwał ją "Roger Creager Band", w skład zespołu weszli:

</doc>
<doc id="1022494" url="https://pl.wikipedia.org/wiki?curid=1022494" title="Marcin Bęben">
Marcin Bęben

Marcin Bęben (ur. 9 stycznia 1980 w Czeladzi) – polski piłkarz, grający na pozycji bramkarza. Jako piłkarz Odry Wodzisław Śląski występował w Ekstraklasie.
Kariera.
Wychował się w klubie CKS Czeladź. W 1997 roku został wypożyczony do Zagłębia Sosnowiec, które rok później skorzystało z prawa do pierwokupu i Bęben został tam przez jeszcze jeden sezon. W 1999 roku wrócił do rodzimej Czeladzi, skąd został wypożyczony do Odry Wodzisław Śląski. Wodzisławianie, podobnie jak działacze Zagłębia wykupili Marcina z CKS-u. W Odrze spędził 5 sezonów, w czasie których w I lidze rozegrał 81 spotkań. W 2005 roku znów został wypożyczony, tym razem do GKS Jastrzębia Zdroju. W sezonie 2006-2007 był zawodnikiem Gosława Jedłownik oraz Unii Ząbkowice. Później grał w niemieckiej Viktorii Kolonia oraz Sarmacji Będzin.
30 stycznia 2010 roku rozpoczął testy w klubie KS Moravia Morawica, w którym trenerem bramkarzy jest jego ojciec, Marek. Jego pierwszym treningiem z nową drużyną była gra kontrolna z IV-ligową Szreniawa Nowy Wiśnicz. Bęben spędził na boisku 45 minut, ale tego występu nie może zaliczyć do udanych, gdyż został pokonany przez napastników rywali aż 4-krotnie. Jesienią 2015 roku był zawodnikiem występującego w A-klasie CKS Czeladź.
Syn Marka Bębna, byłego bramkarza Górnika Zabrze, Odry Wodzisław, Polonii Bytom i Zagłębia Sosnowiec.

</doc>
<doc id="1022496" url="https://pl.wikipedia.org/wiki?curid=1022496" title="Uniwersytet Botswany">
Uniwersytet Botswany

Uniwersytet Botswany () – instytucja zajmująca się kształceniem na poziomie wyższym w Botswanie, powstała w 1982 z podziału University of Botswana and Swaziland (UBS). Uniwersytet posiada cztery kampusy: dwa w stolicy kraju, Gaborone, jeden we Francistown i jeden w Maun. Uczelnia należy do Stowarzyszenia Uniwersytetów Wspólnoty Narodów.

</doc>
<doc id="1022498" url="https://pl.wikipedia.org/wiki?curid=1022498" title="Makrurozaur">
Makrurozaur

Makrurozaur ("Macrurosaurus semnus") – czworonożny, roślinożerny zauropod z grupy tytanozaurów (Titanosauria).
Znaczenie jego nazwy - jaszczur długoogonowy
Żył w okresie wczesnej kredy (ok. 130-110 mln lat temu) na terenach Europy. Długość ciała ok. 12 m. Jego szczątki znaleziono w Anglii.
Dinozaur ten został opisany jedynie na podstawie znalezionych jego kręgów ogonowych.

</doc>
<doc id="1022500" url="https://pl.wikipedia.org/wiki?curid=1022500" title="Manganowce">
Manganowce

Manganowce – pierwiastki 7 (daw. VIIB lub VII pobocznej) grupy układu okresowego: mangan (Mn), technet (Tc), ren (Re) i bohr (Bh).
Położenie w układzie okresowym.
Manganowce należą do bloku d w układzie okresowym, są pierwiastkami przejściowymi.
Konfiguracje elektronowe:
Występowanie w przyrodzie.
Spośród manganowców największe rozpowszechnienie w skorupie ziemskiej ma mangan, ren jest pierwiastkiem bardzo rzadkim, a technet występuje tylko śladowo w niektórych rudach uranowych jako produkt naturalnej reakcji rozszczepienia uranu. Bohr nie występuje w przyrodzie, a całość wykorzystywanego technetu jest wytwarzana w sposób sztuczny.
Właściwości.
Manganowce występują na różnych stopniach utlenienia, zwłaszcza na II, III, IV i VI. Najwyższy stopień utlenienia (równy numerowi grupy) wynosi VII. Tworzą zarówno kationy, jak i aniony.
Mangan jest twardym, kruchym, srebrzystym metalem. Reaguje z kwasami nieutleniającymi z wydzieleniem wodoru. Reaguje również z wodą, dając wodorotlenek manganu(II) Mn(OH)2. Rozdrobniony mangan łatwo zapala się w powietrzu, tworząc tlenek manganu(II) MnO.
Właściwości renu i technetu są bardzo zbliżone. Są to srebrzyste metale, które matowieją w wilgotnym powietrzu. Oba pierwiastki reagują z kwasem azotowym i kwasem siarkowym. W wyniku ich spalania powstają tlenki: tlenek technetu(VII) Tc2O7 i tlenek renu(VII) Re2O7.

</doc>
<doc id="1022502" url="https://pl.wikipedia.org/wiki?curid=1022502" title="Andrzej Teslar">
Andrzej Teslar

Andrzej Teslar, właśc. Józef Andrzej Teslar (ur. 30 listopada 1889 w Krzeszowicach, zm. 23 lipca 1961 w Dinard) – major Wojska Polskiego, doktor, poeta, publicysta, tłumacz i krytyk sztuki.
Życiorys.
Urodził się w rodzinie Antoniego i Marii z Jakowlewów. Jego braćmi byli Antoni Teslar – malarz, Aleksander Teslar (1899–1982) – malarz i Tadeusz Teslar – publicysta polityczny i tłumacz. W latach 1914–1917 walczył w szeregach Legionów Polskich. Mianowany chorążym 23 sierpnia 1915. Był oficerem 4 Pułku Piechoty Legionów. Pełnił służbę w Referacie Wydawnictw Wojskowych Naczelnego Komitetu Narodowego i Komendzie Placu Kraków. W latach 1920–1922 w Korpusie Kadetów nr 1. Od 1922 był odkomenderowany do Francji, gdzie pełnił obowiązki lektora języka polskiego w Wyższej Szkole Wojennej (franc. "École Supérieure de Guerre"). W 1928 przebywał Szkole Wojskowej w Saint-Cyr. Cztery lata później pełnił służbę w Wyższej Szkole Wojennej w Warszawie. Został awansowany na stopień majora w korpusie oficerów administracji, grupa naukowo-oświatowa, ze starszeństwem z 1 czerwca 1919. Był w stanie nieczynnym, a z dniem 30 listopada 1935 przeniesiony został w stan spoczynku.
W latach 1936–1939 wykładał teorię wojskowości w Centre d'Études Polonaises w Paryżu. Podczas II wojny światowej był oficerem łącznikowym Naczelnego Dowództwa Armii Polskiej we Francji. Zajmował się też historią wojskowości.
W latach 1942–1945 lektor języka i kultury polskiej na uniwersytecie w Glasgow. Od 1952 ponownie w Paryżu. Od 1953 wykładał na Polskim Uniwersytecie na Obczyźnie (PUNO, filia w Chicago). Członek Polskiego Towarzystwa Naukowego na Obczyźnie (od 1959).
Przetłumaczył na francuski powieść „Krzyżacy” Henryka Sienkiewicza. Oprócz działalności poetyckiej zajmował się również publicystyką. Wydał także podręcznik do nauki języka angielskiego i języka francuskiego dla żołnierzy.

</doc>
<doc id="1022507" url="https://pl.wikipedia.org/wiki?curid=1022507" title="Alan’s Psychedelic Breakfast">
Alan’s Psychedelic Breakfast

Alan’s Psychedelic Breakfast – trzyczęściowy utwór instrumentalny z 1970 roku brytyjskiej grupy Pink Floyd, który wydany został na albumie studyjnym "Atom Heart Mother" (1970).
Charakterystyka utworu.
Utwór zawiera tło nagrane przez członków zespołu Pink Floyd oraz komentarze i odgłosy przygotowywania śniadania przez Alana Stilesa, technika obsługi zespołu. Oprócz komentarzy Stilesa w kompozycji wyraźnie słychać dźwięki zapalania kuchenki, smażenia boczku, przygotowywania płatków śniadaniowych, głośnego przełykania śliny, popijania wody i mleka oraz głośnego spożywania płatków. Powodują one, że nagranie staje się utworem koncepcyjnym.
Dzieło kończy się odgłosem kapiącej wody – Stiles pozmywał po śniadaniu i nie dokręcił kranu. Na pierwszych wytłoczonych płytach wydania brytyjskiego dźwięki spadających kropli nagrano też na ostatnim rowku płyty, więc odtwarzane są w nieskończoność. Inne wydania, nawet z tego samego roku (i CD), pozbawione są tego efektu.
Wykonawcy.
oraz:

</doc>
<doc id="1022509" url="https://pl.wikipedia.org/wiki?curid=1022509" title="Walter III de Vexin">
Walter III de Vexin

Walter III (zm. 1063 w Falaise), hrabia Vexin, Amiens i Maine, syn hrabiego Drogo de Vexin i jego żony Adeli.
W dokumentach pojawia się po raz pierwszy w 1030 r., kiedy to uczynił (razem z ojcem) darowiznę na rzecz opactwa w Jumièges. Po śmierci ojca w 1035 r. został hrabią Vexin i Amiens. Kontynuował politykę swojego ojca unikania zadrażnień z królami Francji i książętami Normandii. Jego żoną była Biota (zm. 1063), córka Herberta I, hrabiego Maine. Walter nie miał z nią dzieci.
Małżeństwo to pozwoliło mu jednak wystąpić z pretensjami do władzy nad hrabstwem Maine po bezpotomnej śmierci ostatniego męskiego przedstawiciela tamtejszej dynastii Herberta II. W 1062 r. ogłosił się hrabią Maine, czym rozpoczął konflikt z księciem Normandii Wilhelmem, któremu Herbert przekazał prawa do swojego hrabstwa. Rozpoczęła się wojna, w której Waltera wspierał hrabia Andegawenii Godfryd III Brodaty. W 1063 r. Wilhelm pojmał Waltera i Biotę, i uwięził ich w Falaise. Małżonkowie zmarli tam w 1063 r.
Następcą Waltera w Vexin i Amiens został jego kuzyn, Raoul IV, hrabia de Valois. Nie objął jednak władzy nad całym hrabstwem. Pograniczne wioski Pontoise i Chaumont-en-Vexin zostały przekazane królowi Francji Filipowi I. W Maine książę Wilhelm osadził swojego syna, Roberta II, ale walki o władzę nad hrabstwem ciągnęły się jeszcze przez kilkadziesiąt lat.

</doc>
<doc id="1022510" url="https://pl.wikipedia.org/wiki?curid=1022510" title="Tour de France 1985">
Tour de France 1985

72. Tour de France rozpoczął się 28 czerwca w Plumelec, a zakończył się 21 lipca 1985 roku w Paryżu. Wyścig składał się z prologu i 22 etapów, w tym 9 etapów płaskich, 9 etapów górskich i 5 etapów jazdy indywidualnej na czas. Cała trasa liczyła 4108 km.
Klasyfikację generalną wygrał po raz piąty w karierze Francuz Bernard Hinault, wyprzedzając Amerykanina Grega LeMonda i Irlandczyka Stephena Roche'a. Klasyfikację górską wygrał Kolumbijczyk Luis Herrera, młodzieżową jego rodak Fabio Parra, punktową wygrał Irlandczyk Sean Kelly, sprinterską Belg Jozef Lieckens, a w klasyfikacji kombinowanej najlepszy był LeMond. Najaktywniejszym kolarzem został Holender Maarten Ducrot. W obu klasyfikacjach drużynowych najlepsza była francuska drużyna La Vie Claire.
Zmiany w stosunku do poprzednich edycji.
W 1985 roku wprowadzono koszulkę dla najlepszego kolarza klasyfikacji kombinowanej (sama klasyfikacja była prowadzona z przerwami od 1968 roku). Zmieniono też zasady punktacji w klasyfikacji górskiej: trudniejsze odcinki pozwalały na zdobycie większej ilości punktów, co miało zmniejszyć wpływ odcinków pagórkowatych na wyniki tej klasyfikacji. Zmieniono również zasady w klasyfikacji punktowej: do tej pory więcej punktów można było zdobyć na odcinkach płaskich, co dawało przewagę sprinterom; od 1984 roku zrównano wszystkie etapy pod względem przyznawanych zwycięzcy punktów.
Drużyny.
W tej edycji TdF wzięło udział 18 drużyn:

</doc>
<doc id="1022511" url="https://pl.wikipedia.org/wiki?curid=1022511" title="Design pattern">
Design pattern



</doc>
<doc id="1022512" url="https://pl.wikipedia.org/wiki?curid=1022512" title="Bako Sahakian">
Bako Sahakian

Bako Sahakian (orm. Բակո Սահակյան; ur. 30 sierpnia 1960 w Stepanakert) – karabachski polityk, prezydent nieuznawanego Górskiego Karabachu od 7 września 2007 do 21 maja 2020.
Życiorys.
Sahakian urodził się w 1960 w stolicy regionu Stepanakert. W 1977 ukończył tamtejszą szkołę średnią i w latach 1978–1980 służył w armii radzieckiej.
W latach 1981–1983 pracował jako operator maszyn w fabryce oraz pracownik kamieniołomu. W latach 1983–1987 był pracownikiem remontowym w lokalnym oddziale Departamentu Naukowego Konserwatora Zabytków Antycznych. W latach 1987–1990 pracował jako zaopatrzeniowiec w regionalnej Administracji ds. Zaopatrzenia.
W 1988 zaangażował się w działalność ormiańskiego ruchu niepodległościowego. W 1990 wstąpił do Armii Obrony Górskiego Karabachu i od 1992 do 1993 zajmował stanowisko zastępcy jej dowódcy. W latach 1993–1995 pełnił funkcję szefa sztabu obrony Armii Obrony Górskiego Karabachu, a w latach 1995–1996 zastępcy dowódcy Armii Obrony Górskiego Karabachu ds. stosunków zagranicznych. Od 1996 do 1997 był zastępcą dowódcy 10. dywizji piechoty Armii Obrony Górskiego Karabachu.
W latach 1997–1999 Sahakian był asystentem ministra spraw wewnętrznych. W 1999 został ministrem spraw wewnętrznych Górskiego Karabachu. W 2001 stanął na czele służb bezpieczeństwa. Funkcję tę sprawował do czerwca 2007, kiedy zrezygnował ze stanowiska, by wziąć udział w wyborach prezydenckich. Ukończył również Wydział Prawa Państwowego Uniwersytetu Artsaku.
Bako Sahakian wystartował w wyborach prezydenckich jako kandydat niezależny. Uzyskał ponad 85% głosów poparcia. W swoim programie wyborczym zapowiadał kontynuowanie starań o uznanie niepodległości Górskiego Karabachu. 7 września 2007 oficjalnie objął stanowisko prezydenta Górskiego Karabachu. 19 lipca 2012 uzyskał reelekcję w kolejnych wyborach prezydenckich, zdobywając 66,7% głosów poparcia.

</doc>
<doc id="1022513" url="https://pl.wikipedia.org/wiki?curid=1022513" title="Stanisław Gudzowski">
Stanisław Gudzowski

Stanisław Eugeniusz Gudzowski (ur. 3 stycznia 1954 w Żaganiu) – polski polityk, poseł na Sejm IV kadencji.
Życiorys.
Ukończył w 1973 liceum ekonomiczne. Początkowo pracował jako specjalista ds. księgowości w Chodzieży i programista w Poznaniu. Od 1981 do 1998 był dyrektorem w zakładach zbożowych w Zielonej Górze. W 2000 został zatrudniony jako inspektor w powiatowym urzędzie pracy.
Od 1990 do 1992 zasiadał w radzie gminy Sulechów. Od listopada 1990 do stycznia 1991 sprawował funkcję jej burmistrza. W latach 1998–2001 zasiadał w radzie powiatu zielonogórskiego. W wyborach parlamentarnych w 2001, otrzymawszy 6197 głosów, został wybrany na posła IV kadencji z listy Ligi Polskich Rodzin w okręgu zielonogórskim. W wyborach w 2005 bezskutecznie ubiegał się o reelekcję (otrzymał 3375 głosów), a w wyborach samorządowych w 2006 bez powodzenia kandydował na radnego i prezydenta Zielonej Góry (otrzymał 0,94% głosów).
Od 1980 działał w NSZZ „Solidarność”. Od 1991 do 1992 był sekretarzem zarządu wojewódzkiego Porozumienia Centrum. W 1992 przeszedł do Ruchu dla Rzeczypospolitej, w którym pełnił tą samą funkcję. Następnie należał do Ruchu Katolicko-Narodowego. Do lutego 2007 kierował strukturami LPR w województwie lubuskim. Następnie wystąpił z tej partii i przeszedł do Ruchu Ludowo-Narodowego. W przedterminowych wyborach parlamentarnych w 2007 bez powodzenia kandydował z listy Prawa i Sprawiedliwości jako przedstawiciel tego ugrupowania (otrzymał 613 głosów).

</doc>
<doc id="1022516" url="https://pl.wikipedia.org/wiki?curid=1022516" title="William Kinniburgh">
William Kinniburgh

William Daniel Kinniburgh (ur. 8 września 1984 w Glasgow) – szkocki piłkarz, występujący na pozycji obrońcy. Wychowanek klubu Motherwell. W Scottish Premier League rozegrał 58 spotkań i zdobył 3 bramki.

</doc>
<doc id="1022519" url="https://pl.wikipedia.org/wiki?curid=1022519" title="Microsoft .NET">
Microsoft .NET



</doc>
<doc id="1022521" url="https://pl.wikipedia.org/wiki?curid=1022521" title="GCJ">
GCJ



</doc>
<doc id="1022523" url="https://pl.wikipedia.org/wiki?curid=1022523" title="Lirainozaur">
Lirainozaur

Lirainozaur ("Lirainosaurus") – rodzaj zauropoda z grupy tytanozaurów (Titanosauria) żyjącego w późnej kredzie na terenach współczesnej Europy. Jego szczątki odkryto w kamieniołomie Laño w pobliżu Treviño w północnej Hiszpanii. Opisano szkielety szeregu osobników, zarówno młodych, jak i dorosłych. Holotyp (MCNA 7458) to przedni kręg ogonowy, paratypy i okazy przypisywane obejmują liczne szczątki szkieletu pozaczaszkowego i czaszki, w tym puszki mózgowe. Materiał przypisywany lirainozaurom odkryto również w dwóch innych niż Laño lokalizacjach. Gatunkiem typowym rodzaju jest "Lirainosaurus astibiae", opisany w 1999 roku przez José Sanza i współpracowników. Według analizy filogenetycznej przeprowadzonej przez Sanza i in. należy on do kladu Saltasauridae, co wsparła również m.in. analiza Wilsona, a badania Díez Díaz i in. wskazują na bliskie pokrewieństwo z tą grupą, jednak inni autorzy stwierdzają, że pewna jest jedynie przynależność lirainozaura do szerszego kladu Eutitanosauria.
"Lirainosaurus" osiągał niewielkie rozmiary jak na zauropoda – Company (2011) jego rozmiary ocenił na 8–10 m długości i ważył około 1,5 t, natomiast Díez Díaz i in. (2013) na jedynie 4–6 m długości i 2–4 t masy w przypadku największych osobników. Był tylko nieznacznie cięższy od karłowatych zauropodów, takich jak europazaur. Mimo stosunkowo małych rozmiarów był największym przedstawicielem późnokampańskiej lub wczesnomastrychckiej fauny Laño. Dotychczas odnaleziono jedynie dwie fragmentaryczne osteodermy, co może sugerować, że pancerz lirainozaura nie był tak rozbudowany jak tytanozaurów takich, jak ampelozaur.
Na dystalnej powierzchni każdego guzka podstawnego w puszce mózgowej znajdował się otwór, co jest cechą nieznaną u innych tytanozaurów. Analizy histologiczne kości sugerują, że ich mikrostruktura nie jest typowa dla dużych zauropodów, lecz bardziej przypomina tę obecną u współczesnych lirainozaurowi tytanozaurów, takich jak alamozaur, ampelozaur i madziarozaur. Na wczesnym etapie rozwoju tempo wzrostu było stałe i szybkie, stopniowo wolniejszym odkładaniem tkanki kostnej w trakcie dojrzewania, połączonym z intensywnym remodelowaniem kości w okresie dorosłości. Cechy kości typowe dla osobników dorosłych prawdopodobnie pojawiały się u lirainozaura na wcześniejszym etapie rozwoju niż u innych taksonów (cechował się pedomorfozą). Osiągnięcie około 69% maksymalnej długości trwało u przynajmniej niektórych lirainozaurów nie mniej niż 11 lat.

</doc>
<doc id="1022524" url="https://pl.wikipedia.org/wiki?curid=1022524" title="Bring the Boys Back Home">
Bring the Boys Back Home

Bring the Boys Back Home – piosenka z 1979 roku nagrana przez brytyjski zespół Pink Floyd, którą wydano na albumie koncepcyjnym, będącym operą rockową, "The Wall" (1979). Utwór opublikowano też na stronie B singla „When the Tigers Broke Free”.
Jak stwierdził Roger Waters utwór ten najpełniej przedstawia główny, przewodni problem poruszany w utworach zawartych na albumie – jedność. W tym momencie Pink zaczyna już zdawać sobie sprawę, że tylko zjednoczenie może ocalić świat – a już z pewnością jego samego. Mimo że odkrywa remedium na swoje problemy, nie jest w stanie zastosować go w praktyce i ulega swemu pogarszającemu się stanowi psychicznemu siedząc w hotelowym pokoju i pogrążając się coraz głębiej we własnym świecie. Jest to przyczyną pojawienia się w „Comfortably Numb” postaci Doktora.
W filmie.
Wersja filmowa różni się od oryginalnej długością (jest dłuższa niż na płycie, ale krótsza niż na singlu) oraz wokalami – w wersji z albumu te partie wykonał Waters, a w filmie zaśpiewał chór.
W "Ścianie" piosenka jest tłem do tego, jak młody bohater z albumu koncepcyjnego, Pink, wychodzi powitać wracających z wojny żołnierzy tylko po to, by odkryć, że jego ojca nie ma wśród nich. Ludzie wokół niego są szczęśliwi i witają swoich najbliższych. Pod koniec utworu orkiestra cichnie ustępując miejsca głosom z przeszłości, obudzonym wspomnieniom wydarzeń, które doprowadziły Pinka do psychicznej izolacji: nauczycielowi z „The Happiest Days of Our Lives”, telefonistce z „Young Lust” i groupie z „One of My Turns”.
W końcówkę utworu wpleciono chór śpiewający partie pochodzące z pierwszej połowy „Is There Anybody Out There?”. W ostatnich sekundach słychać jeszcze głos menedżera wołającego "Time to go!" (ang. „Czas już iść [na koncert]!”), a także szaleńczy śmiech bohatera. Potem następuje chwila ciszy sugerująca, że Pink stracił świadomość.

</doc>
<doc id="1022526" url="https://pl.wikipedia.org/wiki?curid=1022526" title="Boehm garbage collector">
Boehm garbage collector

Boehm-Demers-Weiser garbage collector, w skrócie Boehm GC – konserwatywny odśmiecacz dla języków C i C++, używany przez wiele projektów w C, C++, a także przez środowiska uruchomieniowe wielu innych języków, w tym GNU Compiler for Java, projekt Portable.NET i implementację platformy .NET Mono. Działa na wielu systemach operacyjnych w tym na wielu wariantach Uniksa, na Microsoft Windows i OS X i udostępnia zaawansowane funkcje takie jak odśmiecanie przyrostowe, równoległe i różne składnie finalizerów.
Boehm GC to wolne oprogramowanie i jest dostępny na licencji podobnej do X11.
Przykład.
Odśmiecacz działa z prawie niezmienionymi programami w C, potrzebna jest tylko podmiana wywołań malloc na GC_malloc, realloc na GC_realloc, i usunięcie wywołań free. Poniższy kod pokazuje jak można użyć Boehm zamiast funkcji malloc i free w C .
int main()
 int i;
 GC_INIT();
 for (i = 0; i &lt; 10000000; ++i)
 int **p = (int **) GC_MALLOC(sizeof (int *));
 int *q = (int *) GC_MALLOC_ATOMIC(sizeof (int));
 assert(*p == 0);
 *p = (int *) GC_REALLOC(q, 2 * sizeof (int));
 if (i % 100000 == 0)
 printf("Heap size = %d\n", GC_get_heap_size());
 return 0;

</doc>
<doc id="1022528" url="https://pl.wikipedia.org/wiki?curid=1022528" title="Estrus">
Estrus



</doc>
<doc id="1022529" url="https://pl.wikipedia.org/wiki?curid=1022529" title="TdF">
TdF



</doc>
<doc id="1022530" url="https://pl.wikipedia.org/wiki?curid=1022530" title="Hits! - Their 20 Greatest Songs">
Hits! - Their 20 Greatest Songs



</doc>
<doc id="1022536" url="https://pl.wikipedia.org/wiki?curid=1022536" title="Paul Quinn">
Paul Quinn

Paul Quinn (ur. 21 lipca 1985, Wishaw) – szkocki piłkarz występujący na pozycji obrońcy. Wychowanek klubu Motherwell.
Kariera.
Kontrakt zawodowy z Motherwell piłkarz podpisał 12 maja 2002 roku, mając 17 lat. W sezonie 2002/2003 debiutował w barwach tego klubu. Do roku 2009 rozegrał w tym zespole ponad 160 występów ligowych oraz zdobył trzy bramki, był także kapitanem zespołu. 4 lipca 2009 roku przeszedł do Cardiff City. Występował też w zespołach Doncaster Rovers, Ross County, Aberdeen oraz Dundee United.
W Scottish Premier League rozegrał 232 spotkania i zdobył 6 bramek.

</doc>
<doc id="1022537" url="https://pl.wikipedia.org/wiki?curid=1022537" title="Ligabuezaur">
Ligabuezaur

Ligabuezaur ("Ligabuesaurus leanzai") – zauropod z grupy tytanozaurów (Titanosauria).
Żył w epoce wczesnej kredy (ok. 125-100 mln lat temu) na terenach Ameryki Południowej. Długość ciała ok. 23 m, wysokość ok. 12 m, masa ok. 50 t. Jego szczątki znaleziono w Argentynie (Patagonia).
Ligabuezaur jest bazalnym przedstawicielem grupy Titanosauria. Został opisany na podstawie zębów, kręgów szyjnych i grzbietowych, łopatek oraz kości kończyn przednich.

</doc>
<doc id="1022538" url="https://pl.wikipedia.org/wiki?curid=1022538" title="Jon Secada">
Jon Secada

Jon Secada, właśc. Juan Francisco Secada Martínez (ur. 4 października 1961 w Hawanie) – kubański piosenkarz i autor tekstów, laureat nagrody Grammy Awards.
Życiorys.
Urodził się w Hawanie na Kubie jako syn Victorii i José Secady. Kiedy miał dziewięć lat, wraz z rodzicami przeniósł się do Miami, gdzie przenikały się disco, pop, rhythm and blues i salsa. Od dziecka interesował się muzyką, takich wykonawców jak: Barry Manilow, Marvin Gaye, Billy Joel, Elton John i Stevie Wonder, a także Earth, Wind &amp; Fire i Marvina Gaye’a. Dorastał na Hialeah (Floryda), gdzie w 1979 ukończył naukę w Hialeah High School. Wystąpił w przedstawieniu "Opowieść wigilijna" i został zachęcony przez nauczycieli do kontynuowania muzycznej kariery.
W 1983 uzyskał tytuł licencjata muzyki, a w 1986 zdobył tytuł magistra muzyki w jazzowym wykonaniu wokalnym, oba we Frost School of Music. Ukończył cum laude, a później został wprowadzony do Iron Arrow Honor Society.
Swój pierwszy debiutancki album wydał w 1992 pod nazwą "Jon Secada". Singiel wydany na tej płycie „Just Another Day” przyniósł mu międzynarodową sławę. Łącznie sprzedał blisko 20 mln płyt na całym świecie. Zdobył dwie nagrody Grammy Awards. Współpracował m.in. z Glorią Estefan.

</doc>
<doc id="1022541" url="https://pl.wikipedia.org/wiki?curid=1022541" title="Stephen Maguire (ujednoznacznienie)">
Stephen Maguire (ujednoznacznienie)



</doc>
<doc id="1022542" url="https://pl.wikipedia.org/wiki?curid=1022542" title="University of Botswana">
University of Botswana



</doc>
<doc id="1022543" url="https://pl.wikipedia.org/wiki?curid=1022543" title="Puchar Liechtensteinu w piłce nożnej (2006/2007)">
Puchar Liechtensteinu w piłce nożnej (2006/2007)



</doc>
<doc id="1022546" url="https://pl.wikipedia.org/wiki?curid=1022546" title="Hugon V (hrabia Maine)">
Hugon V (hrabia Maine)

Hugon V d’Este (zm. 1131) – hrabia Maine, młodszy syn Alberta Azzo II d’Este, margrabiego Mediolanu, i Gersendy, córki hrabiego Maine Herberta I.
W 1062 r. zmarł ostatni męski przedstawiciel dynastii z Maine, Herbert II. Przed śmiercią wyznaczył swoim dziedzicem księcia Normandii Wilhelma II. Wilhelm osadził w Maine swojego najstarszego syna, Roberta. Jego rządy nie cieszyły się jednak poparciem mieszkańców Maine. W 1069 r. zbuntowali się oni przeciwko Robertowi. Wsparcia udzielił im hrabia Andegawenii Fulko IV. Robert został wyparty z Maine. Jego mieszkańcy wybrali swoim władcą wnuka hrabiego Herberta I, właśnie Hugona d’Este.
Według przekazu kronikarza Oderyka Vitalisa młody Hugon nie odznaczał się ani inteligencją, ani odwagą. Książę Wilhelm nie pogodził się z utratą hrabstwa. Wciąż trwała więc wojna. W 1073 r. Wilhelm wyparł Hugona z Maine. Po śmierci Wilhelma w 1087 r. Hugon spróbował odzyskać hrabstwo. Udało mu się to w 1090 r. Trzy lata później zrezygnował z praw do hrabstwa, przekazując je swojemu kuzynowi, Eliaszowi I. Zmarł w 1131 r.
Ok. 1071 r. Hugon poślubił Herię de Hauteville, córkę Roberta Guiscarda, księcia Apulii, Kalabrii i Sycylii, oraz Sikelgaity, córki Guaimara IV, księcia Salerno. Małżonkowie nie mieli razem dzieci.

</doc>
<doc id="1022547" url="https://pl.wikipedia.org/wiki?curid=1022547" title="Wacław Klukowski">
Wacław Klukowski

Wacław Klukowski (ur. 14 kwietnia 1966 w Pyrzycach) – polski polityk, samorządowiec, rolnik, poseł na Sejm IV kadencji, były radny sejmiku zachodniopomorskiego.
Życiorys.
Wykształcenie i praca zawodowa.
W 1986 ukończył Technikum Mechanizacji Rolnictwa w Pyrzycach, a w 2006 studia z zakresu agrobiznesu na Akademii Rolniczej w Szczecinie. Od 1986 prowadzi własne gospodarstwo rolne (hodowla trzody chlewnej) o powierzchni 81 ha. Od 1998 do 2002 był wiceprzewodniczącym Związku Producentów Zbóż Ziemi Pyrzyckiej.
Na początku 2006 został zatrudniony w Agencji Nieruchomości Rolnych, początkowo jako doradca prezesa, potem wiceprezes. We wrześniu 2006 powołano go na p.o. prezesa tej agencji. Ze stanowisk w ANR został odwołany po powrocie Andrzeja Leppera do rządu Jarosława Kaczyńskiego. W 2007 objął stanowisko przewodniczącego rady nadzorczej ANR, później został wicedyrektorem w jednostce podległej KRUS. W 2009 wszedł w skład rady nadzorczej Wojewódzkiego Funduszu Ochrony Środowiska i Gospodarki Wodnej.
Działalność publiczna.
Należał do NSZZ „Solidarność” RI. W 1991 przystąpił do Związku Zawodowego Rolnictwa „Samoobrona”, a w 1996 także do partii Przymierze Samoobrona (od 2000 działającej jako Samoobrona RP). Zasiadł w jej radzie krajowej. Z list tej partii został w 2001 wybrany na posła IV kadencji w okręgu szczecińskim (otrzymał 7914 głosów). Wszedł do prezydium jej klubu parlamentarnego. Zasiadał w Komisji Skarbu Państwa oraz w Komisji do Spraw Unii Europejskiej.
29 listopada 2002 odszedł z Samoobrony RP i wstąpił do Polskiego Bloku Ludowego. Pełnił funkcję przewodniczącego władz wojewódzkich tej partii. Z ramienia koła poselskiego PBL w 2004 zasiadał w Parlamencie Europejskim. Był członkiem Komisji Rolnictwa i Rozwoju Obszarów Wiejskich PE). W wyborach w 2004 kandydował do PE z listy Ligi Polskich Rodzin jako przedstawiciel PBL (otrzymał 3438 głosów). W styczniu 2005 przystąpił do Prawa i Sprawiedliwości. W wyborach parlamentarnych w 2005 nie uzyskał mandatu z listy tej partii (otrzymał 1795 głosów).
W wyborach samorządowych w 2006 wybrano go do sejmiku zachodniopomorskiego. W maju 2007 wystąpił z PiS i z klubu radnych tej partii. W 2009 przystąpił do klubu radnych Platformy Obywatelskiej. W wyborach samorządowych w 2010 bez powodzenia ubiegał się o reelekcję do sejmiku z listy tej partii. Później zajął się tworzeniem struktur ugrupowania Polska Jest Najważniejsza w okręgu szczecińskim. W wyborach parlamentarnych w 2011 był liderem listy PJN do Sejmu w okręgu koszalińskim (otrzymał 934 głosy). Po decyzji o samorozwiązaniu PJN (w grudniu 2013) współtworzył Polskę Razem, został jej pełnomocnikiem na powiat pyrzycki. W marcu 2014 opuścił to ugrupowanie, reaktywując Polski Blok Ludowy (jako ugrupowanie nieformalne), którego został prezesem. W imieniu PBL zawarł porozumienie z Solidarną Polską przed wyborami do Parlamentu Europejskiego i na jego mocy był kandydatem tej partii w okręgu gorzowsko-szczecińskim (otrzymał 753 głosy). W wyborach samorządowych w tym samym roku bez powodzenia kandydował na burmistrza Pyrzyc (zajął ostatnie, 8. miejsce) oraz do rady powiatu pyrzyckiego z ramienia lokalnego komitetu. W wyborach parlamentarnych w 2015 kandydował bezskutecznie z listy partii KORWiN do Sejmu. Został jednym z liderów zarejestrowanej w 2018 Partii Chłopskiej, a także jej kandydatem na liście koalicji SLD Lewica Razem do sejmiku w wyborach w tym samym roku. Kilkanaście miesięcy później zasiadł w radzie nieformalnej organizacji Konfederacja Rolniczo-Konsumencka, działającej w ramach Konfederacji Wolność i Niepodległość.
Życie prywatne.
Jest żonaty, ma dwoje dzieci.

</doc>
<doc id="1022548" url="https://pl.wikipedia.org/wiki?curid=1022548" title="RoxBox">
RoxBox



</doc>
<doc id="1022549" url="https://pl.wikipedia.org/wiki?curid=1022549" title="Uniwersytet Południowego Pacyfiku">
Uniwersytet Południowego Pacyfiku

Uniwersytet Południowego Pacyfiku ( – ) – publiczna szkoła wyższa z obiektami w dwunastu krajach Oceanii, międzynarodowe centrum badań nad kulturą i środowiskiem naturalnym rejonu Oceanu Spokojnego.
Uniwersytet należy do 12 państw wyspiarskich Pacyfiku: Fidżi, Kiribati, Nauru, Niue, Samoa, Tonga, Tuvalu, Vanuatu, Wysp Cooka, Wysp Marshalla, Wysp Salomona i Wysp Tokelau. Posiada kampusy we wszystkich 12 państwach. Najstarszy i największy kampus na Laukali został utworzony w 1968 r. w budynkach byłej bazy wojskowej. W roku 2005 ogłoszono plany budowy kosztem 6 000 000 USD kampusu na Wyspach Marshalla, pierwszego obiektu uczelni na Północnym Pacyfiku.

</doc>
<doc id="1022553" url="https://pl.wikipedia.org/wiki?curid=1022553" title="Jutikozaur">
Jutikozaur

Jutikozaur ("Iuticosaurus valdensis") – zauropod z grupy tytanozaurów (Titanosauria), spokrewniony z saltazaurem.
Znaczenie jego nazwy - jaszczur Jutów (germańskie plemię Jutów).
Żył w okresie wczesnej kredy (ok. 124 mln lat temu) na terenach współczesnej Europy. Długość ciała ok. 15-25 m, masa ciała ok. 35 t. Jego szczątki znaleziono na wyspie Isle of Wight, należącej do archipelagu Wysp Brytyjskich.

</doc>
<doc id="1022554" url="https://pl.wikipedia.org/wiki?curid=1022554" title="Eternity II">
Eternity II

Eternity II – puzzle, to kolejna łamigłówka stworzona przez sir Christophera Moncktona - byłego doradcę politycznego Margaret Thatcher, obecnie zaś dziennikarza Today. Pierwszą edycję wygrało dwóch matematyków, którzy przy pomocy programu komputerowego po 10 miesiącach zmagań podzielili się nagrodą 1 mln funtów. 
Eternity II dostępna jest w 5 wersjach składających się z 256, 72 (2x) i 36 (2x) elementów. Ułożenie mniejszych wersji wskazuje lokalizacje głównych elementów w 256-elementowej wersji konkursowej, co ułatwia jej ułożenie. 
Dla pierwszej osoby której uda się rozwiązać Eternity II, przewidziano nagrodę w wysokości 2 milionów dolarów. Gra ma zasięg ogólnoświatowy.
Rozwiązanie.
Na rozwiązania łamigłówki czekano do 31 grudnia 2008 r, lecz okazało się, że nikt nie ułożył całej planszy Eternity II. Szwedka Anna Karlsson za ułożenie 467 z 480 kawałków została nagrodzona kwotą 10,000 dolarów. Główna nagroda nie została zdobyta.
Eternity2.net.
Australijczycy Dave Clark stworzył internetowy projekt przetwarzania rozproszonego oparty na platformie BOINC, mający na celu rozwiązanie łamigłówki. Twórca projektu deklaruje że podzieli się nagrodą po połowie, z uczestnikiem projektu, którego komputer znajdzie rozwiązanie.

</doc>
<doc id="1022556" url="https://pl.wikipedia.org/wiki?curid=1022556" title="Wrexham Football Club">
Wrexham Football Club



</doc>
<doc id="1022557" url="https://pl.wikipedia.org/wiki?curid=1022557" title="Lapidarium żydowskie w Kołobrzegu">
Lapidarium żydowskie w Kołobrzegu

Lapidarium żydowskie w Kołobrzegu – lapidarium według projektu Zygmunta Wujka powstałe 24 października 2000 roku w parku nadmorskim przy zbiegu ulic Zdrojowej i Mickiewicza na terenie dawnego cmentarza żydowskiego w Kołobrzegu. Znalazły się w nim macewy (6 szt.), ustawione na planie gwiazdy Dawida, które ocalały z dwóch żydowskich cmentarzy znajdujących się w Kołobrzegu przed II wojną światową u zbiegu obecnych ulic Zdrojowej oraz Mickiewicza oraz przy ulicy Koszalińskiej. Obydwa cmentarze uległy znacznej dewastacji podczas nocy kryształowej 9/10 listopada 1938 roku, a następnie w okresie powojennym. 
Inskrypcja na tablicy pamiątkowej została sporządzona z języku polskim, hebrajskim i niemieckim: "W tym miejscu w latach 1812-1938 znajdował się cmentarz żydowski, zniszczony podczas II wojny światowej przez Niemców. Pamięci społeczności żydowskiej Kołobrzegu wywiezionej w 1940 roku i zamordowanej przez hitlerowców w dniu 28.X.1942 roku w obozie zagłady w Bełżcu. Mieszkańcy miasta – Społeczność żydowska mieszkająca w Kołobrzegu w latach 1812-1940 wniosła wielki wkład w przekształcenie Miasta w znane nadmorskie uzdrowisko i kurort. Szczególne zasługi dla rozwoju miasta i balneologii wnieśli żydowscy lekarze: dr Moses Beherend (1869), dr Feliks Beherend (1853-1917), dr Walter Beherend, dr Eberhard Margulies, dr Herman Emanuel Hirschfeld (1825-1885), dr Magnus Hirschfeld (1868-1935) i wielu innych."
Po otwarciu lapidarium członkowie szczecińskiej gminy żydowskiej odmówili kadisz - modlitwę za zmarłych. W związku z otwarciem lapidarium zrodził się pomysł zorganizowania imprezy o nazwie "Dni Tolerancji", która propagowałaby ideę tolerancji wśród młodzieży. Impreza ta odbywała się w Kołobrzegu w latach 2000-2003.

</doc>
<doc id="1022560" url="https://pl.wikipedia.org/wiki?curid=1022560" title="Jim Paterson">
Jim Paterson

Jim Paterson, właśc. James Lee Paterson (ur. 25 września 1979 w Bellshill) – szkocki piłkarz, występujący na pozycji lewego pomocnika.
Kariera.
Profesjonalną piłkarską karierę rozpoczął w roku 1996 w klubie Dundee United F.C. Rozegrał 101 spotkań i strzelił 4 bramki. Następnie przeszedł do Motherwell F.C., w barwach którego wystąpił w 108 meczach i zdobył 5 goli. 31 stycznia 2008 roku podpisał 3,5-letni kontrakt z Plymouth Argyle F.C. Pierwszą bramkę dla nowego klubu strzelił 19 lutego w pojedynku z Southampton F.C. W 2010 roku był wypożyczony do Aberdeen F.C.
W kolejnych latach występował w zespołach Shamrock Rovers, Bristol Rovers, Celtic Nation, Forfar Athletic, Dunfermline oraz Stenhousemuir. W 2017 roku zakończył karierę.
W Scottish Premier League rozegrał 216 spotkań i zdobył 9 bramek.

</doc>
<doc id="1022562" url="https://pl.wikipedia.org/wiki?curid=1022562" title="Marcin Grochowalski">
Marcin Grochowalski

Marcin Grochowalski (ur. 9 stycznia 1965) – polski perkusista rockowy, współzałożyciel i perkusista hardrockowego zespołu Azyl P.
Życiorys.
Z zespołem Azyl P. nagrał dwie długogrające płyty "Live" i "Nalot". W roku 1986 podczas jednego z koncertów, wskutek wysiłku Marcinowi Grochowalskiemu odkleiła się siatkówka oka, co wyeliminowało go z muzycznej aktywności.
Przez kilka lat związany był z kielecką prywatną rozgłośnią radiową RADIO TAK. Realizował i prowadził audycje, m.in. z: Marcinem Janaszkiem (później Radio Kielce), Marcinem Malczewskim i Marcinem Nowakiem (byłymi dziennikarzami Radia Kielce - aktualnie wspólnikami prywatnego przedsiębiorstwa).

</doc>
<doc id="1022564" url="https://pl.wikipedia.org/wiki?curid=1022564" title="Janenszja">
Janenszja

Janenszja ("Janenschia robusta") – zauropod z kladu Macronaria o niepewnej pozycji filogenetycznej. Z niektórych analiz kladystycznych wynika, że był przedstawicielem tytanozaurów (Titanosauria), co czyniłoby go najstarszym znanym przedstawicielem grupy; z innych natomiast wynika, że był on bazalnym przedstawicielem Macronaria nienależącym do Titanosauria lub przedstawicielem Eusauropoda nienależącym do Neosauropoda (a więc również niebędącym przedstawicielem Macronaria). Nazwa została nadana na cześć odkrywcy Wernera Janenscha.
Żył w późnej jurze (ok. 155-150 mln lat temu) na terenach Afryki (Tanzania, Zimbabwe). Długość ciała ok. 25 m, masa ok. 35 t. Jego szczątki znaleziono w Tanzanii.

</doc>
<doc id="1022565" url="https://pl.wikipedia.org/wiki?curid=1022565" title="Olgierd Poniźnik">
Olgierd Poniźnik

Olgierd Poniźnik (ur. 13 czerwca 1954 w Nowiczkach na Białorusi) – polski polityk, działacz PZPR, samorządowiec, poseł na Sejm IV kadencji.
Życiorys.
Ukończył w 1984 studia w Instytucie Nauk Politycznych na Uniwersytecie Wrocławskim. W latach 1977–1979 kierował zarządem miejsko-gminnym Związku Socjalistycznej Młodzieży Polskiej. Od 1977 do rozwiązania był członkiem Polskiej Zjednoczonej Partii Robotniczej, dwa lata później objął stanowisko I sekretarza komitetu miejsko-gminnego PZPR w Jeleniej Górze. W pierwszej połowie lat 90. kierował domem kultury w Lubomierzu.
Od 1979 do 1994 zasiadał w radzie miejskiej Gryfowa Śląskiego, następnie do 2001 pełnił funkcję burmistrza miasta i gminy Lubomierz. Sprawował mandat posła na Sejm IV kadencji z ramienia Sojuszu Lewicy Demokratycznej, wybranego w okręgu legnickim. W 2005 bez powodzenia ubiegał się o reelekcję. Po wyborach samorządowych w 2006 objął stanowisko burmistrza miasta i gminy Gryfów Śląski. Utrzymał je również w 2010, 2014 i 2018.
Działacz m.in. Okręgowego Związku Piłki Nożnej w Jeleniej Górze i Dolnośląskiego Towarzystwa Społeczno-Kulturalnego we Wrocławiu. Był założycielem i redaktorem naczelnym powstałej w 1992 lokalnej lubomierskiej gazety „Sami Swoi”. W 1997 wspólnie z Jadwigą Sieniuć zainicjował Ogólnopolski Festiwal Filmów Komediowych w Lubomierzu.
Życie prywatne.
Żonaty z Emilią. Ich córka Olimpia została żoną aktora Pawła Burczyka.

</doc>
<doc id="1022569" url="https://pl.wikipedia.org/wiki?curid=1022569" title="University of the South Pacific">
University of the South Pacific



</doc>
<doc id="1022571" url="https://pl.wikipedia.org/wiki?curid=1022571" title="Eliasz I (hrabia Maine)">
Eliasz I (hrabia Maine)

Eliasz I (zm. 11 lipca 1110) – hrabia Maine, pan de La Flèche, syn Jana de Beaugency, pana de La Flèche, i Pauli, córki Herberta I, hrabiego Maine.
W 1093 r. jego kuzyn, Hugon V d'Este, zrezygnował ze swoich praw do hrabstwa Maine i przekazał je właśnie Eliaszowi. Nowy hrabia musiał toczyć walki o hrabstwo z księciem Normandii Robertem II Krótkoudym. W walkach tych wspierał go hrabia Andegawenii Fulko IV. Kiedy książę Robert udał się na wyprawę krzyżową Eliasz doszedł do porozumienia z jego bratem, królem Anglii i regentem Normandii Wilhelmem II Rudym, który uznał Eliasza za hrabiego Maine.
Pierwszą żoną Eliasza była Matylda, córka Gerwazego, pana de Château-du-Loir. Eliasz miał z nią jedną córkę, Ermengardę, która poślubiła hrabiego Fulka V Andegaweńskiego. Drugie małżeństwo Eliasz zawarł w 1109 r. z Agnieszką z Akwitanii. Małżeństwo to pozostało bezdzietne.

</doc>
<doc id="1022572" url="https://pl.wikipedia.org/wiki?curid=1022572" title="Droga margrabiów">
Droga margrabiów

Droga Margrabska (Via Marchionis, Markgrauenwek) – nazwa szlaku prowadzącego z Niemiec na ziemie zakonu krzyżackiego, prowadzącego przez tereny Nowej Marchii i Pomorza do Prus. Droga ta miała kilka odgałęzień i służyła gościom zakonu krzyżackiego do podróży drogą lądową z Frankfurtu nad Odrą w Nowej Marchii do Malborka w państwie Zakonu Krzyżackiego (podróż drogą morską wiodła przez Gdańsk).
Via Marchonis uczęszczana była głównie przez gości z krajów niemieckich, inni goście krucjat na ziemie Prusów początkowo zdążali także przez ziemie polskie, lecz w momencie nasilenia konfliktu polsko-krzyżackiego w XV wieku droga przez Królestwo Polskie była dla gości Zakonu praktycznie niedostępna. W XV i XVI wieku na ziemie zakonu w Prusach zaczęli ściągać coraz częściej najemnicy – głównie z Czech. Szlak ten miał znaczenie strategiczne – stąd też próby opanowania jak największej liczby zamków i miast na jego trasie zarówno przez Polskę i Zakon. Poruszali się tędy nie tylko rycerze i najemnicy, ale także kupcy i podróżnicy, którzy narażeni byli też na napady zbrojne np. w 1388 pod Szczecinkiem rycerze-rozbójnicy z rodu Borkow porwali księcia Geldrii, wypuszczonego za wysokim okupem.
Według Kazimierza Ślaskiego w XIII wieku główna droga szlaku margrabiów wiodła od zachodu przez brody na Odrze, Cedynię, Chojnę, Myślibórz, Choszczno, Mirosławiec, Czaplinek, Jastrowie, Człuchów, Chojnice i Starogard Gdański do Malborka. Na ziemiach Zakonu szlak rozgałęział się na Tucholę, Świecie i Chełmno do Torunia. Dodatkowo przybysze z południowego zachodu przeprawiali się przez Odrę pod Kostrzynem lub Krosnem, a potem przez Wartę pod Gorzowem.
Po podboju Prus punktem zbornym wypraw na Litwę i Żmudź stał się Królewiec, dokąd szlak wiódł na północ przez Malbork.
W 2006 powstała inicjatywa pod nazwą "Polski Szlak Krzyżowców", który przebiegać ma przez miejscowości położone na dawnej Via Marchionis.

</doc>
<doc id="1022575" url="https://pl.wikipedia.org/wiki?curid=1022575" title="Hynerpeton">
Hynerpeton

Hynerpeton jest nazwą rodzajową jednego z pierwszych czworonogów, żyjącego w późnym dewonie (famen), około 360 milionów lat temu. Był on drapieżnikiem. Żył w okolicach jezior i mórz.
Opis odkrycia.
Szczątki zwierzęcia znaleziono w Red Hill, niedaleko Hyner w Pensylwanii, a jego nazwa oznacza "pełzająca istota z Hyner". Szczątki są dość niekompletne, obejmują kości obręczy barkowej, żuchwę oraz niewielkie fragmenty czaszki. Wygląd odtworzono na podstawie znalezionych szczątków dwóch osobników. Początkowo myślano, że leżąca w tej samej warstwie geologicznej żuchwa innego wczesnego czworonoga, "Densignathus rowei" należy do hynerpetona. Jednakże później odkryto właściwą, która była lżejszej budowy.
Było to pierwsze odkrycie wczesnego czworonoga lądowego na kontynencie północnoamerykańskim, wyłączając Grenlandię, gdzie znaleziono szczątki "ichtiostegi" i "akantostegi".

</doc>
<doc id="1022577" url="https://pl.wikipedia.org/wiki?curid=1022577" title="Fusuizaur">
Fusuizaur

Fusuizaur ("Fusuisaurus") – rodzaj zauropoda z grupy tytanozaurów (Titanosauria) żyjącego we wczesnej kredzie na terenach dzisiejszej Azji. Jego szczątki znaleziono w chińskim regionie autonomicznym Kuangsi. Fusuizaur został opisany w oparciu o kość miedniczną, kości łonowe, kości grzbietu i kość udową. Przez Mo i współpracowników został uznany za bazalnego przedstawiciela tytanozaurów. Nazwa rodzajowa "Fusuisaurus", oznaczająca „jaszczur z Fusui”, pochodzi od powiatu Fusui, w którym odnaleziono jego szczątki, zaś epitet gatunkowy honoruje chińskiego paleontologa Zhao Xijina.

</doc>
<doc id="1022578" url="https://pl.wikipedia.org/wiki?curid=1022578" title="Bolesław I Okrutny">
Bolesław I Okrutny



</doc>
<doc id="1022579" url="https://pl.wikipedia.org/wiki?curid=1022579" title="Ermengarda z Maine">
Ermengarda z Maine

Ermengarda (zm. 15 stycznia lub 12 października 1126) – hrabina Maine, córka hrabiego Eliasza I i Matyldy, córki Gerwazego, pana de Château-du-Loir. Została hrabiną Maine po śmierci swojego ojca w 1110 r.
W tym samym roku poślubiła Fulka V (1092 - 10 listopada 1143), hrabia Andegawenii, syna hrabiego Fulka IV Andegaweńskiego i Bertrady, córki Szymona I, pana de Montfort. Fulko i Ermengarda mieli dwóch synów i dwie córki:
Ermengarda zmarła 15 stycznia lub 12 października 1126 r. Jej następcą w Maine został najstarszy syn Godfryd. Jej mąż trzy lata później opuścił Europę, poślubił księżniczkę jerozolimską Melisandę i w 1131 r. został królem Jerozolimy.

</doc>
<doc id="1022581" url="https://pl.wikipedia.org/wiki?curid=1022581" title="Church of Your Heart">
Church of Your Heart

Church of Your Heart – singel szwedzkiego duetu Roxette. Został wydany w lutym 1992 r. jako piąty promujący album "Joyride".

</doc>
<doc id="1022584" url="https://pl.wikipedia.org/wiki?curid=1022584" title="Joanna Grobel-Proszowska">
Joanna Grobel-Proszowska

Joanna Irena Grobel-Proszowska (ur. 8 listopada 1949 w Szczecinie) – polska polityk, inżynier, posłanka na Sejm X i IV kadencji.
Życiorys.
Ukończyła w 1973 studia na Wydziale Technologii Chemicznej Politechniki Szczecińskiej. Pracowała w Hucie Stalowa Wola na stanowiskach specjalisty ds. spektrometrii rentgenowskiej, mistrza utrzymania ruchu i mistrza oczyszczalni ścieków, kierownika działu ochrony środowiska i głównego specjalisty ds. ochrony środowiska huty. W 1976 wstąpiła do Polskiej Zjednoczonej Partii Robotniczej, do której należała do czasu jej rozwiązania w 1990. Z jej ramienia w 1988 została radną Miejskiej Rady Narodowej w Stalowej Woli.
Sprawowała mandat posłanki na Sejm X kadencji z okręgu stalowowolskiego oraz od 2002 na Sejm IV kadencji z ramienia koalicji Sojusz Lewicy Demokratycznej – Unia Pracy z okręgu rzeszowskiego. Na koniec X kadencji należała do Poselskiego Klubu Pracy. W 2004 przeszła z SLD do Socjaldemokracji Polskiej, by po około dwóch tygodniach wrócić do klubu parlamentarnego Sojuszu Lewicy Demokratycznej. W 2005 nie ubiegała się o reelekcję, rok później z ramienia koalicji Lewica i Demokraci została wybrana na radną Stalowej Woli. W 2010 z listy SLD uzyskała reelekcję. W 2011 kandydowała do Sejmu z listy SLD, nie uzyskując mandatu.
W 2014, startując z ramienia komitetu Andrzeja Szlęzaka (w którym uczestniczył SLD), nie została ponownie wybrana do rady miejskiej. Powróciła do tego gremium w wyniku wyborów w 2018.

</doc>
<doc id="1022585" url="https://pl.wikipedia.org/wiki?curid=1022585" title="Maltodekstryna">
Maltodekstryna



</doc>
<doc id="1022586" url="https://pl.wikipedia.org/wiki?curid=1022586" title="Franciszek Teck">
Franciszek Teck

Franciszek Paweł Karol Ludwik Aleksander Teck (ur. 27 sierpnia 1837, zm. 21 października 1900) – członek brytyjskiej rodziny królewskiej, hrabia "von Hohenstein", później "książę von Teck" (od 1863 r. Fürst von Teck, od 1871 r. Herzog von Teck – oba tytuły nadane przez króla Wilhelma I Wirtemberskiego). 
Był synem księcia Aleksandra i jego żony - Claudii Rhédey von Kis-Rhéde (małżeństwo to było związkiem morganatycznym). Matka otrzymała tytuł księżnej "von Hohenstein", a w 1863 roku Aleksander i jego dzieci otrzymali tytuły książąt "von Teck". 
Franciszek, osierocony przez matkę w wieku 4 lat (spadła z konia przy popisach kawaleryjskich męża) nie miał prawa dziedziczenia tronu, ani dużego majątku – był więc raczej bez większych szans w zabiegach o rękę księżniczek europejskich. Ożenił się z 30-letnią księżniczką Marią, wnuczką króla Jerzego III, a córką Adolfa Hanowerskiego i księżniczki Augusty Wilhelminy (córki landgrafa heskiego na Kassel Fryderyka II). Ślub odbył się 12 czerwca 1866 roku. Mieli czworo dzieci:
Franciszek nie posiadał znacznego majątku, dlatego też rodzina żyła jedynie ze środków, jakie otrzymywała Maria – 5000 funtów rocznie na utrzymanie, uzupełnione spadkiem po matce. Maria poprosiła o pomoc swoją kuzynkę, królową Wiktorię. Otrzymali do dyspozycji apartament w pałacu Kensington oraz wiejską posiadłość White Lodge. Pomimo problemów finansowych para prowadziła ekstrawagancki styl życia, powiększając tym samym dotychczasowe zadłużenie. W 1883 r. ścigani przez wierzycieli opuścili Wielką Brytanię i podróżując pod nazwiskiem Hohenstein mieszkali we Florencji oraz Niemczech. Po dwóch latach powrócili do kraju.
Sytuacja finansowa poprawiła się, gdy w grudniu 1891 roku doszło do zaręczyn Marii Teck z drugim w kolejności do tronu księciem Albertem. Jednak książę zmarł w styczniu 1892 roku, co znów postawiło rodzinę przed widmem bankructwa. Królowa Wiktoria przekonała młodszego brata księcia Alberta – Jerzego – do poślubienia niedoszłej bratowej. W 1897 roku umarła żona Franciszka – Maria, trzy lata później 21 stycznia 1900 roku zmarł sam Franciszek.

</doc>
<doc id="1022587" url="https://pl.wikipedia.org/wiki?curid=1022587" title="Różnolistność">
Różnolistność



</doc>
<doc id="1022588" url="https://pl.wikipedia.org/wiki?curid=1022588" title="Pole bitowe">
Pole bitowe

Pole bitowe – konstrukcja w języku C oraz C++, deklarująca zmienną składową struktury lub klasy jako zmienną typu całkowitoliczbowego, zajmującą określoną liczbę bitów. Wartość wyrażenia określającego długość pola musi być znana w momencie kompilacji. Pola bitowe można zastosować w celu optymalizacji (zmniejszenia) zajętości pamięci. Należy jednak mieć na uwadze fakt, że czas dostępu do pola bitowego jest dłuższy od czasu dostępu do zmiennej całkowitej. Podstawowym zastosowaniem pól bitowych jest obsługa urządzeń zewnętrznych dostępnych przez porty wejścia/wyjścia lub przez określony obszar pamięci.
Przykład.
W poniższym przykładzie struktura "Data" definiuje trzy pola bitowe:
struct Data
 unsigned short m_dzienTygodnia:3;
 unsigned short m_dzienMiesiaca:5;
 unsigned short m_miesiac:4;

</doc>
<doc id="1022590" url="https://pl.wikipedia.org/wiki?curid=1022590" title="Kasata józefińska">
Kasata józefińska

Kasata józefińska – i likwidacja klasztorów w monarchii Habsburgów (w tym m.in. w Galicji i na Bukowinie) w ramach tzw. reform józefińskich.
W 1782 r. wprowadzono w Austrii dekret o kasacie zgromadzeń zakonnych, które nie prowadziły szkół ani nie sprawowały opieki nad chorymi – był to jeden z wielu dekretów wydanych w ramach tzw. reform józefińskich w latach 1780–1790 przez cesarza Józefa II. Pierwsze kasaty odbyły się już w 1769 r. Do 1786 r. zlikwidowano w ten sposób 738 domów zakonnych (z 2163 poprzednio istniejących), w których przebywało ok. 38 tys. zakonników i zakonnic, którzy przenosili się do innych, czynnych klasztorów i domów zakonnych.
Skonfiskowane budowle przeznaczano na inne cele. W byłych klasztorach tworzono m.in. szkoły oraz państwowe seminaria dla duchownych katolickich. Kościoły w większości przypadków przekazywano na rozbudowę sieci parafii (Józef II uważał, że parafie powinny być równomiernie rozmieszczone w terenie i wierni nie powinni mieć do swojego kościoła więcej niż godzinę drogi). W latach 1782–1783 utworzono w ten sposób ok. 800 nowych parafii. Dawne dobra biskupie podległy sekularyzacji. Dochody z dawnych majątków klasztornych i wsi biskupich przeznaczono na tzw. Fundusz Religijny, który miał być źródłem rządowych pensji wypłacanych duchowieństwu.

</doc>
<doc id="1022592" url="https://pl.wikipedia.org/wiki?curid=1022592" title="How Do You Do! (singel Roxette)">
How Do You Do! (singel Roxette)

How Do You Do! (pol. „Jak się masz?”') – jeden z najpopularniejszych utworów szwedzkiego duetu Roxette. Piosenka została wydana w lipcu 1992 jako singel promujący płytę "Tourism".
W 2005 roku niemiecka grupa Cascada opublikowała cover tej piosenki na swoim singlu.

</doc>
<doc id="1022594" url="https://pl.wikipedia.org/wiki?curid=1022594" title="Odczyn Jarischa, Herxhemera i Łukasiewicza">
Odczyn Jarischa, Herxhemera i Łukasiewicza



</doc>
<doc id="1022595" url="https://pl.wikipedia.org/wiki?curid=1022595" title="How Do You Do!">
How Do You Do!



</doc>
<doc id="1022597" url="https://pl.wikipedia.org/wiki?curid=1022597" title="Gwóźdź Küntschera">
Gwóźdź Küntschera



</doc>
<doc id="1022598" url="https://pl.wikipedia.org/wiki?curid=1022598" title="Gwóźdź Nyströma">
Gwóźdź Nyströma



</doc>
<doc id="1022599" url="https://pl.wikipedia.org/wiki?curid=1022599" title="Gwóźdź Steinmanna">
Gwóźdź Steinmanna



</doc>
<doc id="1022600" url="https://pl.wikipedia.org/wiki?curid=1022600" title="Gwóźdź Smitha-Petersena">
Gwóźdź Smitha-Petersena



</doc>
<doc id="1022602" url="https://pl.wikipedia.org/wiki?curid=1022602" title="Erketu">
Erketu

Erketu – rodzaj zauropoda z grupy Titanosauriformes.
Żył na początku późnej kredy na terenach centralnej Azji. Jego szczątki (kości nóg, niektóre kości klatki piersiowej i kręgi szyjne) znaleziono w 2002 roku w Mongolii (na pustyni Gobi) i opisane w 2006 roku przez Daniela Ksepkę i Marka Norella. Być może także zęby znalezione w tej samej lokalizacji należą do tego taksonu.
Był to dinozaur o najdłuższej szyi względem długości ciała. Miała ona długość ok. 8 m, co stanowiło połowę długości ciała "Erketu ellisoni". Było to skutkiem wydłużenia kręgów szyjnych, których liczba pozostaje nieznana. Znalezione kości kończyn tylnych wskazują, że był dość lekki, mimo znacznej długości ciała. Erketu żył na równinach zalewowych, obok nieopisanych nieco większych od deinonycha maniraptorów i drapieżników wielkości allozaura. W tej samej lokalizacji znaleziono także skamieniałe owoce. Pierwsza analiza filogenetyczna przeprowadzona przez Kspekę i Norella w 2006 roku zasugerowała dwie możliwe pozycje "Erketu" na kladogramie – jako takson siostrzany dla "Euhelopus" lub kladu Titanosauria. Również Wilson i Upchurch wskazali na bliskie pokrewieństwo z euhelopem i przynależność "Erketu" do rodziny Euhelopodidae. Kolejna analiza przeprowadzona przez Ksepkę i Norella w 2010 roku po odkryciu nowych skamieniałości "Erketu" zasugerowała, że jest on taksonem bliżej spokrewnionym z tytanozaurami niż euhelop i wraz z rodzajem "Qiaowanlong" tworzy klad siostrzany dla Titanosauria.

</doc>
<doc id="1022604" url="https://pl.wikipedia.org/wiki?curid=1022604" title="Where Did You Sleep Last Night">
Where Did You Sleep Last Night

Where Did You Sleep Last Night – utwór spopularyzowany przez grunge'owy zespół Nirvana. Jest to tradycyjny blues z repertuaru Leadbelly'ego, wykonywany też przez wielu innych znanych muzyków, m.in. Boba Dylana, Marka Lanegana czy Grateful Dead. Wersja Nirvany znalazła się na stronie B singla „Pennyroyal Tea” oraz w zestawie 
"With the Lights Out", gdzie wykonywana jest solo przez Kurta Cobaina.

</doc>
<doc id="1022605" url="https://pl.wikipedia.org/wiki?curid=1022605" title="Eliasz II (hrabia Maine)">
Eliasz II (hrabia Maine)

Eliasz II (ur. 1115, zm. 15 stycznia 1151 w Tours) – hrabia Maine, młodszy syn Fulka V, hrabiego Andegawenii, i Ermengardy, hrabiny Maine, córki hrabiego Eliasza I.
Wydaje się, że ojciec przeznaczył dla niego hrabstwo Maine, ale jego starszy brat Godfryd odmówił przekazania hrabstwa Eliaszowi. Ten w 1145 r. zbuntował się przeciw bratu. Został jednak pokonany i uwięziony w Tours. Zmarł w niewoli w 1151 r.
Ożenił się z Filipą, córką Rotrou III, hrabiego du Perche, i Matyldy, nieślubnej córki króla Anglii Henryka I. Eliasz i Filipa nie mieli razem dzieci.

</doc>
<doc id="1022607" url="https://pl.wikipedia.org/wiki?curid=1022607" title="Reakcja Arthusa">
Reakcja Arthusa



</doc>
<doc id="1022609" url="https://pl.wikipedia.org/wiki?curid=1022609" title="Queen of Rain">
Queen of Rain

Queen of Rain – singel szwedzkiego duetu Roxette. Został wydany w październiku 1992 jako promocja albumu "Tourism". Utwór został nagrany podczas sesji do płyty "Joyride" i miał zamykać longplay. Zdecydowano, że utworem kończącym płytę będzie Perfect Day.
W 1996 roku duet nagrał hiszpańskojęzyczną wersję tej piosenki pod tytułem "Una reina va detrás de un rey" i zamieścił ją na płycie "Baladas En Español".

</doc>
<doc id="1022611" url="https://pl.wikipedia.org/wiki?curid=1022611" title="Simon Mensing">
Simon Mensing

Simon Ross Mensing (ur. 27 czerwca 1982, Wolfenbüttel) – niemiecki piłkarz, występujący na pozycji pomocnika. Zawodnik szkockiego Livingston F.C.
Od 28 stycznia do 28 lutego 2011 roku był zawieszony, z powodu wykrycia w jego moczu zabronionej substancji o nazwie metyloheksanamina.

</doc>
<doc id="1022614" url="https://pl.wikipedia.org/wiki?curid=1022614" title="Astronomy Domine">
Astronomy Domine

Astronomy Domine (Pastor Astronomii) – utwór brytyjskiego zespołu Pink Floyd otwierający ich debiutancki album The Piper at the Gates of Dawn z 1967 r. Napisany i skomponowany przez wokalistę i gitarzystę Syda Barretta. Partię wokalną wykonali Barrett i klawiszowiec Richard Wright.
Na początku utworu menedżer Pink Floyd, Peter Jenner czyta przez megafon nazwy gwiazd.
Słowo „domine” w odniesieniu do tytułu utworu powinno być wymawiane raczej jako [ˈdɒmɪneɪ], nie [dəʊˈmiːn] czy [dəʊˈmaɪn].
Wykonawcy.
oraz

</doc>
<doc id="1022615" url="https://pl.wikipedia.org/wiki?curid=1022615" title="Epachtozaur">
Epachtozaur

Epachtozaur ("Epachthosaurus sciuttoi") – czworonożny, roślinożerny zauropod z grupy tytanozaurów (Titanosauria), spokrewniony z saltazaurem.
Znaczenie jego nazwy – ciężki jaszczur.
Żył w epoce późnej kredy (ok. 75 mln lat temu) na terenach Ameryki Południowej. Długość ciała ok. 15-20 m, masa ok. 30 t. Jego szczątki znaleziono w Argentynie (Patagonia, prowincja Chubut, ranczo Laguna Palacios - 30 km na północ od miasta Buen Pasto).

</doc>
<doc id="1022618" url="https://pl.wikipedia.org/wiki?curid=1022618" title="Godfryd VI Andegaweński">
Godfryd VI Andegaweński

Godfryd VI Andegaweński (ur. 1 czerwca 1134 w Rouen, zm. 27 lipca 1158 w Nantes), hrabia Andegawenii, Maine i Nantes, młodszy syn hrabiego andegaweńskiego Godfryda V Plantageneta i cesarzowej Matyldy, córki króla Anglii Henryka I. Był młodszym bratem króla Anglii Henryka II.
Jego ojciec zmarł w 1151 r. Godfryd razem z Henrykiem miał sprawować rządy w Andegawenii. Ojciec przekazał Godfrydowi w wyłączne władanie hrabstwo Maine. W 1154 r. Henryk został królem Anglii. Między braćmi zaczęły narastać konflikty, gdyż Henryk osobiście objął władzę zarówno w Andegawenii, jak i w Maine. Trzykrotnie Godfryd stawał do walki przeciwko Henrykowi, szukając oparcia u wrogów brata, głównie u króla Francji Ludwika VII.
Po raz pierwszy wystąpił przeciw bratu w lipcu 1152 r., wywołując bunt w Andegawenii, szybko jednak stłumiony przez Henryka. Drugi bunt miał miejsce niedługo po objęciu przez Henryka tronu Anglii. Trzeci i ostatni wybuchł w 1156 r. Dzięki mediacji matki udało mu się wywalczyć współwładzę nad Maine.
Godfryd zmarł nagle w 1158 r. Nigdy się nie ożenił i nie pozostawił potomstwa. Wyłączną władzę nad Maine uzyskał ponownie Henryk II.

</doc>
<doc id="1022619" url="https://pl.wikipedia.org/wiki?curid=1022619" title="Kazimierz Zarzycki (polityk)">
Kazimierz Zarzycki (polityk)

Kazimierz Zarzycki (ur. 26 września 1939 w Tuczempach, zm. 16 kwietnia 2020 w Katowicach) – polski polityk, przedsiębiorca, dziennikarz, poseł na Sejm IV kadencji.
Życiorys.
Syn Antoniego i Agnieszki. W 1963 ukończył w studia na Wydziale Przemysłu Wyższej Szkoły Ekonomicznej w Katowicach, a w 1969 Centralną Szkołę Partyjną przy KC PZPR. W latach 1963–1966 był starszym asystentem w Katedrze Ekonomii Politycznej Wyższej Szkoły Ekonomicznej w Katowicach. W latach 1969–1971 był pracownikiem politycznym i osobistym sekretarzem pierwszego sekretarza Komitetu Wojewódzkiego PZPR w Katowicach Edwarda Gierka.
Członek Związku Młodzieży Socjalistycznej (1957–1966), drugi sekretarz zarządu uczelnianego ZMS w WSE w Katowicach (1959–1962). Od 1961 do rozwiązania należał do Polskiej Zjednoczonej Partii Robotniczej. Był pierwszym sekretarzem podstawowej organizacji partyjnej PZPR studentów i młodszych pracowników nauki WSE (1962–1966), członkiem egzekutywy POP PZPR przy Polskim Radiu w Katowicach (1967–1968), pierwszym sekretarzem POP PZPR w Centralnej Szkole Partyjnej przy KC PZPR (1968–1969), członkiem komitetu dzielnicowego, a następnie komitetu miejskiego PZPR w Katowicach (1973–1977), członkiem Prezydium Wojewódzkiej Komisji Kontroli Partyjnej w Katowicach (1979–1981).
W latach 1966–1990 pracował w mediach państwowych. Był publicystą katowickiej rozgłośni Polskiego Radia (1966–1969), redaktorem naczelnym katowickiego dziennika „Wieczór” (1972–1979), zastępcą redaktora naczelnego „Trybuny Robotniczej” (1980), naczelnym redaktorem Ośrodka Telewizji Katowice (1981), komentatorem do spraw międzynarodowych „Trybuny Robotniczej” (1982) oraz redaktorem naczelnym tygodnika społeczno-kulturalnego „Tak i Nie” (1983–1990) i kwartalnika społeczno-artystycznego „Tak i Nie – Śląsk”.
Członek zarządu głównego Stowarzyszenia Dziennikarzy Polskich (1973–1980), od 1982 członek Stowarzyszenia Dziennikarzy PRL (w latach 1987–1989 zasiadał w jego zarządzie głównym). Od 1982 działacz Patriotycznego Ruchu Odrodzenia Narodowego (w latach 1987–1989 przewodniczący rady wojewódzkiej PRON w Katowicach oraz członek Komitetu Wykonawczego Rady Krajowej PRON). W latach 1986–1989 członek Rady Społeczno-Gospodarcza przy Sejmie PRL. Od 1983 był członkiem rady społecznej przy Akademii Ekonomicznej im. Karola Adamieckiego w Katowicach.
Od 1990 do 2001 był prezesem i prokurentem spółki prawa handlowego „Monopol”. Był radnym miasta Katowice. W latach 2001–2005 sprawował mandat posła na Sejm IV kadencji z ramienia Sojuszu Lewicy Demokratycznej (wybranego w okręgu bielskim). W 2005 wycofał się z polityki, wracając do przedsięwzięć biznesowych i działalności publicystycznej.
Autor ponad 1100 artykułów publicystycznych z zakresu problematyki politycznej, społeczno-gospodarczej i międzynarodowej, wywiadów, esejów i artykułów problemowych, opublikowanych m.in. w „Trybunie Robotniczej”, „Tak i Nie” i „Wieczorze”. Jako korespondent autor około 200 tekstów z krajów europejskich oraz z Urugwaju, Brazylii, Turcji, Japonii i Filipin. Autor kilkuset audycji radiowych oraz ponad 100 programów telewizyjnych i kilku filmów dokumentalnych.
Zmarł 16 kwietnia 2020. Został pochowany 20 kwietnia 2020 na Cmentarzu Przemienienia Pańskiego w Żywcu.

</doc>
<doc id="1022627" url="https://pl.wikipedia.org/wiki?curid=1022627" title="Maria Adelajda Hanowerska">
Maria Adelajda Hanowerska

Maria Adelajda Wilhelmina Elżbieta Hanowerska (ur. 27 listopada 1833 w Hanowerze, zm. 27 października 1897 w White Lodge, Richmond Park, Surrey) – członkini brytyjskiej rodziny królewskiej, księżniczka Cambridge, księżna Teck.
Życiorys.
Córka Adolfa i księżniczki Augusty. Jej dziadkami byli: król Jerzy III i Charlotta Mecklenburg-Strelitz oraz landgraf Fryderyk II Heski i Karolina Polyxena von Nassau-Usingen.
Maria Adelajda wychowywała się w Hanowerze, gdzie przebywali jej rodzice. Kochała jedzenie i wkrótce jej waga stała się powodem kłopotów ze znalezieniem męża. W wieku 30 lat nadal nie miała męża, postanowiono więc ożenić ją z Franciszkiem, księciem Teck, który pochodził ze związku morganatycznego, przez co jego szanse na ożenek również były małe (był jednak członkiem rodziny Wirtembergów, którzy od XI wieku rządzili Wirtembergią). Ślub odbył się 12 czerwca 1866 roku, para miała 4 dzieci:
Maria z racji przynależności do domu królewskiego otrzymywała co roku 5000 funtów, jednak wystawny tryb życia pary książęcej doprowadził do zadłużenia, którego nie byli w stanie spłacić. Maria poprosiła o pomoc swoją kuzynkę - królową Wiktorię, od której otrzymali do dyspozycji apartament w pałacu Kensington oraz wiejską posiadłość White Lodge. Pomimo, a raczej na skutek (ucieczka przed wierzycielami) ciągłych problemów finansowych para wyjechała w podróż do Florencji, Niemiec i Austrii. Podróż ta nie podobała się Marii z powodu nieoficjalnego charakteru wyjazdu (bez odpowiedniej królewskiej oprawy i pod nazwiskiem książąt von Hohenstein). Wrócili do Wielkiej Brytanii w 1885 roku. Maria oddała się obowiązkom członka rodziny królewskiej, brała udział w działalności charytatywnej. 
Jej najstarsza córka – Maria Teck – zaręczyła się z księciem Albertem, ale miesiąc po zaręczynach książę zmarł. Królowa Wiktora Hanowerska, która patronowała zaręczynom, przekonała młodszego brata księcia Alberta, Jerzego do poślubienia księżniczki Marii (zaledwie po dwóch wymienionych między nimi listach). Ślub młodej pary poprawił sytuację materialną rodziny, a także podniósł jej status. Księżna Maria Adelajda umarła w White Logde, pochowana została w kaplicy na zamku Windsor. 

</doc>
<doc id="1022632" url="https://pl.wikipedia.org/wiki?curid=1022632" title="A.J. Lamas">
A.J. Lamas

Alvaro Joshua Lamas (ur. 19 grudnia 1983 w Los Angeles w stanie Kalifornia) – amerykański aktor telewizyjny i filmowy.
Życiorys.
Jest synem publicystki Michele Cathy Smith i amerykańskiego aktora filmów klasy „B” oraz gwiazdora kina akcji Lorenzo Lamasa. Ma młodszą siostrę Shayne (ur. 1985). Ukończył Lake Havasu High School.
Rozpoczął karierę jako model, zanim po raz pierwszy pojawił się na małym ekranie w serialu telewizyjny kanału Fox "Rodzina, ach, rodzina" ("American Family", 2002) jako Cisco Gonzales. W 2003 otrzymał tytuł Mistera Złotego Globu. Potem dołączył do obsady opery mydlanej CBS "As the World Turns" (2004-2005) jako Rafael Ortega. Na kinowym ekranie zadebiutował rolą Diego, studenta próbującego uwolnić akademik od kłopotliwego ducha małej dziewczynki, w horrorze "Seans" ("Séance", 2006) u boku Adriana Paula.
W 2009, między innymi wraz z ojcem, brał udział w reality show "Shayne Lamas i spółka" ("Leave It to Lamas"), emitowanym przez stację E! Entertainment. Program nie był wysoko notowany wśród telewidzów i został zdjęty z anteny po ośmiu nadanych odcinkach.

</doc>
<doc id="1022633" url="https://pl.wikipedia.org/wiki?curid=1022633" title="Junan">
Junan



</doc>
<doc id="1022634" url="https://pl.wikipedia.org/wiki?curid=1022634" title="Paul Morand">
Paul Morand

Paul Émile Charles Morand (ur. 13 marca 1888 w Paryżu, zm. 23 lipca 1976 tamże) – francuski pisarz, dyplomata.
Młody Paul nauczył się bardzo wcześnie angielskiego i wielokrotnie przebywał w Londynie. Odwiedzał również Wenecję i Północne Włochy. Należał do środowiska literackiego. Był bliskim przyjacielem Marcela Prousta.
W okresie międzywojennym napisał dużo książek - relacji z podróży i powieści. Cechowała je elegancja stylu, erudycja.
Podczas II wojny światowej współpracował z rządem Vichy. Został ambasadorem Francji Vichy w Rumunii. Pod koniec wojny był ambasadorem w Bernie. Po zakończeniu II wojny światowej stracił to stanowisko i przebywał w Szwajcarii na wygnaniu.
W 1958 Charles de Gaulle zablokował jego nominację do Akademii Francuskiej. Ostatecznie Morand został jej członkiem 10 lat później.
Wybrana bibliografia.
Eseje

</doc>
<doc id="1022636" url="https://pl.wikipedia.org/wiki?curid=1022636" title="Czubutizaur">
Czubutizaur

Czubutizaur ("Chubutisaurus insignis") – zauropod z kladu Titanosauriformes żyjący w okresie wczesnej kredy (ok. 105-100 mln lat temu) na terenach Ameryki Południowej. Długość ciała ok. 23 m. Jego szczątki znaleziono w Argentynie (prowincja Chubut). Upchurch, Barrett i Dodson (2004) uznali, że najprawdopodobniej był on bazalnym przedstawicielem kladu Titanosauria nie należącym do grupy Lithostrotia - przy czym autorzy ci definiowali Titanosauria jako klad obejmujący wszystkich przedstawicieli Titanosauriformes bliżej spokrewnionych z saltazaurem niż z brachiozaurem; inni autorzy na określenie tego kladu używają nazwy Somphospondyli, zaś nazwy Titanosauria używają na określenie węższego kladu w obrębie Somphospondyli (np. kladu obejmującego przedstawicieli Titanosauriformes bliżej spokrewnionych z saltazaurem niż z brachiozaurem lub z euhelopem lub kladu obejmującego gatunki "Andesaurus delgadoi" i "Saltasaurus loricatus", ich ostatniego wspólnego przodka oraz wszystkich jego potomków). Z większości późniejszych analiz kladystycznych wynika, że "Chubutisaurus" był przedstawicielem kladu Somphospondyli nie należącym do Titanosauria; natomiast z analizy Carballido i współpracowników (2011) wynika, że "Chubutisaurus" był bardziej bazalnym przedstawicielem kladu Camarasauromorpha, nie należącym do grupy Titanosauriformes. Według tej analizy taksonem siostrzanym do rodzaju "Chubutisaurus" był australijski "Wintonotitan", a oba te rodzaje tworzyły klad siostrzany do kladu Titanosauriformes.

</doc>
<doc id="1022637" url="https://pl.wikipedia.org/wiki?curid=1022637" title="Phil O’Donnell">
Phil O’Donnell

Phil O’Donnell (ur. 25 marca 1972 w Bellshill, zm. 29 grudnia 2007 w Motherwell) – szkocki piłkarz występujący na pozycji pomocnika. Wychowanek klubu występującego w Scottish Premier League, Motherwell, którego był kapitanem.
Piłkarz profesjonalną karierę zaczął w roku 1991 w klubie Motherwell, w wieku 19 lat. Zdobył Puchar Szkocji w 1991, w finale wygrywając z Dundee United 4:3. To spowodowało, że podpisał kontrakt z Celtikiem Glasgow w 1994, za 1,75 miliona funtów brytyjskich, co jest rekordem Motherwell do dnia dzisiejszego.
W barwach Celticu wygrał 1:0 w finale Pucharu Szkocji w 1995. W 1999 grając już w Sheffield Wednesday doznał urazu kostki. W tym klubie zagrał tylko 20 ligowych meczów, balansował między rezerwami a pierwszą drużyną do 2003, gdy kontrakt mu się zakończył.
W 2004 przeszedł z powrotem do Motherwell. Zmarł w szpitalu 29 grudnia 2007 o 17.28 po tym, jak stracił przytomność w meczu ligowym z Dundee United wygranym przez jego drużynę 5:3. Serce odmówiło posłuszeństwa. Zostawił żonę i osierocił czwórkę dzieci.

</doc>
<doc id="1022638" url="https://pl.wikipedia.org/wiki?curid=1022638" title="Antonio Sabato, Jr.">
Antonio Sabato, Jr.



</doc>
<doc id="1022639" url="https://pl.wikipedia.org/wiki?curid=1022639" title="Edmund Baranowski (powstaniec warszawski)">
Edmund Baranowski (powstaniec warszawski)

Edmund Baranowski, ps. "Jur" (ur. 22 września 1925 w Warszawie, zm. 29 grudnia 2020) – polski publicysta. Działacz konspiracyjny w okresie II wojny światowej, żołnierz Związku Walki Zbrojnej i Armii Krajowej, powstaniec warszawski. Podpułkownik Wojska Polskiego w stanie spoczynku, były wiceprezes Związku Powstańców Warszawskich, Sekretarz Generalny Rady Fundacji „Polsko-Niemieckie Pojednanie”, członek Rady Powierniczej Muzeum Powstania Warszawskiego, a także autor i recenzent wielu publikacji o tematyce powstańczej.
Życiorys.
Syn Józefa i Marianny. Wraz z rodziną mieszkał przy ul. Krochmalnej na warszawskiej Woli. Ukończył Szkołę Powszechną nr 166. Jeszcze przed wybuchem wojny rozpoczął naukę w Gimnazjum im. gen. Józefa Sowińskiego. W latach 1940–1943 uczęszczał na tajne komplety. Początkowo podjął pracę przy rozładunku węgla w warszawskiej elektrowni tramwajowej, która mieściła się na terenie obecnego Muzeum Powstania Warszawskiego. Od kwietnia 1940 pracował w zakładach Philips-Werke w Warszawie w dziale odbiorników radiowych. Już pod koniec roku nawiązał pierwsze kontakty ze środowiskami konspiracyjnymi. Na terenie zakładów brał udział w akcjach sabotażowych, których celem było uszkadzanie produkowanej tam aparatury przeznaczonej dla niemieckich U-Bootów i lotnictwa.
Od czerwca 1941 był żołnierzem Związku Walki Zbrojnej. Przyjął pseudonim „Jur”. Ukończył najpierw szkołę niższych dowódców. W 1944 ukończył konspiracyjną szkołę podchorążych. Podczas powstania warszawskiego walczył początkowo w stopniu plutonowego podchorążego w batalionie „Miotła” Zgrupowania „Radosław”. Przeszedł szlak bojowy od Woli przez Muranów, Stare Miasto, Czerniaków do Śródmieścia. 15 września został ranny na Czerniakowie. Odznaczony za męstwo Krzyżem Walecznych oraz awansowany na podporucznika Armii Krajowej. 5 października wzięty przez Niemców do niewoli. Przebywał najpierw w obozie przejściowym w Ożarowie, następnie w Stalagu X B Sandbostel i Stalagu XVIII C Markt-Pongau. 
Do Warszawy wrócił 10 sierpnia 1945. Kontynuował naukę i rozpoczął pracę w budownictwie. Od sierpnia 1993 na emeryturze. Przez wiele lat był wiceprezesem Związku Powstańców Warszawskich, prezesem Rady Fundacji „Warszawa Walczy 1939–1945”, a także członkiem zespołu redakcyjnego „Wielkiej Ilustrowanej Encyklopedii Powstania Warszawskiego”. Autor i recenzent publikacji o tematyce powstańczej. Pochowany na cmentarzu Bródnowskim (kwatera 53A-III-5). 
Publikacje.
Wspólnie z Juliuszem Kuleszą był autorem dwóch książek:

</doc>
<doc id="1022643" url="https://pl.wikipedia.org/wiki?curid=1022643" title="System informacji oświatowej">
System informacji oświatowej

System Informacji Oświatowej (SIO) – polski, elektroniczny system baz danych służący do gromadzenia informacji o szkołach, placówkach oświatowych, nauczycielach oraz uczniach, utworzony na podstawie:
Celem Systemu Informacji Oświatowej jest uzyskiwanie danych niezbędnych do prowadzenia polityki edukacyjnej państwa, podnoszenia jakości i upowszechniania edukacji oraz do usprawniania finansowania zadań oświatowych. Szczegółowe wytyczne odnośnie do zakresu zbieranych informacji, momentów ich przekazywania oraz wzorów dokumentacji są ustalone w przywołanym wyżej rozporządzeniu. Są to głównie informacje o uczniach, nauczycielach, majątku szkoły i jej wydatkach.
"Stare" SIO.
Uruchomiony w 2004 r. system informacji oświatowej służył zbieraniu danych trzy razy w roku szkolnym:
System oparty jest na aplikacji komputerowej, w której szkoły i placówki oświatowe przygotowują sprawozdania ze swojej działalności. Sprawozdania te są następnie eksportowane do odpowiednich jednostek prowadzących, na przykład jednostek samorządu terytorialnego, oraz im przekazywane w formie zestawienia zbiorczego oraz nagranej płyty ze sprawozdaniem. Jednostki te scalają uzyskane sprawozdania i przekazują je do ministerstwa edukacji narodowej.
"Nowe" SIO.
W kwietniu 2012 r. została udostępniona zmodernizowana wersja aplikacji SIO, nazywana potocznie "nowym SIO". W przeciwieństwie do poprzedniej wersji, w nowej aplikacji zbierane są dokładniejsze dane wprowadzane na ogół w ciągu 7 dni od zaistnienia ich zmiany.
 W związku z tym podjęto decyzję o przedłużeniu funkcjonowania dotychczasowego "starego" SIO o kolejne 3 lata i nowelizacji odpowiednich przepisów. Mimo tego, aplikacja "nowego" SIO była nadal rozwijana.
Moduły zmodernizowanego SIO.
Zmodernizowany System Informacji Oświatowej składa się z następujących modułów:
Modernizacja SIO.
Jako rozwiązanie problemów z podwójną sprawozdawczością w "starym" i "nowym" systemie informacji oświatowej, w rządowym projekcie ustawy o zmianie ustawy o systemie informacji oświatowej zaproponował wprowadzenie wielu zmian, m.in.:
Wprowadzenie nowych rozwiązań ma znacznie ułatwić pracę szkół i placówek oświatowych oraz dostosować system do oczekiwań użytkowników. Efektem prac jest ustawa z dnia 21 kwietnia 2017 r. "o zmianie ustawy o systemie informacji oświatowej i niektórych innych ustaw" (). Ustawa ta określa także, że "stary" SIO będzie obowiązywać do końca roku 2017.
Ze względu na trudności różnej natury system "stary" SIO nadal obowiązuje w 2018 roku.
Wprowadzenie aplikacji internetowej SIO.
Choć wspomniana wcześniej ustawa definiuje nowe warunki techniczne działania SIO, jego wdrażanie jest etapowe:

</doc>
<doc id="1022644" url="https://pl.wikipedia.org/wiki?curid=1022644" title="Adamantisaurus">
Adamantisaurus

Adamantisaurus – rodzaj wymarłego dinozaura gadziomiednicznego, zauropoda z grupy tytanozaurów (Titanosauria).
Skamieniałości dinozaura nieznanego wcześniej nauce znaleziono w Brazylii, na zachodzie stanu São Paulo. Znajdowały się w okolicy miejscowości Flórida Paulista, niedaleko torów kolejowych łączących Adamantina i Irapurú. Spoczywały wśród skał basenu sedymentacyjnego Bauru oraz formacji Adamantina, datowanej na kredę późną, dokładniej na kampan-mastrycht. Znalezione szczątki, zebrane przez Sérgio Mezzalirę, obejmują sześć proksymalnych kręgów ogonowych z zachowanymi połączeniami stawowymi, a także dwie hemapofyzy. Zbadane kości przedstawiały pewną nieobserwowaną wcześniej kombinację cech, wśród których Santucci i Bertini wymieniają proste bądź lekko opadające ku tyłowi wyrostki kolczyste o poszerzonych zakończeniach, solidne blaszki przedkolcowe, szerokie powierzchnie stawowe wyrostków stawowych przednich (prezygapofyzy), jak i tylnych (postzygapofyzy), te ostatnie wklęsłe. Po raz pierwszy w literaturze naukowej kości te wspomniał Sérgio Mezzalira. Dzięki wymienionym cechom Santucci i Bertini opisali nowy rodzaj dinozaura, którego nazwali "Adamantisaurus". Miano to utworzyli, czerpiąc z nazwy formacji Adamantina, gdzie znaleziono kości. Do nazwy formacji dołączyli "saurus" oznaczający jaszczura po grecku. W rodzaju umieścili pojedynczy gatunek nazwany "Adamantisaurus mezzalirai". Honoruje on Sérgio Mezzalirę, który zebrał i opisał szczątki.
Wcześniej grupa Bauru dostarczyła wielu skamieniałości, w tym ryb, płazów bezogonowych, żółwi, jaszczurek i Crocodyliformes, a także ssaków. Dinozaury reprezentują w niej zauropody i teropody. Te pierwsze reprezentują antarktozaur, "Gondwanatitan" czy odkryty w innym stanie "Baurutitan".
"Adamantisaurus" zalicza się do zauropodów. Ta grupa olbrzymich dinozaurów dzieli się na dwie główne linie: diplodokokształtne i Macronaria, wśród których istotną grupę stanowią tytanozaury umieszczane w kladzie Titanosauriformes. To właśnie do nich zaliczono nowy rodzaj. Badacze poszli dalej, umieścili "Adamantisaurus" w macierzy danych z wcześniejszej publikacji Leonardo Salgado i innych. Nie uzyskano jednak interesujących wyników. Metodą "strict consensus" uzyskano 3 drzewa. Na wszystkich "Adamantisaurus" znajdował się w nierozwikłanej politomii z innymi rodzajami tytanozaurów.
Historia.
Wcześniej grupa Bauru dostarczyła wielu skamieniałości, w tym ryb, płazów bezogonowych, żółwi, jaszczurek i Crocodyliformes, a także ssaków. Dinozaury reprezentują w niej zauropody i teropody. Pierwszego zauropoda z grupy tytanozaurów znaleziono w niej na początku XX wieku, jednak Pacheco (1913) wziął go na pozostałości krokodyla. W 1919 Huene zorientował się, że chodzi jednak o skamieniałości dinozaura i zaliczył je do rodzaju tytanozaur. Dużo czasu jednak minęło do ukazania się pierwszego opisu rodzaju tytanozaura z Bauru.
Kolejne pozostałości znaleziono w 1958, pośród skał formacji Adamantina. Odkryto je w okolicy miejscowości Flórida Paulista, na południowym zachodzie stanu São Paulo. Prowadzono roboty z okazji budowania torów kolejowych łączących Adamantina i Irapurú, w trakcie których natknięto się na skamieniałości. Wydobyto sześć proksymalnych ogonowych, dwa łuki naczyniowe i kość udową, które weszły pod opiekę Muzeum Geologicznego Valdemara Lefèvre w São Paulo. Holotyp skatalogowano jako MUGEO 1282. W 1959 Sergio Mezzalira wspomniał znalizisko w publikacji "Nota preliminar sobre as recentes descobertas paleontologicas no Estado de Sao Paulo, no perıodo 1958–59". Na kreowanie rodzaju musiały poczekać znacznie dłużej.
W 1971 na XXV Brazylijskim Kongresie Paleontologii Fahad Moyses Arid, L. D. Vizotto ogłosili opis antarktozaura. Opis bazował jednak na istotnie niekompletnych szczątkach. W 1989 w miejscu znalezienia szczątków z 1958 znaleziono ząb tytanozaura, opisany przez Mezzalirę. W 1998 opisano pierwsze brazylijskie osteodermy tytanozaura. W 1999 Alexander WA Kellner, SAK de Azevedo opisali kolejny rodzaj "Gondwanatitan". Oba wspomniane rodzaje – antarktozaur i "Gondwanatitan" – pochodziły z formacji Adamantina. W tym samym roku co opis ostatniego z wymienionych Campos i Kellner opisali z Bauru miednice zauropodów tytanozaurów. Kolejne szczątki tytanozaura, prawdopodobnie z rodziny saltazaurów, opisano z basenu São Luís-Grajau. W 2005 Alexander Wilhelm Armin Kellner, Diogenes de Almeida Campos, Maecelo N.F. Trotta opublikowali opis kolejnego zauropoda z Bauru, nazwanego "Baurutitan".
Rok później Rodrigo Miloni Santucci i Reinaldo J. Bertini opublikowali w czasopismie "Palaeontology" artykuł zatytułowany "A new titanosaur from western São Paulo State, Upper Cretaceous Bauru Group, south‐east Brazil", w którym kreowali nowy rodzaj "Adamantisaurus".
O rodzaju wspominały kolejne prace dotyczące tytanozaurów, jednak nie wnosiły nowej wiedzy o "Adamantisaurus", a jedynie porównywały doń kolejne opisywane rodzaje.
Budowa.
Znalezione szczątki "Adamantisaurus" obejmują serię sześciu przednich kręgów ogonowych, od drugiego do siódmego. Do cech diagnostycznych rodzaju zaliczają się przednie kręgi ogonowe o prostych bądź nieco pochylonych do tyłu wyrostkach kolczystych i o poszerzonym bocznie dalszym końcu, dobrze zbudowane blaszki przedkolcowe, wyrostki stawowe przedni i tylne o szerokich powierzchniach stawowych, które w przypadku tych drugich były wklęsłe. Już pierwszy z nich jest proceliczny, a kolejne jeszcze bardziej. Trzon ma krótki, o brzegach brzusznym i bocznych wklęsłych. Wyrostek kolczysty ma też krótki i nieco pochylony w tył, autorzy zwracają uwagę na jego szeroką podstawę i dobrze zbudowaną blaszkę kolczysto-prezygapofyzalną, długości połowy wyrostka kolczystego, oraz na jeszcze lepiej zbudowaną blaszkę kolczystą. Wyrostki poprzeczne są dobrze zbudowane, poziomo ułożone. Kreatorzy rodzaju opisują także szeroki łuk, nieco węższy grzbietowo, oraz szerokie i eliptyczne powierzchnie stawowe wyrostków stawowych przednich. Wyrostki stawowe tylne są dłuższe niż szersze, wspierane przez blaszki, o których wspomniano wcześniej, a n naprzeciwko nich na wyrostku kolczystym autorzy wskazują szerokie boczne doły. Kolejny kręg przypomina swego poprzednika, choć ma szerszy trzon i jest bardziej proceliczny, a w przekroju poprzecznym zdaje się okrąglejszy. Nie dorównuje poprzednikowi wielkością wyrostka kolczystego, bardziej ku tyłowi pochylonego. Mniejszy ma też łuk i bardziej do przodu idące wyrostki stawowe przednie. Blaszka kolczysto-prezygapofyzalna znowu rozwinięta jest gorzej, w przeciwieństwie do blaszki pokolczystej. Trzeci z serii kręgów Santucci i Bertini opisują jako podobny do swych poprzedników, różniący się nieco krótszym i bardziej do tyłu idącym wyrostkiem kolczystym, bez dołu bocznego. Wskazują też pewne szczegóły budowy wyrostków stawowych oraz asymetrię wyrostków poprzecznych, nie wiadomo, czy wynikającą z procesów tafonomicznych, czy powstałą już za życia zwierzęcia. Czwarty z serii kręgów, czyli pewnie C5, przypomina poprzednika, mając niższy łuk i węższy wyrostek kolczysty. Autorzy zwracają na nim uwagę na pewne szczątkowe zagłębienia, być może związane ze stawem hematofyzealnym. Kolejny kręg nie przedstawia istotnych różnic prócz innego skierowania wyrostków poprzecznych: do tyłu i bocznie. Ostatni z kręgów cechuje się dłuższym trzonem i mniej okrągłym przekrojem, zachował się gorzej.
Systematyka.
Nowo opisany rodzaj otrzymał nazwę "Adamantisaurus". Nazwa rodzajowa pochodzi od nazwy formacji Adamantina, w skałach której znaleziono pozostałości zwierzęcia, oraz greckiego słowa "saurus" oznaczającego jaszczura. W obrębie rodzaju kreowano pojedynczy gatunek "Adamantisaurus mezzalirai". Epitet gatunkowy honoruje doktora Sergio Mezzalirę, który odkrył kości i dokonał pierwszego ich opisu.
Adamantizaur zalicza się do zauropodów. Ta grupa olbrzymich dinozaurów dzieli się na dwie główne linie: diplodokokształtne i Macronaria. Ta ostatnia obejmuje grupę Titanosauriformes, do której kreatorzy zaliczyli "Adamantisaurus". Wprowadzona przez Salgado, grupa ta obejmuje brachiozaura i Titanosauria, a więc zaliczają się do niej brachiozaury, euhelop i Titanosauria, przy czym te dwa ostatnie tworzą razem klad Somphospondyli. "Adamantisaurus" zaliczał się do Titanosauria. Klad ten definiuje się jako Titanosauriformes bliższe saltazaurowi niż brachiozaurowi czy euhelopowi. Grupa ta łączy Saltasauridae, Nemegtosauridae i "Malawisaurus".
Autorzy nie wskazują żadnego taksonu w obrębie tytanozaurów, do którego miałby należeć "Adamantisaurus". Nie jest to sprawą łatwą, gdyż w rozwiązaniu tej zagadki posłużyć się można tylko cechami proksymalnych kręgów ogonowych, tymczasem wiele cech diagnostycznych Titanosauria dotyczy innych części kośćca. Z siedmiu synapomorfii Titanosauridae wskazanych przez Upchurcha udało się znaleźć jedną, z synapomorfii Titanosauria proponowanych przez Wilsona dwie. Jedna łączy go z Opisthocoelicaudiinae. Synapomorfii wskazanych przez Salgado w ogóle nie daje się znaleźć. Pewne cechy łączą go z bazalnymi Titanosauria. Kreatorzy rodzaju próbowali rozwiązać ten problem, budując kladogram. Zastosowali macierz danych użytą wcześniej przez Salgado, którą uzupełnili o dane dotyczące "Adamantisaurus". Wyniki były niekonkluzywne, uzyskano znaczą politomię Titanosauriformes. W efekcie nie udało się określić bliższego pokrewieństwa nowego rodzaju w obrębie Titanosauria.
Rozmieszczenie geograficzne i paleoekologia.
Znalezione kości spoczywały na południowym zachodzie brazylijskiego stanu São Paulo, wśród skał basenu sedymentacyjnego Baury oraz formacji Adamantina, datowanej na kredę późną, dokładniej na kampan-mastrycht. Formacja ta, zbudowana przez masywne czerwone piaskowce i beżowe mułowce, prawdopodobnie powstała z osadów rzeki, pozostawionych przez rzekę roztokową.
W otoczeniu znaleziono pozostałości ryb, płazów bezogonowych, żółwi, jaszczurek i Crocodyliformes, a także ssaków. Dinozaury reprezentują w niej zauropody i teropody. Te pierwsze reprezentują antarktozaur, "Gondwanatitan" czy odkryty w innym stanie "Baurutitan".

</doc>
<doc id="1022645" url="https://pl.wikipedia.org/wiki?curid=1022645" title="Ningsia">
Ningsia



</doc>
<doc id="1022646" url="https://pl.wikipedia.org/wiki?curid=1022646" title="Herbaciarnia na Kehlsteinie">
Herbaciarnia na Kehlsteinie

Herbaciarnia na Kehlsteinie (niem. "Kehlsteinhaus", ang. "Eagle’s Nest" – Orle Gniazdo) – herbaciarnia na szczycie góry Kehlstein w niemieckich Alpach, otwarta w 1938 roku. Była ona prezentem urodzinowym od NSDAP dla Adolfa Hitlera z okazji jego 50. urodzin.
Historia.
Obiekt został wybudowany jako jedno z założeń kompleksu rezydencji Hitlera, Martina Bormanna, Hermanna Göringa i ich zaplecza, wznoszonych od 1933 roku do końca II wojny światowej ze środków tzw. Fundacji Hitlera w rejonie Berchtesgaden.
Miejsce budowy – zachodni skraj grzbietu Kehlstein górującego w prawo nad Berghofem i willowo–schroniskowy styl budynku – wybrał osobiście Bormann. Do obiektu prowadzi specjalnie w tym celu wybudowana, kręta, wąska asfaltowa szosa "Kehlsteinstraße" o długości 6,5 kilometra zakończona parkingiem na wysokości 1710 m n.p.m. Z parkingu, po przejściu 126 metrów w skalnej sztolni, dochodzi się do wykończonej w mosiądzach windy, którą po pokonaniu 124 metrów dojeżdża się na wysokość 1834 m n.p.m. bezpośrednio do willi. Cała inwestycja trwała 13 miesięcy i pochłonęła 30 milionów reichsmarek.
Hitler był w herbaciarni nie więcej niż dziesięć razy, w większości przy okazji wizyt zagranicznych gości, jakie przyjmował w Berghofie. Każdorazowy pobyt nie przekraczał 30 minut, co Hitler tłumaczył złym samopoczuciem na tej wysokości.
W czasie wojny obiekt nie uległ żadnym zniszczeniom i został zdobyty bez jednego wystrzału. Co do zdobywców obiektu źródła nie są jednomyślne i wskazują na żołnierzy amerykańskich z dwóch różnych jednostek:
Do budynku dotarli także Francuzi z 2 Dywizji Pancernej, którzy 4 maja zdobyli Berghof. Następnego dnia wywiesili oni swoją flagę narodową na Obersalzbergu.
Po wojnie, do 1960 roku, obiekt był używany przez aliantów zachodnich jako placówka telekomunikacyjna, a po tej dacie zwrócony władzom Bawarii. Aktualnie wykorzystywany jest jako restauracja i historyczne centrum informacyjne.

</doc>
<doc id="1022648" url="https://pl.wikipedia.org/wiki?curid=1022648" title="Cztery dni Neapolu">
Cztery dni Neapolu



</doc>
<doc id="1022649" url="https://pl.wikipedia.org/wiki?curid=1022649" title="Cztery dni Neapolu (film)">
Cztery dni Neapolu (film)

Cztery dni Neapolu (wł. "Le quattro giornate di Napoli") – włoski czarno-biały film fabularny z 1962 w reżyserii Nanniego Loy. Opowiada o antyhitlerowskim powstaniu mieszkańców Neapolu, które miało miejsce w 1943 roku.
Film był dwukrotnie nominowany do nagrody Oscara.

</doc>
<doc id="1022651" url="https://pl.wikipedia.org/wiki?curid=1022651" title="Baurutytan">
Baurutytan

Baurutytan ("Baurutitan britoi") – zauropod z grupy tytanozaurów (Titanosauria).
Autorzy opisu zaliczyli go do rodziny tytanozaurów.

</doc>
<doc id="1022652" url="https://pl.wikipedia.org/wiki?curid=1022652" title="Ikarus 260.73A">
Ikarus 260.73A



</doc>
<doc id="1022658" url="https://pl.wikipedia.org/wiki?curid=1022658" title="Bohai">
Bohai



</doc>
<doc id="1022661" url="https://pl.wikipedia.org/wiki?curid=1022661" title="Podkowa Leśna Zachodnia">
Podkowa Leśna Zachodnia

Podkowa Leśna Zachodnia – przystanek Warszawskiej Kolei Dojazdowej położony przy ul. Zachodniej w Podkowie Leśnej.
W roku 2017 przystanek obsługiwał 100–149 pasażerów na dobę.
Przystanek podzielony jest na dwa oddalone od siebie perony: jeden znajduje się przy linii do Grodziska, drugi – do Milanówka. Dla każdego z nich obowiązuje inny rozkład jazdy.
Przystanek położony jest w bezpośrednim sąsiedztwie podkowiańskiego parku miejskiego. Można też z niego dojść do Rezerwatu przyrody Parów Sójek i willi Jarosława Iwaszkiewicza w Stawisku.
Opis przystanku.
Perony.
Przystanek składa się z dwóch peronów bocznych leżących po przeciwnych stronach ulicy. Każdy peron posiada jedną krawędź peronową. Na peronach znajdują się dwie blaszane wiaty przystankowe.
Punkty sprzedaży biletów.
Na terenie przystanku dostępny jest biletomat umożliwiający zakup biletów jednorazowych i okresowych.
Przejazd kolejowo-drogowy.
Pomiędzy peronami, przy wejściu na przystanek, znajduje się przejazd kolejowo-drogowy. Łączy on ul. Zachodnią z ul. Parkową.

</doc>
<doc id="1022662" url="https://pl.wikipedia.org/wiki?curid=1022662" title="Bo Hai">
Bo Hai



</doc>
<doc id="1022663" url="https://pl.wikipedia.org/wiki?curid=1022663" title="Thru These Walls">
Thru These Walls

Thru These Walls – singel z drugiej solowej płyty Phila Collinsa zatytułowanej Hello, I Must be Going!. Piosenka opowiada o człowieku wsłuchującym się przez ścianę w nocną kłótnię sąsiadów. Utwór nie zdobył tak wielkiej popularności jak piosenki z pierwszej płyty Collinsa, z w USA znalazł się na 56 miejscu na liście przebojów. Piosenka jest dość mroczna i pesymistyczna, jak większość utworów z tej płyty.

</doc>
<doc id="1022669" url="https://pl.wikipedia.org/wiki?curid=1022669" title="Austrozaur">
Austrozaur

Austrozaur ("Austrosaurus mckillopi") jaszczur południowy– czworonożny, roślinożerny zauropod z grupy tytanozaurów (Titanosauria).
Żył w okresie kredy (ok. 110-95 mln lat temu) na terenach Australii. Długość ciała ok. 15 m, masa ok. 20 t. Jego szczątki znaleziono w Australii (w stanie Queensland).

</doc>
<doc id="1022670" url="https://pl.wikipedia.org/wiki?curid=1022670" title="Grass (zespół muzyczny)">
Grass (zespół muzyczny)

Grass – założona w 1986 roku polska grupa muzyczna grająca muzykę reggae. Założycielem zespołu był założyciel i były członek grupy Hey oraz obecnie tworzący grupę Indios Bravos gitarzysta Piotr Banach, wokalistą zaś Paweł Gawroński – "Gawron". Oboje w latach osiemdziesiątych XX wieku tworzyli również zespół muzyczny grający muzykę reggae o nazwie Kryterium. Grupa zadebiutowała utworem pt. "Czas spełnienia", który obecnie grywa na swoich koncertach zespół Indios Bravos.
Grupa nigdy nie wydała żadnego oficjalnego albumu i rozpadła się po roku funkcjonowania w 1987 roku. Demo zostało wydane na kasecie MC, potem zremasterowane trafiło do Interentu w postaci plików muzycznych MP3. Można je pobrać bezpłatnie wraz z materiałem wideo z przeglądu polskich zespołów reggae z 1987 roku w postaci spakowanego pliku ZIP ze strony, utworzonej przez fanów zespołu Grass. Do dziś istnieje bardzo mało wiadomości na temat tego zespołu ze względu bardzo krótkiego okresu jego trwania. Takie informacje można znaleźć na oficjalnym forum zespołu Indios Bravos oraz nieoficjalnych forach tej grupy.

</doc>
<doc id="1022675" url="https://pl.wikipedia.org/wiki?curid=1022675" title="Forsythe">
Forsythe

Forsythe - język programowania, pochodna języka ALGOL 60, w którym starano się uzyskać maksymalną jednolitość i ogólne przeznaczenie, zachowując zarazem bazowy charakter Algolu.
Linki zewnętrzne.
http://citeseer.ist.psu.edu/161285.html

</doc>
<doc id="1022677" url="https://pl.wikipedia.org/wiki?curid=1022677" title="Jan Kantyka">
Jan Kantyka

Jan Eugeniusz Kantyka (ur. 1933) – polski historyk, politolog, profesor nauk humanistycznych. Specjalizuje się w historii najnowszej i historii ruchu robotniczego.
Życiorys.
W czasach PRL był długoletnim członkiem Komitetu Redakcyjnego kwartalnika KC PZPR „Z Pola Walki”, w którym publikowano artykuły na temat historii polskiego i międzynarodowego ruchu robotniczego i komunistycznego. Autor haseł w "Słowniku biograficznym działaczy polskiego ruchu robotniczego".
W 1995 otrzymał tytuł naukowy profesora nauk humanistycznych.
Był pracownikiem naukowym Instytutu Nauk Politycznych i Dziennikarstwa Uniwersytetu Śląskiego w Katowicach, Wydziału Nauk Społeczno-Pedagogicznych w Katowicach Wyższej Szkoła Pedagogicznej Towarzystwa Wiedzy Powszechnej oraz Wyższej Szkoły Bankowości i Finansów w Bielsku-Białej.

</doc>
<doc id="1022678" url="https://pl.wikipedia.org/wiki?curid=1022678" title="Aaron Neville">
Aaron Neville

Aaron Neville (ur. 24 stycznia 1941 w Nowym Orleanie) – amerykański piosenkarz soul/R&amp;B. Członek grupy The Neville Brothers. W karierze solowej jego największymi sukcesami były single „Tell It Like It Is” z 1966 roku oraz „Don't Know Much” i „All My Life” z 1989 roku (obydwa w duecie z Lindą Ronstadt). Piosenkarz wyróżnia się charakterystycznym stylem śpiewu – jak sam twierdzi – wzorowanym na jodłowaniu.

</doc>
<doc id="1022679" url="https://pl.wikipedia.org/wiki?curid=1022679" title="Kempo">
Kempo



</doc>
<doc id="1022680" url="https://pl.wikipedia.org/wiki?curid=1022680" title="Edward Słoński">
Edward Słoński

Edward Słoński (ur. 23 października 1872 w Zapasiszkach, zm. 24 lipca 1926 w Warszawie) – polski poeta i prozaik.
Zarys biograficzny.
Edward Słoński urodził się w Zapasiszkach w powiecie drysieńskim (obecnie Paszeńki na Białorusi). Syn Edwarda Słońskiego i Moniki Grzymałowskiej.
Pobierał nauki w Kazaniu, Wilnie i Warszawie, uzyskując zawód dentysty. Był działaczem Polskiej Partii Socjalistycznej. Za działalność socjalistyczną był zsyłany już w XIX w., potem wielokrotnie aresztowany i więziony w Cytadeli.
Na początku 1915 roku wstąpił do Legionów Polskich, brał udział w wojnie z bolszewikami. Do 1921 roku służył w Wojsku Polskim.
Następnie porzucił swój wyuczony zawód na rzecz pracy literackiej i wydawniczej.
Po ciężkiej chorobie zmarł w biedzie i zapomnieniu w wieku 54 lat w swoim mieszkaniu przy ul. Pięknej w Warszawie. Został pochowany na cmentarzu Powązkowskim (kwatera 233-1-7/8).
Twórczość.
Podczas I wojny światowej tworzył poezję patriotyczną związaną z Legionami. Napisał wówczas popularne wiersze: "Ta, co nie zginęła" (1914), "Idzie żołnierz borem lasem..." (1916), "Już ją widzieli idącą" (1917) oraz "Wojenko, wojenko" (1917).
W swej twórczości literackiej nawiązywał do romantyzmu, zachęcał do rewolucyjnych przemian społecznych.
Pisał również książki dla dzieci i młodzieży.

</doc>
<doc id="1022681" url="https://pl.wikipedia.org/wiki?curid=1022681" title="13 Dywizja Pancerna (III Rzesza)">
13 Dywizja Pancerna (III Rzesza)

13 Dywizja Pancerna (niem. "13. Panzer-Division") – niemiecka dywizja pancerna z okresu II wojny światowej
Historia.
Dywizja została sformowana na podstawie rozkazu z 11 października 1940 roku ze stacjonującej w Wiedniu 13 Dywizji Piechoty (zmotoryzowanej). Sama organizacja dywizji nastąpiła już na terenie Rumunii, gdzie została przerzucona w listopadzie 1940 roku i gdzie przebywała do czerwca 1941 roku.
W czerwcu 1941 roku licząca 147 czołgów dywizja zostaje włączona w skład 1 Grupy Pancernej Grupy Armii „Południe”, w składzie której wzięła udział w ataku na ZSRR. Walczy w tym czasie na południowym odcinku frontu wschodniego do października 1942 roku. 
W październiku 1942 roku wchodzi w skład nowo utworzonej Grupy Armii „A” bierze udział w ofensywie mającej na celu zajęcie Kaukazu. W rejonie Kaukazu walczy do lutego 1943 roku a następnie cofa się na Kubań i walczy na jego terenie do września 1943 roku. Następnie wycofuje się na teren Ukraina, gdzie walczy m.in. w styczniu 1944 roku pod Krzywym Rogiem. 
W kwietniu 1944 roku wchodzi w skład Grupy Armii „Południowa Ukraina” i broni linii rzeki Dniestr. W trakcie tych walk które trwały do sierpnia 1944 roku dywizja zostaje całkowicie rozbita i rozstaje rozwiązana.
W październiku 1944 roku na terenie Węgier dywizja została odtworzona i wzięła udział w walkach pod Budapesztem w styczniu 1945 roku. W trakcie tych walk ponownie zostaje rozbita. W lutym 1945 roku resztki jej oddziałów włączono w skład nowo utworzonej Dywizji Pancernej „Feldherrnhalle 2”.

</doc>
<doc id="1022682" url="https://pl.wikipedia.org/wiki?curid=1022682" title="Argyrozaur">
Argyrozaur

Argyrozaur ("Argyrosaurus superbus") – zauropod z grupy tytanozaurów (Titanosauria).
Żył w epoce późnej kredy (ok. 83-65 mln lat temu) na terenach Ameryki Południowej. Długość ciała ok. 20-30 m, wysokość ok. 8 m, masa ok. 80 t. Jego szczątki znaleziono w Argentynie (prowincja Chubut) i w Urugwaju.

</doc>
<doc id="1022692" url="https://pl.wikipedia.org/wiki?curid=1022692" title="Tom Smith">
Tom Smith

Tom Smith (ur. 29 kwietnia 1981 w Stroud, Gloucestershire) – angielski wokalista, gitarzysta oraz twórca tekstów w zespole Editors.
Tom Smith studiował technologię muzyczną na Staffordshire University. Jako nastolatek słuchał Oasis i Blur. To właśnie słuchając ich nagrań nauczył się grać na gitarze. Przed założeniem zespołu pracował w call center, gdzie poznał Russela. Jego styl śpiewania porównuje się do takich postpunkowych wokalistów jak: Ian Curtis (Joy Division), Robert Smith (The Cure), Michael Stipe (R.E.M.), a przede wszystkim Paul Banks (Interpol). W zespole Editors odpowiada za wokal, gitarę, klawisze, teksty. Mieszka w Londynie. 

</doc>
<doc id="1022704" url="https://pl.wikipedia.org/wiki?curid=1022704" title="Nowy Ratusz w Lublinie">
Nowy Ratusz w Lublinie

Nowy Ratusz – ratusz w Lublinie wybudowany w latach 1827-1828 w stylu klasycystycznym na miejscu dawnego klasztoru karmelitów bosych. Współcześnie Ratusz nadal pełni funkcje administracyjne, będąc siedzibą Prezydenta Miasta Lublin oraz Rady Miasta Lublin.
Historia.
Nowy Ratusz w Lublinie powstał w miejscu dawnego klasztoru karmelitów bosych. Już w roku 1611 planowano budowę Magistratu. Zygmunt III Waza wydał w tym celu specjalne przyzwolenie. Jednak do Lublina przybyli karmelici, którzy zapragnęli zbudować dla siebie klasztor dokładnie w miejscu planowanej budowy Magistratu. Nabyli grunty na różne, w tym bezprawne, metody i zbudowali kompleks klasztorny.
20 kwietnia 1803 o godzinie 23.00 wybuchł wielki pożar klasztoru. Karmelici opuścili budynki, w 1807 rząd austriacki wystawił ruiny na licytację, w 1826 nabył je Magistrat miasta Lublina. Ze względów oszczędnościowych na początku urzędnicy musieli pracować w zniszczonych murach klasztornych. Dopiero po interwencjach dziennikarzy lubelskich, postanowiono tu zbudować Magistrat. Prace trwały w latach 1827-1828. Autorem przebudowy był Aleksander Groffe, prace nadzorował Jakub Hempel. Ratusz wybudowano w stylu klasycystycznym.
II wojna światowa.
Podczas II wojny światowej budynek uległ zniszczeniu w 1939 oraz podczas wyzwalania Lublina w 1944. Odbudowa Ratusza trwała w latach 1947-1952. Budynek zachował dziewiętnastowieczną klasycystyczną formę. Podczas bombardowań w 1944 w piwnicach Ratusza uwięzieni zostali ludzie, którzy z głodu zostali zmuszeni do kanibalizmu.

</doc>
<doc id="1022708" url="https://pl.wikipedia.org/wiki?curid=1022708" title="Flaga Białoruskiej SRR">
Flaga Białoruskiej SRR

Białoruś, najpierw jako państwo socjalistyczne w latach 1919–1924, później jako jedna z republik radzieckich w składzie ZSRR w latach 1924–1991, posiadała kolejno pięć flag. Dominującym kolorem flagi była czerwień – barwa flagi ZSRR. Kolor ten od czasów Komuny Paryskiej był symbolem ruchu komunistycznego i robotniczego, jako nawiązanie do przelanej przez robotników krwi.
Flaga Socjalistycznej Radzieckiej Republiki Białorusi w roku 1919.
Socjalistyczna Radziecka Republika Białorusi została proklamowana 1 stycznia 1919 roku i istniała do 27 lutego 1919 roku. 3 lutego 1919 roku została przyjęta Konstytucja, której Artykuł 2 Rozdziału trzeciego ustanawiał flagę państwa:
Flaga Litbiełu 1919–1920.
Od 27 lutego 1919 roku do 6 czerwca 1920 roku w utworzonym z terytoriów ówczesnej Białoruskiej i Litewskiej SRR państwie Litbieł za flagę uznawano czerwony płat tkaniny, mimo że nie wydano nigdy żadnego rozporządzenia, regulującego tę kwestię.
Flaga Socjalistycznej Radzieckiej Republiki Białorusi 1920–1937.
31 lipca 1920 roku została reaktowana Socjalistyczna Radziecka Republika Białorusi (SRRB) – Социалистическая Советская Республика Белоруссии (ССРБ), w której używano flagi z 1919 roku z dodaniem abrewiatury "ССРБ". Wizerunek flagi nie zachował się, został zrekonstruowany na podstawie opisu. 30 grudnia 1922 roku SRRB weszła w skład ZSRR, a we wrześniu 1924 roku białoruska Rada Komisarzy Ludowych, "Sownarkom", zaproponowała nową flagę państwa – czerwoną z wizerunkiem godła przy drzewcu.
Od 8 października do 9 grudnia 1924 roku Białoruski Instytut Kultury pracował nad projektem nowej flagi. 10 grudnia 1924 roku "Sownarkom" i Centralna Komisja Wyborcza ("ЦИК") protokołem nr 51 zatwierdziły projekt rysunku flagi: sierp i młot w wieńcu z żółtych kłosów i gałęzi dębowej na czerwonym płacie tkaniny, napis "БССР" na białoruskim ornamencie, u góry pięciopromienna gwiazda. Protokół nie został opublikowany.
Zgodnie z artykułem 75 Konstytucji Białoruskiej SRR z 1927 roku flaga SRRB była czerwona, u góry przy drzewcu została umieszczona abrewiatura "БССР" w kolorze złotym. Po raz pierwszy wykonany został także etalon flagi.
Flaga Białoruskiej Socjalistycznej Republiki Radzieckiej.
1937–1940.
10 lutego 1937 roku została przyjęta nowa Konstytucja Białoruskiej SRR. Flaga została opisana w artykule 120:
5 kwietnia 1937 roku Prezydium Centralnej Komisji Wyborczej Białoruskiej SRR wydało ustawę „O państwowym godle i fladze BSRR”, które zatwierdzało oficjalny wygląd godła i flagi.
1940–1951.
W 1940 roku zrezygnowano z używania na fladze sierpa i młota. Na czerwonym płacie tkaniny pozostał złoty napis "БССР" w obramowaniu.
1951–1991.
W 1951 roku Rada Wyższa wystąpiła do Akademii Nauk o zaprojektowanie nowej flagi państwowej. Do elementów, znajdujących się na fladze dodano ludowy ornament, wyhaftowany przez Matrionę Markiewicz – chłopkę ze wsi Kościeliszcze powiatu sienneńskiego. Praca była wykonana w 1917 roku i nazwana „Wschodzące słońce” – Восходящее солнце. Malarz Michaił Iwanowicz Gusiew wykonał szkic, a 25 grudnia 1951 roku Prezydium Rady Wyższej Białoruskiej SRR zatwierdziło wzór nowej flagi. Na czerwonym płacie tkaniny u góry przy drzewcu zostały umieszczone złoty sierp i młot oraz czerwona gwiazda. U dołu dodano poziomy zielony pas o szerokości 1/3 zajmujący szerokości flagi, przy drzewcu – pionowy pas ornamentu o szerokości 1/9 długości flagi. Na mocy ustawy z 27 marca 1952 roku etalon flagi został zatwierdzony. Rozporządzenie Rady Wyższej o fladze zostało podpisane 8 maja 1956 roku, a 9 kwietnia 1981 roku w nowej redakcji tego rozporządzenia zostało zaznaczone, że na odwrocie flagi nie ma sierpa, młota i gwiazdy.

</doc>
<doc id="1022711" url="https://pl.wikipedia.org/wiki?curid=1022711" title="Tendaguria">
Tendaguria

Tendaguria ("Tendaguria tanzaniensis") – dinozaur z grupy zauropodów (Sauropoda) o niesprecyzowanej bliżej pozycji systematycznej
Żył w okresie późnej jury (ok. 152 mln lat temu) na terenach Afryki. Długość ciała ok. 20 m, masa ok. 40 t. Jego szczątki znaleziono w Tanzanii w okolicach wzgórza Tendaguru.

</doc>
<doc id="1022712" url="https://pl.wikipedia.org/wiki?curid=1022712" title="Zee">
Zee

Zee – angielski zespół założony w 1983 roku przez Richarda Wrighta oraz Dave'a Harrissa grający muzykę elektroniczną i art rocka. Grupa w 1984 nagrała pierwszy i jedyny album Identity. Rok później zespół uległ rozwiązaniu.

</doc>
<doc id="1022713" url="https://pl.wikipedia.org/wiki?curid=1022713" title="Wyspy Chafarinas">
Wyspy Chafarinas



</doc>
<doc id="1022714" url="https://pl.wikipedia.org/wiki?curid=1022714" title="Chris Urbanowicz">
Chris Urbanowicz

Chris Urbanowicz (ur. 22 czerwca 1981 w Nottingham w Anglii) – brytyjski gitarzysta, członek zespołu Editors, w którym grał od jego założenia do 2012 roku. 
Życiorys.
Jego dziadkowie, zarówno ze strony matki, jak i ojca, byli Polakami, jednak jego rodzice urodzili się w Wielkiej Brytanii.
Przez trzy lata studiował technologię muzyczną na Staffordshire University wraz z przyszłymi członkami zespołu Editors. Później przez dwa lata, zanim zespół podpisał kontrakt z Kitchenware Records, pracował w sklepie obuwniczym w Birmingham, gdzie poznał Eda Laya – przyszłego członka Editors. Urbanowicz odpowiadał w większej części za muzykę. Mówi, że na jego sposób gry w dużym stopniu mają wpływ takie zespoły jak: The Walkmen, The Strokes, LCD Soundsystem, Kraftwerk czy Elbow. 17 kwietnia 2012 roku Chris opuścił zespół. W oficjalnym komunikacie podano, iż rozstają się w zgodzie i szacunku a sam Chris dopowiada: "Tak będzie lepiej dla zespołu".
Mieszka w Nottingham, jest kibicem Nottingham Forest Football Club

</doc>
<doc id="1022715" url="https://pl.wikipedia.org/wiki?curid=1022715" title="Pierre Drieu la Rochelle">
Pierre Drieu la Rochelle

Pierre-Eugéne Drieu la Rochelle (ur. 3 stycznia 1893 w Paryżu, zm. 15 marca 1945 pod Paryżem) – francuski prozaik, poeta, dramaturg i publicysta, przedstawiciel pokolenia, które francuscy historycy określili mianem nonkonformistów lat 30., podczas okupacji niemieckiej lat 1940–1944 zaliczany do tzw. ultrasów kolaboracji z Niemcami.
Młodość i początki kariery literackiej.
Po wybuchu I wojny światowej został zmobilizowany do armii francuskiej. Podczas walk kilkakrotnie był ranny. W 1917 r. został zdemobilizowany i powrócił do Paryża. W tym roku zadebiutował jako poeta tomem wierszy "Interrogation", napisanym w szpitalu wojskowym pod wrażeniem wydarzeń na froncie, zainspirowanym utworami Paula Claudela. To pierwsze dzieło Drieu La Rochelle'a miało kłopoty z cenzurą, gdyż obraz wojny, przedstawiony przez niego, mógł budzić nastroje pacyfistyczne. Zostało ono natomiast bardzo przychylnie przyjęte przez krytykę literacką. Pochlebną ocenę dał m.in. Louis Aragon, co stało się początkiem krótkiej, ale burzliwej przyjaźni między obu pisarzami. Wojna była najważniejszym, fundamentalnym wręcz doświadczeniem duchowym dla Drieu La Rochelle. Wojenne przeżycia uformowały jego katastroficzne, pesymistyczne widzenie świata z podkreśleniem całkowitej bezradności jednostki wobec dziejącej się wokół masakry. Zaatakował więc nowoczesną wojnę za jej anonimowy i bezduszny charakter, bo czasy, kiedy żołnierz wyruszał do walki w obronie „narodu”, „cywilizacji” czy „ojczyzny”, bezpowrotnie minęły, wartości te w nowoczesnym świecie straciły znaczenie. W 1920 r. wydał kolejny zbiór wierszy "Fond de cantine", ale po nim zaprzestał w zasadzie uprawiać lirykę. Na początku lat 20. ukazały się zbiory jego esejów politycznych ("Etat civil", "Mésure de la France"). Odtąd jego twórczość zaczęła biec niemal równolegle dwoma torami – publicystycznym oraz powieściowym. W tym czasie związał się też z dadaistami i surrealistami, lecz zraziły go do nich skrajnie lewicowe poglądy polityczne. Jego publicystyka tego okresu ("Mesure de la France", 1922; "Le jeune d’Européen", 1927; "Géneve ou Moscou", 1928) wyrażała poglądy liberalno-pacyfistyczne (z gorącą pochwałą Ligi Narodów), zaś powieści ("L’Homme couvert de femmes", 1921) – libertyński nastrój „szalonych lat” powojennych. Były one przepełnione nastrojem dekadentyzmu, w który popadła burżuazja, będąca symbolem upadku – pozbawiona energii, rozczarowana życiem i rozpustna. Sam Drieu La Rochelle przejął taki styl życia, odwiedzając domy publiczne i zażywając narkotyki. Pierwsze małżeństwo z Żydówką, Colette Jéramec, zakończyło się szybkim rozwodem.
Działalność polityczno-publicystyczna.
W latach 20. pisarz podjął współpracę z Action française, a następnie z faszystowską Francuską Partią Ludową (Parti populaire français, PPF), m.in. jako redaktor pisma "L`Émancipation Nationale".
Twórczość literacka w latach 30..
Lata 30. były najlepszym okresem twórczym P. Drieu La Rochelle. Napisał wówczas powieści: „Le Feu follet” (1931), „Drôle de voyage” (1933), „Beloukia” (1936), „Reveuse bourgeoisie” (1937), „Gilles” (1939) i zbiór nowel „La Comédie de Charleroi” (1934). Połączył w nich udanie dwie tradycje powieści francuskiej – z jednej strony kontynuował tradycję Balzakowskiego realizmu, zaś z drugiej był utalentowanym uczniem wielkich psychologów, Amiela, Maurice Barrèsa i Marcela Prousta. Podkreślając urodę jego stylu pisarskiego, psychologiczną subtelność i wnikliwość, z jaką analizował relacje łączące kobietę i mężczyznę, krytycy różnią się w ocenie, które z jego książek należy uznać za najlepsze. Pisał także do pism literackich, m.in. do „La Nouvelle Revue Française”. W rezultacie stał się czołową postacią francuskiego życia literackiego w okresie międzywojennym. Nie był jednak związany bliżej z żadną grupą literacką.
Okupacja niemiecka.
Po agresji Niemiec na Francję i jej kapitulacji w czerwcu 1940 r., Pierre Drieu La Rochelle zdecydowanie poparł kolaborację z okupantami. Zdecydował się pozostać w Paryżu. Początkowo poparł politykę prowadzoną przez przywódcę Francji Vichy, marszałka Philippe’a Pétaina. Szybko jednak zaczął ją krytykować za chwiejność i brak zdecydowania, a przede wszystkim za zbyt słabą współpracę z Niemcami. Miał własną wizję przyszłości Europy, w której nie widział miejsca dla narodów w ich obecnym kształcie. Francja musiała zginąć jako polityczna rzeczywistość, także Francuzi jako naród nie mieli już racji istnienia. Europa – według jego idei – to wspólnota duchowa obywateli wyzwolonych ze swojej przeszłości (politycznej i kulturowej), zdolnych tworzyć nowe wartości. To również kontynent bez żadnych granic, nacjonalizmów i demokracji. Zwycięstwo III Rzeszy miało uratować cywilizację europejską przed zagrażającym jej barbarzyństwem „azjatyckiego” sowietyzmu z jednej, a amerykanizmu z drugiej strony, natomiast zaprowadzić niezmechanizowany i nieegalitarny „europejski socjalizm narodowy”. W jego publicystyce pojawiły się wówczas po raz pierwszy wątki rasistowskie i antysemickie, gdyż wspólna Europa miała być tworzona przez „prawdziwych Europejczyków”, nieskażonych „biologicznym fatalizmem”, cechującym Żydów. Natomiast Niemcy dali szansę Francji po 1940 r. bycia sobą – „nordycki element” miał wprowadzić zdrowy ład na „zre-germanizowanym” kontynencie, zapewnić równowagę między elementami „nordyckimi” i „śródziemnomorskimi”.
Rozwijała się jego twórczość literacko-publicystyczna. Został redaktorem pisma „Je suis partout” oraz wychodzącego dalej pod okupacją pisma literackiego „La Nouvelle Revue Française”, z którym blisko współpracował w okresie międzywojennym. Opublikował kolejne książki: zbiory publicystyki ("Notes pour comprendre le siècle", "Le Français d’Europe") oraz kolejne powieści ("L’Homme à cheval", "Les Chiens de paille") i dramaty ("Charlotte Corday", "Le Chef").
Pod koniec 1942 r. w poglądach Pierre’a Drieu La Rochelle pojawiło się rozczarowanie rzeczywistością, związane z pierwszymi klęskami wojsk niemieckich na Wschodzie. Doszedł do wniosku, że jego nadzieje nie mają szans na spełnienie, a Europa zostanie w najbliższym czasie zniszczona i ponownie podzielona. Adolf Hitler nie zdoła ziścić jego idei, gdyż nie jest „europejskim”, lecz tylko niemieckim nacjonalistą. W rezultacie do jego twórczości literackiej ponownie powróciły wątki dekadenckie – pisarz przyoblekł się w szaty proroka wieszczącego zagładę Francji i Europy. Zwątpił też w literaturę, ponieważ nie dawała mu już poczucia duchowej siły, przestała być aktem twórczym, za pomocą którego mógłby formować nową rzeczywistość. Taką siłą stała się teraz śmierć, którą obsesyjnie gloryfikował na kartach swego dziennika. Jednakże nie wyrzekł się faszystowskich przekonań o potrzebie przebudowy Europy. Nadał im tylko nowy, apokaliptyczny wymiar – zniszczenie miało być kolejną drogą do osiągnięcia duchowej rewolucji zmieniającej postać świata.
Kiedy wojska alianckie zbliżały się do Paryża w sierpniu 1944 r., Drieu La Rochelle podjął pierwszą próbę samobójczą, biorąc dużą dawkę środków nasennych. Ponownie chciał się zabić w szpitalu, podcinając sobie żyły. Zaprzyjaźnieni z nim pisarze André Malraux i Louis Aragon próbowali umożliwić mu ucieczkę do Szwajcarii lub Hiszpanii, ale Drieu la Rochelle odmówił i ukrył się na prowincji. Ostatecznie 15 marca 1945 r. otruł się środkami nasennymi w amerykańskim szpitalu polowym, nie rozpoznany przez nikogo.
Podsumowanie.
Pierre Drieu la Rochelle pragnął stworzyć nową ideologiczną syntezę lewicy i prawicy, odrzucającej to, co było – jego zdaniem – „dekadenckie” w nich obu. Wzywał więc np. do zespolenia kapitalizmu i komunizmu, potępiając zarazem ich materializm i kładąc nacisk na bardziej „duchowe” podejście do polityki. Wyznawany przez niego europeizm, a nawet swoisty kosmopolityzm, wynikał w dużej części z jego krytycznego stosunku do nacjonalizmu, w którym widział anachronicznego oraz niebezpiecznego duchowo i politycznie dziedzica XIX-wiecznego materializmu.
Badacze uważają Pierre’a Drieu la Rochelle za najwybitniejszego, obok Roberta Brasillacha, przedstawiciela nurtu tzw. romantyzmu faszystowskiego.

</doc>
<doc id="1022717" url="https://pl.wikipedia.org/wiki?curid=1022717" title="Chafarinas">
Chafarinas



</doc>
<doc id="1022722" url="https://pl.wikipedia.org/wiki?curid=1022722" title="French Open 2007 (gra podwójna kobiet)">
French Open 2007 (gra podwójna kobiet)



</doc>
<doc id="1022723" url="https://pl.wikipedia.org/wiki?curid=1022723" title="Sytuacja prawna i społeczna osób LGBT w Ekwadorze">
Sytuacja prawna i społeczna osób LGBT w Ekwadorze

Prawo wobec kontaktów homoseksualnych.
Kontakty homoseksualne w Ekwadorze są legalne od 1998 roku. Zalegalizowano je na podstawie orzeczenia Trybunału Konstytucyjnego stwierdzającego niezgodność z konstytucją zakazu kontaktów homoseksualnych zawartego w kodeksie karnym. Wiek osób legalnie dopuszczających się kontaktów homo- i heteroseksualnych jest zrównany i wynosi 18 lat
Ochrona prawna przed dyskryminacją.
Ogólnokrajowa
W konstytucji kraju od 1998 roku istnieje zapis chroniący przed dyskryminacją przez wzgląd na orientację seksualną. Ekwador jest pierwszym latynoamerykańskim państwem, które zawarło taki zakaz w konstytucji.
Obecnie tylko 4 inne kraje (RPA, Fidżi, Szwajcaria i Portugalia) posiadają podobny zapis w ustawie zasadniczej. Geje nie są wykluczeni ze służby wojskowej.
Uznanie związków tej samej płci.
W 2008 roku Ekwador zalegalizował związki partnerskie.
Od 2019 roku małżeństwa homoseksualne w Ekwadorze są legalne 
Życie osób LGBT w kraju.
Pierwsza ekwadorska manifestacja gejów i lesbijek (licząca około 300 osób) w 2000 roku w Guayaquil została zaatakowana gazem łzawiącym przez policję. Szef miejscowej policji, oskarżony przez działaczy gejowskich o złamanie konstytucyjnego zakazu dyskryminacji osób homoseksualnych, w odpowiedzi zatrzymał 11 transseksualistów uczestniczących wcześniej w marszu i zwolnił ich z więzienia dopiero po przeprowadzeniu przymusowego badania na obecność wirusa HIV. Działanie to było sprzeczne z ekwadorskim prawem.
W 2001 roku Amnesty International opublikowała raport "Ecuador – Continued torture and ill-treatment of Lesbian, Gay, Bisexual and Transgendered people", w którym przedstawiła przypadki nękania osób homoseksualnych w Ekwadorze. W tym samym roku organizacja nadal notowała podobne wydarzenia w kraju, najczęściej związane z działalnością ekwadorskiej policji, m.in. seksualne wykorzystywanie, aresztowania bezpodstawne lub na podstawie rzekomego złamania przepisów o moralności publicznej (choć za to wykroczenie grozi tylko grzywna), obojętność policji wobec homofobicznych ataków, maltretowanie, pobicia.
Według Amnesty International w 2002 roku dwa przypadki pobić i gróźb wobec lesbijek zostały zignorowane przez ekwadorską policję. Ekwadorski Dyrektor ds. Praw Człowieka w Ministerstwie Spraw Wewnętrznych stwierdził, że „po przeprowadzeniu śledztwa na temat oskarżeń o dyskryminację policja orzekła, że nie miały miejsca żadne akty „dyskryminacji” [...]; tym niemniej oficerowie policji otrzymali podręcznik przygotowujący do postępowania z osobami należącymi do grup szczególnie podatnych na zranienie”.

</doc>
<doc id="1022724" url="https://pl.wikipedia.org/wiki?curid=1022724" title="Sytuacja homoseksualistów w Ekwadorze">
Sytuacja homoseksualistów w Ekwadorze



</doc>
<doc id="1022728" url="https://pl.wikipedia.org/wiki?curid=1022728" title="Gabeca Pallavolo">
Gabeca Pallavolo

Gabeca Pallavolo Spa - męski klub siatkarski z Włoch, powstały w 1975 roku w Carpenedolo. Obecnie baza klubu mieści się w Montichiari. W sezonie 1986/1987 klub awansował do Serie A, gdzie do dziś występuje regularnie. 
Największym sukcesem drużyny było 5. miejsce w walce o Mistrzostwo Włoch w 1993 roku, a także zdobycie dwukrotnie w 1991, 1993 Pucharu Top Teams. 
Obecnie klub występuje pod nazwą Acqua Paradiso Monza Brianza.
Sukcesy.
Puchar Europy Zdobywców Pucharów:
Superpuchar Europy:

</doc>
<doc id="1022730" url="https://pl.wikipedia.org/wiki?curid=1022730" title="Maggid">
Maggid



</doc>
<doc id="1022735" url="https://pl.wikipedia.org/wiki?curid=1022735" title="1 Węgierski Pułk Strzelców Szturmowych SS">
1 Węgierski Pułk Strzelców Szturmowych SS

1 Węgierski Pułk Strzelców Szturmowych SS (niem. "1. Ungarische SS-Sturmjäger Regiment") – ochotnicza jednostka wojskowa Waffen-SS złożona z Węgrów pod koniec II wojny światowej.
Pułk został utworzony 8 stycznia 1945 r. na Węgrzech. Na jego czele stanął SS-Sturmbannführer Kelemen Ridegh. Liczył ok. 5000 żołnierzy pochodzących z 1 i 2 Węgierskich Batalionów Narciarskich i składał się z I i II SS-Sturmjäger-Bataillon (dowódcy: SS-Hauptsturmführer Tamás von Barna i SS-Hauptsturmführer A. Lenk) oraz pododdziałów wsparcia i służb. Przydzielono go do IV Korpusu Pancernego SS, w składzie którego toczył ciężkie walki z Armią Czerwoną. Podczas odwrotu w marcu 1945 r. poszczególne pododdziały straciły ze sobą kontakt, działając następnie samodzielnie. Większość Węgrów skapitulowała na początku maja 1945 przed Amerykanami.

</doc>
<doc id="1022736" url="https://pl.wikipedia.org/wiki?curid=1022736" title="Tehuelczezaur">
Tehuelczezaur

Tehuelczezaur ("Tehuelchesaurus benitezii") – dinozaur z grupy zauropodów; pierwotnie uważany był za bliskiego krewnego omeizaura, nowsze analizy kladystyczne sugerują jednak, że w rzeczywistości jest on bazalnym przedstawicielem grupy Titanosauriformes lub jej bliskim krewnym. Z analizy kladystycznej przeprowadzonej przez Carballido i współpracowników (2011) wynika, że "Tehuelchesaurus" był bazalnym przedstawicielem kladu Camarasauromorpha nie należącym do Titanosauriformes; według tej analizy taksonem siostrzanym do rodzaju "Tehuelchesaurus" był europejski "Galveosaurus". Nazwa została nadana na cześć Indian Tehuelche.
Żył na przełomie jury i kredy na terenach Ameryki Południowej; pierwotnie zakładano, że skały, w których odkryto jego skamieniałości należą do środkowojurajskiej (prawdopodobnie kelowej) formacji Cañadón Asfalto, jednak późniejsze badania dowiodły, że w rzeczywistości należą one do późnojurajskiej (kimeryd-tyton) lub wczesnokredowej formacji Cañadón Calcáreo. Długość ciała ok. 15 m (lewa kość ramienna 1,14 m, prawa kość udowa 1,53 m, lewa kość udowa 1,58 m, prawa łopatka 1,75 m). Jego szczątki znaleziono w Argentynie (w prowincji Chubut).

</doc>
<doc id="1022738" url="https://pl.wikipedia.org/wiki?curid=1022738" title="Studio Teatralne Koło">
Studio Teatralne Koło

Studio Teatralne "Koło" – niezależna grupa teatralna założona w 1997 roku z inicjatywy studentów Akademii Teatralnej w Warszawie i krakowskiej Państwowej Wyższej Szkoły Teatralnej, od 2002 roku działająca w formie stowarzyszenia. Jej celem od początku działalności było tworzenie niezależnych produkcji teatralnych. Spektakle Koła oparte są głównie na autorskich scenariuszach Igora Gorzkowskiego. Przedstawienia były grane w salach Akademii Teatralnej, na scenach warszawskich teatrów: Prochownia, Studio, Montownia, w klubowej przestrzeni Galerii Pruderia, w postindustrialnych wnętrzach Państwowych Zakładów Optycznych przy ul. Grochowskiej w Warszawie, czy Centralnym Basenie Artystycznym. Obecnie (wrzesień 2009) bez własnej sceny.
Koło tworzą ludzie profesjonalnie zajmujący się teatrem: aktorzy, reżyserzy, producenci. Stowarzyszenie wielokrotnie było producentem przedsięwzięć teatralnych niezależnych twórców. Współpracuje m.in. z Galerią Pruderia, Grupą Twożywo, austriackim forum kultury, Stowarzyszeniem Artanimacje (festiwale Mały Azyl i Projekt Folklor), Urzędem Miasta Stołecznego Warszawa, Fundacją Współpracy Polsko-Niemieckiej, Towarzystwem Inicjatyw Twórczych ę. Ostatnim dużym przedsięwzięciem współtworzonym przez Koło był kilkuczęściowy festiwal społeczno-artystyczny Projekt Praga.

</doc>
<doc id="1022742" url="https://pl.wikipedia.org/wiki?curid=1022742" title="Al Hoceima">
Al Hoceima



</doc>
<doc id="1022743" url="https://pl.wikipedia.org/wiki?curid=1022743" title="101 dalmatyńczyków (film 1961)">
101 dalmatyńczyków (film 1961)

101 dalmatyńczyków () – amerykański film animowany. Siedemnasty film w oficjalnym kanonie animacji Walta Disneya. Film wyprodukował Walt Disney, natomiast dystrybucją zajęła się Buena Vista Distribution. Premiera odbyła się 25 stycznia 1961 roku. Scenariusz oparto na powieści Dodie Smith o tym samym tytule. 
W 2003 roku Disney wydał kontynuację filmu "101 dalmatyńczyków II. Londyńska przygoda".
W Polsce film był wyświetlany w kinach, w latach 60. z polskim dubbingiem. W roku 1995 stworzono nową wersję dubbingową.
Był to pierwszy film studia Disneya wykonany szkicową techniką animacji; w ten sposób tworzono również kolejne animowane filmy wytwórni do "Przygód Kubusia Puchatka" (1977) włącznie.
Otrzymał pozytywne recenzje; serwis Rotten Tomatoes przyznał mu wynik 97% i średnią ocenę 8/10.
Wersja polska.
Polski dubbing z 1966 roku.
Wersja polska: Studio Opracowań Filmów, Oddział w Łodzi
Reżyser: Maria Piotrowska
Tekst: Janina Walkiewicz
Dźwięk: Anatol Łapuchowski
Montaż: Łucja Kryńska
Wystąpili:
Polski dubbing z 1995 roku.
Wersja polska: Studio Opracowań Filmów w Warszawie
Reżyser: Ewa Złotowska
Dialogi: 
Dźwięk: Jerzy Januszewski
Montaż: Halina Ryszowecka
Opracowanie muzyczne: Mirosław Janowski
Kierownik produkcji: Andrzej Oleksiak
Wystąpili:
i inni

</doc>
<doc id="1022747" url="https://pl.wikipedia.org/wiki?curid=1022747" title="Al-Hoceima">
Al-Hoceima



</doc>
<doc id="1022753" url="https://pl.wikipedia.org/wiki?curid=1022753" title="Pigmejka karłowata">
Pigmejka karłowata

Pigmejka karłowata, pigmejka, uistiti pigmejka ("Cebuella pygmaea") – gatunek ssaka naczelnego z rodziny pazurkowcowatych (Callitrichidae).
Zasięg występowania.
Pigmejka karłowata występuje na obszarach górnego biegu Amazonki w południowej Kolumbii, zachodnia Brazylii, północno-wschodnim Ekwadorze i północnym Peru, na północ od Solimões (górny bieg Amazonki) i Napo, na wschód do ujścia Japurá i na południe od Caqueta do Andów.
Taksonomia.
Gatunek po raz pierwszy naukowo opisał w 1823 roku niemiecki przyrodnik Johann Baptist von Spix nadając mu nazwę "Iacchus pygmaeus". Jako miejsce typowe odłowu holotypu Spix wskazał Tabatingę, na obszarze rzeki Solimões, w Amazonce, w Brazylii. 
Z badań Boubli i współpracowników (w druku) wynika, że populacje tradycyjnie zaliczane do gatunku "C. pygmaea" należą do dwóch odrębnych gatunków, z których jeden zasiedla obszary nad rzeką Japurá, a drugi – obszary na południe od Solimões. Zdrowe mieszańce "C. pygmaea" z "Callithrix jacchus" zostały uzyskane w niewoli, a niektóre ujęcia systematyczne uznają "Cebuella" za podrodzaj "Callithrix". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Pigmejka karłowata jest najmniejszym przedstawicielem małp – długość ciała (bez ogona) 12-16 cm, długość ogona od 17–23 cm; masa ciała 85–140 g. Samice są nieco większe od samców. Futro zielonożółte z ciemnobrązowymi plamami, na brzuchu żółtopomarańczowe. 
Ekologia.
Pigmejki karłowate żyją najczęściej w parach lub małych, rodzinnych grupach. Opiekę nad młodymi sprawuje ojciec oraz ewentualnie starsze męskie potomstwo; rola matki sprowadza się głównie do karmienia. 
Doskonale wspina się po drzewach dzięki przystosowanym do tego celu pazurom. Pigmejka karłowata jest aktywna w dzień; noce spędza w dziuplach, rozwidleniach konarów drzew lub ptasich gniazdach. Jest wszystkożerna – żywi się owocami, liśćmi, owadami, larwami oraz małymi kręgowcami i bezkręgowcami, ale jej ulubionym pokarmem jest sok i żywica drzew.
Zajmowane terytorium znakują wydzieliną gruczołów zapachowych.
Ciąża trwa ok. 140 dni, jednorazowo rodzi się do 3 młodych. 
Osobniki komunikują się za pomocą odgłosów podobnych do świergotu ptaków - trele umożliwiają porozumiewanie się na odległość, gwizdy i charakterystyczne odgłosy przypominające kliknięcie mają za zadanie ostrzegać przed zagrożeniem. Część sygnałów nadawana jest w formie ultradźwięków niesłyszalnych dla człowieka.
W niewoli pigmejka karłowata może żyć do 16 lat, długość życia w warunkach naturalnych nie jest znana.

</doc>
<doc id="1022755" url="https://pl.wikipedia.org/wiki?curid=1022755" title="Jerada">
Jerada



</doc>
<doc id="1022756" url="https://pl.wikipedia.org/wiki?curid=1022756" title="Karol de Mayenne">
Karol de Mayenne

Karol de Mayenne oryg. Charles de Mayenne (ur. 26 marca 1554 w Alençon, zm. 3 października 1611 w Soissons) – książę de Mayenne, pochodził z rodu Gwizjuszy, jeden z przywódców Ligi Katolickiej podczas francuskich wojen religijnych, drugi syn Franciszka Lotaryńskiego, księcia de Guise, i Anny, córki Ercole II d’Este, księcia Modeny. Młodszy brat Henryka I, księcia de Guise.
Karol nie był obecny we Francji podczas nocy św. Bartłomieja w 1572 r., ale jeszcze w tym samym roku otrzymał parowski tytuł księcia de Mayenne. Rok później brał udział w oblężeniu La Rochelle. W tymże roku towarzyszył księciu andegaweńskiemu w podróży do Polski, gdzie książę został wybrany królem. Karol nie przebywał długo w Polsce i wrócił do Francji jeszcze przez końcem roku.
We Francji przyłączył się do ultrakatolickiego stronnictwa swojego brata, księcia Henryka de Guise. W 1577 r. odniósł sukcesy w walkach z hugenotami w Poitou. Jako gubernator Burgundii przyczynił się w 1585 r. do poparcia przez tę prowincję Ligi Katolickiej. Był jednym z wodzów Ligi. Po zamordowaniu swoich dwóch braci w Blois w grudniu 1588 r. Karol de Mayenne został przywódcą Ligi Katolickiej.
Ambasador Najjaśniejszej Republiki Weneckiej, Mocenigo, twierdził, że Mayenne ostrzegł króla Henryka III (dawnego księcia andegaweńskiego), że istnieje spisek, który ma na celu porwanie króla i przewiezienie go do wrogiemu mu Paryża. Kiedy książę de Mayenne przebywał w Lyonie przyszedł doń list od Henryka z wiadomością o zamordowaniu braci księcia. Król pisał, że uczynił tak po ostrzeżeniach Karola. Nakazał również powrót księcia do Burgundii.
Zaraz po otrzymaniu listu Mayenne rozpoczął przygotowania do marszu na Paryż. Spróbował odbić tych swoich krewnych, którzy zostali aresztowani w Blois, ale bezskutecznie. W lutym 1589 r. na czele wojsk z Burgundii i Szampanii wkroczył do Paryża. Paryżanie byli gorliwymi stronnikami Ligi Katolickiej i domu Gwizjuszy. Wieść o zamordowaniu dwóch przywódców Ligi wywołała wściekłość w Paryżu. Kiedy Karol wkraczał do Paryża okazało się, że miasto znajduje się pod kontrolą reprezentantów 16 dzielnic Paryża, gorliwych stronników Ligi.
Karol utworzył radę generalną do zajmowania się sprawami miasta i relacjami z innymi miastami popierającymi Ligę. Każda dzielnica miała wysłać czterech delegatów. Rada miała zostać zasilona ludźmi nominowanymi przez Karola. On sam przyjął tytuł „porucznika-generała państwa i korony francuskiej” i złożył przysięgę przed paryskim parlamentem.
W kwietniu książę ruszył do Tours. Król Henryk III zawarł sojusz z królem Nawarry, protestantem Henrykiem Burbonem. Połączone siły obu królów zmusiły wojska Ligi do odwrotu. Henryk III rozpoczął oblężenie Paryża, ale w jego trakcie został zamordowany przez fanatycznego dominikanina. Zmarł bezpotomnie. Oznaczało to, że w myśl prawa salickiego kolejnym królem został Henryk z Nawarry jako Henryk IV.
Książę de Mayenne był namawiany do tego, aby on sam zażądał dla siebie francuskiej korony. Książę pozostał jednak wierny programowi Ligi i ogłosił królem Karola kardynała de Burbon jako Karola X. Potencjalny władca był jednak bezdzietnym starcem, dodatkowo znajdował się wówczas w rękach Henryka IV. Henryk wycofał się do Dieppe, gdzie podążył za nim Karol. Po drodze połączył się z wojskami swojego kuzyna, Karola, księcia d'Aumale, i Karola II de Cossé, hrabiego de Brissac. Karol zmusił wojska królewskie do bitwy pod Arques (wrzesień 1589), ale poniósł klęskę. Henryk ominął jego armię i ruszył na Paryż, wycofał się jednak spod miasta gdy przybyły tam oddziały Ligi.
W 1590 r. Karol de Mayenne otrzymał posiłki z hiszpańskich Niderlandów i na nowo rozpoczął działania wojenne. 14 marca starł się z wojskami królewskimi pod Ivry, ale poniósł całkowitą klęskę i ratował się ucieczką do Mantes. We wrześniu zebrał kolejną armię w Meaux i wsparty przez księcia Aleksandra Farnese, przysłanego przez króla Hiszpanii Filipa II, ruszył na odsiecz obleganemu przez Henryka IV Paryżowi. Król został zmuszony do odstąpienia od miasta. W tym czasie zmarł jednak „król Ligi” Karol X, co skomplikowało sytuację Ligi Katolickiej. Księciu de Mayenne zaczęła również ciążyć pomoc hiszpańskiego króla.
Radykalne skrzydło Ligi, reprezentowane przez tzw. „paryską szesnastkę"', naciskało Karola do wyboru kolejnego katolickiego króla Francji oraz do przyjęcia pomocy od Hiszpanów. Karol nie lubił radykalnych demagogów i przychylał się bardziej do umiarkowanego skrzydła Ligi, które chciało dążyć do ugody z Henrykiem IV. Postanowił więc uciszyć radykałów, których władza znacznie wzrosła podczas nieobecności księcia w Paryżu. Kiedy w listopadzie 1591 r. przedstawiciele „szesnastki” skazali na śmierć i stracili przedstawiciela umiarkowanego skrzydła, przewodniczącego paryskiego parlamentu Barnabe Brissona, Mayenne wrócił do Paryża i kazał ściąć czterech radykałów, którzy zostali pozbawieni wpływów w Lidze.
Wkrótce potem Mayenne rozpoczął negocjacje z Henrykiem IV. Równocześnie wciąż oficjalnie popierał stanowisko Filipa II Hiszpańskiego, który chciał aby korona Francji przypadła jego córce Izabeli, po kądzieli wnuczce króla Francji Henryka II. Karol de Mayenne zażądał od Henryka IV przejścia na katolicyzm, zanim uzyska od oficjalne poparcie Ligi. Zażądał również od Henryka potwierdzenia wszystkich urzędów, jakie w ciągu minionych lat uzyskał on sam i jego rodzina.
W 1593 r. Karol zwołał Stany Generalne do Paryża i przedstawił przed nimi roszczenia hiszpańskiej infantki. Deputowani zaprotestowali jednak przeciwko obcym interwencjom. 31 lipca 1593 r. Mayenne podpisał z Henrykiem rozejm w La Villette. Henryk przeszedł na katolicyzm i w 1594 r. koronował się na króla Francji. Jednak nie cała Liga Katolicka pogodziła się z Henrykiem. Wspierani przez Hiszpanów przeciwnicy Henryka, do których dołączył wkrótce de Mayenne, kontynuowali wojnę. Mayenne dopiero po przegranej bitwie pod Fontaine-Française doszedł do porozumienia z Henrykiem i zawarł z nim pokój w październiku 1595 r.
Henryk IV pozwolił księciu zatrzymać jego posiadłości w Chalon-sur-Saône, Seurre i Soissons, ale tylko na okres trzech lat. Syn księcia, Henryk, został gubernatorem Île-de-France. Henryk zapłacił również Karolowi spore odszkodowanie.
6 sierpnia 1576 r. Karol poślubił Henriettę Sabaudzką, markizę de Villars. Karol i Henrietta mieli razem dwóch synów i dwie córki:

</doc>
<doc id="1022758" url="https://pl.wikipedia.org/wiki?curid=1022758" title="FK Homel">
FK Homel

Futbolny Kłub Homel () – białoruski klub piłkarski z siedzibą w Homlu, grający w Wyszejszaja liha. Założony w 1959 roku, jako Lakamatyu Homel.
Historia.
Chronologia nazw:
W 1959 doszło do założenia Lakamatyu - największego wielosekcyjnego klubu sportowego w Homlu (m.in. z sekcją piłki nożnej) - jako spadkobiercę, utworzonego w 1938, Spartaka. W 1964 przemianowano go właśnie na Spartak Homel, a do kolejnej zmiany nazwy - na Homsielmasz Homel - doszło w 1969 i pod tym szyldem przetrwał on do końca ZSRR (z dwuletnią przerwą w latach 1976-1978, jako Maszynabudaunik). W tamtym czasie drużyna występowała m.in. w IV lidze radzieckiej - najniższej sowieckiej klasie centralnej. W 1992 znalazła się natomiast w gronie 16 zespołów, które przystąpiły do premierowego sezonu białoruskiej ekstraklasy. W końcowej tabeli Homsielmasz zajął ostatnie miejsce, jednak na skutek reformy strukturalnej pozostał na najwyższym szczeblu rozgrywkowym. Od 1995 drużyna występuje, jako jednosekcyjny klub piłkarski FK Homel. W 1999 zadebiutowała ona w europejskich pucharach meczem z FC Hradec Králové w 1 rundzie Pucharu Intertoto, zaś sezon później w Pucharze UEFA (przeciwko AIK Fotboll). Największym osiągnięciem zespołu jest mistrzostwo i Puchar Białorusi. W sezonie 2008/2009 FK Homel został wyeliminowany przez Legię Warszawa w I rundzie eliminacyjnej Pucharu UEFA (0:0 i 1:4). W 2009 roku klub spadł do II ligi.

</doc>
<doc id="1022759" url="https://pl.wikipedia.org/wiki?curid=1022759" title="Retozaur">
Retozaur

Retozaur ("Rhoetosaurus brownei") – dinozaury z grupy zauropodów (Sauropoda). Z analizy kladystycznej przeprowadzonej przez Naira i Salisbury'ego (2012) wynika, że był on zauropodem z kladu Gravisauria (obejmującego ostatniego wspólnego przodka rodzajów "Tazoudasaurus" i "Saltasaurus" oraz wszystkich jego potomków) nie należącym do neozauropodów, lecz jego dokładna pozycja filogenetyczna jest niepewna (z tym że mało prawdopodobne jest jego bliskie pokrewieństwo z zauropodami żyjącymi w jurze na terenach dzisiejszej wschodniej Azji). Jego nazwa znaczy "jaszczur Reta" (Ret - tytan z greckiej mitologii).
Żył w okresie jury (ok. 180-175 mln lat temu) na terenach Australii. Długość ciała ok. 18 m, wysokość ok. 4 m, masa ok. 20 t. Jego szczątki znaleziono w Australii (w stanie Queensland).
Był to zauropod o niezbyt długiej szyi i ogonie.

</doc>
<doc id="1022763" url="https://pl.wikipedia.org/wiki?curid=1022763" title="Oujda">
Oujda



</doc>
<doc id="1022767" url="https://pl.wikipedia.org/wiki?curid=1022767" title="Książęta Mayenne">
Książęta Mayenne



</doc>
<doc id="1022769" url="https://pl.wikipedia.org/wiki?curid=1022769" title="Dym i lustra">
Dym i lustra

Dym i lustra. Opowiadania i złudzenia (ang. "Smoke and Mirrors: Short fictions and illusions", 1998) – zbiór opowiadań autorstwa Neila Gaimana wydany w Polsce w 2002 roku przez Wydawnictwo Mag. Książkę przetłumaczyła Paulina Braiter.
Wewnątrz znajduje się obszerny wstęp, napisany przez samego autora, zawierający opowiadanie "Prezent ślubny". Wstęp przybliża okoliczności powstania znajdujących się w książce utworów. W drugim wydaniu (2004) uzupełniono zbiór o pięć opowiadań (zaznaczone w spisie).

</doc>
<doc id="1022771" url="https://pl.wikipedia.org/wiki?curid=1022771" title="Piotr I z Courtenay">
Piotr I z Courtenay

Piotr I z Courtenay, fr. Pierre I de Courteney (ur. we wrześniu 1126, zm. 10 kwietnia 1183) – najmłodszy syn Ludwika VI Grubego, króla Francji, i jego drugiej żony Adelajdy z Maurienne, córki Humberta II Grubego, hrabiego Sabaudii. Ojciec władcy Cesarstwa Łacińskiego Piotra II de Courtenaya.
Życiorys.
Towarzyszył swoim braciom Ludwikowi VII Młodemu i Robertowi I z Dreux oraz kuzynowi Henrykowi I z Szampanii podczas II krucjaty. W tym czasie poznał również swojego przyszłego teścia Renaulda z Courtenay. W 1150 ożenił się z Elżbietą, dziedziczką Courtenay (ur. 1127, zm. wrzesień 1205), córką Renaulda i Hawisy du Donjon. Z małżeństwa z Elżbietą pochodziło siedmioro dzieci:
Zmarł w Palestynie w 1183 i został pochowany w katedrze w Exeter, w Anglii.

</doc>
<doc id="1022774" url="https://pl.wikipedia.org/wiki?curid=1022774" title="Piemonte Volley">
Piemonte Volley

Piemonte Volley – męski klub siatkarski z Włoch, powstały w 1958 roku z siedzibą w mieście Cuneo. Do Serie A awansował w 1989 roku.
Od sezonu 2004/2005 drużyna występowała w rozgrywkach pod nazwą Bre Banca Lannutti Cuneo.
Po sezonie 2013/14 klub po 25 latach gry w Serie A1 zakończył swoją działalność.

</doc>
<doc id="1022777" url="https://pl.wikipedia.org/wiki?curid=1022777" title="Jiutaisaurus">
Jiutaisaurus

Jiutaisaurus – rodzaj zauropoda o bliżej niesprecyzowanej pozycji systematycznej. Gatunek typowy, "J. xidiensis" został opisany w oparciu o 18 artykułowanych kręgów wydobytych z kredowych osadów formacji Quantou w północno-wschodnich Chinach. Nazwa "Jiutaisaurus xidiensis" pochodzi od greckiego słowa "sauros" („jaszczur”) oraz miejscowości Jiutai i Xidi, w pobliżu których odnaleziono holotyp.

</doc>
<doc id="1022779" url="https://pl.wikipedia.org/wiki?curid=1022779" title="John E. Peterson">
John E. Peterson

John E. Peterson (ur. 25 grudnia 1938) – amerykański polityk, członek Partii Republikańskiej.
W latach 1997-2009 przez sześć kolejnych, dwuletnich kadencji Kongresu Stanów Zjednoczonych był przedstawicielem piątego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="1022781" url="https://pl.wikipedia.org/wiki?curid=1022781" title="Esox">
Esox

Esox – rodzaj słodkowodnych ryb szczupakokształtnych z rodziny szczupakowatych (Esocidae).
Zasięg występowania.
Półkula północna. W zapisie kopalnym znane są z paleocenu Kanady ("E. tiemani", około 62 mln lat temu). Od późnego miocenu licznie występowały w Eurazji.
Klasyfikacja.
Takson opisany przez Karola Linneusza w 1758. Gatunkiem typowym jest "Esox lucius".
Współcześnie żyjące gatunki zaliczane do tego rodzaju:

</doc>
<doc id="1022789" url="https://pl.wikipedia.org/wiki?curid=1022789" title="Henri de Mayenne">
Henri de Mayenne

Henryk Lotaryński, fra. "Henri de Mayenne" (ur. 20 grudnia 1578 w Dijon, zm. 20 września 1621 pod Montauban) – francuski arystokrata, najstarszy syn Karola Lotaryńskiego, księcia Mayenne, i Henrietty Sabaudzkiej, markizy Villars.
W 1595 został gubernatorem Île-de-France. W latach 1596-1621 był Wielkim Szambelanem Francji. W 1599 otrzymał tytuł księcia d'Aiguillon. Po śmierci ojca w 1611 odziedziczył tytuły księcia de Mayenne, markiza de Villars, hrabiego Maine, Tende i Sommerive. Został również parem Francji. 17 października 1610 był obecny przy koronacji króla Ludwika XIII. W 1621 brał udział w oblężeniu Montaubon. Zginął tam od kuli z muszkietu. Został pochowany w klasztorze karmelitów w Aiguillon.
W lutym 1599 w Soissons poślubił Henriettę de Nevers (23 września 1571 - 3 sierpnia 1614), córkę Ludwika IV, księcia de Nevers, i Henrietty, córki Franciszka I, księcia de Nevers. Henryk i Henrietta nie mieli razem dzieci.

</doc>
<doc id="1022792" url="https://pl.wikipedia.org/wiki?curid=1022792" title="Obozy dla osób przemieszczonych po II wojnie światowej">
Obozy dla osób przemieszczonych po II wojnie światowej

Obozy dla osób przemieszczonych działały po II wojnie światowej głównie na terenie Niemiec, Austrii (amerykańska i brytyjska strefa okupacyjna) i Włoch.
Osoby przemieszczone pojawiły się na terenie III Rzeszy i państw przez nią podbitych w sposób najczęściej przymusowy. Naczelne Dowództwo Sil Sprzymierzonych wprowadziło podział na kilka kategorii: ewakuowani, uchodźcy wojenni i polityczni, więźniowie polityczni, pracownicy przymusowi i ochotniczy, pracownicy Organizacji Todt, osoby wydalone z innych krajów, osoby internowane, jeńcy wojenni, bezpaństwowcy.
Od 1 października 1945 odpowiedzialność za nich przejęła od władz wojskowych UNRRA, mająca zająć się opieką nad nimi, zapewnieniem mieszkania, pożywienia, bezpieczeństwa oraz ich przyuczaniem do zawodu i transportem. Od lipca 1947 aż do ich zamknięcia obozami dipisów zajmowała się Międzynarodowa Organizacja Uchodźców.
Większość obozów zamknięto w 1952. Wyjątkiem był obóz Föhrenwald w Wolfratshausen, zamknięty w 1957 r.
Lista obozów.
Niemcy – amerykańska strefa okupacyjna.
Ainring, Altenstadt, Amberg, Ansbach, Aschaffenburg, Augsburg, Babenhausen, Bad Aibling, Bad Hersfeld, Bad Mergentheim, Bad Reichenhall, Bad Wörishofen, Bamberg, Bayreuth, Bensheim, Berlin-Düppel, Berlin-Mariendorf, Braunau am Inn, Cornberg, Deggendorf, Dinkelsbühl, Eschwege, Feldafing, Föhrenwald, Frankfurt-Zeilsheim, Fürth, Gabersee, Heidenheim, Heilbronn, Hersbruck, Ingolstadt, Kloster Indersdorf, Lampertheim, Landsberg, Leipheim, Lindenfels, München Neu Freimann, Mittenwald, Pocking, Schauenstein, Stuttgart, Trutzhain, Wetzlar, Wildflecken, Ziegenhain.
Niemcy – brytyjska strefa okupacyjna.
Aachen, Bergen-Belsen, Bocholt, Bochum, Braunschweig, Bremen, Detmold, Düsseldorf, Eckernförde, Emden, Emslandlager, Flensburg, Gladbeck, Goslar, Göttingen, Greven, Gronau, Hameln, Hannover, Hann. Münden, Haren (Maczków), Hildesheim, Itzehoe, Kiel, Lingen, Lippstadt, Lübeck, Meppen, Minden, Mönchengladbach, Mülheim (Ruhr), Neuvrees (Kacperkowo), Paderborn, Peine, Pinneberg, Remscheid, Rendsburg.
Austria – amerykańska strefa okupacyjna.
Bad Gastein, Ebensee, Hallein, Innsbruck, Linz-Bindermichel, Ried im Innkreis, Rothschild Hospital, Saalfelden, Salzburg.
Austria – brytyjska strefa okupacyjna.
Admont, Judenburg, Kapfenberg, Klagenfurt, Leibnitz, Lienz-Peggetz, Trofaiach.
Włochy.
Bari Transit, Cinecittà, Cremona, Milan and Adriatica, Rivoli, Santa Maria di Leuca, Santa Maria di Bagni, Tricasi, Turin.
Meksyk.
Guanajuato

</doc>
<doc id="1022793" url="https://pl.wikipedia.org/wiki?curid=1022793" title="Federacja Handlowa">
Federacja Handlowa



</doc>
<doc id="1022794" url="https://pl.wikipedia.org/wiki?curid=1022794" title="Receptor błonowy">
Receptor błonowy



</doc>
<doc id="1022795" url="https://pl.wikipedia.org/wiki?curid=1022795" title="Pallavolo Piacenza">
Pallavolo Piacenza

Copra Elior Piacenza – męski klub siatkarski z Włoch powstały w 1982 roku w Piacenzy pod nazwą Pallavolo Piacenza. Do Serie A klub awansował w 2003 roku.
Klub został rozwiązany w 2018 roku. W jego miejsce powstał klub .
Kadra.
Sezon 2017/2018
Sezon 2016/2017
Sezon 2015/2016
Sezon 2014/2015
Sezon 2013/2014
Sezon 2012/2013
Sezon 2011/2012
Sezon 2010/2011
Sezon 2009/2010
Sezon 2008/2009
Sezon 2007/2008
Sezon 2006/2007
Sezon 2005/2006
Sezon 2004/2005
Sezon 2003/2004
Sezon 2002/2003
Sezon 2001/2002
Sezon 2000/2001

</doc>
<doc id="1022796" url="https://pl.wikipedia.org/wiki?curid=1022796" title="Bronisława Kawalla">
Bronisława Kawalla

Bronisława Kawalla, Bronisława Maria Kawalla-Ryszka (ur. 11 czerwca 1943 w Krakowie) − polska pianistka, zwyciężczyni Międzynarodowego Konkursu Bachowskiego w Waszyngtonie w 1975 roku, pedagog, profesor zwyczajna sztuk muzycznych.
Życiorys.
Pochodzi z rodziny o dużych tradycjach muzycznych. W roku 1967 ukończyła z wyróżnieniem Akademię Muzyczną w Warszawie, gdzie następnie została zatrudniona. W latach 1970–1971 studiowała w Paryżu u Nadii Boulanger, Monique Haas i Philippe’a Entremonta w Académie Internationale de Maurice Ravel. Wśród wypromowanych przez nią doktorów znalazł się Stefan Łabanowski.
Występowała jako solistka w salach koncertowych Europy, Kanady, USA, Azji i Ameryki Łacińskiej. Grała między innymi na festiwalach międzynarodowych w Bratysławie, Mariańskich Łaźniach, Dusznikach, Cheltenham i Baltimore. Koncertowała z orkiestrą Filharmonii Narodowej, Wielką Orkiestrą Symfoniczną Polskiego Radia i Telewizji w Katowicach (obecnie Narodową Orkiestrą Polskiego Radia), Berliner Sinfonie Orchester, Orkiestrą Radia i Telewizji w Dublinie i innymi.
Zapraszana do prowadzenia wykładów i kursów mistrzowskich dotyczących interpretacji Chopina przez uczelnie muzyczne USA, Wielkiej Brytanii, Japonii, Niemiec, Hiszpanii i Szwajcarii.
Nagrała kilka płyt – wśród nich "Wariacje Goldbergowskie" Johanna Sebastiana Bacha, kilka płyt z utworami Fryderyka Chopina i dwie z muzyką fortepianową XX wieku.
Zajmuje się również działalnością społeczną, członkini zarządu Towarzystwa im. Karola Szymanowskiego w Zakopanem, prezeska Towarzystwa im. Fryderyka Chopina.
W 2011 roku, z okazji Święta Uniwersytetu Muzycznego Fryderyka Chopina, otrzymała Krzyż Kawalerski Orderu Odrodzenia Polski. 

</doc>
<doc id="1022797" url="https://pl.wikipedia.org/wiki?curid=1022797" title="Jobaria">
Jobaria

Jobaria ("Jobaria tiguidensis") – dinozaur z grupy zauropodów (Sauropoda), o bliżej niesprecyzowanej pozycji filogenetycznej. Długość ciała ok. 18-22 m, wysokość 8-9 m (4,5 m w kłębie), masa ok. 18 t. Niektóre analizy kladystyczne sugerują, że "Jobaria" był bazalnym przedstawicielem kladu Macronaria; np. według analizy Upchurcha i współpracowników (2004) "Jobaria" był taksonem siostrzanym do rodzaju "Atlasaurus", a oba te rodzaje razem z chińskim rodzajem "Bellusaurus" tworzyły klad siostrzany do kladu obejmującego wszystkich pozostałych przedstawicieli Macronaria. Według analizy Barco (2009) "Jobaria" był najbardziej bazalnym przedstawicielem Macronaria lub też taksonem siostrzanym do rodzaju "Lourinhasaurus", razem z którym tworzył klad siostrzany do kladu obejmującego wszystkich pozostałych przedstawicieli Macronaria; z kolei według analizy Carballido i współpracowników (2011) "Jobaria" był najbardziej bazalnym przedstawicielem kladu Diplodocoidea (sami autorzy zaznaczają jednak, że taka pozycja filogenetyczna tego rodzaju jest niepewna, zwłaszcza, że mogli wskazać tylko dwie niewątpliwe synapomorfie kladu obejmującego rodzaj "Jobaria" i grupę Diplodocoidea). Jeśli "Jobaria" faktycznie należał do Macronaria lub Diplodocoidea, to być może był jednym z najstarszych znanych przedstawicieli tych kladów (zależnie od wieku formacji, w której osadach odkryto jego skamieniałości – patrz niżej). Inne analizy kladystyczne sugerują jednak, że "Jobaria" był bazalnym przedstawicielem kladu Eusauropoda nie należącym do kladu Neosauropoda, i tym samym nie mógł należeć do Macronaria ani do Diplodocoidea.
Jego szczątki odnaleziono na Saharze, w formacji Tiourarén w regionie Agadez w Nigrze. Wiek tej formacji jest niepewny; pierwotnie zakładano, że formacja Tiourarén reprezentuje hoteryw i barrem wczesnej kredy, około 135 do 125 milionów lat temu. Według Olivera Rauhuta i Adriany López-Arbarello (2009) badania skamieniałości ryb i bezkręgowców znanych z formacji Tiourarén nie dostarczają dowodów na jej kredowy wiek, zaś jej relacje geologiczne z innymi formacjami z basenu Iullemeden dowodzą tylko, że nie reprezentuje ona aptu ani żadnego wieku młodszego od aptu. Według autorów pozycja filogenetyczna dinozaurów, których skamieniałości odkryto w osadach tej formacji ("Jobaria", "Afrovenator", "Spinostropheus"), a które były najbliżej spokrewnione z dinozaurami żyjącymi w środkowej i późnej jurze, sugeruje, że bardziej prawdopodobne jest, iż formacja Tiourarén reprezentuje przełom środkowej i późnej jury. Z kolei Le Loeuff i współpracownicy (2010) opisali ząb zauropoda odkrytego w osadach libijskiej formacji Cabao, który ich zdaniem był podobny do odkrytych w osadach formacji Tiourarén zębów ""Rebbachisaurus" tamesnensis"; zdaniem autorów może to dowodzić, że obie formacje reprezentują ten sam wiek. Zdaniem autorów formacja Cabao najprawdopodobniej reprezentuje hoteryw lub barrem, lecz nie można całkowicie wykluczyć, że reprezentuje ona walanżyn albo berrias; jeśli więc formacja Tiourarén faktycznie reprezentuje ten sam wiek, to może być nieco starsza, niż pierwotnie zakładano, ale w dalszym ciągu wczesnokredowa.
Znaleziono 95% szkieletu tego dinozaura, przez co jest to jeden z najbardziej kompletnych szkieletów, spośród znalezionych przez paleontologów.

</doc>
<doc id="1022800" url="https://pl.wikipedia.org/wiki?curid=1022800" title="Wielki Moff Tarkin">
Wielki Moff Tarkin



</doc>
<doc id="1022801" url="https://pl.wikipedia.org/wiki?curid=1022801" title="Pa Dembo Touray">
Pa Dembo Touray

Pa Dembo Touray (ur. 31 marca 1980 w Bandżulu) piłkarz gambijski grający na pozycji bramkarza.
Kariera klubowa.
Touray jest wychowankiem klubu Real Bandżul pochodzącego ze stolicy Gambii. W jego barwach występował przez dwa sezony i w 2000 roku przeszedł do szwedzkiego Djurgårdens IF. Tam jednak natrafił na konkurencję Rami Shaabana i rozegrał zaledwie jeden mecz w Allsvenskan, a następnie na dwa sezony został wypożyczony do drugoligowego klubu Assyriska FF, w którym był pierwszym bramkarzem. W 2003 roku wrócił do Sztokholmu, ale ponownie nie wystąpił w żadnym spotkaniu, tym razem będąc rezerwowym dla Andreasa Isakssona. W 2004 roku wypożyczono go do norweskiej Vålerenga Fotball, w której występował przez pół roku, a po odejściu Isakssona do Stade Rennais FC, wrócił do Djurgårdens i stał się pierwszym bramkarzem klubu. W 2005 roku wywalczył mistrzostwo Szwecji, a w wygranym 8:1 meczu z IF Elfsborg zdobył gola z rzutu karnego. Zdobył też Puchar Szwecji W 2006 roku nie obronił ze swoim klubem mistrzostwa i zajął 6. miejsce w lidze. W 2007 roku zajął 3. miejsce w Allsvenskan. W 2012 roku przeszedł do Santosu Kapsztad.
W sierpniu 2015 wrócił do Szwecji, gdzie podpisał kontrakt z Vasalunds IF.
Kariera reprezentacyjna.
W reprezentacji Gambii Tourray zadebiutował w 2000 roku. Od 2005 roku jest pierwszym bramkarzem kadry narodowej i brał z nią udział w eliminacjach do Mistrzostw Świata w Niemczech.

</doc>
<doc id="1022807" url="https://pl.wikipedia.org/wiki?curid=1022807" title="Liga Światowa w Piłce Siatkowej 1992">
Liga Światowa w Piłce Siatkowej 1992

Liga Światowa siatkarzy 1992
Informacje ogólne.
Ta edycja Ligi Światowej siatkarzy posiadała dwanaście zespołów. Zwycięzca (po raz trzeci z rzędu ekipa włoska) otrzymała nagrodę w wysokości trzech milionów dolarów.
Faza interkontynentalna.
Grupa A.
Wyniki
 Tabela 
Grupa B.
Wyniki
 Tabela 
Grupa C.
Wyniki
 Tabela 
Faza finałowa.
Final Six.
Wyniki
 Tabela 

</doc>
<doc id="1022811" url="https://pl.wikipedia.org/wiki?curid=1022811" title="Pablo Meana">
Pablo Meana

Pablo Miguel Meana (ur. 10 czerwca 1975) – argentyński siatkarz, grający na pozycji libero. Uznawany jest za jednego z najlepszych libero na świecie. Wielokrotny reprezentant swojego kraju.
Pablo Meana swoją karierę rozpoczął w 1997 r. w miejscowości Luz y Fuerza. Do reprezentacji trafił w 1999 roku. W 2000 r. osiągnął z nią duży sukces zdobywając 4. miejsce na Igrzyskach Olimpijskich w Sydney. W 2001 r. został wicemistrzem Argentyny z zespołem Koyote Salta. W 2002 r. występował na Mistrzostwach Świata w piłce siatkowej w Argentynie i zaprezentował się tam ze świetnej strony. Po tej imprezie zmienił klub i po raz pierwszy wyjechał grać do Europy. Przeszedł do AEK Ateny, ale była to nieudana przygoda i niedługo potem powrócił do Koyote. Postanowił jednak jeszcze raz spróbować swoich sił w Europie i zasilił Lokomotiw Biełgorod. Okres spędzony w tym klubie był najlepszym w jego karierze. Dwa razy stanął na podium Ligi Mistrzów, na pierwszym i trzecim miejscu. Obecnie występuje w ojczyźnie w klubie Bolivar. Ma 187 cm wzrostu i waży 86 kg.

</doc>
<doc id="1022813" url="https://pl.wikipedia.org/wiki?curid=1022813" title="Edrissa Sonko">
Edrissa Sonko

Edrissa Sonko (ur. 31 marca 1980 w Essau) − gambijski piłkarz grający na pozycji napastnika.
Kariera klubowa.
Sonko piłkarską karierę rozpoczął w Steve Biko FC, a następnie przeszedł do Realu Bandżul. W 1998 roku wyjechał z kraju i trafił do młodzieżowej drużyny RSC Anderlecht. W sezonie 1999/2000 zadebiutował w jego barwach w Eerste Klasse, ale na skutek konkurencji w ataku ze strony Jana Kollera czy Tomasza Radzinskiego wystąpił tylko w 6 meczach i zdobył 1 gola. Latem 2000 przeniósł się do Rody JC Kerkrade. W barwach Rody na ogół występował w pierwszym składzie, a najbardziej udany był dla niego sezon 2002/2003, kiedy to strzelił 8 bramek w Eredivisie. W Rodzie wystąpił łącznie w 112 meczach i zdobył 20 goli. Latem 2006 przeszedł do greckiej Skody Xanthi, ale nie mogąc wywalczyć miejsca w składzie (zaledwie 9 meczów w Alpha Ethniki) po sezonie odszedł z zespołu i ostatecznie trafił do Walsall F.C. Dla nowej drużyny rozegrał 37 meczów w Football League One, a po zakończeniu rozgrywek przeszedł do Tranmere Rovers. W latach 2009-2010 grał w Hereford United. W 2010 roku występował też w cypryjskim APEP Pitsilia, a następnie odszedł do Ras Al-Khaima Club ze Zjednoczonych Emiratów Arabskich.
Kariera reprezentacyjna.
W reprezentacji Gambii Sonko zadebiutował w 1999 roku. Od czasów występów w Rodzie był podstawowym zawodnikiem kadry narodowej i brał z nią m.in. udział w eliminacjach do Mistrzostw Świata w Niemczech.

</doc>
<doc id="1022817" url="https://pl.wikipedia.org/wiki?curid=1022817" title="Eriadu">
Eriadu



</doc>
<doc id="1022821" url="https://pl.wikipedia.org/wiki?curid=1022821" title="Walter Frentz">
Walter Frentz

Walter Frentz (ur. 21 sierpnia 1907 w Heilbronn, zm. 6 lipca 2004 w Überlingen) – niemiecki fotograf, operator i producent filmowy, fanatyk kajakarstwa.
Życiorys.
Ukończył studia elektrotechniczne, w trakcie których spotkał Alberta Speera, przez którego przedstawiony został później Leni Riefenstahl. Pierwsze filmy kamerą „z ręki” kręcił podczas wycieczek kajakowych po Austrii i Jugosławii.
Przed II wojną światową jako operator studia UFA współpracował z Leni Riefenstahl przy filmowaniu zarówno produkcji czysto propagandowych, takich jak „Triumf woli” czy też przynajmniej nominalnie zaliczanych do reportaży sportowych, takich jak „Olympia” z 1938 relacjonującego Letnie Igrzyska Olimpijskie 1936 w Berlinie w 1936.
W 1938, uprzedzając los, wstąpił do Luftwaffe i u boku Hitlera filmował zajęcie Austrii. W czasie II wojny światowej podporucznik (niem. "SS-Untersturmführer") Waffen-SS (1941), podporucznik (niem. "Leutnant") Luftwaffe (1942). Był świadkiem masowych mordów w Mińsku. Jako operator kroniki filmowej (niem. "UFA-Wochenschau") delegowany do Głównej Kwatery Wodza (niem. "Führerhauptquartier") filmował wkroczenie okupantów do Warszawy i Paryża. Drugi, po Heinrichu Hoffmanie, fotograf mający stały dostęp do Adolfa Hitlera, specjalizujący się w fotografii barwnej.
Wykonał m.in. w kolorze:
W świcie Adolfa Hitlera do 24 kwietnia 1945, kiedy to opuścił Führerbunker kierując się do Obersalzbergu. Nigdy nie wstąpił do NSDAP, mimo to cieszył się bezgranicznym zaufaniem Hitlera. Internowany przez Amerykanów przez kilka miesięcy w obozie Hammelburg.
Mimo że spadkobiercą prawnym III Rzeszy został kraj związkowy Bawaria, Frentzowi udało się utrzymać prawa autorskie do kolekcji wykonanych przez siebie kolorowych zdjęć znanych pod nazwą (niem.) "Bildarchiv Walter Frentz".

</doc>
<doc id="1022822" url="https://pl.wikipedia.org/wiki?curid=1022822" title="Dolina Lermy">
Dolina Lermy

Dolina Lermy (el valle de Lerma) - rejon w Argentynie. 
Położenie.
Dolina Lermy znajduje się w centrum geograficznym argentyńskiej prowincji Salta, na średniej wysokości 1 100 m n.p.m. 
Jej głównymi rzekami są Arenales i Toro. 
Na jej południowo-wschodnim skraju znajduje się sztuczny zbiornik Cabra Corral. Nad nim jest położona część aglomeracji Gran Salta (Wielkie Salta), a mianowicie Cerrillos, Rosario de Lerma, Campo Quijano, San Luis, San Lorenzo, Vaqueros, La Caldera, San Agustin. 
Gospodarka.
Jest głównym centrum ekonomicznym całej prowincji. Zaznaczają się uprawy fasoli, tytoniu, kukurydzy i soi. Stanowi newralgiczny węzeł komunikacyjny w Regionie Północno-Wschodnim Argentyny. Tutaj znajdują się dwie główne argentyńskie fabryki tytoniu: Nobleza Piccardo i Massalin Particulares. Poza tym rozwija się przemysł spożywczy (Cosalta, Salta Refrescos, Cerveza Salta) i hutnictwo (Ceramica del Norte).
Demografia.
Gran Salta jest jedną z aglomeracji miejskich Argentyny o najwyższym wzroście liczby ludności. Obecnie projektuje się zbudowanie miasta dla 550 000 mieszkańców.
Ludność w większości jest pochodzenia metyskiego. W mniejszej mierze są to potomkowie Europejczyków. Poza tym zaznacza się liczna wspólnota pochodzenia boliwijskiego. 
Klimat.
Posiada klimat typowo górski, subandyjski, z zaznaczającą się porą suchą, która trwa od maja do listopada. Średnia roczna wysokość opadów wynosi 900 mm, z maksimum w półroczu letnim. Temperatura osiąga wartości powyżej 20°C latem i poniżej 14°C zimą.

</doc>
<doc id="1022824" url="https://pl.wikipedia.org/wiki?curid=1022824" title="Śródmieście (Ostrowiec Świętokrzyski)">
Śródmieście (Ostrowiec Świętokrzyski)

Śródmieście – osiedle samorządowe Ostrowca Świętokrzyskiego. Obejmuje historyczne centrum miasta z Rynkiem i przylegającymi ulicami.
Znajduje się tu rzymskokatolicka kolegiata pw. św. Michała i polskokatolicki kościół pw. Imienia Najświętszej Marii Panny. Na terenie Śródmieścia ulokowana jest siedziba władz miasta. Na terenie osiedla znajduje się Park Miejski im. Marszałka Józefa Piłsudskiego.
Śródmieście leży na trasie zielonego szlaku rowerowego im. Witolda Gombrowicza.
Zasięg terytorialny.
Osiedle obejmuje swym zasięgiem ulice: Czerwonego Krzyża, Głogowskiego, Górzystą, Iłżecką od nr 1 do nr 51 (numery nieparzyste) i od nr 2 do nr 46 (numery parzyste), Kościelną, Młyńską, Nową, Okólną, Piwną, Plac Floriana, Rynek, Polną nr 17 i 17 a (numery nieparzyste), Sienkiewicza od nr 9 do 25 (numery nieparzyste), Siennieńską od nr 1 do 45 (numery nieparzyste) i od nr 2 do 52 (numery parzyste), Starokunowską, Stodolną, Szeroką, Tylną.

</doc>
<doc id="1022828" url="https://pl.wikipedia.org/wiki?curid=1022828" title="Kolonia Robotnicza (Ostrowiec Świętokrzyski)">
Kolonia Robotnicza (Ostrowiec Świętokrzyski)

Kolonia Robotnicza (dawn. alt. Ostrowiec Poduchowny) – osiedle Ostrowca Świętokrzyskiego położone w jego północno-zachodniej części. Włączone do miasta w 1954.
Osiedle charakteryzuje zabudowa jednorodzinna. Największy rozwój przeżywało w latach 90. XX wieku i w pierwszej dekadzie XXI w.
Przez osiedle przebiega czerwony szlak rowerowy im. Mieczysława Radwana.
Zasięg terytorialny.
Osiedle obejmuje swym zasięgiem ulice: Bacewiczówny, Bieliny, Borową, Borówkową, Brzozową, Bukową, Cedrową, Cisową, Cyprysową, Chabrową, Chopina, Daleką, Długą, Folwark Piaski, Goździkową, Grabową, Graniczną, Gronową, Grzybową, Jaśminową, Jaworową, Jesionową, Jodłową, Kalinową, Karłowicza, Kasztanową, Klonową, Kłosową, Kolonia Robotnicza, Las Rzeczki, Lazurową, Leszczynową, Lipową, Makową, Modrzewiową, Morwową, Nowe Piaski, Noskowskiego, Ogińskiego, Okrężną, Olchową, Olszynową, Orzechową, Paderewskiego, Przyjemną, Przytulną, Radosną, Relaksową, Różyckiego, Sasankową, Sienkiewicza od nr 108 do nr 162 (numery parzyste), Spacerową, Szpitalną, Szymanowskiego, Wiązową, Wieniawskiego, Źródlaną.
Historia.
Kolonia Robotnicza powstała w 1926, kiedy przy wsparciu sejmiku powiatowego z Opatowa, rozpoczęto budowę pierwszych domów jednorodzinnych. Były one przeznaczone dla pracowników Zakładów Ostrowieckich. Łącznie powstało 116 domków o układzie szeregowym. Ich właściciele spłacali należność w ratach. W 1929 osadę wizytował prezydent Rzeczypospolitej Ignacy Mościcki. W 1954 Kolonia Robotnicza została przyłączona do Ostrowca.
W II RP przynależała do woj. kieleckiego, gdzie 2 listopada 1933 weszła w skład gromady o nazwie Ostrowiec Poduchowny w gminie Częstocice, składającej się kolonii Robotnicza Kolonia, kolonii Bieliny, kolonii Piaski Nowe, folwarku Piaski, folwarku Miłkowska Karczma (od szosy Nowych Piasków) i obrębu leśnego Rzeczki.
Podczas II wojny światowej włączona do Generalnego Gubernatorstwa (dystrykt radomski, powiat opatowski), już jako pod nazwą gromada Robotnicza Kolonia w gminie Częstocice, licząca 938 mieszkańców.
Po wojnie w województwa kieleckim, jako jedna z 15 gromad gminy Częstocice w powiecie opatowskim, ponownie pod nazwą Ostrowiec Poduchowny.
29 września 1954 gromadę Ostrowiec Poduchowny wyłączono z gminy Częstocice i włączono do Ostrowca Świętokrzyskiego.

</doc>
<doc id="1022830" url="https://pl.wikipedia.org/wiki?curid=1022830" title="J/psi">
J/psi



</doc>
<doc id="1022831" url="https://pl.wikipedia.org/wiki?curid=1022831" title="Osiedle Sienkiewiczowskie">
Osiedle Sienkiewiczowskie

Osiedle Sienkiewiczowskie – osiedle samorządowe Ostrowca Świętokrzyskiego.
Zasięg terytorialny.
Osiedle obejmuje swym zasięgiem ulice: Kochanowskiego, Konopnickiej od nr 1 do nr 11 (numery nieparzyste) i od nr 2 do nr 10 (numery parzyste), Kopernika od nr 1 do nr 17 (numery nieparzyste) i od nr 4 do nr 8 (numery parzyste), Matejki, Orzeszkowej, Polną od nr 88 do nr 92 (numery parzyste), Reymonta, Sienkiewicza od nr 64 do nr 96 (numery parzyste), Waryńskiego od nr 1 do nr 35 (numery nieparzyste) i od nr 2 do nr 22 (numery parzyste), Wspólną od nr 1 do nr 23 (numery nieparzyste), Wyspiańskiego od nr 1 do nr 25 (numery nieparzyste) i od nr 2 do nr 24 (numery parzyste).

</doc>
<doc id="1022832" url="https://pl.wikipedia.org/wiki?curid=1022832" title="Karol Posadowski">
Karol Posadowski

Karol Maurycy Posadowski – urodził się w 1701 roku jako najstarszy syn Sylwiusza Maurycego von Posadowski i Doroty N.N. Karol Maurycy studiował w Krakowie i tam otrzymał święcenia kapłańskie. Karol Maurycy był proboszczem parafii Bieruń Stary według niżej podanego źródła w latach 1764-1788 (według innych źródeł w latach 1756-1786). Tam też proboszcz Karol Posadowski wybudował nowy murowany kościół. Zmarł 17 grudnia 1789 roku w wieku 88 lat.
W kronice miasta Brzeg (Brieg) jest pod datą 28 stycznia 1696 wzmianka o Karolu Wilhelmie von Posadowskim i jego najmłodszym bracie Sylwiuszu Maurycym. Obaj byli synami Karola Maurycego Posadowskiego z Bogdańczowic (powiat Kluczbork) i Anny Makowieckiej. Ksiądz Karol Maurycy (jako najstarszy syn) otrzymał zatem na chrzcie imiona po swoim dziadku.
W 1716 roku Sylwiusz jest wymieniony jako właściciel Rudziczki (miejscowości położonej w powiecie pszczyńskim). Sylwiusz Maurycy zmarł w roku 1718. Wdowa po nim wyszła ponownie za mąż (24.09.1718) za Karola Maurycego von Twardowski z Orzesza (powiat Mikołowski). Ich spadkobiercy przebywali w roku 1718/19 w Rudziczce i byli zaliczani do wyznania katolickiego (Wrocław Księga Wasali nr 40. 1718/19. A 35).
Karol miał jeszcze dwóch braci: Franciszek Henryk von Posadowski de Postelwitz (ur. 1710, zm. 1787) i Jan Sylwiusz (ur. 1716 w Rudziczce, zm. 1775 w Nysie).
Posadowscy byli znanym rodem na Śląsku. W latach 1495-1884 na samym tylko Śląsku (nie licząc Galicji, Moraw, Brandenburgii, Saksonii i Prus Wschodnich) byli właścicielami w ponad 100 miejscowościach w 28 powiatach.
Literatura.
Arthur von Posadowsky-Wehner: "Historia śląskiego staroszlacheckiego rodu hrabiów Posadowski-Wehner, baronów z Posadowic", Wrocław 1891, s. 111-116 (w oryginale niemieckim: Arthur Adolf Graf Posadowsky-Wehner: „Geschichte des schlesischen uradligen Geschlechtes der Grafen Posadowsky-Wehner Freiherrn von Postelwitz”).

</doc>
<doc id="1022846" url="https://pl.wikipedia.org/wiki?curid=1022846" title="Osiedle Spółdzielców (Ostrowiec Świętokrzyski)">
Osiedle Spółdzielców (Ostrowiec Świętokrzyski)

Osiedle Spółdzielców – osiedle samorządowe Ostrowca Świętokrzyskiego położone w jego centralnej części. 
Na osiedlu znajduje się publiczne Gimnazjum Nr 2 oraz Liceum Ogólnokształcące nr II im. Joachima Chreptowicza.
Osiedle początkowo nosiło nazwę Osiedla 25-lecia PRL, jednak na skutek ustawy dekomunizacyjnej, w 2018 Rada Miasta podjęła decyzję o zmianie nazwy na Osiedle Spółdzielców.
Zasięg terytorialny.
Osiedle obejmuje swym zasięgiem następujące ulice: Iłżecka "(nieparzyste numery 61-79)", Kopernika "(nieparzyste 27-35 i parzyste 10-42)", Polna "(parzyste 42-82)", Jana Rosłońskiego, Ludwika Waryńskiego "(parzyste 26-32)" i Wspólna "(parzyste 2-44)".

</doc>
<doc id="1022847" url="https://pl.wikipedia.org/wiki?curid=1022847" title="Świątynia Cezara">
Świątynia Cezara

Świątynia Cezara, właściwie Świątynia Boskiego Juliusza () – świątynia poświęcona, uznanemu za boga przez Senat rzymski, Juliuszowi Cezarowi. Świątynia zlokalizowana była na Forum Romanum pomiędzy Regią, Świątynią Kastorów i Bazyliką Emiliańską.
Budowa została rozpoczęta w roku 42 p.n.e. przez Oktawiana Augusta. Poświęcenie świątyni odbyło się 18 sierpnia 29 p.n.e. To była pierwsza deifikacja władcy w dziejach Rzymu.
Budynek mocno ucierpiał przez wieki. Zachowały się tylko podium i fragmenty architektonicznych dekoracji. Przed świątynią w półkolu stał ołtarz, na którym skremowano Cezara.

</doc>
<doc id="1022851" url="https://pl.wikipedia.org/wiki?curid=1022851" title="Przerwanie grobli stawu osadów poflotacyjnych przy kopalni miedzi &quot;Konrad&quot;">
Przerwanie grobli stawu osadów poflotacyjnych przy kopalni miedzi &quot;Konrad&quot;



</doc>
<doc id="1022853" url="https://pl.wikipedia.org/wiki?curid=1022853" title="Liga Światowa w Piłce Siatkowej 1993">
Liga Światowa w Piłce Siatkowej 1993

Liga Światowa siatkarzy 1993
Informacje ogólne.
Ta edycja Ligi Światowej siatkarzy posiadała dwanaście zespołów. Zwycięzca, ekipa brazylijska otrzymała nagrodę w wysokości trzech milionów dolarów, tym samym przerywając serię trzech zwycięstw w Lidze Światowej ekipy włoskiej.
Faza interkontynentalna.
Grupa A.
Wyniki
Tabela
Grupa B.
Wyniki
Tabela
Faza finałowa.
Półfinały
Mecz o 3. miejsce
Finał

</doc>
<doc id="1022865" url="https://pl.wikipedia.org/wiki?curid=1022865" title="Ichszydzi">
Ichszydzi



</doc>
<doc id="1022866" url="https://pl.wikipedia.org/wiki?curid=1022866" title="Karol II Gonzaga">
Karol II Gonzaga

Karol II Gonzaga (ur. 1609, zm. 30 sierpnia 1631 w Cavrianie) – książę francuski z domu Gonzaga, młodszy syn Karola I, księcia de Nevers, i Katarzyny, córki Karola Lotaryńskiego, księcia de Mayenne.
W 1621 r. zmarł książę de Mayenne Henryk, wuj Karola. 12-letni Karol odziedziczył tytuły księcia de Mayenne i d'Aiguillon, markiza de Villars, hrabiego Maine, Tende i Sommerive. Rok później zmarł starszy brat Karola, Franciszek, książę Rethel. Karol został więc dziedzicem wszystkich tytułów swojego ojca. Otrzymał również tytuł księcia Rethel, przysługujący najstarszemu synowi księcia de Nevers. W 1627 r. został również dziedzicem tytułów księcia Mantui i markiza Montferratu. Ostatni książę Mantui Wincenty II Gonzaga zmarł bezdzietnie i przekazał swojego księstwu swojemu kuzynowi, księciu de Nevers. Ponieważ wzmocniłoby to francuskie wpływy w północnych Włoszech, testamentu nie uznała Hiszpania, rozpoczynając wojnę o sukcesję mantuańską.
26 grudnia 1627 r. w Mantui Karol poślubił Marię Gonzagę (29 lipca 1609 - 14 sierpnia 1660), córkę Franciszka IV, księcia Mantui, i Małgorzaty, córki Karola Emanuela I Wielkiego, księcia Sabaudii. Małżeństwo to służyło umocnieniu praw linii Gonzaga-Nevers do mantuańskiego tronu. Karol i Maria mieli razem syna i córkę:
Karol II zmarł 30 sierpnia 1631 r. w wieku 22 lat. Tytuł księcia de Mayenne odziedziczył jego młodszy brat Ferdynand. Syn Karola, Karol III, został dziedzicem swojego dziadka.

</doc>
<doc id="1022867" url="https://pl.wikipedia.org/wiki?curid=1022867" title="Gerard Manley Hopkins">
Gerard Manley Hopkins

Gerard Manley Hopkins (ur. 28 lipca 1844 w Stratford, zm. 8 czerwca 1889 w Dublinie) – angielski poeta, jezuita.
Pisarz uznawany za najwybitniejszego angielskiego poetę religijnego, prekursora nowoczesnej poezji angielskiej.
Najstarszy z ośmiorga rodzeństwa pochodził z anglikańskiej rodziny bogatego wysokiego urzędnika. Studiował filologię klasyczną na Uniwersytecie Oksfordzkim. W 1866 pod wpływem Johna Henry'ego Newmana wcześniejszy działacz Ruchu Oksfordzkiego przeszedł na katolicyzm. W 1866 konwertyta wstąpił do zakonu Towarzystwa Jezusowego. Święcenia kapłańskie otrzymał w 1877 i podjął działalność duszpasterską w Anglii i Szkocji jako kaznodzieja. W tym czasie spod jego pióra wyszła seria tzw. "sonetów natury". W latach 1882–1884 wykładał łacinę i grekę w Blackburn, a później filologię klasyczną w Dublinie. Podupadające zdrowie i wewnętrzne rozterki znajdują odbicie w tzw. "ciemnych sonetach". Zmarł w obecności rodziców na gorączkę tyfoidalną, a jego ostatnimi słowami miały być: 
Najważniejszym dziełem Hopkinsa jest poemat Katastrofa statku "Deutschland", poświęcony autentycznej katastrofie, która w tamtych czasach odbiła się szerokim echem w Wielkiej Brytanii. Tematem utworu jest kwestia wiary w Opatrzność wobec klęsk żywiołowych, w których giną niewinne ofiary. Poemat napisany jest kunsztowną strofą ośmiowersową. Poeta często używa w nim aliteracji i paronomazji. Wykorzystane środki instrumentacyjne nie są jedynie ozdobnikiem, ale pełnią ważną rolę w budowaniu znaczeniowej spójności tekstu. O formie poezji Hopkinsa pisał wielokrotnie Stanisław Barańczak.

</doc>
<doc id="1022868" url="https://pl.wikipedia.org/wiki?curid=1022868" title="Gutwin">
Gutwin

Gutwin – osiedle samorządowe Ostrowca Świętokrzyskiego położone w jego północnej części. Włączone do miasta w 1954.
Przez osiedle przebiega czerwony szlak rowerowy im. Mieczysława Radwana.
Znajduje się tu ośrodek rekreacyjno-wypoczynkowy z zespołem sztucznych zbiorników wodnych.
Zasięg terytorialny.
Osiedle obejmuje swym zasięgiem ulice: Agrestową, Akacjową, Dunalka, Gajową, Gościniec, Jagodową, Jałowcową, Jarzębinową, Kopaniny, Korzenną, Leśną, Malinową, Miodową, Orlą, Poziomkową, Porzeczkową, Przeskok, Przesmyk, Rzeczki, Siennieńską od nr 91 do nr 205 (numery nieparzyste) i od nr 92 do nr 294 (numery parzyste), Targową, Wrzosową, Wylot, Wysoką.
Historia.
Gutwin, który leży na skraju Puszczy Iłżeckiej, był w XIX wieku małą osadą leśną. Jego nazwa pochodzi od nazwiska gajowego Ignacego Gutwina (Guta). Po włączeniu w granice miasta, z inicjatywy ostrowieckiego oddziału PTTK, zagospodarowano pozostałości po niegdysiejszych gliniankach i stworzono ośrodek rekreacyjny.

</doc>
<doc id="1022875" url="https://pl.wikipedia.org/wiki?curid=1022875" title="Edukacja w Mławie">
Edukacja w Mławie

Edukacja w Mławie ma bogate tradycje historyczne, a od niedawna zapewnia pełny cykl edukacyjny od żłobka po studia wyższe.
Szkoły i placówki edukacyjne historyczne.
Pierwszą w Mławie profesjonalną placówką oświatową była czteroklasowa szkoła wydziałowa, która została przeniesiona w 1833 roku z Żuromina do Mławy. Jej nazwa była potem zmieniana na obwodową i na szkołę powiatową. W szkole powiatowej uczyła się młodzież z całego regionu. Zapewniała wykształcenie wielu osobom, które potem zajmowały stanowiska w administracji. Szkoła ta znajdowała się przy obecnej ulicy Narutowicza, a dawnej Szkolnej.
W ramach represji po powstaniu styczniowym 1863 roku władze zlikwidowały placówkę w 1869 roku. 
W 1892 roku powstała 4-klasowa pensja tylko dla dziewcząt, której właścicielką była Antonina Mrozowska. Początkowo w budynku przy Zielonym Rynku, od 1896 roku, przeniesiona na ulicę Niborską, powiększona została o 5 klasę. W 1906 roku pensja została przeniesiona do nowego gmachu, wybudowanego specjalnie na jej potrzeby, znajdującego się przy ulicy Sienkiewicza. Wtedy była to szkoła siedmioklasowa z polskim językiem wykładowym.
W XIX wieku mławska oświata miała problem z brakiem odpowiedniego lokalu i niechęcią oraz wrogością władz carskich do tworzenia instytucji kształcącej Polaków. Po zlikwidowaniu składu monopolu spirytusowego w Mławie i przeniesieniu go do Łomży problem lokalu został rozwiązany. W budynkach pozostałych po rozlewni spirytusu mogły powstać klasy szkolne.
6 września 1903 roku w ratuszu miejskim odbyło się zebranie mieszkańców regionu, na którym uchwalono utworzenie 7-klasowej męskiej szkoły handlowej.  Zdecydowano też o wystąpieniu do generał-gubernatora warszawskiego z prośbą o zezwolenie dla magistratu Mławy o udzielenie jednorazowego subsydium w wysokości 10 000 rubli srebrem, a następnie corocznej kwoty 2 000 rubli na potrzeby tejże szkoły. Głównym inspiratorem całego przedsięwzięcia był Bronisław Klicki, właściciel majątku ziemskiego w Windykach.
18 października mieszkańcy Mławy oraz okolicznych powiatów potwierdzili aktem notarialnym zamiar założenia szkoły i partycypowania w ciągu 10 lat  deklarowanymi kwotami. 27 marca 1904 roku minister skarbu cesarstwa rosyjskiego zatwierdził ustawę o powstaniu szkoły, a 6 czerwca odbyło się zebranie założycieli podczas którego wybrano Radę Opiekuńczą liczącą sześć osób. 13 października 1905 roku Rada Opiekuńcza przejęła od magistratu opuszczone budynki. 12 czerwca 1906 roku Rada Opiekuńcza jednomyślnie wybrała na stanowisko dyrektora szkoły Edmunda Fankanowskiego, a 15 lipca odbyło się ogólne zebranie założycieli. 3 września 1906 roku dokonano otwarcia szkoły z czterema klasami (w tym wstępną). W następnych latach otwierano kolejne klasy, by w roku szkolnym 1910/1911 otworzyć ostatnią VII klasę.
Po wybuchu I wojny światowej szkoła nadal funkcjonowała, choć część budynków zajęły wojska niemieckie. 1 września 1916 roku szkołę handlową przemianowano na VIII klasowe Gimnazjum Filologiczne, natomiast 26 czerwca 1921 roku Rada Opiekuńcza oddała gimnazjum państwu polskiemu. W latach 1921 – 1934 szkoła nazywała się Państwowe Gimnazjum im. Stanisława Wyspiańskiego, przemianowane w 1934 roku na Państwowe Gimnazjum i Liceum Koedukacyjne im. Stanisława Wyspiańskiego.
W 1918 roku otworzono w Mławie preparandę, której kierownikiem był Stanisław Paliński. Na jej potrzeby i seminarium nauczycielskiego przeznaczono dwa byłe obiekty wojskowe: budynek pokoszarowy po wojsku carskim przy ulicy Warszawskiej i dom po dawnym rosyjskim klubie oficerskim przy ulicy Działdowskiej 23, obecnie Żwirki. Pierwszą kierowniczką internatu została Maria Gradowska.
Egzamin do preparandy odbył się w połowie września 1918 roku, po egzaminach zostały zorganizowane dwa kursy po ponad 40 uczniów każdy. Dwa pierwsze kursy preparandy rozpoczęły naukę pod koniec września 1918 roku w budynku szkoły powszechnej przy ulicy Działdowskiej 34. Preparandy nauczycielskie istniały 7 lat. Zostały zlikwidowane w 1925 roku, jako nie funkcjonujące w systemie szkół jednolitych. Zamieniono je na kursy dokształcające seminariów nauczycielskich.
Szkoły i placówki edukacyjne współczesne.
W Mławie znajdują się trzy przedszkola samorządowe w tym jedno z oddziałem żłobkowym.
Szkolnictwo podstawowe.
Szkoły społeczne.
Katolicka Szkoła Podstawowa w Mławie im. ks. Macieja Kazimierza Sarbiewskiego SI, ul. Zygmunta Krasińskiego 5

</doc>
<doc id="1022876" url="https://pl.wikipedia.org/wiki?curid=1022876" title="Pułanki (Ostrowiec Świętokrzyski)">
Pułanki (Ostrowiec Świętokrzyski)

Pułanki – osiedle samorządowe Ostrowca Świętokrzyskiego. Sąsiaduje z następującymi osiedlami: od północy z Gutwinem, od zachodu z osiedlem Piaski Henryków, od południa z osiedlem Słonecznym, a od wschodu ze Stawkami. Symbolem osiedla jest pomnik lotniczy MiG-17PF.
Na osiedlu znajduje się siedziba Wyższej Szkoły Biznesu i Przedsiębiorczości.
Zasięg terytorialny.
Osiedle obejmuje swym zasięgiem ulice: Akademicką, Aleję Jana Pawła II od nr 1-83 (numery nieparzyste), Armii Krajowej, bloki mieszkalne i domy jednorodzinne położone na terenie Osiedla Pułanki, Skwer im. Honorowych Dawców Krwi.

</doc>
<doc id="1022880" url="https://pl.wikipedia.org/wiki?curid=1022880" title="Reprezentacja Gambii w piłce nożnej mężczyzn">
Reprezentacja Gambii w piłce nożnej mężczyzn

Reprezentacja Gambii w piłce nożnej nazywana "The Scorpions" ("Skorpiony"), to reprezentacja kraju afrykańskiego Gambii. Jest zarządzana przez Gambia Football Association, czyli Gambijski Związek Piłki Nożnej. Zespół Gambii nigdy nie grał w Mistrzostwach Świata. Federacja Gambii przystąpiła do FIFA w 1966 roku, podobnie jak do CAF, czyli Afrykańskiej Federacji Piłkarskiej.
Reprezentacja Gambii zajmowała 18 maja 2011 r. 24. miejsce w Afryce.
Selekcjonerem reprezentacji Gambii był Sang Ndong

</doc>
<doc id="1022883" url="https://pl.wikipedia.org/wiki?curid=1022883" title="Zespół Pieśni i Tańca Politechniki Warszawskiej">
Zespół Pieśni i Tańca Politechniki Warszawskiej

Zespół Pieśni i Tańca Politechniki Warszawskiej – reprezentacyjna grupa folklorystyczna jednej z największych polskich uczelni technicznych, założona w 1951 roku. Grupa ma charakter instrumentalno–wokalno–taneczny. Tworzą ją studenci oraz absolwenci niemal wszystkich wydziałów PW, a także innych warszawskich uczelni. Występuje na scenach krajowych i zagranicznych, prezentując polski folklor, w tym pieśni, tańce i melodie pochodzące z większości polskich regionów. W repertuarze zespołu znajdują się, oprócz suit tematycznych tańców z danego regionu, również kompletne widowiska artystyczne nawiązujące do polskiej historii narodowej i motywów ludowych.
Historia zespołu.
Zespół Pieśni i Tańca Politechniki Warszawskiej powstał jako pierwszy folklorystyczny zespół uczelniany w Warszawie. Ma w swoim repertuarze pieśni i tańce z różnych regionów Polski, tańce narodowe, obrzędy i zwyczaje wsi polskiej. Dał ponad 3000 koncertów na scenach krajowych i zagranicznych. Jest zdobywcą m.in. srebrnej i brązowej Kolii Książąt Burgundii, srebrnej płyty przyznanej przez francuską Akademię Muzyczną im. Charles’a Crosa Międzynarodowego Festiwalu w Izmirze – Złotej Artemidy oraz głównej nagrody na Harmonie Festiwal '99 w Lindenholzhausen w Niemczech. Za zasługi dla Warszawy otrzymał Złotą Syrenkę. Odznaczony też jest Złotym Krzyżem Zasługi oraz dyplomem Ministra Spraw Zagranicznych za propagowanie polskiej kultury za granicą.

</doc>
<doc id="1022887" url="https://pl.wikipedia.org/wiki?curid=1022887" title="James Milner">
James Milner

James Philip Milner (ur. 4 stycznia 1986 w Leeds) – angielski piłkarz występujący na pozycji pomocnika w Liverpool FC
Jego talent piłkarski, krykietowy i do biegów długodystansowych został odkryty, kiedy był dzieckiem. Reprezentował swoją szkołę w tych sportach i grał w piłkę nożną dla amatorskich drużyn z Rawdon i Horsforth. Od młodego wieku był kibicem Leeds United i posiadał karnet na mecze zespołu. W roku 1996 Milner rozpoczął treningi w akademii piłkarskiej tego klubu, zaś później występował w zespołach juniorskich. W pierwszym zespole zadebiutował w roku 2002, w wieku 16 lat. Niedługo po tym stał się najmłodszym graczem, który zdobył bramkę w Premier League.
W czasie gry w Leeds United grał również na wypożyczeniu w Swindon Town, aby nabrać doświadczenia. W roku 2004 przeszedł do Newcastle United, skąd rok później został wypożyczony na jeden sezon do Aston Villi. Od tego czasu stał się podstawowym graczem Newcastle. Jego główną rolą w zespole było wypracowywanie pozycji strzeleckich dla partnerów. Dla Newcastle rozegrał ponad 100 występów. W roku 2008 został kupiony przez Aston Villę, którą opuścił w 2010 roku na rzecz Manchesteru City.
Milner jest rekordzistą pod względem liczby występów w reprezentacji Anglii do lat 21, w której rozegrał ponad 40 spotkań. Zadebiutował w niej w roku 2004. W sierpniu 2009 roku zadebiutował w seniorskiej kadrze.
Dzieciństwo i początki kariery.
James Milner urodził się w Wortley jako syn Petera i Lesley. Wychowywał się w Horsforth w Leeds. Uczęszczał do szkoły podstawowej Westbrok Lane, gdzie grał w szkolnym zespole. Następnie uczył się w Horsforth School. Graeme Coulson, trener z Rawdon poznał talent Milnera i nakłonił go do gry dla Rawdon w kilku turniejach, między innymi w Rawdon Madows, gdzie w finałowym spotkaniu Anglik zdobył cztery bramki.
Milner w szkole był określany jako „uczeń pierwszej klasy”; opuścił ją z 11 GCSE oraz z nagrodą za dobre wyniki w sporcie. Pokazał również swój talent do krykieta, sprintów oraz biegów długodystansowych. Grał dla reprezentacji krykieta szkół z Yorkshire, trzy lata z rzędu był mistrzem szkoły w biegach przełajowych oraz mistrzem regionu w biegu na 100 metrów.
Milner lubił oglądać piłkę nożną, jak i grać w nią. Od dzieciństwa kibicował Leeds United. Rodzice Milnera posiadali bilety okresowe na mecze zespołu, a on sam był chłopcem od podawania piłek. Jego idolami byli Paul Gascoigne oraz Harry Kewell.
W wieku 10 lat, gdy występował w Westbrook Juniors, został wypatrzony przez skauta Leeds United i rozpoczął treningi w szkółce piłkarskiej tego klubu. Grał tam spotkania między innymi byłemu napastnikowi Evertonu, Wayne'owi Rooneyowi. Jego wzorem do naśladowania był Alan Smith, który wówczas grał w Leeds United. Dawał on Milnerowi szansę gry wraz z nim, Harrym Kewellem oraz Markiem Viduką. Po grze w szkółce piłkarskiej i opuszczeniu szkoły zaczął występować w juniorskich drużynach klubu. Powiedział, że bardzo wierzy w to, że będzie grał w pierwszym zespole z takimi zawodnikami jak David Batty i Olivier Dacourt. Kontynuował rozwijanie swoich umiejętności w młodzieżowych zespołach i grał w reprezentacji Irlandii U-14 oraz dla Anglii w kategoriach do lat 15 oraz 17. Z reprezentacją U-17 wygrał w 2002 roku międzynarodowy turniej, w którym brały udział także Włochy, Czechy i Brazylia. W zremisowanym 1:1 spotkaniu z tym ostatnim państwem zdobył gola.
Kariera klubowa.
Leeds United.
W Leeds United zadebiutował 10 listopada 2002 roku w meczu z West Ham United, kiedy zmienił Jasona Wilcoxa na ostatnie sześć minut spotkania. Występ ten uczynił go najmłodszym zawodnikiem, który wystąpił w Premier League (16 lat i 309 dni). 26 grudnia w meczu z Sunderlandem zdobył natomiast swoją pierwszą bramkę, przez co stał się najmłodszym strzelcem gola w Premier League.
Miesiąc później, w spotkaniu z Chelsea ponownie zdobył bramkę. Ominął próbującego odebrać mu piłkę Marcela Desailly'ego, i zupełnie niekryty oddał celny strzał z 16 metrów; za ten gol był chwalony przez komentatorów. Wywarł również wrażenie na dziennikarzach swoim ogólnym występem w tym meczu, szczególnie za pragnienie zwycięstwa, wiarę oraz za zdolność oddania mocnego uderzenia z obydwu nóg. Szkoleniowiec Chelsea, Claudio Ranieri po meczu zauważył, że Anglik wystąpił tak, jakby był bardziej doświadczonym zawodnikiem. Porównywano go również do reprezentantów Anglii, Michaela Owena i Wayne’a Rooneya, którzy także okazali talent już jako nastolatkowie. BBC na swojej stronie internetowej zamieściło ankietę z pytaniem, czy jest on bardziej perspektywicznym graczem niż Rooney. Po większej liczbie występów w Leeds United, 10 lutego 2003 roku przedłużył kontrakt z klubem o pięć lat.
Na początku sezonu 2003/2004 został wypożyczony na jeden miesiąc do grającego w Division Two Swindon Town w celu nabrania doświadczenia jako zawodnik pierwszego składu. W czasie pobytu w tym klubie zdobył dwie bramki w sześciu spotkaniach. Jednak Leeds United podupadało; drużyna była tematem licznych negatywnych historii w mediach oraz sprzedała kilku zawodników pierwszego składu. Po spadku klubu Milnera do Championship jego przyszłość w zespole była niepewna. Zainteresowani kupnem Anglika byli Tottenham Hotspur, Aston Villa i Everton. Ostatecznie Villa oraz Everton nie złożyli oferty, zaś piłkarz odrzucił propozycję Tottenhamu, ponieważ siedziba tego klubu znajdowała się za daleko od jego domu rodzinnego, gdzie ciągle mieszkał. Problemy finansowe zmusiły jednak Leeds do sprzedania Milnera Newcastle United za kwotę 3,6 milionów funtów. Oficjalnie pięcioletni kontrakt z nowym klubem podpisał w lipcu 2004 roku.
Newcastle United.
Po raz pierwszy w Newcastle United wystąpił w czasie przedsezonowej podróży drużyny do Azji, a pierwszą bramkę zdobył w zremisowanym 1:1 meczu z Kitchee z Hongkongu. W czasie tego tournée obserwował, jak napastnik zespołu Alan Shearer radzi sobie z uwagą kibiców oraz mediów. Milner powiedział, że obcowanie z takimi osobami jak Shearer nauczy go, jak dobrze porozumiewać się z mediami.
Pierwszy raz lidze w barwach nowego klubu zagrał 18 sierpnia 2004 roku w meczu z Middlesbrough, gdzie wystąpił na pozycji prawoskrzydłowego, mimo iż w Leeds grał na lewej stronie boiska. Po meczu zapytany o to odpowiedział, że lepiej czuje się po drugiej stronie. Miesiąc później po raz pierwszy zagrał w europejskich pucharach, kiedy to zmienił Shola Ameobiego w meczu Pucharu UEFA z Bene Sachnin z Izraela. W tym samym czasie zdobył pierwszą bramkę dla klubu w wygranym 3:1 meczu z West Bromwich Albion, również wchodząc z ławki rezerwowych.
Prawdopodobnie zacząłby występować w spotkaniach od pierwszej minuty, jednak zwolniony został Bobby Robson, którego Milner uważał za mentora, a zastąpił go Graeme Souness. Pod wodzą nowego trenera zagrał w 13 ligowych meczach od początku, jednak do kwietnia 2005 roku nie wystąpił w żadnym całym meczu Premier League. Sezon zakończył z 41 występami we wszystkich rozgrywkach oraz z jednym strzelonym golem. Milner potwierdził jednak, że był sfrustrowany tym, ie w większości spotkań nie zagrał w wyjściowym składzie.
Na początku sezonu 2005/2006 zdobył bramkę w wygranym 3:1 wyjazdowym meczu z MFK Dubnica w Pucharze Intertoto oraz zaliczył asystę przy trzeciej bramce, zdobytej przez Alana Sheraera. W następnej rundzie tych rozgrywek, w spotkaniu z Deportivo La Coruña Milner ponownie strzelił gola. Jednak mimo tych bramek, ze względu na klauzulę w zakupie Nolberto Solano, Milner został wypożyczony do Villi do końca sezonu. Szkoleniowiec Aston Villi, David O’Leary, który również był trenerem Leeds United, w czasie kiedy grał tam Milner, był szczęśliwy, że udało im się pozyskać tego gracza i miał także nadzieję, że podczas pobytu w klubie Anglik podniesie swoje umiejętności.
Wypożyczenie do Aston Villi.
W nowym klubie zadebiutował 12 września 2005 roku w meczu ligowym z West Ham United, natomiast pięć dni później, w zremisowanym 1:1 spotkaniu z Tottenhamem Hotspur zdobył pierwszą bramkę. W meczu Pucharu Ligi rozegranym tydzień później, pomógł swojej drużynie podnieść się z porażki 3:1 po pierwszej połowie, strzelając dwie bramki w drugiej odsłonie spotkania. Przez cały sezon Milner wypowiadał się pozytywnie na temat Aston Villi. Był pewien, że jego klub podniesie się ze słabego początku sezonu oraz wyraził swoje zadowolenie z zawodników będących w kadrze zespołu.
Choć sam Milner dobrze sobie radził w Villi, generalnie był to zły okres dla klubu. Sam piłkarz również oceniał wypożyczenie w samych pozytywach. Powiedział również, że chciałby grać w klubie na stałe, ponieważ mógłby tutaj występować regularnie od pierwszej minuty, jednak prawdopodobieństwo tego zdarzenia nie zależało od niego. David O’Leary w trakcie sezonu potwierdził, że również chciałby wykupić Milnera, jednak wątpił, czy dostanie okazję podpisania z nim kontraktu. Aston Villi nie udało się kupić Roberta Hutha, więc, gdyby przydarzyła się na okazja, miała pieniądze na zakup Milnera. Na krótko przed końcem okresu wypożyczenia rozpoczęły się negocjacje pomiędzy Villą a Newcastle. Sam piłkarz okres gry w Aston Villi zakończył z 33 występami we wszystkich rozgrywkach.
Odejście O’Leary’ego oraz zmniejszenie się finansów Villi spowodowały, że transfer Milnera stawał się coraz mniej prawdopodobny. W czerwcu klub odrzucił ofertę kupna Anglika w zamian za Garetha Barry’ego. Negocjacje jednak wznowiły się po tym, jak Villa została przejęta przez Randy’ego Lernera, zaś Martin O’Neill został nowym szkoleniowcem. 30 sierpnia klub złożył lepszą ofertę, która została zaakceptowana przez prezesa Newcastle, Freddy’ego Shepherda. Media sugerowały, że kwota transferu opiewała na 4 miliony funtów. Mimo iż oferta została zaakceptowana, Newcastle w ostatniej chwili wycofało się z transakcji i ostatecznie Milner pozostał w klubie.
Powrót do Newcastle United.
Gracze Newcastle oraz trener Glenn Roeder zareagowali pozytywnie na powrót Milnera po zakończeniu sezonu. Roeder pochwalił zawodnika za sposób negocjacji w temacie transferu, mimo wcześniejszych krytycznych uwag mediów wobec Milnera za zbyt duże zaangażowanie w tej sprawie. Potwierdził również, że Anglik będzie grał w wielu meczach. Spowodowało to, że na początku sezonu często występował w wyjściowym składzie.
Newcastle niezbyt dobrze rozpoczęło sezon ligowy, jednak Milner pomógł zespołowi zająć pierwsze miejsce w fazie grupowej Pucharu UEFA. Niedługo po tym zaczęły krążyć plotki, jakoby piłkarz miał zostać sprzedany w zimowym okienku transferowym, jednak zarówno Milner jak i Roeder zdementowali te doniesienia.
1 stycznia 2007 roku zdobył swoją pierwszą bramkę w sezonie strzałem z 23 metrów w zremisowanym 2:2 meczu z Manchesterem United. Na przestrzeni następnych trzech tygodni strzelił jeszcze dwa gole, w meczach z Birmingham City i West Ham United. Obydwie bramki zdobył z ponad 20 metrów. W kwietniu Roeder pochwalił rozwój Milnera oraz powiedział, że uznaje go za najciężej trenującego zawodnika w klubie. W czasie sezonu piłkarz pokazał swoją zdolność gry na wielu pozycjach poprzez strzelanie bramek z obydwu nóg i stron boiska oraz wielokrotne asysty. W styczniu podpisał nowy kontrakt z Newcastle do roku 2011. W maju 2007 roku, kiedy to szkoleniowcem klubu został Sam Allardyce, przedłużył jeszcze raz umowę o cztery lata. Milner powiedział również, że jest szczęśliwy w Newcastle oraz że nowy trener prowadzi „najlepsze treningi od kiedy tu jestem”. Allardyce dostrzegł natomiast u Milnera dużą chęć do gry, stwierdził jednak, że zawodnik będzie „wypalał się umysłowo i fizycznie”. Z tego powodu na początku sezonu Milner głównie występował jako zmiennik.
Pod koniec października zdobył bramkę w wygranym 3:1 meczu z Tottenhamem Hotspur, która była zarazem 500. ligowym golem zdobytym przez Newcastle na własnym stadionie. Allardyce przez cały sezon chwalił Milnera mówiąc, iż jest „ogromnie doświadczonym graczem Premier League”.
Z powodu kontuzji stopy nie zagrał w dziewięciu ostatnich meczach sezonu. W maju 2008 roku krążyły plotki, że będzie on częścią transakcji pomiędzy Newcastle a Liverpoolem. Mimo iż rozpoczął sezon w klubie i zdobył bramkę w meczu Pucharu Ligi z Coventry City, tydzień wcześniej złożył prośbę o transfer. 29 sierpnia za kwotę 12 milionów funtów podpisał czteroletni kontrakt z Aston Villą.
Ponowna gra w Aston Villi.
Milner w drużynie Villi zadebiutował 31 sierpnia 2008 roku w meczu z Liverpoolem, kiedy to wszedł z ławki rezerwowych. Pierwsze bramki w drugim okresie gry w tym klubie zdobył 4 stycznia 2009 roku w meczu trzeciej rundy Pucharu Anglii. W spotkaniu tym zaliczył dwa trafienia, a jego klub wygrał 2:1.
Pierwszą bramkę w Premier League strzelił 17 stycznia w wygranym 2:1 spotkaniu z Sunderlandem. Gola tego strzelił z główki po podaniu Ashleya Younga. 7 lutego Milner po raz pierwszy został powołany do pierwszej reprezentacji po tym, jak jego występy w klubie spodobały się Fabio Capello. Milner strzelał jeszcze bramki w meczach z Blackburn Rovers i Evertonem. Sezon 2008/2009 w barwach Aston Villi zakończył z 36 występami w Premier League.
25 kwietnia 2010 roku Milner został wybrany najlepszym piłkarzem młodego pokolenia sezonu 2009/2010 w Premier League i znalazł się także w najlepszej jedenastce ligi.
Manchester City.
18 sierpnia 2010 roku Milner podpisał pięcioletni kontrakt z Manchesterem City.
Kariera reprezentacyjna.
Reprezentacje juniorskie i młodzieżowe.
Milner reprezentował Anglię na Mistrzostwach Świata U-20 w roku 2003. Niedługo po tym Peter Taylor powołał go do składu reprezentacji Anglii do lat 21, gdzie zadebiutował w spotkaniu ze Szwecją 30 marca 2004 roku.
Mimo nieregularnych występów w klubie, Milner w sezonie 2004/2005 zdobył pierwszą bramkę dla reprezentacji Anglii U-21. Było to w wygranym 2:0 spotkaniu eliminacyjnym do Mistrzostw Europy 2007 z Walią. Podczas tego meczu grał na środku pomocy i asystował przy bramce Darrena Benta. Zdobył zwycięską bramkę w wygranym 3:2 meczu kadry U-21 ze Szwajcarią. Wygrana ta zapewniła Anglii miejsca w fazie play-offów eliminacji do Mistrzostw Europy 2007.
W czerwcu 2007 roku Milner uczestniczył w Mistrzostwach Europy U-21. Zagrał we wszystkich czterech spotkaniach i otrzymał kartkę w półfinałowym meczu z Holandią. Finał zakończył się serią rzutów karnych, w których Milner dwukrotnie zdobywał bramki, jednak ostatecznie Anglia przegrała 12:13. Po turnieju pojawiły się pogłoski, jakoby piłkarz miał zadebiutować w pierwszej kadrze Anglii w towarzyskim meczu z Niemcami. Mimo to nie zadebiutował w seniorskiej reprezentacji. Został natomiast powołany na mecz kadry do lat 21 z Rumunią, który zakończył się wynikiem 1:1. Miesiąc później wystąpił po raz 30. w kadrze U-21 w meczu z Czarnogórą, przez co pobił rekord liczby meczów w tej kategorii wiekowej. Zdobył również po raz pierwszy bramkę z rzutu rożnego. Historycznie gracze z kilkoma występami w reprezentacji Anglii do lat 21 nie stawali się regularnymi zawodnikami pierwszej kadry, z tego też względu pojawiały się wątpliwości, czy Milner będzie zdolny do dobrej gry w seniorskiej kadrze. W październiku zdobył trzecią bramkę dla reprezentacji U-21 w meczu z Irlandią. Miesiąc później również strzelił gola w meczu z tą samą drużyną
W 2009 roku również zagrał na Mistrzostwach Europy U-21, rozgrywanych wówczas w Szwecji. W eliminacjach do tego turnieju zdobył pięć bramek i był najlepszym strzelcem zespołu. W spotkaniu z Finlandią asystował przy golu Micaha Richardsa. W drugim meczu turnieju z Hiszpanią, wykonywany przez niego rzut karny obronił Sergio Asenjo, jednak później zdołał zdobyć bramkę, a Anglia wygrała 2:0. W meczu półfinałowym z gospodarzami, Szwecją, Milner w pierwszej minucie wykonał rzut rożny, po którym Martin Cranie zdobył bramkę dającą prowadzenie. Ten sam fragment gry wykonywany przez niego dał również Anglii trzeciego gola, kiedy to do własnej bramki trafił Mattiasa Bjärsmyra. Mecz zakończył się wynikiem 3:3 i została rozegrana seria rzutów karnych. Milner poślizgnął się przed swoim strzałem i posłał piłkę nad poprzeczką i był jedynym graczem Anglii, który nie zdobył bramki, jednak drużyna wygrała serię jedenastek 5:4 i pierwszy raz od 25 lat awansowała do finału. W decydującym spotkaniu Anglia przegrała 0:4 z Niemcami zaś Milner po meczu powiedział, że zespół był „raniąco słaby” i przegrał, ponieważ „nie był wystarczająco dobry”.
Reprezentacja seniorów.
8 sierpnia 2009 otrzymał powołanie na mecz pierwszej reprezentacji z Holandią. Milner wszedł w 68. minucie spotkania za Ashleya Younga i tym samym zadebiutował w seniorskiej kadrze. Asystował on przy drugiej bramce Jermaina Defoe. Później wykonał również długie podanie do tego zawodnika, jednak strzelił on z główki ponad poprzeczką. Mecz zakończył się remisem 2:2.
Styl gry.
Milner jest uważany za gracza nieustępliwego. Z tego powodu jego główną rolą w zespole jest konstruowanie okazji strzeleckich oraz gra w defensywie. Chociaż nie strzela wielu bramek, często asystuje. Nolberto Solano, jego były kolega z zespołu powiedział, że Milner stanie się „ważnym graczem zespołu”. Po jego przejściu do Newcastle zaczął częściej grać jako skrzydłowy.
Dysponuje również silnym strzałem z dystansu. Z tego powodu często wykonuje rzuty rożne i wolne. Niektórzy komentatorzy twierdzą, iż Milner nie umie wykonywać długich podań, inni natomiast sądzą, iż robi to prawidłowo.
Milner chwalony jest przez ekspertów za dobrą grę zespołową. Umiejętnie podaje piłki do zawodników atakujących bramkę przeciwnika, dając im szansę przedarcia się przez obronę rywala. Z powodu swojej chęci do gry oraz umiejętności współpracy uważany jest za gracza dojrzałego jak na swój wiek.
Milner powiedział, że chciałby grać tak dużo jak to możliwe. Podczas swojej kariery został ukarany 70 żółtymi kartkami, i za popełnione przewinienie został trzy razy zmuszony do opuszczenia boiska

</doc>
<doc id="1022892" url="https://pl.wikipedia.org/wiki?curid=1022892" title="Tarkek (księżyc)">
Tarkek (księżyc)

Tarkek (Saturn LII) – księżyc Saturna, odkryty przez S. Shepparda, D. Jewitta, J. Kleynę i B. Marsdena z obserwacji przeprowadzonych pomiędzy 5 stycznia 2006 i 22 marca 2007 za pomocą Teleskopu Subaru na Hawajach. Jego odkrycie ogłoszono 13 kwietnia 2007.
Księżyc należy do grupy inuickiej zewnętrznych satelitów Saturna, nosi imię bóstwa lunarnego z mitologii eskimoskiej.

</doc>
<doc id="1022895" url="https://pl.wikipedia.org/wiki?curid=1022895" title="Funkdoobiest">
Funkdoobiest

Funkdoobiest – rapowa grupa z Los Angeles. Tworzą ją: Son Doobie (Jason Vasquez) raper z Puerto Rico, DJ Ralph M (Ralph Medrano) DJ z amerykańskiej społeczności Chicano i Tomahawk Funk (Tyrone Pacheco) z plemienia Lakota (odszedł po nagraniu drugiej płyty). Produkcją ich pierwszych dwóch albumów ("Which Doobie U B?" i "Brothas Doobie") zajął się głównie DJ Muggs z Cypress Hill. Ich trzeci "The Troubleshooters", zawiera produkcje Ralpha M i DJ Rectangle. Podczas gdy pierwsze dwie płyty nagrane były w stylu gangsta rapu (wpływy Cypress Hill), to już w "The Troubleshooters" czerpali z różnych gatunków. W 2009 roku grupa powróciła z krążkiem "The Golden B-Boys", w którego produkcję znów zaangażował się DJ Ralph M.
Wpływ na polski rap.
Funkdoobiest odcisnęli swoje piętno na początkowym stadium rozwoju polskiego rapu. Ich funkowy styl i, często poruszana w tekstach, tematyka seksualna wpłynęły na pionierskie projekty Liroya i Wzgórza Ya-Pa 3. A dzięki sukcesowi, jaki odnieśli ci wykonawcy, ten specyficzny styl zaczął cieszyć się w tym czasie dużą popularnością w Polsce. Oprócz wpływu słyszalnego w muzyce i tematyce utworów, również w samych tekstach znajdują się bezpośrednie odniesienia do amerykańskiej grupy. Radoskór w piosence pod tytułem Wzgórze Ya-Pa 3 z debiutanckiego albumu śpiewa "Funkdoobiest i Cypress Hill my lubimy właśnie taki funky styl", natomiast w piosenkach z Alboomu Liroya, Korrba i Scoobiedoo Ya, pojawiają się w ich tekstach nawiązania do tytułu piosenki "Wopbabalubop".

</doc>
<doc id="1022897" url="https://pl.wikipedia.org/wiki?curid=1022897" title="The Platinum Collection (album Phila Collinsa)">
The Platinum Collection (album Phila Collinsa)

The Platinum Collection – box set Phila Collinsa zawierający trzy jego płyty – Face Value, No Jacket Required i ...But Seriously. Wszystkie trzy albumy zajęły pierwsze miejsce na brytyjskiej liście przebojów, No Jacket Required i ...But Seriously zdobyły pierwsze miejsce także na liście amerykańskiej.
Box set sprzedał się w liczbie ok. 200 000 egzemplarzy.

</doc>
<doc id="1022902" url="https://pl.wikipedia.org/wiki?curid=1022902" title="Arzew">
Arzew



</doc>
<doc id="1022911" url="https://pl.wikipedia.org/wiki?curid=1022911" title="Steven Taylor">
Steven Taylor

Steven Vincent Taylor (ur. 23 stycznia 1986 w Londynie) – angielski piłkarz grający w drużynie Peterborough United. Gra na pozycji środkowego obrońcy.
Kariera klubowa.
Steven Taylor karierę rozpoczął w Cramlington Juniors F.C., gdzie grał jako środkowy napastnik i został zauważony przez ówczesnego scauta Newcastle, Johna Carvera. W 1995 roku, w wieku zaledwie 9 lat, podpisał kontrakt z Newcastle - jego pierwszym profesjonalnym klubem. W 1998 roku ze składu przez kontuzje wypadło wielu defensywnych graczy i Steven był zmuszony grać jako środkowy obrońca. Radził sobie na tyle dobrze, że na nowej pozycji zadomowił się na stałe. Po roku podpisał zawodowy kontrakt z Newcastle oraz zadebiutował w drużynie rezerw. W grudniu 2003 roku szefowie Newcastle podjęli decyzję, że Taylor musi nabrać doświadczenia w pierwszej drużynie i na miesiąc został wypożyczony do Wycombe Wanderers. Pomimo młodego wieku wywarł ogromny wpływ na wszystkich zawodników Wycombe, był tam bardzo chwalony. Po powrocie mógł wreszcie cieszyć się z występu w pierwszej drużynie Newcastle, a było to w meczu z Realem Mallorca w Pucharze UEFA. Zagrał również w następnym meczu Premiership przeciwko Boltonowi, na pozycji prawego obrońcy. Początek sezonu 2004/2005 nie był dla Stevena najlepszy, złapał kontuzję i nie mógł grać. Mimo tego rozegrał w całym sezonie 22 mecze w barwach Newcastle. Sezon 2005/2006 również nie oszczędził Taylorowi cierpienia z powodu kontuzji, która dała znać o sobie w listopadzie. Poważny problem z ramieniem wykluczył go z ogromnej części sezonu, bo na boisko powrócił dopiero w meczu pożegnalnym Alana Shearera 11 maja 2006 roku. Problemy zdrowotne przerwały okres jego najszybszego rozwoju, jako że szybko zapracował sobie na miejsce w drużynie Graeme’a Sounessa i swoją grą często zawstydzał starszych kolegów z formacji defensywnej.
W dniu 10 lipca 2018 przedstawiciele Wellington Phoenix ogłosili podpisanie z zawodnikiem rocznej umowy z możliwością przedłużenia kontraktu o kolejny sezon. Taylor został pierwszym transferem nowozelandzkiego zespołu przed rozpoczęciem czternastej edycji A-League.
Reprezentacja.
W 2001 roku bronił barw reprezentacji Anglii do lat 16 w turnieju międzynarodowym. Został jego najlepszym zawodnikiem. Na arenie międzynarodowej odnosił wiele sukcesów grając w reprezentacji Anglii U-17. Na debiut na ostatnim poziomie młodzieżowej piłki, czyli w drużynie do lat 21, czekał do lutego 2004 roku. We wrześniu 2005 roku strzelił pierwszą bramkę w reprezentacji U-21 przeciwko Niemcom, a potem dołożył jeszcze dwie przeciwko Polsce.

</doc>
<doc id="1022912" url="https://pl.wikipedia.org/wiki?curid=1022912" title="Relizane">
Relizane



</doc>
<doc id="1022915" url="https://pl.wikipedia.org/wiki?curid=1022915" title="Prowincja Relizane">
Prowincja Relizane



</doc>
<doc id="1022921" url="https://pl.wikipedia.org/wiki?curid=1022921" title="Funk rock">
Funk rock

Funk rock – gatunek muzyczny wywodzący się z funka. Funk rock powstał w Kalifornii w połowie lat 80. XX wieku.
Historia gatunku.
Jimi Hendrix był jednym z pierwszych, który połączył elementy funku ze swoim psychodelicznym rockiem. Jednym z wczesnych przykładów takiego utworu jest kompozycja „Little Miss Lover” (1967). Jego album nagrany na żywo "Band of Gypsys" zawierał sobie bardzo dużo funku (zwłaszcza utwór „Power of Soul”) tak samo jak First Rays of the New Rising Sun. Najbardziej znane z nich to „Freedom”, „Izabella”, „Straight Ahead” i „Voodoo Child (Slight Return)”. Utwory te otworzyły drogę funku w świat rocka.
Innymi pionierami funk-rocka ewoluującego w latach 70. w muzyce Wielkiej Brytanii były zespoły Trapeze, The Rolling Stones (Miss You oraz Hot Stuff), Led Zeppelin (The Crunge) i piosenkarz David Bowie ze swoim przebojem „Fame”. Amerykańscy artyści Frank Zappa i Gary Wright (My Love is Alive, dobry przykład wczesnego Synth-funku), razem z zespołami takimi jak Graham Central Station, Rufus, Mother's Finest, Funkadelic oraz Isley Brothers (Albumy The Heat Is On oraz 3 + 3) eksperymentowali z funk rockiem.
Jednym z najbardziej znanych utworów funk rockowych jest Another One Bites the Dust grany przez brytyjską ikonę rocka zespół Queen.
W późnych latach 80. XX wieku przedstawicielami funk rocka byli Red Hot Chili Peppers, Jane’s Addiction, Fishbone, Primus, Living Colour, Spin Doctors, także Prince stworzył kilka funk rockowych utworów.
We wczesnych latach 90. XX wieku, dużo zespołów łączyło dźwięk heavymetalowych gitar z funkiem, w rezultacie powstał „Funk metal”.
Po roku 2000 jedynym znaczącym reprezentantem tego stylu muzycznego jest zespół Red Hot Chili Peppers. Parę utworów innych zespołów zostało nagranych „w duchu funku z elementami rocka”, ale zamiast zespołów funkrockowych zaczęły powstawać grupy grające punk rocka. Przykładami takich zespołów są Arctic Monkeys i ich „Fake Tales of San Francisco” oraz Radio 4 ze swoim albumem "Eyes Wide Open".

</doc>
<doc id="1022923" url="https://pl.wikipedia.org/wiki?curid=1022923" title="15.2 cm KH 433/1(r)">
15.2 cm KH 433/1(r)



</doc>
<doc id="1022924" url="https://pl.wikipedia.org/wiki?curid=1022924" title="152 H/37">
152 H/37



</doc>
