<doc id="1026944" url="https://pl.wikipedia.org/wiki?curid=1026944" title="Alaskacephale">
Alaskacephale

Alaskacephale – rodzaj wymarłego dinozaura, marginocefala z rodziny pachycefalozaurów.
Zwierzę zamieszkiwało północne stoki Alaski. Jako lokalizację typową wskazano North Slope Borrough. Żyło w kredzie późnej, w późnym kampanie. Jego skamieniałości (holotyp obejmuje niekompletną lewą kość łuskową) znaleziono w skałach formacji Prince Creek należącej do grupy Colville. Znalezisko opisał w 2005 Roland Gangloff ze współpracownikami, w tytule swej pracy zaznaczając, że chodzi o pierwszego pachycefalozauryna z arktycznej Alaski. Z opisu wynikało, że zwierzę posiada cechy niespotykane u dotychczas znanych nauce pachycefalozaurów.
Biorąc pod uwagę ubóstwo holotypu, cechy diagnostyczne rodzaju i gatunku z konieczności muszą dotyczyć kości łuskowej. Nosiła ona dwa rzędy guzków kostnych, zbiegające się ku płaszczyźnie pośrodkowej i rozbiegające się w przeciwnym kierunku. Podstawy rzeczonych guzków były wyraźnie wielokątne, miały też one wydatne wierzchołki.
Nazwa rodzajowa odnosi się do miejsca znalezienia szczątków typowego okazu, Alaski. Drugi człon nazwy rodzajowej, "cephale", został użyty przez Sullivana jako przyrostek często wykorzystywany w nazwach pachycefalozaurów. Pochodzi on od greckiego słowa "cephalo" oznaczającego głowę. W rodzaju wyróżnia się pojedynczy gatunek "Alaskacephale gangloffi". Upamiętnia on Rolanda Gangloffa, który jako pierwszy opisał holotypowe znalezisko, Sullivan wskazuje również na jego zasługi dla powiększenia wiedzy o dinozaurach arktycznej części kontynentu północnoamerykańskiego.
Rodzaj zalicza się do rodziny pachycefalozaurów. Już odkrywca pierwszego znaleziska postulował zaliczenie go do niższego taksonu w obrębie tej rodziny, kreator rodzaju odstąpił od tego. Natomiast w nowszych pracach rodzaj zostaje zaliczony do Pachycephalosaurini. Co więcej, Evans i inni w 2015 wręcz definiują plemię Pachycephalosaurini jako klad obejmujący wszystkich potomków ostatniego wspólnego przodka pachycefalozaura i "Alaskacephale".
Historia.
Kości nieznanego wcześniej dinozaura odkryto ma północnych stokach gór Alaski, w okolicy North Slope Borrough, którą później podano jako lokalizację typową. Znalezisko opisał w 2005 Roland Gangloff ze współpracownikami, w tytule swej pracy zaznaczając, że chodzi o pierwszego pachycefalozauryna z arktycznej Alaski. Holotyp oznakowano UAMAK-493-V-001. Badacz nie zapewnił jednak formalnego opisu nowego taksonu, który pojawił się rok później w przeglądzie pachycefalozaurów autorstwa RM Sullivana.
Budowa.
"Alaskacephale" odróżniał się od swych krewnych podwójnym rzędem guzków na kości łuskowej. Guzki te, o dobrze wyrażonej wielokątnego kształtu podstawie i wydatnym szczycie, zbiegały się ku linii płaszczyźnie pośrodkowej. Cechy te Sullivan uznał za diagnostyczne dla nowego rodzaju Pachycephalosauria. Kość kwadratowa zdaje się być połączona z łuskową szwem. Gangloffa i inni porównywali ją do homologu u pachycefalozaura. Sullivan natomiast zwraca uwagę na różnice ze stanem spotykanym u wszystkich innych Pachycephalosauridae, u których ma ona trójkątny przód i leży w kierunku tylno-grzbietowym do kości łuskowej. Zauważa dalej, że jej przedni koniec otaczają dwa wyrostki kości łuskowej, przednio-brzuszny i tylno-brzuszny. Nie ma tam śladu palcowatych wcięć u żadnego Pachycephalosauridae, a całość leży za bardzo z przodu. Sullivan wnioskuje z tego, że nie jest to prawidłowe połączenie kości, neguje zatem pogląd o szwie zarówno u pachycefalozaura, jak i u "Alaskacephale". Badacz widzi tam raczej pozostałość po złamaniu bocznej części kości kwadratowej poniżej połączenia z kością łuskowej. Przestrzega zarazem przez uznawaniem takiej cechy za diagnostyczną.
Systematyka.
Nazwa rodzajowa odnosi się do miejsca znalezienia szczątków typowego okazu, a więc stanu Alaski. Drugi człon nazwy rodzajowej, "cephale", został użyty przez Sullivana jako przyrostek często wykorzystywany w nazwach pachycefalozaurów. Istotnie występuje na przykład w nazwach "Amtocephale", "Goyocephale", homalocefal czy "Tylocephale". Pochodzi on od greckiego słowa "cephalo" oznaczającego głowę. W rodzaju wyróżnia się pojedynczy gatunek "Alaskacephale gangloffi". Upamiętnia on Rolanda Gangloffa, który jako pierwszy opisał holotypowe znalezisko, Sullivan wskazuje również na jego zasługi dla powiększenia wiedzy o dinozaurach arktycznej części kontynentu północnoamerykańskiego.
Zwierzę zalicza się do pachycefalozaurów, grupy dinozaurów zdefiniowanych przez Maryańską i Osmólską w 1974, które zaproponowały dla nich definicję identyczną, jak dla rodziny Pachycephalisauridae. Obecnie definiowanie takie uważa się za redundatne. Jednak kolejne znaleziska bardziej bazalnych dinozaurów grubogłowych pozwoliły na zachowanie obu nazw. W końcu same Maryańska i Osmósla wraz z Perlem opisali gojocefala, który zalicza się do Pachycephalosauria, ale nie do Pachycephalosauridae. Późniejsi autorzy umieszczali go jednak wśród Pachycephalosauridae, wskazując na konieczność rewizji systematyki. Pogląd taki utrzymuje także RM Sullivan, autor przeglądu Pachycephalosauridae z 2006, w którym opisuje nowy rodzaj "Alaskacephale", zaliczając go do rodziny pachycefalozaurów.
W przeciwieństwie do pierwszego opisu znaleziska Sullivan nie zaklasyfikował "Alaskacephale" do żadnego mniejszego taksonu w obrębie Pachycephalosauridae, mimo że sam 3 lata wcześniej taki takson kreował. Mianowicie w 2003 przy okazji rewizji stegocerasa zaproponował utworzenie taksonu Pachycephalosaurini łączącego pachycefalozaura i stygimolocha. Takson ten zalicza się podrodziny Pachycephalosaurinae. W nim właśnie umieszczali "Alaskacephale" Gangloff i inni. Jeszcze dalej posuwają się Evans i inni (2015). Proponują inną definicję Pachycephalosaurini. W ich ujęciu plemię to zawierać ma wszystkich potomków ostatniego wspólnego przodka pachycefalozaura i "Alaskacephale".
Autorzy opisu "Texacephale" uwzględnili "Alaskacephale" na opracowanym przeze siebie kladogramie:
Rozmieszczenie geograficzne i paleoekologia.
Zwierzę zamieszkiwało północne stoki Alaski. Jako lokalizację typową wskazano North Slope Borrough. Żyło w kredzie późnej, w późnym kampanie (wczesny edmonton). Jego skamieniałości znaleziono w skałach formacji Prince Creek należącej do grupy Colville.
Do znalezisk formacji Prince Creek zaliczają się również:

</doc>
<doc id="1026945" url="https://pl.wikipedia.org/wiki?curid=1026945" title="Konstantynowo (powiat średzki)">
Konstantynowo (powiat średzki)

Konstantynowo – osada leśna w Polsce położona w województwie wielkopolskim, w powiecie średzkim, w gminie Zaniemyśl.
W latach 1975–1998 miejscowość administracyjnie należała do województwa poznańskiego.
Zobacz też.
Konstantynowo

</doc>
<doc id="1026946" url="https://pl.wikipedia.org/wiki?curid=1026946" title="Osiedle Piastowskie (Piotrków Trybunalski)">
Osiedle Piastowskie (Piotrków Trybunalski)

Osiedle Piastowskie – osiedle i jednostka pomocnicza Piotrkowa Trybunalskiego.
Położenie.
Osiedle jest położone w centrum miasta.
Granicami osiedla jako jednostki administracyjnej są ulice:
W węższym znaczeniu Osiedlem Piastowskim nazywany był zespół ponad 20 bloków mieszkalnych wybudowanych głównie w latach 60. XX w. pomiędzy ulicami: Próchnika, Roosevelta, Czarną, Piłsudskiego i Aleją 3 Maja.
Historia.
Według programu regulacyjnego miasta z 1878 teren obecnego osiedla przeznaczony był pod przyszłą dzielnicę handlową, nie został on jednak ówcześnie zrealizowany. W 1927 ukończono budowę okazałej Hali Targowej według projektu Władysława Horodeckiego. W tym samym roku wokół hali uruchomiono targowisko miejskie, likwidując jednocześnie dotychczasowe targowiska przy Placu Kościuszki, na Rynku Trybunalskim i na Placu Zamkowym. Przed budynkiem hali założono ogród spacerowy zaprojektowany przez Leona Danielewicza.
Pierwsze powojenne domy mieszkalne na osiedlu zaczęto wznosić w 1959. Miały one służyć pracownikom istniejącego w pobliżu już wcześniej obszaru zakładów przemysłowych, skupionych wokół dworca towarowego PKP. W 1970 ukończono w pobliżu hali targowej budowę dwóch pierwszych w mieście 12-piętrowych punktowców. Budowę przeprowadziło Piotrkowskie Przedsiębiorstwo Budowlane według projektu zespołu inż. arch. Żołubaka z Wojewódzkiego Biura Projektów w Łodzi.

</doc>
<doc id="1026947" url="https://pl.wikipedia.org/wiki?curid=1026947" title="Sytuacja homoseksualistów w Czechach">
Sytuacja homoseksualistów w Czechach



</doc>
<doc id="1026950" url="https://pl.wikipedia.org/wiki?curid=1026950" title="Natalie Grandin">
Natalie Grandin

Natalie Grandin (ur. 27 lutego 1981 w East London) – tenisistka południowoafrykańska; zwyciężczyni jednego turnieju WTA w grze podwójnej.
Kariera tenisowa.
Natalie to tenisistka leworęczna z oburęcznym bekhendem. Status profesjonalny otrzymała w 1999 roku. 12 września 2005 osiągnęła najwyższą, 144 pozycję w klasyfikacji tenisistek. W rankingu deblistek zajmowała 54 miejsce w dniu 21 czerwca 2010. Wygrała trzy turnieje kobiecego cyklu rozgrywek ITF w grze pojedynczej oraz dwadzieścia cztery w podwójnej. W turniejach WTA czterokrotnie dochodziła do finałów debla (Seul 2005, Bangkok i Bali 2006, Bali 2007), ale żadnej z szans nie wykorzystała i do dziś nie może pochwalić się tytułem WTA. W 2005 roku reprezentowała Republikę Południowej Afryki w Pucharze Federacji.
W 2001 roku sześciokrotnie startowała w kwalifikacjach do turniejów WTA, trzykrotnie dostała się do głównych zawodów, ale wszystkie przegrała w pierwszej rundzie. Już w 2002 ujawniła się jako zdolna deblistka i osiągnęła w grze podwójnej kilka dobrych wyników. Pierwsze finały debla osiągnęła w 2005 roku.
We wrześniu tego roku osiągnęła w parze z Amerykanką Jill Craybas finał turnieju trzeciej kategorii WTA na Bali.
We wrześniu 2011 roku, grając w parze z Vladimírą Uhlířova, wygrała rywalizację deblistek w Seulu, pokonując w finale 7:6(5), 6:4 parę Wiera Duszewina-Galina Woskobojewa.

</doc>
<doc id="1026960" url="https://pl.wikipedia.org/wiki?curid=1026960" title="Awin (przedsiębiorstwo)">
Awin (przedsiębiorstwo)

Awin AG (do 2017 Zanox i Affiliate Window) – globalna sieć afiliacyjna działająca w sektorze handlu elektronicznego i programów partnerskich powstała z połączenia Affiliate Window i sieci Zanox.
Została założona w 2000 roku przez Thomasa Hesslera, Heiko Raucha i Jensa Hewalda.
Jest częścią rodziny Axel Springer i United Internet Group. Łączy ponad 100 tys. aktywnych wydawców i 13 tys. reklamodawców. Awin zatrudnia ponad 1000 pracowników w 15 biurach na świecie. Sieć działa w sektorach retail, telekomunikacyjnym, travel i finansowym. Główna siedziba firmy mieści się w Berlinie.
Historia.
Zanox i Affiliate Window były częścią grupy Zanox, stworzonej w 2010 roku po przejęciu Affiliate Window przez Zanox w celu stworzenia największej europejskiej sieci marketingu afiliacyjnego. Przed przejęciem firmy te były niezależne do 2014 roku, kiedy doszło do połączenia wspólnego zarządu: Mark Walters jako CEO, Adam Ross jako COO i Peter Loveday jako CTO, kontynuując ich wcześniejszą współpracę w tym charakterze jako zarząd Affiliate Window. Grupa kontynuowała swoje działania w 8 krajach (w tym w Polsce) jako Zanox a jako Affiliate Window działała w Wielkiej Brytanii i Stanach Zjednoczonych.
W 2016 roku zarząd Zanox AG postanowił połączyć dwie firmy w jedną markę o nazwie "Awin", która powstała 6 marca 2017 roku. Dzięki temu pozwoliła pomóc osiągać cel uzyskania statusu partnera pierwszego wyboru w marketingu afiliacyjnym na świecie.

</doc>
<doc id="1026961" url="https://pl.wikipedia.org/wiki?curid=1026961" title="Sergio Mariotti">
Sergio Mariotti

Sergio Mariotti (ur. 10 sierpnia 1946 we Florencji) – włoski szachista, arcymistrz od 1974 roku.
Kariera szachowa.
Od drugiej połowy lat 60. do końca lat 80. XX wieku należał do czołówki włoskich szachistów. W roku 1965 zdobył w Turynie tytuł mistrza kraju w kategorii juniorów. Wielokrotnie startował w finałach indywidualnych mistrzostw kraju, zdobywając 4 medale: dwa złote (1969, 1971), srebrny (1977) oraz brązowy (1974). Pomiędzy 1972 a 1988 rokiem czterokrotnie reprezentował narodowe barwy na szachowych olimpiadach (w tym dwukrotnie na I szachownicy). Na swoim koncie posiada brązowy medal, który otrzymał w roku 1974 za indywidualny rezultat na I szachownicy. Dzięki temu wynikowi w tym samym roku otrzymał – jako pierwszy w historii zawodnik włoski – tytuł arcymistrza.
W roku 1976 zajął XIII miejsce w turnieju międzystrefowym (eliminacji mistrzostw świata) w Manili. Do innych sukcesów Mariottiego w turniejach międzynarodowych należą m.in. zwycięstwa w Neapolu (1968, 1969), La Spezia (1969), Reggio Emilia (1970), San Benedetto (1970), Bari (1971), Caorle (1975, turniej strefowy), Rovigo (1976), Sztokholmie (1976/77, turniej "Rilton Cup"), i Lugano (1979).
Najwyższy ranking w karierze osiągnął 1 stycznia 1980 r., z wynikiem 2500 punktów dzielił wówczas 95-100. miejsce na światowej liście FIDE, jednocześnie zajmując 1. miejsce wśród włoskich szachistów.
Na początku lat 90. w znacznym stopniu ograniczył starty w turniejach szachowych i zajął się działalnością organizacyjną. W latach 1994–1996 pełnił funkcję Prezydenta Włoskiej Federacji Szachowej.

</doc>
<doc id="1026966" url="https://pl.wikipedia.org/wiki?curid=1026966" title="Champ Car Series">
Champ Car Series



</doc>
<doc id="1026967" url="https://pl.wikipedia.org/wiki?curid=1026967" title="GP2 Series">
GP2 Series



</doc>
<doc id="1026968" url="https://pl.wikipedia.org/wiki?curid=1026968" title="Lou Rhodes">
Lou Rhodes

Lou Rhodes (ur. 1 listopada 1964 w Leeds) − brytyjska wokalistka. Karierę rozpoczęła jako wokalistka triphopowej grupy Lamb. W 2005 roku wydała solowy album zatytułowany "Beloved One", utrzymany w stylistyce muzyki folkowej. Współpracowała także przy produkcji albumu "Ma Fleur" zespołu The Cinematic Orchestra.
Kariera solowa.
Przy okazji wydania debiutanckiego albumu "Beloved One" (2006), założyła swoją własną wytwórnię płytową, Infinite Bloom. W roku 2006 jej pierwszy album został nominowany do brytyjskiej nagrody Mercury.
Podczas trasy koncertowej po Australii w roku 2007 artystka zapowiedziała, że nowy album zostanie wydany pod koniec tego roku. Produkcją zajął się Emre Ramazanoglu − producent, który wyprodukował także jej poprzednią płytę.

</doc>
<doc id="1026969" url="https://pl.wikipedia.org/wiki?curid=1026969" title="Wydział Studiów Międzynarodowych i Politycznych">
Wydział Studiów Międzynarodowych i Politycznych



</doc>
<doc id="1026970" url="https://pl.wikipedia.org/wiki?curid=1026970" title="Winna Góra (Wzgórza Trzebnickie)">
Winna Góra (Wzgórza Trzebnickie)

Winna Góra - wzniesienie (219 m n.p.m.), w południowo-zachodniej Polsce, na Wzgórzach Trzebnickich, w Wale Trzebnickim.
Wzniesienie położone jest we wschodniej części Wału Trzebnickiego, w północno-wschodniej części Wzgórz Trzebnickich, zwanych Kocimi Górami, na terenie miasta Trzebnicy około 1,1 km na północny wschód od centrum. W języku niemieckim góra nosiła nazwę "Weinberg".
Niewielkie, jedno z wyższych wzniesień w głównym grzbiecie Wzgórz Trzebnickich, tworzące w partii szczytowej rozległą wypukłą powierzchnię, o kopulastym kształcie, z niewyraźnie podkreślonym płaskim szczytem, o łagodnie opadającym wschodnim i północnym zboczu, zbocza zachodnie i południowe są wyraźniej podkreślone i nadają wzniesieniu charakter góry.
Wzniesienie typu morenowego zbudowane od podstaw z trzeciorzędowych iłów miocenskich i pliocenskich, pokrytych czwartorzędowymi osadami lodowcowymi i eolicznymi.
Szczyt góruje nad północno-wschodnią stroną Trzebnicy położonej u podnóża. Niewielką część szczytu, oraz południowo-zachodnią część zbocza pokrywają niewielkie obszarowo połacie zadrzewień, południowe partie zbocza zajmują w większości ogrody działkowe i sady, pozostałe zbocza zajmuje park krajobrazowo wypoczynkowy.

</doc>
<doc id="1026971" url="https://pl.wikipedia.org/wiki?curid=1026971" title="Sytuacja homoseksualistów w Norwegii">
Sytuacja homoseksualistów w Norwegii



</doc>
<doc id="1026975" url="https://pl.wikipedia.org/wiki?curid=1026975" title="Tukan tęczodzioby">
Tukan tęczodzioby

Tukan tęczodzioby ("Ramphastos sulfuratus") – gatunek dużego ptaka z rodziny tukanowatych (Ramphastidae). Zamieszkuje Amerykę Centralną i Południową, od południowego Meksyku do terytoriów Wenezueli i Kolumbii. Nie jest zagrożony.
Charakterystyka.
Łącznie z dziobem tukan tęczowy mierzy średnio od 43 do 56 cm. Sam dziób ma długość 12–15 cm, co stanowić może do 1/3 długości całego ciała.
Samiec waży przeciętnie 500 g, samica – 380 g. Chociaż dziób prezentuje się bardzo okazale, jest on strukturą pustą w środku, zbudowaną z keratyny, dzięki czemu jest on stosunkowo lekki.
Upierzenie tukana tęczodziobego jest żółto-czarne. Nogi mają niebieski odcień; ogon zakończony jest czerwonymi piórami. Większość powierzchni dzioba jest zielona, boki są pomarańczowe, końcówka dzioba – czerwona.
Środowisko.
Jego naturalnym środowiskiem są nizinne lasy deszczowe, jednak z powodu słabo rozwiniętej umiejętności latania porusza się głównie poprzez przeskakiwanie z drzewa na drzewo.
Zachowanie.
Jak większość tukanów, ptaki te żyją w rodzinnych grupach od 6 do 12 osobników. Czasem toczą „pojedynki” z użyciem swoich dziobów. Innym charakterystycznym zachowaniem tych ptaków jest rzucanie owocami przez jednego osobnika do dzioba drugiego.
Pożywienie.
Tukany tęczodziobe żywią się głównie owocami, jednak jedzą także owady, ptasie jaja, jaszczurki czy nadrzewne żaby. Ptaki te wiele owoców połykają w całości, bez uprzedniego rozdrabniania.
Rozmnażanie.
Jako gniazda ptakom tym służą dziuple. Z reguły są one bardzo zatłoczone, ponieważ w jednej dziupli najczęściej żyje kilka osobników.
Samica składa przeciętnie 1–4 jaja. Wysiadywane są one naprzemiennie przez samca i samicę. Inkubacja trwa od 15 do 20 dni. Karmieniem zajmuje się zarówno samiec, jak i samica. Po wykluciu pisklęta nie posiadają upierzenia; oczy otwierają dopiero w trzy tygodnie później. W gnieździe pozostają do czasu całkowitego rozwinięcia się dzioba i uzyskania gotowości latania (ok. 8–9 tygodni).
Status.
Międzynarodowa Unia Ochrony Przyrody (IUCN) uznaje tukana tęczowodziobego za gatunek bliski zagrożenia (NT, "Near Threatened") od 2021 roku. Wcześniej (od 1988 roku) klasyfikowany był jako gatunek najmniejszej troski (LC, "Least Concern"). W 2008 roku organizacja Partners in Flight szacowała, że liczebność światowej populacji mieści się w przedziale 50–500 tysięcy osobników. Trend liczebności populacji uznawany jest za spadkowy ze względu na polowania oraz zabieranie młodych, by trzymać je jako zwierzęta domowe. Gatunek jest wymieniony w II załączniku konwencji CITES.
Hodowla.
Ze względu na dużą ruchliwość tukanów, do ich hodowli potrzebne są przestronne klatki. Dodatkowym utrudnieniem w ich trzymaniu jest łatwość zapadania na hemochromatozę.
Podgatunki.
Wyróżnia się 2 podgatunki "R. sulfuratus":

</doc>
<doc id="1026977" url="https://pl.wikipedia.org/wiki?curid=1026977" title="Antonín Jelínek">
Antonín Jelínek

Antonín Jelínek (ur. 11 lipca 1955 we Frydlancie) – biskup Apostolskiego Episkopalnego Kościoła Katolickiego w Czechach.
Życiorys.
Antonín Jelínek jest absolwentem teologicznych wydziałów w Pradze i Berlinie. W 1983 został wyświęcony na kapłana w Czechosłowackim Kościele Husyckim, później prowadził duszpasterstwo na parafiach w Přelouči, Mladá Boleslavie, Pradze, Uhlířských Janovicach i Sázavě. W latach 1990–1992 postanowił podjąć pracę w fabryce samochodów Škoda. W 2000 przeszedł do Kościoła Starokatolickiego na Słowacji i rok później przyjął święcenia kapłańskie oraz biskupie w Apostolskim Episkopalnym Kościele Portugalii.
Jest żonaty, ma troje dzieci.

</doc>
<doc id="1026978" url="https://pl.wikipedia.org/wiki?curid=1026978" title="Hit the Road Jack">
Hit the Road Jack

"Hit the Road Jack" – piosenka napisana przez Percy'ego Mayfielda, wykonywana przez Raya Charlesa. Przez dwa tygodnie utrzymywała się na pierwszym miejscu listy "Billboard" Hot 100, począwszy od 9 października 1961 roku. Utwór został zadedykowany Jackowi Kerouacowi.
Oryginalna wersja piosenki została użyta w sitcomie "Unhappily Ever After", filmie "Grumpier Old Men" oraz w TVP jako sygnał audycji "Telewizyjne Technikum Rolnicze".

</doc>
<doc id="1026979" url="https://pl.wikipedia.org/wiki?curid=1026979" title="Sytuacja homoseksualistów w Słowenii">
Sytuacja homoseksualistów w Słowenii



</doc>
<doc id="1026983" url="https://pl.wikipedia.org/wiki?curid=1026983" title="Sytuacja homoseksualistów na Węgrzech">
Sytuacja homoseksualistów na Węgrzech



</doc>
<doc id="1026984" url="https://pl.wikipedia.org/wiki?curid=1026984" title="Circuit de Spa Francorchamps">
Circuit de Spa Francorchamps



</doc>
<doc id="1026987" url="https://pl.wikipedia.org/wiki?curid=1026987" title="Sytuacja homoseksualistów w Wielkiej Brytanii i terytoriach zależnych">
Sytuacja homoseksualistów w Wielkiej Brytanii i terytoriach zależnych



</doc>
<doc id="1026989" url="https://pl.wikipedia.org/wiki?curid=1026989" title="Królewscy administratorzy Wysp Owczych">
Królewscy administratorzy Wysp Owczych

Królewski administrator (farer., duń. "Rigsombudsmand"), zwany w niektórych źródłach gubernatorem, na Wyspach Owczych jest reprezentantem monarchy duńskiego. Nie może on ingerować w politykę wewnętrzną archipelagu, gdyż ta jest zupełnie niezależna. Do 1948 roku na Wyspach ciążył duński monopol handlowy, miały też ograniczone prawa co do administracji wewnętrznej. Pierwsze referendum w tej sprawie zainicjowane przez Løgting miało miejsce w 1946, ale wzięło w nim udział zbyt mało osób, dopiero dwa lata później archipelag dostał pełnię władzy wewnętrznej, co odbiło się na Królewskich administratorach, którzy od tamtej pory stali się rzecznikami woli króla na Wyspach Owczych tracąc większość przywilejów. Odbyła się też wtedy zmiana nazwy z "Amtmand" (duń. "Prefekt") na współczesną "Rigsombudsmand".

</doc>
<doc id="1026990" url="https://pl.wikipedia.org/wiki?curid=1026990" title="Rigsombudsmand">
Rigsombudsmand



</doc>
<doc id="1026991" url="https://pl.wikipedia.org/wiki?curid=1026991" title="Sytuacja homoseksualistów w Irlandii">
Sytuacja homoseksualistów w Irlandii



</doc>
<doc id="1026993" url="https://pl.wikipedia.org/wiki?curid=1026993" title="Gubernatorzy Wysp Owczych">
Gubernatorzy Wysp Owczych



</doc>
<doc id="1026994" url="https://pl.wikipedia.org/wiki?curid=1026994" title="Dziedziczny niepolipowaty rak jelita grubego">
Dziedziczny niepolipowaty rak jelita grubego



</doc>
<doc id="1026996" url="https://pl.wikipedia.org/wiki?curid=1026996" title="Prefekci Wysp Owczych">
Prefekci Wysp Owczych



</doc>
<doc id="1026997" url="https://pl.wikipedia.org/wiki?curid=1026997" title="Sytuacja homoseksualistów w Macedonii">
Sytuacja homoseksualistów w Macedonii



</doc>
<doc id="1026999" url="https://pl.wikipedia.org/wiki?curid=1026999" title="Sytuacja homoseksualistów w Mołdawii">
Sytuacja homoseksualistów w Mołdawii



</doc>
<doc id="1027000" url="https://pl.wikipedia.org/wiki?curid=1027000" title="Soma (ajurweda)">
Soma (ajurweda)

Soma – w medycynie ajurwedy jedna z trzech sił (wraz z agni i praną) oddziałujących z czakrami w ludzkim ciele.

</doc>
<doc id="1027003" url="https://pl.wikipedia.org/wiki?curid=1027003" title="Mścisław Chrobry">
Mścisław Chrobry

Mścisław Chrobry, (zm. 1036) – książę tmutarakański (990/1010-1036) i czernihowski (1024-1036).
Życiorys.
Urodził się po 978 r..
Był synem księcia kijowskiego Włodzimierza I Wielkiego i księżniczki Rognedy.
W 988 otrzymał od ojca Tmutarakań, został założycielem samodzielnego księstwa tmutarakańskiego. Od 1016 prowadził wojnę z Chazarami, zwyciężył ich i w 1023 z ich pomocą zajął ziemię czernihowską i siewierską. W 1024 pokonał wojska brata – Jarosława Mądrego w bitwie pod Listwieniem. Po bitwie sam zaproponował pokój, otrzymując w zamian tytuł księcia czernihowskiego, i ustanowił stolicę w Czernihowie. Ok. 1031 wraz z Jarosławem zaatakował Polskę w trakcie wojny polsko-niemieckiej, odbijając Grody Czerwieńskie.
W Tmutarakanie zbudował cerkiew. W Czernihowie rozpoczął budowę katedry Zbawiciela.
Po śmierci Mścisława jego księstwa powróciły do składu Rusi Kijowskiej.

</doc>
<doc id="1027004" url="https://pl.wikipedia.org/wiki?curid=1027004" title="Sytuacja homoseksualistów w Austrii">
Sytuacja homoseksualistów w Austrii



</doc>
<doc id="1027006" url="https://pl.wikipedia.org/wiki?curid=1027006" title="Modrak">
Modrak



</doc>
<doc id="1027007" url="https://pl.wikipedia.org/wiki?curid=1027007" title="Kościół św. Józefa Oblubieńca Najświętszej Marii Panny w Lublinie">
Kościół św. Józefa Oblubieńca Najświętszej Marii Panny w Lublinie

Kościół Karmelitów Bosych pw. św Józefa Oblubieńca Najświętszej Marii Panny powstał w XVII w. Jego fundatorką była Katarzyna z Kretków Sanguszkowa. Jej obraz wisi do dzisiaj w kościele. Lata budowy świątyni to 1635-1644. Budowla posiadała cechy renesansu lubelskiego. Na fasadzie umieszczono figury dwóch świętych, św. Teresy z Ávila oraz św. Jana od Krzyża. Świątynia posiadała jedną nawę z prezbiterium. Kościół wraz z klasztorem, został wzniesiony dla sióstr karmelitanek bosych.
Wnętrze utrzymane jest w stylu barokowym. W głównym ołtarzu znajduje się figura Najświętszego Serca Pana Jezusa, zasłaniana obrazem przedstawiającym św. Józefa z Dzieciątkiem Jezus. W świątyni znajdują się ponadto cztery boczne ołtarze - Matki Bożej Szkaplerznej, Świętej Teresy od Jezusa, Chrystusa Ukrzyżowanego oraz Świętego Jana od Krzyża.
W miejscu budowy istniał już dawny dwór wojewody lubelskiego Rafała Leszczyńskiego. Wystawił go, aby podczas sesji Trybunału Koronnego mieć gdzie zamieszkać. Budowla posiadała cztery narożne baszty i grube mury. Leszczyński nie był katolikiem, wyznawał kalwinizm. Umieścił tu zbór kalwiński, co nie podobało się lublinianom. Po śmierci wojewody, dwór wykupiła Katarzyna z Kretków Sanguszkowa i postanowiła, że zostanie włączony do zabudowań klasztornych karmelitanek.
Siostry mieszkały tu aż do 1807, kiedy to ze spalonego kościoła św. Ducha przenieśli się tu karmelici bosi. Karmelitanki zamieszkały w klasztorze sióstr początek przy ul. Staszica. W 1864 po powstaniu styczniowym w wyniku kasaty zakonu karmelici opuścili klasztor. Władze carskie przeznaczyły budynki na koszary. W 1906 dokonano przebudowy kościoła. Wzbogacono go o neorenesansową kruchtę oraz attykę dzwonnicy. W 1919 kościół ponownie przeszedł w ręce karmelitów. Zakonnicy mieszkają tu do dziś.
W czasach PRL w jednym z budynków klasztornych znajdował się areszt NKWD.

</doc>
<doc id="1027013" url="https://pl.wikipedia.org/wiki?curid=1027013" title="Charles de L’Écluse">
Charles de L’Écluse

Jules Charles de L’Écluse (lub: de l'Escluse; łac. Carolus Clusius; pol. dawniej Karol Kluzjusz, ur. 1526, zm. 1609) – francuski lekarz i botanik, działający we Flandrii (Belgii), jeden z najwybitniejszych botaników XVI wieku. 
Życiorys.
Jako pierwszy w historii stworzył naukowe (w dzisiejszym rozumieniu) opisy gatunków roślin. Był twórcą jednego z pierwszych ogrodów botanicznych w Europie (w Lejdzie) i „ojcem” współczesnego ogrodnictwa. Uznawany jest również za pierwszego mikologa w dziejach światowej botaniki.
Na jego cześć botanik Charles Plumier (1646-1704) wprowadził do botaniki nazwę rodzajową "Clusia" i nazwę rodziny "Clusiaceae". Jego nazwisko przypomina najpiękniejsza z goryczek – goryczka krótkołodygowa, zwana również goryczką Kluzjusza.

</doc>
<doc id="1027015" url="https://pl.wikipedia.org/wiki?curid=1027015" title="5 pp.">
5 pp.



</doc>
<doc id="1027016" url="https://pl.wikipedia.org/wiki?curid=1027016" title="Sytuacja homoseksualistów na Cyprze">
Sytuacja homoseksualistów na Cyprze



</doc>
<doc id="1027018" url="https://pl.wikipedia.org/wiki?curid=1027018" title="Mścisław I Waleczny">
Mścisław I Waleczny



</doc>
<doc id="1027023" url="https://pl.wikipedia.org/wiki?curid=1027023" title="Big Youth">
Big Youth

Big Youth, właśc. Manley Augustus Buchanan, również Jah Youth (ur. 19 kwietnia 1949 w Kingston) – jamajski DJ. 
Jego kariera rozpoczęła się w latach '70 XX wieku. Pod wływem innego muzyka jamajskiego, U-Roya rozpoczął śpiewanie w Lord Tippertone’s sound system, w 1970 roku. Jego pierwsze LP "Chi Chi Run" zostało wyprodukowane przez Prince Bustera w 1971 roku.
Nazwa zespołu Sonic Youth była częściowo hołdem dla Big Youtha.

</doc>
<doc id="1027025" url="https://pl.wikipedia.org/wiki?curid=1027025" title="Roy Geary">
Roy Geary



</doc>
<doc id="1027028" url="https://pl.wikipedia.org/wiki?curid=1027028" title="Underclass Hero">
Underclass Hero

Underclass Hero – piąty album zespołu Sum 41. Na wydawnictwo trafiło 15 piosenek, w tym jedna ukryta. Płytę promował singel pt. "Underclass Hero".

</doc>
<doc id="1027030" url="https://pl.wikipedia.org/wiki?curid=1027030" title="Hipnopedia">
Hipnopedia

Hipnopedia (z gr.) – uczenie się w czasie snu; sposób uczenia się oparty na założeniu, że w początkowej fazie snu mózg ludzki jest w stanie odbierać i magazynować werbalne informacje, które z kolei w ciągu dnia mogą być przedmiotem ponownego uczenia się i szybszego utrwalania. Nocne „lekcje” eksponuje się więc w okresie od zaśnięcia do zapadnięcia w głęboki sen i przed obudzeniem się, tj. w okresach „płytkiego” snu. Badania nad hipnopedią znajdują się dopiero w stadium początkowym.
Etymologia.
Hipnopedia – (gr. Ὕπνος Hýpnos – uosobienie snu + st.gr. παιδεία, paideía – „wykształcenie”) "(hypnopaedia)" nauka przez sen. Według Zbigniewa Opaczewskiego, oznacza prowadzenie i utrwalenie w pamięci człowieka informacji w czasie snu.
Historia.
Hipnopedia była rozpowszechniona w okresie „zimnej wojny” w siłach specjalnych wywiadu USA, ZSRR i Japonii do roku 1960. W 1965 r. odbył się w Paryżu kongres poświęcony m.in. omówieniu i ustaleniu terminologii z tego zakresu w którym uczestniczyła prof Maria Szulc. Dokonano tam podziału zakresu znaczeń tej terminologii w zależności od tego, jakie mają oddziaływanie w skomplikowanej działalności ludzkiej. W roku 1967, założenia i realizację eksperymentu w zakresie nauki języka angielskiego z wykorzystaniem hipnopedii w Wyższej Szkole Oficerskiej, badał na podchorążych jako grupie reprezentatywnej nauczyciel języka angielskiego Antoni Prejbisz. W roku 1984, Prof. Rainer Dieterich z Wydziału Psychologii na Uniwersytecie Bundeswehry w Hamburgu jako pierwszy w Niemczech przeprowadził eksperyment hipnopedyczny, który potwierdził skuteczność nauki hipnopedii. Eksperyment polegał na nauce języka francuskiego. W roku 1998, Prof. zw. dr Jacek Izydor Fisiak z Instytutu Filologii Angielskiej na Uniwersytecie im. Adama Mickiewicza w Poznaniu jako pierwszy w Polsce prowadził badania nad skutecznością hipnopedii.
Współcześnie.
W pedagogice hipnopedia jest odrębnym kierunkiem badań, zajmującej się oddziaływaniem sugestii psychopedagogicznej na kształcenie umysłu człowieka w odmiennym stanie świadomości (Alfa). W pedagogice jest to określenie formy pracy dydaktycznej połączona z metodą hipnozy, dotycząca nauczania w odmiennym stanie świadomości. Wykonane zawczasu poprzez nagranie audio (zapisanych analogowo czy cyfrowo w pliku audio) jako instrukcji (skryptu) z lektorem lub samodzielnie a następnie odtworzenie w czasie sesji hipnopedycznej.
W hipnologii, hipnopedia zajmuje się, nauczaniem polegającym na podawaniu człowiekowi treści informacyjnych i aktywności immanentnej do działania bezpośrednio człowiekowi za pomocą fal akustycznych na progu słyszalności, nie wywołujących wyraźnego wrażenia słuchowego lecz bezpośrednio kierowanych i odbieranych oraz rejestrowanych w umyśle ludzkim. Sygnały ultrasoniczne za pomocą fal akustycznych wpływających na centralny układ nerwowy (CUN) człowieka są przełomowym odkryciem w surdopedagogice.
Kontrowersje.
Praktyka hipnopedii jest kontrowersyjna wśród naukowców, zwłaszcza sama hipnopedia może wywierać wpływ na zachowanie się ludzi.

</doc>
<doc id="1027036" url="https://pl.wikipedia.org/wiki?curid=1027036" title="Futbolo Klubas Ekranas Panevėžys">
Futbolo Klubas Ekranas Panevėžys



</doc>
<doc id="1027041" url="https://pl.wikipedia.org/wiki?curid=1027041" title="Søren Christensen">
Søren Christensen

Søren Christensen (ur. 31 października 1940 w Gentofte) – duński polityk, pełniący funkcję królewskiego administratora Wysp Owczych (dziewiąty – licząc od 1948 roku – reprezentant monarchy i państwa na archipelagu) od 1 sierpnia 2005 do 1 stycznia 2008.
16 kwietnia 2006 został odznaczony krzyżem komandorskim Orderu Danebroga

</doc>
<doc id="1027043" url="https://pl.wikipedia.org/wiki?curid=1027043" title="Michał Grek">
Michał Grek

Michał Grek (ur. 19 listopada 1862 w Chorostkowie, zm. 25 października 1929 we Lwowie) – polski adwokat, wieloletni prezes Izby Adwokackiej we Lwowie, publicysta, działacz Polskiego Stronnictwa Ludowego, a następnie PSL – Lewicy.
Życiorys.
Ukończył studia na Wydziale Prawa Uniwersytetu Lwowskiego. Tamże uzyskał stopień doktora praw w 1889. Od 1895 był adwokatem we Lwowie, a od 1922 do śmierci był prezesem Izby Adwokackiej w tym mieście. Bronił m.in. Stanisława Szczepanowskiego w 1899.
Sympatyzował z ruchem ludowym, wydawał tygodnik lwowski „Trybuna”, a także współpracował z „Przyjacielem Ludu”. Był posłem do austriackiej Rady Państwa X kadencji z kurii II – gmin miejskich z okręgu 5 (Rzeszów–Jarosław) w latach 1901–1907. W parlamencie należał do Koła Polskiego w Wiedniu, do ugrupowania demokratów.
Następnie wstąpił do Polskiego Stronnictwa Ludowego, a w 1908 został członkiem Rady Naczelnej PSL. Od 1914 działał w PSL – Lewica.
Michał Grek zmarł w 1929 i został pochowany na Cmentarzu Łyczakowskim. Jego żoną był aktorka Felicja Stachowicz, a bratem Jan Grek (1875–1941), profesor medycyny Uniwersytetu Jana Kazimierza, zamordowany przez Niemców we Lwowie.

</doc>
<doc id="1027046" url="https://pl.wikipedia.org/wiki?curid=1027046" title="Tofta Ítróttarfelag">
Tofta Ítróttarfelag



</doc>
<doc id="1027047" url="https://pl.wikipedia.org/wiki?curid=1027047" title="The Opposite of December">
The Opposite of December



</doc>
<doc id="1027050" url="https://pl.wikipedia.org/wiki?curid=1027050" title="Zbigniew Iwański">
Zbigniew Iwański

Zbigniew Dominik Iwański (ur. 4 sierpnia 1928 w Warszawie, zm. 3 lutego 2019 w Jabłonnie) – polski lekkoatleta, skoczek w dal, wicemistrz Europy (1954), dwukrotny mistrz Polski.
Kariera sportowa.
Był zawodnikiem Zgody Świętochłowice (1947–1949), CWKS Warszawa (1951–1952 i 1954–1956), OWKS Kraków (1952) OWKS Lublin (1952–1953), Legii Warszawa (1957–1959) i Skry Warszawa (1960–1962).
Jego największym sukcesem w karierze było wicemistrzostwo Europy w 1954), wynikiem 7,46 (zwycięzca, Ödön Földessy pokonał go wynikiem 7,51). Dwukrotnie zdobywał mistrzostwo Polski w skoku w dal (1953, 1955). W tej samej konkurencji był też wicemistrzem Polski (1954), dwukrotnie brązowym medalistą mistrzostw Polski (1952, 1957) oraz halowym wicemistrzem Polski (1954). Ponadto w (1948) został wicemistrzem Polski w sztafecie 4 × 400 m. Startował w 10 meczach międzypaństwowych (1952–1957), odnosząc dwa zwycięstwa. Jego rekord życiowy wynosił 7,58 (25.08.1957).
Zmarł w wieku 90 lat. Został pochowany na cmentarzu Bródnowskim w Warszawie (kwatera 20M-3-14).

</doc>
<doc id="1027053" url="https://pl.wikipedia.org/wiki?curid=1027053" title="Kościół Franciszkanów w Lublinie">
Kościół Franciszkanów w Lublinie



</doc>
<doc id="1027057" url="https://pl.wikipedia.org/wiki?curid=1027057" title="Związek Zawodowy Dyżurnych Ruchu PKP">
Związek Zawodowy Dyżurnych Ruchu PKP

Związek Zawodowy Dyżurnych Ruchu PKP zrzesza pracowników następujących spółek.:
Związek był jednym z członków założycieli Konfederacji Kolejowych Związków Zawodowych, z siedzibą w Warszawie, która przystąpiła do Ogólnopolskiego Porozumienia Związków Zawodowych.
Media.
Pierwszym organem prasowym związku był wydany w lipcu 1992 biuletyn Lizak, zaś od września tegoż roku ukazuje się dwumiesięcznik Na nastawni, z siedzibą redakcji w Warszawie.
Siedziba.
Rada Krajowa związku mieści się w kompleksie budynków - przed wojną: b. Dyrekcji Kolei Państwowych, po wojnie: najpierw Dyrekcji Okręgowej Kolei Państwowych, następnie Centralnej Dyrekcji Okręgowej Kolei Państwowych, zaś obecnie jednej ze spółek kolejowych: PKP Polskie Linie Kolejowe, nieopodal dworca Warszawa Wileńska.

</doc>
<doc id="1027058" url="https://pl.wikipedia.org/wiki?curid=1027058" title="Naniwa">
Naniwa



</doc>
<doc id="1027059" url="https://pl.wikipedia.org/wiki?curid=1027059" title="Rutilus pigus">
Rutilus pigus



</doc>
<doc id="1027065" url="https://pl.wikipedia.org/wiki?curid=1027065" title="Stage One">
Stage One

Stage One – debiutancki album piosenkarza reggae i dancehall – Seana Paula. Został wydany 28 marca 2000 roku. Kompozycja nie uzyskała rozgłosu, dotarła do 109. miejsca notowania Billboard 200.

</doc>
<doc id="1027069" url="https://pl.wikipedia.org/wiki?curid=1027069" title="Robert Rex">
Robert Rex

Sir Robert Richmond Rex (ur. 25 stycznia 1909 w Avatele, Niue, zm. 12 grudnia 1992 w Alofi, Niue) – polityk. Pierwszy premier Niue od 19 października 1974 do śmierci, bezpartyjny.

</doc>
<doc id="1027079" url="https://pl.wikipedia.org/wiki?curid=1027079" title="Żużlowa National League 1932">
Żużlowa National League 1932



</doc>
<doc id="1027083" url="https://pl.wikipedia.org/wiki?curid=1027083" title="Bleed It Out">
Bleed It Out

Bleed It Out – drugi (po "What I've Done") singel zespołu Linkin Park promujący trzeci studyjny album "Minutes to Midnight". Stacje radiowe emisję piosenki rozpoczęły w drugiej połowie lipca 2007, krążek do sprzedaży trafił 20 sierpnia 2007 r.
"Bleed It Out" zostało po raz pierwszy zagrane 11 maja podczas koncertu w Webster Hall w Nowym Jorku. Dzień później miała miejsce telewizyjna premiera w programie "Saturday Night Live". Podczas wykonywania tej piosenki na żywo grane jest 'solo' na perkusji w wykonaniu Roba Bourdona
Premiera teledysku miała miejsce 31 lipca.
Lista utworów.
Prospective CD 1
Prospective CD 2

</doc>
<doc id="1027089" url="https://pl.wikipedia.org/wiki?curid=1027089" title="Cork City Football Club">
Cork City Football Club



</doc>
<doc id="1027092" url="https://pl.wikipedia.org/wiki?curid=1027092" title="Henryk Grabowski (sportowiec)">
Henryk Grabowski (sportowiec)

Henryk Piotr Grabowski (ur. 19 października 1929 w Czeladzi, zm. 4 marca 2012 tamże) – polski lekkoatleta, skoczek w dal.
Zawodnik klubów: Górnik Czeladź (1949–1950), CWKS Warszawa (1951–1952), Górnik Mysłowice (1953), Górnik Zabrze (1954), Górnik Katowice (1955–1957) i CKS Czeladź (1958–1960). Olimpijczyk z Helsinek (1952) i Melbourne (1956). 
Podczas igrzysk w Melbourne zwyciężył (z wynikiem 7,52 m) w eliminacjach, jednak kontuzja nogi spowodowała, że w finale uzyskał zalewdwie 7,15 m i zajął 10. miejsce.
Brązowy medalista mistrzostw Europy w Sztokholmie (1958) z wynikiem 7.51. Podczas Międzynarodowych Igrzysk Sportowych Młodzieży w Moskwie wygrał skok w dal (1957) uzyskując 7.46 oraz zdobył srebrny medal w sztafecie 4 x 100 m (40.8). 
3-krotny mistrz kraju (1952, 1956, 1958) i 8-krotny rekordzista Polski w skoku w dal (do 7.81 w 1958). Rekordy życiowe: w dal - 7.81 (1958), bieg na 100 m - 10.7 (1956). W rankingu "Track &amp; Field News" notowany czterokrotnie w skoku w dal: 1955 - 9. miejsce, 1956 - 7. miejsce, 1957 - 4. miejsce, 1958 - 4. miejsce. Dwadzieścia trzy razy bronił barw narodowych w meczach międzypaństwowych.

</doc>
<doc id="1027094" url="https://pl.wikipedia.org/wiki?curid=1027094" title="Gojcieniszki">
Gojcieniszki

Gojcieniszki, Goycieniszki, Goydzieniszky (Gojdzieniszki), Hajciuniszki (biał. Гайцюнішкі, Hajciuniški, lit. Gaičiūniškės) – wieś na Białorusi w obwodzie grodzieńskim, w rejonie werenowskim, 45 km na południe od Wilna, nad rzeką Żyżmą (dorzecze Niemna), ok. 5 km na wschód od Bieniakoni. 
Wieś szlachecka położona była w końcu XVIII wieku w powiecie oszmiańskim województwa wileńskiego. „Dwór Goydzieniszky” nazywał się także pobliski majątek. Inwentarz majętności spisany został w 1648 r. Dokument przechowywany jest w Archiwum Radziwiłłów, Archiwum Głównego Akt Dawnych w Warszawie. Oryginalne dokumenty z inwentarza spisanego w 1648 r., wskazują, że jeszcze w XVII w., majątek oraz pobliska kolonia zapisywane były Goydzieniszky (Gojdzieniszki). 

</doc>
<doc id="1027097" url="https://pl.wikipedia.org/wiki?curid=1027097" title="Corn dog">
Corn dog

Corn dog (rzadziej parówka w cieście) – amerykańskie danie typu fast food. Jest to parówka pokryta ciastem kukurydzianym i smażona w gorącym oleju. Corn dogi podawane są na drewnianym patyku lub bez niego.
Historia.
Corn dogi zaczęto popularyzować w 1942 w stanie Teksas.
Pierwsze corn dogi na patyku nazwano „cozy dogs” i nadal są serwowane w restauracji „Cozy Dog Drive In” w Springfield. W 1946 Ed Waldmire Jr. ze swoim przyjacielem Donem Strandem zastosowali urządzenie nadziewające parówkę na patyk. Danie to nazwali „crusty cur”. Jednakże żona Eda Virginia zapożyczyła nazwę „cozy dogs”, ponieważ jej zdaniem produkt o nazwie „crusty” (chrupiący) nie brzmiał apetycznie. Z użyciem nazwy „cozy dogs” Woldmire stworzył logo z użyciem dwóch postaci kreskówkowych, parówki obejmującej postać „cozy”. Później opatentował urządzenie, w które wpinano patyki a następnie dawało możliwość nadziewania, pokrywania i smażenia wielu parówek jednocześnie, co zwiększyło znacznie możliwości produkcyjne i wpłynęło na ekonomiczność procesu. Na początku patyki były wykonane wyłącznie z dębiny, obecnie używa się drewna sosnowego.
W 1946 Dave Barham otworzył pierwszą restaurację o nazwie „Hot Dog na patyku”, a następnie sieć restauracji, które w swoim menu miały corn dogi. Obecnie firma zaopatruje 115 magazynów w 17 stanach, głównie w centrach handlowych.
Corn dog jest także daniem posiadającym swoje święto. Międzynarodowy Corn Dog Day jest świętowany meczem koszykówki, corn dogami, tater tots i amerykańskim piwem. Organizowane jest ono w pierwszą sobotę marca przed mistrzostwami pierwszej ligi koszykówki mężczyzn. Corn dogi w USA serwowane są przez uliczne budki, również w centrach handlowych i na stacjach benzynowych. Jest także sprzedawany przy okazjach takich jak obchody państwowe, festiwale oraz inne wydarzenia kulturalne.
Przygotowanie corn dogów.
W niektórych lokalach corn dogi przygotowywane i smażone są przed podaniem klientowi. W innych lokalach po przygotowaniu są zamrażane na dłuższy czas. Podawane są z keczupem, musztardą, sosem lub majonezem.
Nazwy potrawy w różnych krajach.
Corn dogi w Kanadzie znane są pod nazwą „pogos”. Ogólnie nazwa ma swoje źródło w marce produktu nadanej przez wytwórcę. Niektórzy Kanadyjczycy nazywają je „pronto pups”. W Australii znane są jako „Dogwood dogs”, „Pluto dogs”, lub „Dippy dogs”. W Korei Południowej jako „hot dog”. W Nowej Zelandii nazywa się je „hot dogs” lub „American hot dog”. We wschodnich Stanach Zjednoczonych nazywa się ją złocistym rajem. W Europie nazywa się go również jako „toasty dogs”. Nazwa „corn dog” wbrew pozorom nie pochodzi od ciasta kukurydzianego, w którym maczana jest parówka, lecz od nadziewania na patyk w identyczny sposób, jak to robi się w przypadku kukurydzy.
Inne postacie corn doga.
Wersja śniadaniowa to smażona parówka zawinięta w naleśnik.

</doc>
<doc id="1027098" url="https://pl.wikipedia.org/wiki?curid=1027098" title="Ekagrata">
Ekagrata

Ekagrata (dewanagari एकाग्रता) – słowo pochodzące z sanskrytu, oznaczające „jednolitość” bądź „jednopunktowość” – jest to niezbędny czynnik występujący w niemal wszystkich technikach medytacji. Ograniczenie uwagi do pojedynczego punktu pozwala na ograniczenie aktywności zmysłów, co jest pomocne w medytacjach.

</doc>
<doc id="1027099" url="https://pl.wikipedia.org/wiki?curid=1027099" title="Fussballclub Aarau 1902">
Fussballclub Aarau 1902



</doc>
<doc id="1027101" url="https://pl.wikipedia.org/wiki?curid=1027101" title="Długotrwałe wzmocnienie synaptyczne">
Długotrwałe wzmocnienie synaptyczne

Długotrwałe wzmocnienie synaptyczne (LTP z ang. "Long-term potentiation") – zmiana formy synaptycznej powodująca wzrost wydajności przewodzenia synaptycznego. Powstaje pod wpływem serii intensywnych i szybkich bodźców, które dany akson (lub aksony) emituje w kierunku połączonych z nim dendrytów. W efekcie synapsy mają większą łatwość reagowania na bodźce tego samego typu.
Przeciwieństwem LTP jest LTD czyli długotrwałe osłabienie synaptyczne, powodujące długotrwałe osłabienie reakcji synapsy.

</doc>
<doc id="1027106" url="https://pl.wikipedia.org/wiki?curid=1027106" title="Pierre Janet">
Pierre Janet

Pierre Marie Félix Janet (ur. 30 maja 1859 w Paryżu, zm. 24 lutego 1947 tamże) – francuski lekarz neurolog i psycholog, pionier w dziedzinie badania pamięci pourazowej. Bratanek filozofa Paula Janeta.
Życiorys.
Studiował u Jeana Martina Charcot w szpitalu Salpêtrière. W latach 1889-1898 był dyrektorem laboratorium psychologii patologicznej w klinice szpitalu Salpêtrière w Paryżu. Od 1902 wykładał psychologię w Collège de France. W 1904 został współzałożycielem „Journal de Psychologie Normale et Pathologique”. Był członkiem Akademii Francuskiej. 
W swych pracach opisał psychastenię i jako pierwszy zwrócił uwagę na istnienie elementów nieświadomych w psychice człowieka. Zajmował się psychopatologią, a zwłaszcza nerwicami. Badał histerię i leczył ją za pomocą hipnozy.

</doc>
<doc id="1027107" url="https://pl.wikipedia.org/wiki?curid=1027107" title="Pavel Srnicek">
Pavel Srnicek



</doc>
<doc id="1027109" url="https://pl.wikipedia.org/wiki?curid=1027109" title="LTP">
LTP



</doc>
<doc id="1027110" url="https://pl.wikipedia.org/wiki?curid=1027110" title="El Wali Mustafa Sajed">
El Wali Mustafa Sajed

El Wali Mustafa Sajed (ur. ok. 1948, zm. 1976) – polityk Sahary Zachodniej. Pierwszy Przewodniczący Rady Rewolucyjnej (prezydent) Sahary Zachodniej w strukturach Saharyjskiej Arabskiej Republiki Demokratycznej (DARS) od 29 lutego 1976 do 9 czerwca 1976. Zginął podczas strzelaniny w stolicy Mauretanii, Nawakszucie podczas rajdu członków Frontu POLISARIO.

</doc>
<doc id="1027114" url="https://pl.wikipedia.org/wiki?curid=1027114" title="Deliberacja">
Deliberacja

Deliberacja (łac. "deliberare" 'rozważać; zastanawiać się' od "libra" 'waga') to proces rozważania i konfrontowania ze sobą lub z innymi własnych uczuć, emocji czy poglądów.
W psychologii jest to, według Pierre'a Janet, jeden z głównych procesów odpowiadających za kształtowanie i ewolucję osobowości.

</doc>
<doc id="1027120" url="https://pl.wikipedia.org/wiki?curid=1027120" title="Jodek siarczek antymonu">
Jodek siarczek antymonu

Jodek siarczek antymonu, SbSI – nieorganiczny związek chemiczny, połączenie antymonu, siarki i jodu. Posiada właściwości półprzewodnikowe.

</doc>
<doc id="1027123" url="https://pl.wikipedia.org/wiki?curid=1027123" title="Dutty Rock">
Dutty Rock

Dutty Rock – drugi studyjny album jamajskiego piosenkarza reggae i dancehall – Seana Paula. Został wydany 12 listopada 2002 roku. Singlami promującymi album były utwory: „Gimme the Light”, „Like Glue” i „I’m Still in Love with You”, wszystkie dotarły do 6. miejsca notowania UK Singles Chart.
Album dotarł do 2. miejsca notowania UK Albums Chart i 9. miejsca Billboard 200. Kompozycji sprzedano 65.000 egzemplarzy w pierwszym tygodniu. "Dutty Rock" okazał się prawdziwym sukcesem komercyjnym, sprzedano ponad 6 milionów egzemplarzy na całym świecie.
W 2003 r. ukazała się reedycja tego albumu. Kompozycja była pozbawiona skitów; utworem bonusowym (a jednocześnie singiel) był „Baby Boy" z gościnnym udziałem Beyoncé Knowles. Utwór stał się jednym z największych hitów w 2003 r. Sprzedano wtedy ponad 2 milionów egzemplarzy tej kompozycji w Stanach Zjednoczonych, co pomogło zdobyć Paulowi nagrodę Grammy.

</doc>
<doc id="1027127" url="https://pl.wikipedia.org/wiki?curid=1027127" title="Amir">
Amir

Amir (arab. أمير) – imię męskie pochodzenia arabskiego, oznacza „książę” lub „dowódca”. 

</doc>
<doc id="1027128" url="https://pl.wikipedia.org/wiki?curid=1027128" title="Bieniakonie">
Bieniakonie

Bieniakonie (biał. Беняконі, "Bieniakoni") – agromiasteczko (dawniej miasteczko) na Białorusi w rejonie woronowskim obwodu grodzieńskiego, przy granicy z Litwą.
Miasto duchowne położone było w końcu XVIII wieku w powiecie lidzkim województwa wileńskiego.
Znajdują się tu rzymskokatolicka parafia św. Jana Chrzciciela w Bieniakoniach oraz stacja kolejowa Bieniakonie, położona przy linii kolejowej Wilno - Lida. Jest to białoruska stacja graniczna na granicy z Litwą.
Historia.
Na początku 1919 roku Bieniakonie zostały zajęte przez bolszewików. 17 kwietnia 1919 roku o godzinie 16:15 straż przednia 1. Brygady Jazdy Wojska Polskiego pod dowództwem mjr. Władysława Beliny-Prażmowskiego zajęła miejscowość bez walki. Dokonano tego w trakcie ofensywy przeciwko bolszewikom, której celem było odbicie z ich rąk Wilna. Miejscowa polska ludność przyjęła kawalerzystów entuzjastycznie.
Za II Rzeczypospolitej miejscowość była siedzibą wiejskiej gminy Bieniakonie w województwie nowogródzkim.
Zobacz też.
Kościół św. Jana Chrzciciela w Bieniakoniach

</doc>
<doc id="1027131" url="https://pl.wikipedia.org/wiki?curid=1027131" title="Halina Marszał-Sroczyńska">
Halina Marszał-Sroczyńska

Halina Marszał-Sroczyńska (ur. 27 stycznia 1947 w Opatówku) – lekarz, działacz społeczny, Wicekanclerz Międzynarodowej Kapituły Orderu Uśmiechu.
Ukończyła studia na Wydziale Stomatologii Akademii Medycznej w Poznaniu w 1972. Razem z mężem Zenonem Sroczyńskim ufundowała w 1999 Fundację Haliny Sroczyńskiej z/s w Opatówku, której celem jest: pomoc dzieciom i młodzieży, podopiecznym różnych placówek oraz osobom prywatnym znajdującym się w trudnej sytuacji życiowej oraz ofiarom wypadków komunikacyjnych. Z pomocy Haliny Sroczyńskiej skorzystało kilka tysięcy dzieci.
Strategicznym sponsorem fundacji było Przedsiębiorstwo Produkcyjne HELLENA, obecnie środki pochodzą z zasobów prywatnych fundatorki.
3 czerwca 1997 roku na wniosek dzieci z Domu Dziecka w Liskowie została Kawalerem Orderu Uśmiechu otrzymując legitymację z numerem 514; w 2000 roku została członkiem Międzynarodowej Kapituły Orderu Uśmiechu, w 2005 członkiem jej Zarządu, zaś od 19 stycznia 2007 roku pełni funkcję Wicekanclerza.
Propagatorka honorowego krwiodawstwa, za co otrzymała szereg nagród i wyróżnień.
W uznaniu zasług na rzecz dzieci otrzymała m.in. tytuł „Zasłużony dla miasta Kalisza”, „Zasłużony dla miasta Ostrowa”, Złoty Krzyż Zasługi, Kaliszanin Roku 1999, Wielkopolanin Roku 2000, Medal Komisji Edukacji Narodowej, Medal im. dr. Henryka Jordana, statuetkę TVP „Zwyczajni-Niezwyczajni”, Medal „Serce za serce” oraz tytuł „Przyjaciel SERCA”.
Zamężna, dwoje dzieci: Magdalena (1972), Przemysław (1978).

</doc>
<doc id="1027132" url="https://pl.wikipedia.org/wiki?curid=1027132" title="Selim">
Selim

Selim – imię męskie pochodzenia tureckiego, pochodzi od arabskiego imienia Salim, co oznacza „bezpieczny”.

</doc>
<doc id="1027133" url="https://pl.wikipedia.org/wiki?curid=1027133" title="Ciałko Nissla">
Ciałko Nissla



</doc>
<doc id="1027135" url="https://pl.wikipedia.org/wiki?curid=1027135" title="Alexandre d’Ermenoville Girardin">
Alexandre d’Ermenoville Girardin

Alexandre Louis Robert de Girardin (ur. 16 stycznia 1776 w Paryżu, zm. 5 sierpnia 1855 tamże) – francuski generał epoki napoleońskiej. Syn Cécile'a Stanilasa de Girardin i ojciec wydawcy prasowego Emile'a de Girardina.
Girardin brał udział w wyprawach napoleońskich, podczas których wykazał się męstwem. Podczas kampanii 1812 dowodził brygadą lekkiej jazdy w I Korpusie Kawalerii Rezerwowej Nansouty'ego. W 1814 został awansowany do stopnia generała dywizji.
Później o wyraźnie rojalistycznym światopoglądzie, poparł dynastię Burbonów. Służył na dworze Karola X. Po rewolucji lipcowej żył opuszczony i zmarł 5 sierpnia 1855.

</doc>
<doc id="1027136" url="https://pl.wikipedia.org/wiki?curid=1027136" title="Alexandre de Girardin">
Alexandre de Girardin



</doc>
<doc id="1027137" url="https://pl.wikipedia.org/wiki?curid=1027137" title="Alexandre Girardin">
Alexandre Girardin



</doc>
<doc id="1027138" url="https://pl.wikipedia.org/wiki?curid=1027138" title="Towiany">
Towiany

Towiany (lit. "Taujėnai") – miasteczko na Litwie na północny zachód od Wiłkomierza, w okręgu wileńskim, w rejonie wiłkomierskim, w gminie Towiany. Znajdowały się tu dobra Radziwiłłów, po których do dziś znajduje się tu pałac.

</doc>
<doc id="1027139" url="https://pl.wikipedia.org/wiki?curid=1027139" title="Taujenai">
Taujenai



</doc>
<doc id="1027140" url="https://pl.wikipedia.org/wiki?curid=1027140" title="Mustafa">
Mustafa

Mustafa – imię męskie pochodzenia arabskiego, oznacza „wybrany”. 

</doc>
<doc id="1027143" url="https://pl.wikipedia.org/wiki?curid=1027143" title="Moises Frumencio da Costa Gomez">
Moises Frumencio da Costa Gomez

Moises Frumencio da Costa Gomez (ur. 27 października 1907, zm. 22 listopada 1966) – polityk Antyli Holenderskich; pierwszy premier tego terytorium od 19 kwietnia 1949 do lipca 1949 i ponownie od kwietnia 1951 do 8 grudnia 1954, członek Narodowej Partii Ludowej (Partido Nashonal di Pueblo/Nationale Volkspartij).

</doc>
<doc id="1027145" url="https://pl.wikipedia.org/wiki?curid=1027145" title="Dama niebieskobrzucha">
Dama niebieskobrzucha

Dama niebieskobrzucha ("Lorius lory") – gatunek średniej wielkości ptaka z rodziny papug wschodnich (Psittaculidae), znany także pod nazwą lorysa czarnogłowa. Występuje na Nowej Gwinei i kilku sąsiednich wyspach.
Podgatunki i zasięg występowania.
Wyróżnia się 7 podgatunków "L. lory":
Charakterystyka.
Morfologia.
Wygląd zewnętrzny:
Czerwony grzbiet i piersi, niebieski brzuch i górna część głowy, zielone skrzydła. Brak dymorfizmu płciowego.
Wymiary:
Pożywienie.
Dama niebieskobrzucha żywi się owocami, nektarem i pyłkiem kwiatów. Jej szczoteczkowaty język jest przystosowany do pobierania takiego rodzaju pokarmu. Czubek języka porośnięty jest szczecinkami, które unoszą się, kiedy ptak przyjmuje pożywienie. Dama zjada też różne owady i ich larwy. Przy przyjmowaniu pożywienia używa swoich nóg przytrzymując nimi pożywienie i podając kawałki pokarmu do dzioba.
Rozród.
O rozmnażaniu dam na wolności wiadomo niewiele. Zaobserwowano, że gniazduje najczęściej w dziuplach lub w opuszczonych kopcach termitów. Większość informacji o tej papudze pochodzi z obserwacji ptaków w niewoli, a na tej podstawie nie można wyciągać wniosków o trybie jej życia na wolności. Pora lęgowa w niewoli trwa od kwietnia do września. Podczas zalotów partnerzy okazują sobie coraz większą czułość. Samiec stara się zainteresować samicę, prostuje się przed nią z rozciągniętymi skrzydłami i skłania głowę na boki. Potem zaczyna energicznie poruszać całym ciałem w górę i w dół, źrenice rozszerzają mu się i wydaje sykliwe nawoływania. Więź między partnerami bywa bardzo silna i w porze lęgowej samce stają się agresywne wobec innych ptaków. Samica składa zwykle 2 jaja i wysiaduje je przez około 24 dni. Po wykluciu się pisklęta zostają w gnieździe 8–10 tygodni. Dojrzałość płciową osiągają w 2–3 roku życia.
Status.
Międzynarodowa Unia Ochrony Przyrody (IUCN) uznaje damę niebieskobrzuchą za gatunek najmniejszej troski (LC - "Least Concern").

</doc>
<doc id="1027147" url="https://pl.wikipedia.org/wiki?curid=1027147" title="Puszcza Grodzieńska">
Puszcza Grodzieńska

Puszcza Grodzieńska, Puszcza Ruska (biał. Гродзенская пушча, "Hrodzienskaja puszcza"; ros. Гродненская пуща, "Grodnienskaja puszcza"; lit. "Dainavos giria"; "Gudų giria") – kompleks leśny na Białorusi i Litwie, na północny wschód od Grodna.
Puszcza Grodzieńska była miejscem walk partyzanckich podczas powstania styczniowego (1863–1864), a także działań operacyjnych Armii Krajowej od sierpnia 1944 do lutego 1945.

</doc>
<doc id="1027148" url="https://pl.wikipedia.org/wiki?curid=1027148" title="Skala Pirqueta">
Skala Pirqueta

Skala Pirqueta – skala stosowana w medycynie służąca do oceny wielkości migdałków podniebiennych.

</doc>
<doc id="1027151" url="https://pl.wikipedia.org/wiki?curid=1027151" title="Barbara Kolago">
Barbara Kolago

Barbara Kolago, właśc. Maria Barbara Kolago (ur. 24 listopada 1946 w Warszawie) – polska muzyk, kompozytorka, dziennikarka, sekretarz prasowy Międzynarodowej Kapituły Orderu Uśmiechu.
Życiorys.
Jest absolwentką Wydziału Wychowania Muzycznego Akademii Muzycznej w Warszawie. W czasie studiów uczyła rytmiki w przedszkolach i przedmiotów muzycznych w Szkołach Muzycznych 1 stopnia. W 1970 r. rozpoczęła pracę w Polskim Radiu jako redaktor audycji muzycznych dla dzieci pod kierunkiem prof. Lecha Miklaszewskiego. Pozostając na tym stanowisku ponad 20 lat przyczyniła się do rozwoju i popularyzacji muzyki komponowanej dla młodych słuchaczy oraz do większego udziału w audycjach radiowych utalentowanych dzieci i zespołów dziecięcych.
Komponuje piosenki dla dzieci śpiewane w przedszkolach, szkołach, drukowane w podręcznikach szkolnych – głównie do tekstów poetek Doroty Gellner i Anny Bernat. Wśród ok. 400 piosenek należy wymienić: „Popatrzcie na jamniczka”, „Czary-mary”, „Kwiatki-bratki”, „Kołysz nas,ziemio”, „Jesteśmy dziećmi Ziemi” oraz „Jesienny kujawiaczek” (piosenka ta wykorzystana została w filmie Sławomira Fabickiego „Męska sprawa”, który otrzymał Grand Prix Nagrodę Główną w kategorii Najlepszy Film Krótkometrażowy oraz nominację do Oscara w 2002 r. w kategorii Najlepszy Film Krótkometrażowy).
Pisze również piosenki charytatywnie na potrzeby zespołów dziecięcych i solistów, m.in. dla Zespołu Dzieciecego Serduszka, nad którym objęła patronat.
Od 1989 prowadzi społecznie zespół wokalno-taneczny Chochliki. Dzieci te występowały w audycjach radiowych i programach telewizyjnych, na koncertach w kraju i za granicą, popularyzując polskie piosenki dla najmłodszych. Zespół nagrał kasety i płyty z kolędami, piosenkami ludowymi i rozrywkowymi. Najpopularniejsze z nich to: „Piosenki Zielonej Półnutki” (1987), „Dzieci-dzieciom -kolędy” (1989), „Z Tęczowym music- boxem kolędują- Irena Woźniacka i Chochliki” (1991), „Twoje,moje przeboje”, „Roześmiane piosenki” (1989), „Chochliki 95" (1995), „Śpiewaj z nami, Chochlikami” (1991), „Tęcza-cza-cza” (1992), „Wesoły dzień” (1998).
Barbara Kolago jest również autorką audycji radiowych (m.in. „Abecadło z pięciolinii”) i telewizyjnych.
W roku 1992 rozpoczęła pracę jako redaktor programów dziecięcych w TV Polonia, gdzie pracowała do końca 2006 roku.
Współtworzyła popularny wśród młodzieży program „Tęczowy Music Box”, a dla widowni polonijnej m.in. „Polskie ABC” i „Na polską nutę”.
W 2007 roku uczyła swoich piosenek do tekstów Anny Bernat na antenie pr. I Polskiego Radia w programie „Radio dzieciom”.
W 2008 roku Wydawnictwo Pani Twardowska wydało śpiewnik z płytami CD zawierający 66 znanych utworów dla dzieci autorstwa Barbary Kolago. Promocja książki miała miejsce 30 listopada 2008 roku w Studiu Koncertowym im. Witolda Lutosławskiego Polskiego Radia w Warszawie, gdzie w ramach „Poranka Muzycznego” transmitowanego w I pr. Polskiego Radia w koncercie „Kolorowe piosenki” najbardziej popularne utwory Barbary Kolago zaprezentował Chór Alla Polacca działający przy Teatrze Polskim – Operze Narodowej.
Jest członkiem Stowarzyszenia Autorów ZAiKS.
Wchodzi w skład Międzynarodowej Kapituły Orderu Uśmiechu, gdzie pełni funkcję sekretarza prasowego.

</doc>
<doc id="1027154" url="https://pl.wikipedia.org/wiki?curid=1027154" title="Leonard Antoon Hubert Peters">
Leonard Antoon Hubert Peters

Leonard Antoon Hubert Peters (ur. 8 lipca 1900, zm. 5 kwietnia 1984) – polityk Antyli Holenderskich; pierwszy gubernator tego terytorium od 1 lipca 1948 do 31 marca 1951.

</doc>
<doc id="1027158" url="https://pl.wikipedia.org/wiki?curid=1027158" title="Jaroslav Krejčí ml.">
Jaroslav Krejčí ml.



</doc>
<doc id="1027160" url="https://pl.wikipedia.org/wiki?curid=1027160" title="Justin Chambers">
Justin Chambers

Justin Willman Chambers (ur. 11 lipca 1970 w Springfield) − amerykański aktor filmowy i telewizyjny, były model Calvina Kleina.
Życiorys.
Wczesne lata.
Przyszedł na świat w Springfield w stanie Ohio wraz z bratem bliźniakiem Jasonem jako jedno z pięciorga dzieci policjantów - Pameli Sue (z domu Willman) i Johna Williama Eugene’a Chambersa II, który był zastępcą szeryfa. Jego rodzina miała pochodzenia angielskiego, niemieckiego, irlandzkiego i szkockiego. Wychowywał się ze starszym rodzeństwem - bratem i dwiema siostrami. Ukończył Southeastern High School. Studiował przez cztery lata aktorstwo w Herbert Berghof Studio.
Kariera.
Kiedy był na wakacjach w Paryżu został dostrzeżony w paryskim metrze przez agenta domu mody Calvina Kleina. Podpisał kontrakt i podjął pracę jako model dla Calvina Kleina i Giorgio Armaniego na wybiegu w Europie, Japonii i Stanach Zjednoczonych. Następnie występował w kilku sztukach na scenie off-Broadwayu.
Zadebiutował na małym ekranie w operze mydlanej NBC "Inny świat" ("Another World", 1995). Niedługo potem pojawił się w telewizyjnych produkcjach Hallmark/CBS − teledramacie kryminalnym "Żniwo ognia" ("Harvest of Fire", 1996) u boku Jamesa Reada, Jennifer Garner i Erica Mabiusa i telewesternie "Rose Hill" (1997) z Jennifer Garner i Kevinem Zegersem, a także operze mydlanej CBS "Four Corners" (1998) z Ann-Margret i teledramacie CBS "Sezon miłości" ("Seasons of Love", 1999) u boku Petera Straussa i Nicka Stahla.
Po raz pierwszy na kinowym ekranie zagrał postać bogatego Treya Tobelseteda z dobrego domu, który okazuje życzliwość żydowskiemu dziecku z ubogiej rodziny w melodramacie Warner Bros. Barry’ego Levinsona "Smak wolności" ("Liberty Heights", 1999) u boku Adriena Brody, Joego Mantegny i Davida Krumholtza.
Wcielił się w tytułowego d’Artagnana w kolejnej ekranizacji najsłynniejszej powieści Aleksandra Dumasa "Trzej muszkieterowie" − trzymającym w napięciu w stylu kina akcji "D’Artagnan" ("The Musketeer", 2001) z udziałem Catherine Deneuve, Meny Suvari, Stephena Rei i Tima Rotha. W komedii romantycznej Adama Shankmana "Powiedz tak" ("The Wedding Planner", 2001) z Jennifer Lopez i Matthew McConaugheya wystąpił jako włoski imigrant z nadzieją na małżeństwo z główną bohaterką. W dreszczowcu psychologicznym "Zodiak" ("The Zodiac", 2005) zagrał detektywa z San Francisco próbującego obsesyjnie schwytać mordercę.
Od 27 marca 2005 do 5 marca 2020 grał postać doktora Alexa Kareva w serialu stacji ABC "Chirurdzy" ("Grey’s Anatomy").
Życie prywatne.
W 1993 poślubił Keishę. Mają pięcioro dzieci − cztery córki: Isabellę (ur. 1994), bliźniaczki − Mayę i Kailę (ur. 1997) oraz Evę (ur. 1999) i jedynego syna Jacksona (ur. 2002).

</doc>
<doc id="1027163" url="https://pl.wikipedia.org/wiki?curid=1027163" title="Jaroslav Kysela">
Jaroslav Kysela

Jaroslav Kysela (znany również jako „Perex”) – czeski programista, twórca m.in. projektu ALSA – mechanizmu obsługi dźwięku w systemie operacyjnym Linux. Jest główną osobą nadzorującą prace tegoż projektu. Aktualnie pracuje dla Red Hat. Pracuje w Czeskim Uniwersytecie technicznym w Pradze w katedrze fizyki.

</doc>
<doc id="1027164" url="https://pl.wikipedia.org/wiki?curid=1027164" title="Jaroslav Krejčí (młodszy)">
Jaroslav Krejčí (młodszy)

Jaroslav Krejčí (ur. 13 lutego 1916 w Polešovicach, zm. 16 lutego 2014 w Lancaster) – czeski polityk, profesor, prawnik i były więzień polityczny reżimu komunistycznego.
Był synem Jaroslava Krejčíego. Od 1968 roku pracował na uniwersytecie w Lancaster w Wielkiej Brytanii. Po rewolucji aksamitnej zajął się pracą naukową także w swoim kraju ojczystym.

</doc>
<doc id="1027170" url="https://pl.wikipedia.org/wiki?curid=1027170" title="Krakowski Chór Akademicki Uniwersytetu Jagiellońskiego">
Krakowski Chór Akademicki Uniwersytetu Jagiellońskiego

Krakowski Chór Akademicki Uniwersytetu Jagiellońskiego (od października 2006 roku współtworzy jako skład męski Chór Akademicki Uniwersytetu Jagiellońskiego Camerata Jagiellonica) – najstarszy chór akademicki w Polsce i jeden z najstarszych w Europie, założony w 1878 roku przez Wiktora Barabasza i Józefa Walczyńskiego przy Uniwersytecie Jagiellońskim. Śpiewakami Chóru są studenci i absolwenci Uniwersytetu Jagiellońskiego, a także innych krakowskich Uczelni.
Historia.
Krakowski Chór Akademicki UJ dwukrotnie był represjonowany i oficjalnie rozwiązywany (1939−45, 1950−57). Obecnie nazwa "Krakowski Chór Akademicki UJ" [skrót KChA UJ] została zachowana dla chóru męskiego (skład koncertowy liczy 16 osób), który wraz z powstałym w październiku 2006 roku Chórem Żeńskim UJ współtworzy Chór Akademicki Uniwersytetu Jagiellońskiego Camerata Jagellonica. W wyniku działań władz Uniwersytetu Jagiellońskiego w 2006 roku powstał Żeński Chór Akademicki UJ, który w połączeniu z KChA UJ (chórem męskim) stworzył chór mieszany (w 2009 roku mieszany skład otrzymał nazwę Chór Akademicki UJ Camerata Iagellonica, natomiast 11 października 2013 nazwę zmieniono na Camerata Jagellonica). Obecnie więc na Uniwersytecie Jagiellońskim działają trzy chóry akademickie.
Chór KChA UJ uczestniczył we wszystkich znaczących imprezach społecznych i kulturalnych, jakie miały miejsce w Krakowie, czyli m.in.:
Był obecny podczas uroczystości 500-lecia wiktorii grunwaldzkiej, śpiewem towarzyszył uczestnikom VIII Wszechświatowego Kongresu Esperantystów, „chrzcił” Teatr Miejski imieniem Juliusza Słowackiego, a gdy otwarto w Krakowie studio Polskiego Radia, pierwszy koncert dał w nim kwartet śpiewaków z Chóru Akademickiego. Swym występem chór uświetnił złożenie prochów Adama Mickiewicza i Juliusza Słowackiego na Wawelu i Stanisława Wyspiańskiego na Skałce. Śpiewał dla wielu znamienitych osobistości w tym dla: Józefa Piłsudskiego, Ferdinanda Focha, Piusa XI, Jana Pawła II, George’a Busha. Odbywał też wiele zagranicznych tras koncertowych (w sumie 58 razy, stan na 2011 rok). Odwiedził takie kraje jak: Niemcy, Włochy, Watykan, USA, Izrael, Palestyna, Rumunia, ZSRR, Francja, a także Hiszpania oraz Chiny.
Od 1995 chór jest członkiem Europejskiej Federacji Chórów „Europa Cantat” z siedzibą w Bonn. W ramach współpracy z Europejską Akademią Chóralną z Mainz uczestniczył w jej koncertach, na których wykonano VIII Symfonię Mahlera w Niemczech, Francji i Austrii (1998) i Requiem dla młodego poety B.A. Zimmermanna, wystawione we Freiburgu i w słynnej Carnegie Hall w Nowym Jorku (1999).
Od pazdżiernika 2006 roku na terenie Uniwersytetu Jagiellońskiego działają trzy chóry: tradycyjnie męski (od 1878), żeński oraz mieszany. Pierwszym dyrygentem Chóru Żeńskiego została s. Adriana Miś CSS a chóru mieszanego Włodzimierz Siedlik. Od 2009 roku Chór (skład mieszany) występuje pod nazwą "Chór Akademicki UJ Camerata Iagellonica". W sierpniu 2009 Chór UJ Camerata Iagellonica brał udział w prawykonaniu dzieła kompozytora Bartłomieja Gliniaka do tekstów Zbigniewa Książka "Oratorium Kalwaryjskie". Koncert w obecności kilkudziesięciu tysięcy widzów odbył się 15 sierpnia 2009 roku w Kalwarii Zebrzydowskiej z okazji:
Do ważnych wydarzeń artystycznych zespołu należałoby zaliczyć również i występ Chóru na 11 China Shanghai International Arts Festival.
27 stycznia 2010 Krakowskiemu Chórowi Akademickiemu UJ przyznany został Złoty Medal „Zasłużony Kulturze Gloria Artis” – w dowód uznania za ponad 130-letnią nieprzerwaną działalność kulturalną w środowisku akademickim Krakowa i Polski, za jego wkład w krzewienie i promowanie polskiej twórczości chóralnej i muzycznej, wreszcie – za rozsławianie imienia Almae Materis Iagellonicae.
Nazwa „Krakowski Chór Akademicki Uniwersytetu Jagiellońskiego” tradycyjnie została zachowana dla zespołu męskiego, który do wiosny 2009 działał pod dyrygenturą Tomasza Półtoraka. Od marca 2009 Krakowski Chór Akademicki Uniwersytetu Jagiellońskiego (tradycyjnie męski, skrót "KChA UJ") prowadzi Oleg Sznicar (absolwent Konserwatorium Państwowego w Moskwie), funkcje akompaniatora i asystenta pełni Łukasz Lelek (AM w Krakowie), zajęcia z emisji prowadził do 2012 roku Michał Barański, obecnie dr Marcin Wolak [AM w Krakowie].
W styczniu 2013 Krakowski Chór Akademicki UJ [tradycyjnie męski] zdobył III Nagrodę na XX Myślenickim Festiwalu Pieśni Chóralnej „Kolędy i Pastorałki Myślenice” w kategorii chóry jednorodne, w kwietniu 2013 II Miejsce, Złotą Strunę i nagrodę pieniężną na XV Małopolskim Konkursie Chórów w Niepołomicach.
Dyrygenci i kierownictwo chóru.
Dyrygenci chóru męskiego.
Od 1878 jako Krakowski Chór Akademicki Uniwersytetu Jagiellońskiego, od 2009 również jako skład męski Chóru Akademickiego UJ Camerata Jagellonica:
Dyrygenci chóru żeńskiego.
Od 2006, od 2009 jako skład żeński Camerata Jagellonica:
Dyrygenci chóru mieszanego.
Od 2006, od 2009 jako Camerata Jagellonica:
Kierownictwo
Kierownictwo administracyjne Chóru z ramienia Uniwersytetu Jagiellońskiego w latach 1989–2013 sprawował Wiesław Kudzia.Od sierpnia 2013 kierownikiem administracyjnym jest Filip Moszner. Prezesem Chóru w sezonie 2018/2019 jest Jan Ledwoń.
Hasło chóru.
Hasło zostało skomponowane w roku 1897 przez Felicjana Szopskiego do słów Edwarda Leszczyńskiego. Tekst „Hasła” został przetłumaczony na języki słowacki, niemiecki, bułgarski i włoski w związku z koncertami Chóru w tych krajach.

</doc>
<doc id="1027172" url="https://pl.wikipedia.org/wiki?curid=1027172" title="Hrčava Trojmezí">
Hrčava Trojmezí



</doc>
<doc id="1027174" url="https://pl.wikipedia.org/wiki?curid=1027174" title="David Yates">
David Yates

David Yates (ur. 30 listopada 1963 w St Helens w hrabstwie Merseyside) – brytyjski reżyser filmowy.
Zdobył dwie prestiżowe nagrody BAFTA TV za „Czasy, w których przyszło nam żyć” (2002 kategoria najlepszy dramat) oraz za „Żywy towar” (2005 kategoria najlepszy serial dramatyczny). Ponadto był dwukrotnie nominowany do tej nagrody – w 2003 roku za „Rank” i w 2004 za „Rozgrywki”. Stworzył powszechnie uznane za ambitne seriale: „Grzechy” (2000), „Czasy, w których przyszło nam żyć” (2001), „The Young Visiters” (2003), „Rozgrywki” (2003). Jego pierwszym, poważnym filmem fabularnym jest „Dziewczyna z kawiarni” (2005).
Wyreżyserował cztery ostatnie części przygód Harry’ego Pottera. Piątą – "Harry Potter i Zakon Feniksa" (2007), szóstą – "Harry Potter i Książę Półkrwi" (2009), siódmą – ' (2010) oraz ósmą – ' (2011). Poprzednie części wyreżyserowali: Mike Newell ("Czara Ognia", 2005), Alfonso Cuarón ("Więzień Azkabanu", 2004) oraz Chris Columbus ("Kamień Filozoficzny", 2001 i "Komnata Tajemnic", 2002).

</doc>
<doc id="1027179" url="https://pl.wikipedia.org/wiki?curid=1027179" title="Joanna Sosnowska (polityk)">
Joanna Sosnowska (polityk)

Joanna Katarzyna Sosnowska (ur. 26 sierpnia 1968 w Lidzbarku Warmińskim, zm. 17 września 2018 w Preston) – polska polityk i urzędniczka samorządowa, posłanka na Sejm III i IV kadencji.
Życiorys.
Córka Teodora i Raisy. Przed rozpoczęciem kariery politycznej była urzędniczką w Urzędzie Wojewódzkim w Olsztynie, odpowiadała za pomoc ofiarom przemocy w rodzinie. W 2002 ukończyła studia na Wydziale Humanistycznym Szkoły Wyższej im. Pawła Włodkowica w Płocku.
W 1991 wstąpiła do Socjaldemokracji Rzeczypospolitej Polskiej. Należała do Ruchu Społecznego „NIE”. Była posłanką III i IV kadencji wybraną w okręgach olsztyńskich: nr 29 i nr 35 z listy Sojuszu Lewicy Demokratycznej. W 2004 przeszła do Socjaldemokracji Polskiej. W wyborach w 2005 nie została ponownie wybrana.
W 2006 uzyskała mandat radnej Rady Miasta Olsztyn, kandydując z listy Lewicy i Demokratów. W 2008 odeszła z klubu radnych LiD, a następnie przeszła do klubu radnych Platformy Obywatelskiej. W kolejnych wyborach z ramienia SLD startowała do rady miasta, nie uzyskując mandatu. W 2015 jako członkini tej partii ponownie startowała do Sejmu z listy Zjednoczonej Lewicy.
Została pochowana 5 października 2018 na Cmentarzu Komunalnym w Olsztynie.

</doc>
<doc id="1027181" url="https://pl.wikipedia.org/wiki?curid=1027181" title="The Bates">
The Bates

The Bates - niemiecka grupa punk-rockowa istniejąca w latach 1987-2001 pochodząca z Eschwege (Hesja). W skład grupy wchodzili: Markus „Zimbl“ Zimmer (wokalista i basista, Frank „Klube“ Klubescheid (perkusista), Michael „Reb“ Rebbig (gitarzysta i wokalista), Tillmann „Dully“ Schüssler (gitarzysta). Zespół rozpadł się z powodu alkoholizmu Markusa Zimmera. Najbardziej znany jest z coveru hitu Michaela Jacksona "Billie Jean". Markus Zimmer zmarł w swoim mieszkaniu w Kassel 18 czerwca 2006 r. z powodu niewydolności krążenia, na skutek przewlekłego alkoholizmu i zażywania narkotyków. Znaleziono go martwego dwa dni później.

</doc>
<doc id="1027183" url="https://pl.wikipedia.org/wiki?curid=1027183" title="Przejście graniczne Jaworzynka Trójstyk-Hrčava Trojmezí">
Przejście graniczne Jaworzynka Trójstyk-Hrčava Trojmezí

Przejście graniczne Jaworzynka Trójstyk-Hrčava Trojmezí (tzw. "Trzycatek") – polsko-czeskie przejście graniczne na szlaku turystycznym w położone w województwie śląskim, w powiecie cieszyńskim, w gminie Istebna, zlikwidowane w 2007 roku.
Opis.
Przejście graniczne Jaworzynka Trójstyk-Hrčava Trojmezí w rejonie znaku granicznego nr "I/1/1", zostało utworzone 23 sierpnia 2005 roku, w pobliżu miejscowości Jaworzynka Trójstyk, w Polsce i Hrčava Trojmezí, w Czechach. Czynne było w godz. 6.00–20.00 w okresie letnim (kwiecień–wrzesień) i w godz. 8.00–18.00 w okresie zimowym (październik–marzec). Dopuszczone przekraczanie granicy przez pieszych, rowerzystów i narciarzy. Odprawę graniczną i celną wykonywały organy Straży Granicznej. Doraźnie kontrolę graniczną i celną osób, towarów oraz środków transportu wykonywała Placówka SG w Jaworzynce.
21 grudnia 2007 roku na mocy układu z Schengen przejście graniczne zostało zlikwidowane.
Do przekraczania granicy państwowej z Republiką Czeską na szlakach turystycznych uprawnieni byli obywatele następujących państw:

</doc>
<doc id="1027184" url="https://pl.wikipedia.org/wiki?curid=1027184" title="Tablice Snellena">
Tablice Snellena



</doc>
<doc id="1027185" url="https://pl.wikipedia.org/wiki?curid=1027185" title="Agnieszka Pasternak">
Agnieszka Pasternak

Agnieszka Edyta Pasternak (ur. 26 stycznia 1972 w Dąbrowie Górniczej) – polska prawniczka i polityk, radca prawny, doktor nauk ekonomicznych, posłanka na Sejm III i IV kadencji, przewodnicząca rady miejskiej w Dąbrowie Górniczej.
Życiorys.
Wykształcenie i działalność zawodowa.
Jest absolwentką Wydziałów Pedagogiki i Psychologii oraz Prawa i Administracji Uniwersytetu Śląskiego. Odbyła aplikację radcowską w OIRP w Katowicach. Jest także absolwentką studiów podyplomowych z zakresu zarządzania i marketingu. W 2013, na Wydziale Zarządzania Politechniki Częstochowskiej, uzyskała stopień doktora nauk ekonomicznych w zakresie nauk o zarządzaniu na podstawie pracy pt. "Zarządzanie funduszami unijnymi a rozwój przedsiębiorczości w gminach województwa śląskiego". Po studiach została zatrudniona w Akademii Wychowania Fizycznego w Katowicach.
Zajęła się również prowadzeniem indywidualnej kancelarii radcy prawnego. Była członkinią rady Okręgowej Izby Radców Prawnych w Katowicach. Powołana na arbitra w Trybunale Arbitrażowym ds. Sportu przy Polskim Komitecie Olimpijskim.
Działalność polityczna.
Była posłanką III i IV kadencji, wybieraną w okręgach sosnowieckich: nr 15 i nr 32 z listy Sojuszu Lewicy Demokratycznej. W 2004 przeszła do Socjaldemokracji Polskiej, w tym samym roku (od 1 maja do 19 lipca) pełniła mandat posłanki do Parlamentu Europejskiego, wcześniej (od 2003) wchodząc w skład delegacji obserwatorów. Była także członkinią Zgromadzenia Parlamentarnego Rady Europy oraz Krajowej Rady Sądownictwa. W 2005 bez powodzenia ubiegała się o reelekcję z ramienia SDPL. W 2009 również bez powodzenia kandydowała w eurowyborach z listy centrolewicowej koalicji Porozumienie dla Przyszłości.
W 2006 (z listy LiD) i 2010 (z listy SLD) wybierana do rady miejskiej Dąbrowy Górniczej, po tych wyborach powoływana na jej przewodniczącą. W 2014 i 2018 ponownie uzyskiwała mandat radnej Dąbrowy Górniczej z listy SLD Lewica Razem. Po obu tych wyborach pozostawała na czele rady miejskiej.
Życie prywatne.
Od 2002 żona Adriana Łukasika, ma dwóch synów.

</doc>
<doc id="1027188" url="https://pl.wikipedia.org/wiki?curid=1027188" title="Tatarzy krymscy">
Tatarzy krymscy

Tatarzy krymscy ("qırımtatarlar") – naród i grupa etniczna pochodzenia tureckiego posługująca się językiem krymskotatarskim od XIII wieku zamieszkująca Półwysep Krymski.
Rozmieszczenie.
W 1850 roku Tatarzy krymscy stanowili 77,7% ludności Krymu, jednak obecnie ich liczba wynosi nieco ponad 10% mieszkańców półwyspu. Wielu potomków emigrantów z Krymu z przełomu XIX i XX w. mieszka także w Turcji (jednym z większych skupisk jest prowincja Eskişehir), Uzbekistanie (po deportacjach stalinowskich w 1944) oraz Rumunii i Bułgarii (głównie w Dobrudży). Ich liczbę ocenia się na ok. 480 tys. osób, z czego 250 tys. na Krymie i 150 tys. w Uzbekistanie.
Historia.
Tatarzy krymscy przybyli do Europy wraz z ekspansją Imperium mongolskiego. Po rozpadzie Złotej Ordy utworzyli Chanat Krymski, obejmujący zasięgiem większość Krymu, południowe obszary dzisiejszej Ukrainy oraz część Kubania. Chanat, zależny od Imperium Osmańskiego, wielokrotnie najeżdżał i łupił ościenne kraje, Polskę i Rosję, wciągając Turcję w wojny z sąsiadami. W 1783 Chanat Krymski został anektowany przez Imperium Rosyjskie. Od tego momentu rozpoczął się stopniowy napływ osadników rosyjskich i ukraińskich, na skutek czego na początku XX wieku Tatarzy stanowili już mniejszość na Krymie. W 1944 roku pod zarzutem kolaboracji z III Rzeszą niemal cała ludność tatarska została deportowana do Uzbekistanu.
W okresie upadku ZSRR rozpoczął się w 1989 roku stopniowy powrót Tatarów na Krym, jednakże wciąż w Uzbekistanie żyje liczna społeczność krymskotatarska. W 1991 utworzony został na Krymie Medżlis krymskotatarski oficjalnie reprezentujący miejscowych Tatarów krymskich. Stosunki Tatarów z rządem Ukrainy były poprawne, a ich stan zmieniał się w czasie. Dochodziło do konfliktów z władzami Autonomicznej Republiki Krymu, spory dotyczyły głównie zwrotu nieruchomości, statusu Tatarów jako ludności rdzennej oraz reprezentacji w organach przedstawicielskich. Po wybuchu protestów Euromajdanu w 2013 roku Tatarzy jednoznacznie opowiadali się za pozostaniem Krymu w składzie Ukrainy, liczne protesty odbyły się marcu 2014 roku. Tatarzy w większości zbojkotowali referendum w sprawie przynależności państwowej Krymu. Po przyłączeniu Krymu do Rosji w marcu 2014 roku jego terytorium opuściło ponad 9000 Tatarów, głównie aktywni politycznie i zagrożeni represjami ze strony nowych władz. Wobec Tatarów zastosowano prowokacje policyjne, przeszukania i zastraszanie.
Od 2013 rośnie liczba Tatarów Krymskich w Polsce. Posiadają oni też swojego przedstawiciela w medżlisie krymskotatarskim oraz współpracują ze społecznością Tatarów polskich.

</doc>
<doc id="1027190" url="https://pl.wikipedia.org/wiki?curid=1027190" title="Przejście graniczne Kałków-Vidnava">
Przejście graniczne Kałków-Vidnava

Przejście graniczne Kałków-Vidnava – polsko-czeskie drogowe i małego ruchu granicznego przejście graniczne położone w województwie opolskim, w powiecie nyskim, w gminie Otmuchów, w miejscowości Kałków, zlikwidowane w 2007 roku.
Opis.
Przejście graniczne drogowe Kałków-Vidnava z miejscem odprawy granicznej po stronie czeskiej w miejscowości Vidnava zostało uruchomione 4 kwietnia 2007 roku. Czynne było całą dobę. Dopuszczony był ruch pieszych, rowerzystów, motocykli, samochodów osobowych i ciężarowych o dopuszczalnej masie całkowitej do 3,5 tony. Kontrolę graniczną osób, towarów i środków transportu wykonywała Placówka Straży Granicznej w Paczkowie.
Przejście graniczne małego ruchu granicznego Kałków-Vidnava zostało uruchomione 19 lutego 1996 roku. Czynne było w godz. 6.00–22.00 przez cały rok. Dopuszczony był ruch pieszych, rowerzystów, motorowery o pojemności skokowej silnika do 50 cm³ i transportem rolniczym. Odprawę graniczną i celną wykonywały organy Straży Granicznej. Kontrolę graniczną i celną osób, towarów oraz środków transportu wykonywała Strażnica SG w Jasienicy Górnej.
21 grudnia 2007 roku na mocy układu z Schengen przejścia graniczne zostały zlikwidowane.

</doc>
<doc id="1027191" url="https://pl.wikipedia.org/wiki?curid=1027191" title="Del Amitri">
Del Amitri

Del Amitri – brytyjska grupa pop-rockowa założona w 1983 w Glasgow. Grupa wydała między innymi takie single jak "Kiss This Thing Goodbye", "Stone Cold Sober", "Nothing Ever Happens" i "Move Away Jimmy Blue".

</doc>
<doc id="1027192" url="https://pl.wikipedia.org/wiki?curid=1027192" title="Aminotransferaza">
Aminotransferaza



</doc>
<doc id="1027200" url="https://pl.wikipedia.org/wiki?curid=1027200" title="Dorota Dancewicz">
Dorota Dancewicz

Dorota Stanisława Dancewicz (ur. 28 października 1938 w Łodzi, zm. 28 maja 2016 w Opolu) – polska polityk, nauczycielka, posłanka na Sejm II kadencji.
Życiorys.
Córka Stanisława i Adaminy. Ukończyła w 1974 studia na Wydziale Wychowania Fizycznego Akademii Wychowania Fizycznego we Wrocławiu. Do czasu przejścia na emeryturę pracowała jako nauczycielka i etatowa działaczka związkowa (m.in. kierowała okręgiem Związku Nauczycielstwa Polskiego).
Była posłanką II kadencji wybraną w okręgu opolskim z listy Sojuszu Lewicy Demokratycznej. Od 1998 do 2010 sprawowała mandat radnej Opola, była m.in. wiceprzewodniczącą rady miejskiej. W 2006 została wybrana na kolejną kadencję z ramienia koalicji Lewica i Demokraci. Cztery lata później nie uzyskała reelekcji.
2 czerwca 2016 została pochowana na cmentarzu komunalnym w Opolu.
W 1997 otrzymała Krzyż Kawalerski Orderu Odrodzenia Polski.

</doc>
<doc id="1027204" url="https://pl.wikipedia.org/wiki?curid=1027204" title="Teet Kallas">
Teet Kallas

Teet Kallas (ur. 6 kwietnia 1943 w Viljandi, Estonia) – współczesny estoński pisarz, nowelista, dramaturg i krytyk literacki.
Życiorys.
Zadebiutował powieścią "Tak dużo słońca" (Nii palju päikest) w 1964. W 1979 został laureatem nagrody republikańskiej za wydaną w tym samym roku powieść "Corrida". Utwór zekranizowany został w 1982 przez estońskiego reżysera Olava Neulanda.
Tłumaczył na estoński utwory Aleksandra Grina i Wasilija Szukszyna.
Twórczość Kallasa cechuje wyrafinowana ironia, barwny język i surrealistyczna, groteskowa fabuła służąca zobrazowaniu ludzkiej egzystencji opartej na ciągłej walce charakterów.

</doc>
<doc id="1027208" url="https://pl.wikipedia.org/wiki?curid=1027208" title="Anthony Delon">
Anthony Delon

Anthony Delon (ur. 30 września 1964 w Los Angeles) – francusko-amerykański aktor filmowy, teatralny i telewizyjny.
Życiorys.
Wczesne lata.
Urodzony w szpitalu Cedar Sinai w Los Angeles w stanie Kalifornia, jako syn francuskiej aktorki Nathalie Delon i legendy kina francuskiego Alaina Delona. Gdy ukończył swój pierwszy rok życia, rodzice przeprowadzili się do Paryża. Miał cztery lata, gdy rodzice się rozwiedli i został przy matce. Wychowany był także przez dziadków – Loulou i Georges'a Beaume. Po ukończeniu prestiżowej francusko-angielskiej paryskiej szkoły Ecole Active Bilingual, mając dziesięć lat uczęszczał do surowej wojskowej szkoły Le Moncel za Paryżem. Cztery lata później spotkał się w Stanach Zjednoczonych ze swoim ojcem. Naukę kontynuował w srogiej paryskiej szkole średniej Charlemagne Institute, z której po roku został wyrzucony. Przyjęto go do zaopatrzonej w kamery bezpiecznej szkoły Joinville-le-Pont w Val-de-Marne.
Po przyjeździe do Londynu podjął współpracę z Chrisem Blackwellem, założycielem wytwórni płytowej Island Records. Zrealizował w Nigerii film dokumentalny z kontrowersyjnym nigeryjskim muzykiem i multiinstrumentalistą Felą.
W 1983 powrócił do Francji, gdzie za kradzież BMW i posiadanie pistoletu automatycznego trafił na miesiąc do więzienia Bois d'Arcy. Zajął się handlem luksusowych skórzanych marynarek. Mając 19 lat w nocnym klubie zetknął się ze światem międzynarodowych sław, modelkami jak i z niebezpiecznym paryskim półświatkiem.
Kariera.
Po tym, jak jego starszy partner od interesów próbował go zabić, porzucił nocne życie i w 1985 wyjechał do Nowego Jorku. Tam wkrótce spotkał się z takimi sławami jak Andy Warhol, Diane Von Furstenberg i Brooke Shields, z którą pozował do zdjęć renomowanego fotografa Bruce'a Webera dla magazynu „Life”, oraz przyjął propozycję włoskiego reżysera Alberto Lattuady zagrania roli zapalonego pokerzysty, którego odmienia miłość do tajemniczej dziewczyny w melodramacie "Cierń w sercu" ("Una Spina nel cuore", 1986). Swój talent i wrażliwość udowodnił na ekranie grając rolę winowajcy zdrady przedmałżeńskiej sąsiadki, zasztyletowanego w finale przez jej dwóch braci w ekranizacji powieści Gabriela Garcíi Márqueza "Kronika zapowiedzianej śmierci" ("Cronaca di una morte annunciata", 1987) z Rupertem Everettem i Ornellą Muti. Film zdobył nominację do nagrody Złotej Palmy na Festiwalu Filmowym w Cannes i cieszył się powodzeniem w Ameryce Łacińskiej i Europie.
W 1993 znalazł się w szczytowej dziesiątce ze swoim samochodem wyścigowym Barquettes 905 w profesjonalnym wyścigu samochodowym w Le Mans. Potem wziął udział w kolejnych wyścigach: Formuły 3 Francuskich Mistrzów (1994), Alfa Romeo Francuskich Mistrzów (1996), 24-godzinnym na torze Spa-Francorchamps (1997) i 24-godzinnym na torze Zolder kierując Lamborghini GT2.
W 1994 wystąpił na scenie American Playwright w spektaklu Juliana Greena "Południe". Pojawił się także na małym ekranie w dramacie historycznym "Zatoka Francuza" ("Frenchman's Creek", 1998) w roli romantycznego pirata Jeana Benoit Aubery'ego i niemieckim romansie "Arabski książę" ("Der Arabische Prinz", 2000) jako książę Saleh, a także serialu "Komisarz Moulin" ("Commissaire Moulin", 2004) oraz kinowej komedii romantycznej "Czy mógłbym cię okłamać?" ("La Vérité si je mens", 1997).
Życie prywatne.
Spotykał się z Księżniczką Stefanią z Monako (1984), Valérie Kaprisky (1987) i Mathilde Seigner (2001), młodszą siostrą aktorki Emmanuelle Seigner.
W 1995 związał się z Sophie Clerico, którą poślubił 27 czerwca 2006. Mają dwie córki – Lou (ur. 4 lutego 1996) i Liv (ur. 25 sierpnia 2001). Jednak w 2012 doszło do separacji.
W swojej autobiografii, Anthony Delon przyznaje, że miał nieślubną córkę Alyson Le Borges (ur. 4 września 1986 w Paryżu) z nieformalnego związku z tancerką z Crazy Horse de Paris - Marie-Hélène.

</doc>
<doc id="1027212" url="https://pl.wikipedia.org/wiki?curid=1027212" title="Frot">
Frot

Frot – rodzaj seksu bez penetracji uprawianego między mężczyznami, polegającego na wzajemnym pocieraniu się wzwiedzionymi penisami. Partnerzy zwykle są zwróceni przodem do siebie. Frot dostarcza wiele przyjemnych doznań, gdyż pobudzane są jednocześnie członki obu partnerów, a zwłaszcza wędzidełko.
Zaobserwowane w naturze.
Zachowanie to zostało zaobserwowane jako nagminne m.in. wśród samców bonobo, gdzie w literaturze naukowej występuje pod mianem ang. "penis fencing" (dosł. szermierka na penisy).
Etymologia i obyczaje.
Sam termin "frot" jest neologizmem z 2000 pióra Billa Weintrauba, pierwotnie wdrożonym w amerykańskim środowisku gejowskim (oczywiście istniały i nadal istnieją inne określenia na to zjawisko). Słowo to jest skróceniem starszego terminu z francuskiego przyjętego obiegowo w angielskim, "frottage", pospolicie używanego w znaczeniach: „ocieractwo” lub, szerzej, „seks bez penetracji”, bez zaznaczania orientacji seksualnej. Mimo tego, że te pojęcia oznaczają zasadniczo zróżnicowane praktyki seksualne, jednak kolokwialnie te terminy bywają stosowane wymiennie, z ujednoznacznieniem możliwym jedynie kontekstualnie.
W polskim piśmiennictwie seksuologicznym niektóre odmiany frotu określano najczęściej jako „kontakt całym ciałem”.
Bezpieczeństwo.
Frot jest formą seksu o niewielkim stopniu ryzyka zarażenia się chorobami przenoszonymi drogą płciową (m.in. HIV), gdyż nie ma kontaktu pomiędzy błonami śluzowymi oraz nie dochodzi do wymiany płynów ciała (nasienie, preejakulat). Wykonywanie frotu bez odpowiedniego nawilżenia (lubrykantu) może spowodować podrażnienie wrażliwej powierzchni żołędzi.

</doc>
<doc id="1027217" url="https://pl.wikipedia.org/wiki?curid=1027217" title="Jurata (przystanek kolejowy)">
Jurata (przystanek kolejowy)

Jurata – przystanek kolejowy w Juracie, w gminie Jastarnia, w województwie pomorskim, w Polsce.
W roku 2017 przystanek obsługiwał 300–499 pasażerów na dobę.

</doc>
<doc id="1027221" url="https://pl.wikipedia.org/wiki?curid=1027221" title="Mirosława Kątna">
Mirosława Kątna

Mirosława Ewa Kątna (ur. 30 czerwca 1949 w Warszawie) – polska działaczka społeczna, psycholog i polityk, posłanka na Sejm IV kadencji.
Życiorys.
Ukończyła w 1972 studia na Wydziale Psychologii i Pedagogiki Uniwersytetu Warszawskiego, specjalizowała się w zakresie psychologii sądowej oraz klinicznej. W latach 1972–1984 pracowała jako psycholog i wychowawca młodzieży w Państwowym Zespole Ognisk Wychowawczych. Współtworzyła Komitet Ochrony Praw Dziecka, w którym od 1984 pełniła funkcję wiceprzewodniczącej, a na czele którego stanęła w 1990 jako przewodnicząca zarządu krajowego. W latach 90. zasiadała w zarządzie Fundacji „Dzieci Niczyje”, prowadziła w tym czasie Środowiskowy Ośrodek Pomocy Dzieciom i Rodzinie na Białołęce. Organizowała liczne projekty głównie mające na celu z zakresu ochrony praw dziecka i respektowania postanowień Konwencji. W 1997 pełniła funkcję pełnomocniczki rządu do spraw dzieci w Kancelarii Prezesa Rady Ministrów w randze podsekretarza stanu. W 2007 powołana na dyrektora Gminnego Centrum Trzeźwości.
W 2000 Sejm wybrał ją na stanowisko rzecznika praw dziecka, jednak kandydatura została odrzucona w zdominowanym przez AWS Senacie.
Była posłanką IV kadencji wybraną w okręgu warszawskim z ramienia Sojuszu Lewicy Demokratycznej (2001–2005). W 2004 przeszła do SdPl, w 2005 nie została ponownie wybrana. Od 2006 do 2010 pełniła funkcję radnej warszawskiej rady miejskiej.
Odznaczenia.
Została odznaczona m.in. Krzyżem Kawalerskim Orderu Odrodzenia Polski oraz Orderem Uśmiechu.

</doc>
<doc id="1027223" url="https://pl.wikipedia.org/wiki?curid=1027223" title="Jerzy Berek">
Jerzy Berek

Jerzy Berek (ur. 2 kwietnia 1914 w Cisownicy, zm. 29 lipca 1994 w Warszawie) – polski działacz społeczny, przewodniczący Związku Harcerstwa Polskiego w latach 1949–1950, dyrektor Pałacu Młodzieży w Warszawie w latach 1954–1978. Odznaczony Orderem Uśmiechu.
Życiorys.
W 1935 ukończył Gimnazjum im. A. Osuchowskiego w Cieszynie. Następnie odbył służbę wojskową i rozpoczął studia na Wydziale Prawa Uniwersytetu Jagiellońskiego, jednak ich nie ukończył ze względu na złą sytuację materialną.
Od 1937 roku sekretarz Zarządu Głównego Robotniczego Stowarzyszenia „Siła”, był też redaktorem miesięcznika „Oświata”. Uczestnik kampanii wrześniowej, w czasie II wojny światowej przebywał w obozach jenieckich. Po zakończeniu wojny był m.in. kuratorem Śląskiego Okręgu Szkolnego w Katowicach.
W 1949 roku zamieszkał w Warszawie. W latach 1949–1950 był przewodniczącym Związku Harcerstwa Polskiego. Później był dyrektorem Departamentu Wychowania Pozaszkolnego w Ministerstwie Oświaty, pełnomocnikiem Ministerstwa Oświaty do spraw organizacji Pałacu Młodzieży w Warszawie, którego dyrektorem został 1 września 1954 roku. Pełnił tę funkcję do 31 sierpnia 1978 roku.
Członek Macierzy Ziemi Cieszyńskiej, przez wiele lat był prezesem jej warszawskiego koła.

</doc>
<doc id="1027227" url="https://pl.wikipedia.org/wiki?curid=1027227" title="Jerzykowate">
Jerzykowate

Jerzykowate (Apodidae) – rodzina ptaków z rzędu krótkonogich (Apodiformes). 
Występowanie.
Rodzina obejmuje gatunki występujące w Eurazji, Afryce, Ameryce oraz Australii i Oceanii.
Charakterystyka.
Obejmuje ptaki małe lub średnie, o długich, ostro zakończonych skrzydłach i krótkich dziobach z szeroką paszczą, ułatwiających chwytanie owadów w locie. Jerzyki mają bardzo krótkie nogi z silnymi stopami i palcami skierowanymi do przodu, co ułatwia chwytanie się nawet pionowych powierzchni, natomiast praktycznie uniemożliwia chodzenie po ziemi. Ptaki te większość życia spędzają w powietrzu. Upierzenie zwykle czarne lub matowobrązowe z białymi akcentami.
Systematyka.
W rodzinie jerzykowatych wyróżniane są trzy podrodziny:

</doc>
<doc id="1027231" url="https://pl.wikipedia.org/wiki?curid=1027231" title="Parafia św. Wawrzyńca w Braszowicach">
Parafia św. Wawrzyńca w Braszowicach

 
Parafia św. Wawrzyńca w Braszowicach znajduje się w dekanacie ząbkowickim w diecezji świdnickiej. Była erygowana w XVII w. Jej proboszczem jest ks. Krzysztof Turaj.

</doc>
<doc id="1027233" url="https://pl.wikipedia.org/wiki?curid=1027233" title="Akrecja (biologia)">
Akrecja (biologia)

Akrecja – wzrost zachodzący za sprawą zwiększanie masy macierzy pozakomórkowej. W akrecji rozmiar i liczba komórek się nie zwiększa. Zwykle następuje podczas różnicowania się komórek tkanki. U człowieka występuje fizjologicznie w późniejszych fazach rozwoju płodowego Zaobserwowano korelacje między nieprawidłową kontrolą diety osób chorych na fenyloketonurię w okresie intensywnego wzrostu a akrecją masy kostnej.

</doc>
<doc id="1027234" url="https://pl.wikipedia.org/wiki?curid=1027234" title="S/2007 S 2">
S/2007 S 2

S/2007 S 2 – mały księżyc Saturna, odkryty przez Scotta S. Shepparda, Davida C. Jewitta, Jana Kleynę i Briana G. Marsdena 1 maja 2007 z obserwacji przeprowadzonych pomiędzy 18 stycznia a 19 kwietnia 2007 r. za pomocą Teleskopu Subaru na Hawajach. Nie został jeszcze oficjalnie nazwany. Część z nowo odkrytych księżyców otrzymała już własne nazwy, reszta otrzyma je w ciągu kilku lat.
Należy do grupy nordyckiej nieregularnych, zewnętrznych księżyców planety, poruszających się ruchem wstecznym.

</doc>
<doc id="1027235" url="https://pl.wikipedia.org/wiki?curid=1027235" title="Akrecja">
Akrecja



</doc>
<doc id="1027236" url="https://pl.wikipedia.org/wiki?curid=1027236" title="Port lotniczy Aberdeen">
Port lotniczy Aberdeen

Port lotniczy Aberdeen (ang.: "Aberdeen Airport", kod IATA: ABZ, kod ICAO: EGPD) – międzynarodowe lotnisko położone 9 km na północny zachód od Aberdeen w Szkocji. Jest jednym z największych portów lotniczych Szkocji.
Port lotniczy Aberdeen zawiera ważny heliport dla ruchu do platform wiertniczych na Morzu Północnym. Port ma przeznaczone dla wyłącznego ruchu śmigłowców trzy osobne drogi startowe oznaczone kierunkowo prefiksem "H".

</doc>
<doc id="1027239" url="https://pl.wikipedia.org/wiki?curid=1027239" title="Parafia św. Wawrzyńca w Budzowie">
Parafia św. Wawrzyńca w Budzowie

 
Parafia św. Wawrzyńca w Budzowie znajduje się w dekanacie ząbkowickim w diecezji świdnickiej. Była erygowana w XIII w. Jej proboszczem jest ks. Piotr Hebda.

</doc>
<doc id="1027245" url="https://pl.wikipedia.org/wiki?curid=1027245" title="Reduktaza HMG-CoA">
Reduktaza HMG-CoA

Reduktaza HMG-CoA, reduktaza 3-hydroksy-3-metyloglutarylokoenzymu A (EC 1.1.1.88) – enzym wątrobowy znajdujący się w cytoplazmie hepatocytów, regulujący ilość syntetyzowanego cholesterolu, a więc także kontrolujący jego poziom w we krwi.
Struktura.
Ludzka reduktaza HMG-CoA jest białkiem transbłonowym, składa się z łańcucha polipeptydowego obejmującego 888 aminokwasów. Łańcuch podzielony jest na dwie główne części: część amino-terminalną (N-terminalną) składającą się z 339 aminokwasów, w niej znajduje się domena wiążąca cholesterol. Katalityczna domena redutazy HMG-CoA znajduje się w części C-terminalnej (aminokwasy 460 – 888). Pomiędzy głównymi domenami znajduje się łącznik.
Reduktaza HMG-CoA jest ulokowana w błonach retikulum endoplazmatycznego, które w swojej charakterystyce przypominają tratwy lipidowe – domeny wzbogacone w cholesterol i sfingolipidy. Pierwsze badania wskazywały na to, że reduktaza w błonie zakotwiczona jest przez siedem domen, natomiast najnowsze doniesienia wskauzją, że jest ich osiem. Z punktu widzenia funkcjonalności białka najistotniejszy jest fakt, że miejsce katalityczne reduktazy HMG-CoA znajduje się po stronie cytozolu.
Rola w biosyntezie cholesterolu.
Reduktaza HMG-CoA jest kluczowym enzymem w biosyntezie cholesterolu. Katalizuje czteroelektronową reakcję redukcji 3-hydroksy-3-metylo-glutarylu koenzymu A do koenzymu A i kwasu mewalonowego w szlaku mewalonowym. Jednocześnie dochodzi do utlenienia NADPH, czego produktem są dwie cząsteczki NADP+. Jest to reakcja limitująca cały proces syntezy cholesterolu w komórkach wątroby (hepatocyty).
Podwyższony poziom cholesterolu we krwi (hipercholesterolemia) prowadzi do poważnych schorzeń układu sercowo-naczyniowego, a tym samym zwiększa ryzyko wystąpienia miażdzycy, zawału serca czy udaru mózgu. W przypadku chęci zapobiegania i leczenia wymienionych chorób stosuje się statyny – inhibitory reduktazy HMG-CoA.
Regulacja reduktazy HMG-CoA.
Enzym ten podlega kontroli poprzez jego fosforylację i defosforylację. W postaci ufosforylowanej jest on nieaktywny. Czynnikiem fosforylującym są kinazy aktywowane przez glukagon. Ekspresja genu kodującego ten enzym również może być hamowana przez egzogenny cholesterol oraz glukagon.
W postaci zdefosforylowanej jest aktywny. Stan ten warunkowany jest insuliną, która również wzmaga ekspresję genu kodującego tę reduktazę. Innym mechanizmem kontroli jego aktywności jest sprzężenie zwrotne ujemne, to znaczy wzrost mewalonianu (produktu reakcji, którą katalizuje HMG-CoA) oraz cholesterolu powoduje degradację reduktazy HMG-CoA.
Inhibicja.
W medycynie inhibitorami tego enzymu, a więc inhibitorami syntezy cholesterolu, są leki z grupy statyn, na przykład lowastatyna, fluwastatyna, atorwastatyna i wiele innych. Statyny to grupa leków zarówno pochodzenia naturalnego, jak i syntetycznego. Różnią się strukturą chemiczną, ale wszystkie posiadają wspólną grupę farmokoforową – β-hydroksy kwas. Statyny inhibitują kluczowy etap biosyntezy cholesterolu poprzez wiązanie się z miejcem aktywnym reduktazy HMG-CoA, bowiem wykazują silniejsze powinowactwo do domeny katalitycznej reduktazy niż HMG-CoA.

</doc>
<doc id="1027246" url="https://pl.wikipedia.org/wiki?curid=1027246" title="Parafia św. Floriana i św. Józefa w Olbrachcicach Wielkich">
Parafia św. Floriana i św. Józefa w Olbrachcicach Wielkich

 
Parafia św. Floriana i św. Józefa w Olbrachcicach Wielkich znajduje się w dekanacie ząbkowickim w diecezji świdnickiej. Była erygowana w 1997 r. Parafia ta posiada około 12 ministrantów.

</doc>
<doc id="1027247" url="https://pl.wikipedia.org/wiki?curid=1027247" title="Ted Lindsay">
Ted Lindsay

Ted Lindsay, właśc. Robert Blake Theodore Lindsay (ur. 29 lipca 1925 w Renfrew, zm. 3 marca 2019 w Oakland) – kanadyjski profesjonalny napastnik w hokeju na lodzie. Karierę w NHL spędził w klubach Detroit Red Wings i Chicago Blackhawks. Był jednym z założycieli NHL Players' Association (Stowarzyszenie graczy NHL). W całej karierze zdobył ponad 800 punktów, był laureatem Art Ross Trophy w 1950 roku i czterokrotnie sięgał po Puchar Stanleya.
Kariera zawodnicza.
Ojciec Teda Lindsaya, Bert, zajmował się utrzymywaniem dobrego stanu technicznego lodowisk, lecz był też bramkarzem w niższych ligach i to właśnie on zachęcał syna to wybrania kariery sportowca. Ted zaczynał ją w Kirkland Lake w Ontario, skąd przeniósł się do St. Michael's Majors w Toronto. W 1994 oku grał w drużynie zdobywców Memorial Cup Oshawa Generals.
Dobre występy w lidze Ontario Hockey Association Junior A (obecnie Ontario Hockey League) spowodowały, że Lindsay został zaproszony przez Detroit Red Wings z NHL na obóz i po pozytywnych wynikach Lindsay zadebiutował w NHL w 1944 roku, mając wtedy 19 lat.
Lindsay nie błyszczał przez dwa pierwsze sezony w Skrzydłach, lecz w sezonie 1946/47 został połączony z Sidem Abelem i Gordiem Howe'em w linii, która została nazwana "Production Line", czyli "Linia Produkcyjna". Ci trzej zawodnicy osiągnęli w 1950 roku coś, czego nie udało się nikomu od tamtej pory – zajęli pierwsze trzy miejsca w lidze pod względem skuteczności a czołowe miejsce zajął Lindsay i sięgnął po Art Ross Trophy z 78 oczkami. Red Wings zdobyli też wtedy Puchar Stanleya. Lindsay stał się jednym z najlepszych graczy ligi i, mimo małej postury, otrzymał pseudonim "Terrible Ted" ("Straszny Ted") ze względu na ostrą i zawziętą grę.
Przez kolejne siedem lat w Detroit Lindsay doprowadził zespół do trzech kolejnych zwycięstw w lidze a w marcu 1957 roku znalazł się razem z Howe'em na okładce magazynu "Sports Illustrated".
Związek zawodowy.
W tym samym roku był powodem spięć z właścicielami drużyn kiedy razem z Dougiem Harveyem z Montreal Canadiens poprowadził małą grupkę zawodników, mającą na celu stworzenie pierwszego Stowarzyszenia Graczy NHL. W tamtych czasach właściciele byli nimi w dosłownym znaczeniu tego słowa – zawodnicy byli generalnie związani z danym klubem przez całą karierę. Lindsey i reszta graczy zażądali takich podstawowych świadczeń jak minimalna płaca i dobrze zorganizowany plan emerytalny. Podczas gdy właściciele zarabiali krocie na sprzedaży biletów, zawodnicy grali za prawie żadne pieniądze i byli często zmuszeni podejmować się różnych dorywczych prac aby związać koniec z końcem. Prawie wszyscy zawodnicy mieli tylko średnie wykształcenie i parali się zawodowo hokejem całe życie. Nie mieli więc żadnych wizji przyszłości po zakończeniu kariery. Supergwiazdy w latach 50. zarabiały mniej niż 25 tysięcy dolarów rocznie, co nie wystarczało na godne życie po zakończeniu kariery.
Transfer do Chicago.
Lindsay bardzo aktywnie pracował nad projektem związku a wielu z jego kolegów, popierających ten plan, zostawało degradowanych do niższych lig lub po prostu nie pozwalano im grać. Ted, jako jeden z najlepszych graczy NHL, został, jako forma represji, odesłany do Chicago Blackhawks. Drużyna ta odwiecznie zajmowała ostatnie miejsca w lidze. Lindsay grał tam trzy lata, nie osiągając niczego szczególnego, zdobywając 39, 58 i 28 punktów w kolejnych sezonach. Wystąpił też w dziesięciu meczach playoff, lecz nie doprowadził Jastrzębi do żadnego sukcesu. W roku 1960 zakończył karierę zawodniczą po raz pierwszy.
Koniec kariery i spuścizna.
Cztery lata później, Sid Abel, były kolega z zespołu, w tym czasie trener i generalny menadżer Red Wings, zaproponował 39-letniemu Lindsayowi powrót do gry. Ted zagrał jeden sezon, pomagając Wings wygrać sezon zasadniczy z 87 punktami. W pierwszej rundzie (a zarazem w półfinale) playoff odpadli jednak z Blackhawks w siedmiu meczach.
Red Wings nie mieli wystarczająco dużo miejsca w składzie, aby ochronić Lindsaya od draftu międzyligowego w 1965 roku. Ted bardzo chciał jednak zakończyć karierę w Detroit. Razem z Abelem postanowili "ukryć" Lindsaya na liście zawodników, którzy zakończyli karierę na sezon 1965/66 aby mógł powrócić sezon później. Toronto Maple Leafs zaprotestowali jednak w tej sprawie, co spowodowało, że Lindsay nie wrócił już na lodowiska. W 1977 Ted Lindsay został generalnym menadżerem Red Wings, którzy w tym okresie mieli duże problemy, żeby chociaż dostać się do playoff. Udało mu się jednak odwrócić los i został wybrany najlepszym działaczem ligi tego roku. W sezonie 1980/81 zasiadł też za ławką trenerską Skrzydeł. W 20 spotkaniach wygrał tylko trzykrotnie a przegrał 14 meczów.
W 1068 meczach sezonu zasadniczego Lindsay zdobył 379 bramek i 472 asysty, co daje mu 851 punktów. Zagrał w 133 meczach playoff, gdzie zanotował na koncie 47 bramek i 96 punktów. Ośmiokrotnie był wybierany do Pierwszej Drużyny Gwiazd NHL a raz do Drugiej Drużyny Gwiazd. W 1966 roku został przyjęty do Galerii Sław Hokeja. 10 listopada 1991 roku Detroit Red Wings uhonorowali jego zasługi dla zespołu, zastrzegając jego numer 7. W 1998 roku uplasował się na 21. miejscu listy 100 Największych Hokeistów, zaproponowanej przez magazyn "The Hockey News".

</doc>
<doc id="1027248" url="https://pl.wikipedia.org/wiki?curid=1027248" title="Petr Bezruč">
Petr Bezruč

Petr Bezruč, właściwie Vladimir Vašek (ur. 15 września 1867 w Opawie, zm. 17 lutego 1958 w Ołomuńcu) – czeski poeta.
Ukończył gimnazjum w Brnie. Studiował filologię klasyczną i język niemiecki, jednak studia przerwał w 1888 roku. Od następnego roku do emerytury był pracownikiem pocztowym.
Debiutował jako poeta w 1899 roku w czasopiśmie „Čas”. W 1909 roku ukazały się jego "Pieśni śląskie" ("Slezské písně"), które do 1970 roku doczekały się w Czechach 44 wydań. Przetłumaczono je m.in. na białoruski, bretoński, chiński, esperanto, fiński, flandryjski francuski, szwedzki i ukraiński. Ze względu na propagowanie tezy o czeskości ludności Śląska Cieszyńskiego oraz antypolskie i antyniemieckie akcenty twórczość Bezruča początkowo była słabo popularyzowana w Niemczech i Polsce.

</doc>
<doc id="1027249" url="https://pl.wikipedia.org/wiki?curid=1027249" title="Koszary (Ostrowiec Świętokrzyski)">
Koszary (Ostrowiec Świętokrzyski)

Koszary (dawn. Koszary Denkowskie) – osiedle samorządowe Ostrowca Świętokrzyskiego położone w jego północno-wschodniej części. Włączone w granice miasta 29 września 1954, wcześniej wieś.
Przez osiedle przebiega czerwony szlak rowerowy im. Mieczysława Radwana.
W Koszarach znajdują się Publiczna Szkoła Podstawowa nr 12 im. Jana Pawła II oraz kościół św. Jana Pawła II.
Historia.
Kąty Denkowskie w latach 1867–1954 należały do gminy Bodzechów (w parafii Denków) w powiecie opatowskim w guberni kieleckiej. Słownik geograficzny Królestwa Polskiego z lat 80. XIX w. podaje, że Koszary miały 16 domów, 106 mieszkańców, 16 mórg ziemi włościańskiej i 1 morgę ziemi dworskiej.
W II RP przynależały do woj. kieleckiego, gdzie 2 listopada 1933 weszły w skład gromady o nazwie "Koszary Denkowskie" w gminie Bodzechów, składającą się ze wsi Koszary, osiedla Koszary Denkowskie, osiedla Kąty Denkowskie i osiedla Piaski Denkowskie.
Podczas II wojny światowej włączone do Generalnego Gubernatorstwa (dystrykt radomski, powiat opatowski), nadal jako gromada w gminie Bodzechów (już bez Kątów, które usamodzielniły się), licząca 1134 mieszkańców.
Po wojnie w województwa kieleckim, jako jedna z 16 gromad gminy Bodzechów w powiecie opatowskim.
29 września 1954 Koszary Denkowskie wyłączono z gminy Bodzechów i włączono do Ostrowca Świętokrzyskiego.
Zasięg terytorialny.
Osiedle obejmuje następujące ulice: Bałtowska ("nieparzyste numery 117-395 i parzyste 224-448"), Boczna, Dębowa, Jeżewskiego Stanisława, Kąty Denkowskie, Kopalniana, Milewskiego Jana, Nadkoszary, Niecała, Ptasia, Rozległa, Skośna, Słodowa, Stawki Denkowskie, Sucha, Świerkowa, Zapłocie i Zbożowa.

</doc>
<doc id="1027250" url="https://pl.wikipedia.org/wiki?curid=1027250" title="S/2007 S 3">
S/2007 S 3

S/2007 S 3 – mały księżyc Saturna, odkryty przez Scotta S. Shepparda, Davida C. Jewitta, Jana Kleynę i Briana G. Marsdena 1 maja 2007 z obserwacji przeprowadzonych pomiędzy 18 stycznia a 19 kwietnia 2007 r. za pomocą Teleskopu Subaru na Hawajach. Nie został jeszcze oficjalnie nazwany. Część z nowo odkrytych księżyców otrzymała już własne nazwy, reszta otrzyma je w ciągu kilku lat.
Należy do grupy nordyckiej nieregularnych, zewnętrznych księżyców planety, poruszających się ruchem wstecznym.

</doc>
<doc id="1027251" url="https://pl.wikipedia.org/wiki?curid=1027251" title="Petr Bezruc">
Petr Bezruc



</doc>
<doc id="1027253" url="https://pl.wikipedia.org/wiki?curid=1027253" title="UNU (album)">
UNU (album)

UNU – drugi album studyjny polskiego zespołu Perfect, wydany w 1982 roku. Tytuł płyty pochodził od charakterystycznych oznaczeń tablic rejestracyjnych samochodów wojskowych wszechobecnych na polskich ulicach podczas stanu wojennego, który obowiązywał w czasie nagrywania albumu, zaczynających się właśnie od liter UNU. Realizacja nagrań: Wojciech Przybylski i Jarosław Regulski.

</doc>
<doc id="1027255" url="https://pl.wikipedia.org/wiki?curid=1027255" title="Parafia św. Jadwigi w Przedborowej">
Parafia św. Jadwigi w Przedborowej

 
Parafia św. Jadwigi w Przedborowej znajduje się w dekanacie Ząbkowice Śląskie-Północ w diecezji świdnickiej. Była erygowana w 1945 r. Jej proboszczem jest ks. Piotr Zawada SAC.

</doc>
<doc id="1027260" url="https://pl.wikipedia.org/wiki?curid=1027260" title="Parafia św. Michała Archanioła w Rudnicy">
Parafia św. Michała Archanioła w Rudnicy

 
Parafia św. Michała Archanioła w Rudnicy znajduje się w dekanacie ząbkowickim w diecezji świdnickiej. Była erygowana w 1794 r. Jej proboszczem jest ks. Marek Jodko

</doc>
<doc id="1027265" url="https://pl.wikipedia.org/wiki?curid=1027265" title="Cordulegaster heros">
Cordulegaster heros

Cordulegaster heros – gatunek ważek z rodziny szklarnikowatych (Cordulegastridae). Samiec osiąga długość ciała 8–9 cm, przy długości skrzydła do 5 cm. Samica jest większa: długość ciała wynosi 9–11 cm, zaś skrzydło 6 cm. Jest więc największą ważką żyjącą w Europie i jedną z największych występujących poza tropikalną strefą klimatyczną. Podobna do szklarnika leśnego ("Cordulegaster boltonii"), chociaż istnieje szereg cech pozwalających na ich odróżnienie (patrz literatura).
Jest to gatunek endemiczny, występujący jedynie w południowo-wschodniej Europie na południe od Bratysławy. Najliczniej na terenie Węgier. Północno-wschodnia granica zasięgu występowania jak dotąd słabo zbadana. Zasiedla strumienie i, czasami, małe rzeki. Imagines występują od czerwca do sierpnia. 
Wyróżniono dwa podgatunki: 

</doc>
<doc id="1027266" url="https://pl.wikipedia.org/wiki?curid=1027266" title="Parafia Świętych Apostołów Piotra i Pawła w Srebrnej Górze">
Parafia Świętych Apostołów Piotra i Pawła w Srebrnej Górze

Parafia św. Apostołów Piotra i Pawła w Srebrnej Górze znajduje się w dekanacie ząbkowickim w diecezji świdnickiej. Jej proboszczem jest ks. Stanisław Kasztelan.

</doc>
<doc id="1027269" url="https://pl.wikipedia.org/wiki?curid=1027269" title="China Southern Airlines">
China Southern Airlines

China Southern Airlines () – chińskie linie lotnicze z siedzibą w Kantonie. Są największą linią lotniczą w Azji. Główne huby stanowią port lotniczy Guangzhou i port lotniczy Pekin. Linie rozpoczęły działalność 1 lipca 1988, od tego czasu dynamiczny rozwój sprawił, że dziś znajdują się w trójce największych chińskich przewoźników lotniczych obok Air China i China Eastern Airlines. 
W 2010 China Southern Airlines przewiozły 76,5 miliona pasażerów w ruchu krajowym i międzynarodowym ze średnim wypełnieniem 79,2%.
Historia.
Założenie.
Linie China Southern Airlines powstały w 1988 w wyniku decyzji chińskiego rządu o wydzieleniu z Administracji Lotnictwa Pasażerskiego Chin (CAAC) sześciu linii lotniczych.Mimo tego że linie wciąż były pod kontrolą CAAC, szybko nawiązano współpracę z zachodnimi firmami i w roku 1990 przy współpracy z Hutchison Whampoa oraz Lockheed Corporation otworzono bazę techniczną Guangzhou Aircraft Maintenance Engineering Co. (GAMECO). W roku 1991 linie przewiozły prawie sześć milionów pasażerów, flota w tym czasie składała się z 38 samolotów a linie obsługiwały 90 połączeń krajowych oraz 17 międzynarodowych. Wybuch konfliktu w Zatoce Perskiej spowodował spadek zapotrzebowania na nowe samoloty na światowych rynkach, pozwoliło to liniom na złożenie zamówienia na 4 Boeingi 777-200 oraz 2 777-200ER w roku 1992. Gwarantowało to dalszy rozwój połączeń długodystansowych. Również w roku 1992 China Southern Airlines razem z Air China oraz China Eastern Airlines uzyskały niezależność finansową, niosło to ze sobą pewne wady ponieważ zwiększyły się koszty operacyjne związane z wydatkami na paliwo oraz opłaty lotniskowe.
Inwestycje zagraniczne.
W 1994 roku w związku ze zniesieniem przez rząd chiński ograniczeń związanych z inwestowaniem zagranicznego kapitału w linie lotnicze, China Southern Airlines rozpoczęły rozmowy z United Airlines na temat współpracy. Nawiązano również współpracę z kilkoma amerykańskimi przewoźnikami dotyczącą szkoleń załóg oraz obsługi technicznej samolotów. Dochody zwiększyły się dwukrotnie jednak nie szło to w parze z zyskami co było uwarunkowane dużymi kosztami związanymi z rozwojem.
Pierwszy z zamówionych Boeingów 777-200 został dostarczony 28 grudnia 1995, China Southern Airlines były pierwszymi liniami lotniczymi w Azji w których flocie pojawił się Boeing 777. Pierwsze połączenie długodystansowe Guangzhou–Pekin–Amsterdam zostało otworzone w 1996. W następnym roku uruchomiono również pierwsze połączenie przez Pacyfik pomiędzy Guangzhou i Los Angeles obsługiwane przez Boeingi 777, trzy lata później samoloty te zaczęły również obsługiwać połączenia do Sydney i Melbourne. Podpisano również umowy na połączenia codeshare w celu zwiększenia oferowania na połączeniach międzynarodowych.
Rozwój i zamówienia.
W lipcu 2000 roku CAAC ogłosiło, że dziesięć linii lotniczych będących pod jej bezpośrednim zarządzaniem, połączy się w trzy większe przedsiębiorstwa, skupiające się wokół Air China, China Eastern Airlines i China Southern Airlines. W sierpniu 2000 China Southern wchłonęły Zhongyuan Airlines, a w ciągu następnego roku nabyły China Northern Airlines oraz China Xinjiang Airlines. Obecnie linie są większościowym udziałowce w Xiamen Airlines (51%), Chongqing Airlines (60%) oraz inwestują w Sichuan Airlines.
Mimo że większość linii lotniczych w chinach jest niezależna, większość zamówień nowych samolotów jest zawierana przez spółkę China Aviation Supplies Imp. &amp; Exp. Group. (CASGC). W 2003 linie złożyły zamówienie na 4 Airbusy A330-200, których dostawy miały się rozpocząć na początku 2005 roku. Była to część złożonego przez China Aviation Supplies Imp. &amp; Exp. Group w kwietniu zamówienia na 30 Airbusów A330. Pierwszy egzemplarz został dostarczony 28 lutego 2005 roku. Miesiąc wcześniej 28 stycznia, linie złożyły również zamówienie na 5 Airbusów A380-800, które miały zostać dostarczone w 2008 roku tuż przed Letnimi Igrzyskami Olimpijskimi w Pekinie. Tego samego dnia rząd chiński podpisał umowę z Boeingiem na dostawę 60 Boeingów 787 dla 6 chińskich linii w tym m.in. China Southern Airlines. Z powodu opóźnień w dostawach nie udało się dotrzymać harmonogramu dostaw i pierwszy Airbus A380 został dostarczony 12 października 2011.
W sierpniu 2005 zostało złożone kolejne zamówienie za pośrednictwem CASGC na 10 Airbusów A330, 8 większych A330-300 oraz 2 A330-200. Dostawy miały być realizowane między 2007 a 2008 rokiem. Kolejne duże zamówienie zostało złożone 7 lipca 2006 i obejmowało dostawę 50 wąskokadłubowych Airbusów A320, w tym 13 A319-100, 20 A320-200 oraz 17 A321-200. W grudniu 2005, China Southern Airlines ogłosiły kolejne zamówienie poprzez CASGC, na 9 Boeingów 737-700 i 11 Boeingów 737-800.
W czerwcu 2006, linie potwierdziły kolejne zamówienie na 3 Boeingi 737-700 oraz 7 Boeingów 737-800. Zamówienia miały być realizowane w 2010. Kolejne zamówienie zostało złożone 18 października 2006, dotyczyło 6 Boeingów 777F dla China Southern Cargo, filii zajmującej się przewozem cargo.
W 2007 roku linie złożyły zamówienie na 25 Boeingów 737-700 oraz 30 737-800, które mają być dostarczone między majem 2010 a październikiem 2013. W tym samym roku linie zamówiły również następne 10 Airbusów A330-200.
Najnowsze wydarzenia.
W 2010 linie złożyły kolejne zamówienia, 21 stycznia 2010 na 20 Airbusów A320, a w listopadzie 2010 na kolejne 30 Airbusów A320 oraz 6 szerokokadłubowych Airbusów A330. 
W styczniu 2011, China Southern Airlines ogłosiły, że wyleasingują 10 Embraerów 190, które zostały dostarczone w drugiej połowie 2011 roku.
China Southern Airlines zostały nagrodzone 4 gwiazdkami w rankingu Skytrax. Jest to obecnie największa 4 gwiazdkowa linia lotnicza.
Pierwszy komercyjny rejs Airbusem A380 odbył się 17 października 2011, mimo to do października 2012 samolot operował tylko na trasach krajowych, z powodu braku stosownych zezwoleń do operowania na trasach długodystansowych.
Flota.
Cargo.
China Southern Cargo jest filią China Southern Airlines, zajmującą się przewozem towarów pomiędzy Chinami a Ameryką Północną, Europą i Australią. Linie operują z portu lotniczego Szanghaj-Pudong do Amsterdamu, Anchorage, Chicago, Frankfurtu, Los Angeles, Vancouver oraz Wiednia. Natomiast z portu lotniczego Guangzhou latają do Amsterdamu oraz Mediolanu. Linie są członkiem sojuszu SkyTeam Cargo do którego przystąpiły w listopadzie 2010.

</doc>
<doc id="1027271" url="https://pl.wikipedia.org/wiki?curid=1027271" title="Metroid Prime Hunters">
Metroid Prime Hunters

Metroid Prime Hunters – gra komputerowa z gatunku first-person shooter, stworzona przez Nintendo Software Technology i wydana w 2006 roku przez Nintendo. Należy ona do serii "Metroid".

</doc>
<doc id="1027273" url="https://pl.wikipedia.org/wiki?curid=1027273" title="Statyna">
Statyna



</doc>
<doc id="1027276" url="https://pl.wikipedia.org/wiki?curid=1027276" title="Aleksandr Aleksandrow (ujednoznacznienie)">
Aleksandr Aleksandrow (ujednoznacznienie)



</doc>
<doc id="1027277" url="https://pl.wikipedia.org/wiki?curid=1027277" title="Live April 1’1987">
Live April 1’1987

Live April 1’1987 (pierwotnie wydany jako Live April 1,1987) – album koncertowy zespołu Perfect, na którym zarejestrowany jest koncert w gdańskiej hali Olivii, wykonany przez grupę po reaktywacji zespołu w roku 1987. Został wydany na trzech płytach winylowych.

</doc>
<doc id="1027278" url="https://pl.wikipedia.org/wiki?curid=1027278" title="Parafia św. Michała Archanioła w Sieroszowie">
Parafia św. Michała Archanioła w Sieroszowie

Parafia św. Michała Archanioła w Sieroszowie – parafia znajdująca się w dekanacie ząbkowickim, w diecezji świdnickiej. Erygowana w XVI w., a jej faktyczną siedzibą jest wieś Stolec. Proboszczem jest ks. mgr Sebastian Nawrocki.

</doc>
<doc id="1027282" url="https://pl.wikipedia.org/wiki?curid=1027282" title="Aleksandyr Aleksandrow">
Aleksandyr Aleksandrow



</doc>
<doc id="1027283" url="https://pl.wikipedia.org/wiki?curid=1027283" title="Parafia św. Barbary w Stoszowicach">
Parafia św. Barbary w Stoszowicach

Parafia św. Barbary w Stoszowicach znajduje się w dekanacie Ząbkowice Śląskie-Południe w diecezji świdnickiej. Była erygowana w XIII w. Jej administratorem jest ks. Marian Maluk.

</doc>
<doc id="1027284" url="https://pl.wikipedia.org/wiki?curid=1027284" title="Live (album Perfectu)">
Live (album Perfectu)

Live – pierwszy album koncertowy zespołu Perfect nagrany w klubie Stodoła w Warszawie. Wydany w 1983 roku nakładem wytwórni Savitor.
Realizacja nagrań: Wojciech Przybylski i Jarosław Regulski. Muzyka Zbigniew Hołdys, teksty Bogdan Olewicz (1-2, 5-10) oraz Zbigniew Hołdys (3-4).

</doc>
<doc id="1027289" url="https://pl.wikipedia.org/wiki?curid=1027289" title="Anthe (księżyc)">
Anthe (księżyc)

Anthe (Saturn XLIX) – niewielki księżyc Saturna, krążący w obszarze między orbitami Mimasa i Enceladusa. Został odkryty 30 maja 2007 na zdjęciach wykonanych przez sondę Cassini. Po odkryciu przeanalizowano wcześniejsze zdjęcia z sondy i okazało się, że księżyc widoczny był już na zdjęciach wykonanych w czerwcu 2004.
Nazwa pochodzi od Anthe – jednej z Alkyonid, siedmiu córek Alkyoneusa. Zespół odkrywców używał wcześniej (nieformalnie) nazwy Frank.

</doc>
<doc id="1027291" url="https://pl.wikipedia.org/wiki?curid=1027291" title="Parafia św. Marii Magdaleny w Tarnowie">
Parafia św. Marii Magdaleny w Tarnowie

 
Parafia św. Marii Magdaleny w Tarnowie – parafia w dekanacie ząbkowickim w diecezji świdnickiej. 
Historia.
Parafia została erygowana w XVII wieku. Barokowy kościół pw. św. Marii Magdaleny pochodzi z XVIII wieku, a wieża z 1852 roku. Obecnie parafia jest administrowana przez proboszcza z Olbrachcic Wielkich.

</doc>
<doc id="1027293" url="https://pl.wikipedia.org/wiki?curid=1027293" title="Przejście graniczne Balnica-Osadné">
Przejście graniczne Balnica-Osadné

Przejście graniczne Balnica-Osadné – polsko-słowackie przejście graniczne na szlaku turystycznym w województwie podkarpackim, w powiecie sanockim, w gminie Komańcza w miejscowości Balnica, zlikwidowane w 2007 roku.
Opis.
Zostało utworzone 1 lipca 1999 roku w rejonie znaku granicznego nr "I/52/2". Czynne było w godz. 9.00–18.00 w okresie letnim (kwiecień–wrzesień). Dopuszczony był ruch pieszych. Odprawę graniczną i celną wykonywały organy Straży Granicznej. Doraźnie kontrolę graniczną i celną osób oraz towarów kolejno wykonywała: Strażnica SG w Łupkowie, Graniczna Placówka Kontrolna SG w Łupkowie i Placówka SG w Łupkowie.
21 grudnia 2007 roku na mocy układu z Schengen przejście graniczne zostało zlikwidowane.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:

</doc>
<doc id="1027294" url="https://pl.wikipedia.org/wiki?curid=1027294" title="Live 2001 (album Perfectu)">
Live 2001 (album Perfectu)

Live 2001 – album koncertowy zespołu Perfect, zmontowany z trzech koncertów nagranych pod koniec roku 1999.

</doc>
<doc id="1027295" url="https://pl.wikipedia.org/wiki?curid=1027295" title="Beitar Jerusalem Football Club">
Beitar Jerusalem Football Club



</doc>
<doc id="1027296" url="https://pl.wikipedia.org/wiki?curid=1027296" title="Irena Conti Di Mauro">
Irena Conti Di Mauro

Irena Conti Di Mauro, właśc. Irena Gelblum (ur. 25 października 1931 lub 1923 w Warszawie, zm. 26 października 2009 w Konstancinie-Jeziornie) – uczestniczka walk w powstaniu w getcie warszawskim i powstaniu warszawskim, polsko-włoska dziennikarka, pisarka, poetka. Była członkinią Międzynarodowej Kapituły Orderu Uśmiechu, gdzie reprezentowała państwo włoskie.
Życiorys.
Pochodziła z zasymilowanej zamożnej ziemiańskiej rodziny Krongoldów. Podawała różne daty urodzenia: 31 października 1925, 25 października 1923, 1931 lub 1933. W czasie wojny straciła brata i rodziców, którzy zginęli w getcie warszawskim.
Była członkinią Żydowskiej Organizacji Bojowej i jej łączniczką. Przenosiła pieniądze ukrywających się w Warszawie Żydów, szukała dla nich kryjówek, przeprowadzała ich przez miasto. Przez Marka Edelmana nazywana była „Irką Wariatką” ze względu na niezwykłe bohaterstwo i odwagę.
Przed 1943 mieszkała przy ul. Pańskiej 5. Tam ukrywała broń. Getto opuściła przed wybuchem powstania i działała w konspiracji poza jego murami. Po upadku powstania w jej mieszkaniu przebywali czasowo członkowie Żydowskiej Organizacji Bojowej.
Uczestniczyła w powstaniu warszawskim. Za zasługi została odznaczona Krzyżem Walecznych.
Po wojnie często zmieniała miejsca pobytu. Współpracowała z żydowskimi Mścicielami, tajną antynazistowską organizacją. Działała w  Niemczech, ale nie wiadomo, w jakim charakterze. Wówczas, ale i w czasie wojny, współpracowała z Symchą Rotemem, z którym była w związku.
Potem wyjechała do Palestyny. Została zatrzymana przez Brytyjczyków w obozie dla uchodźców. Następnie w Hajfie pracowała w gastronomii. W tym czasie przyjęła nazwisko męża – Gawisar.
W 1948 wróciła do Polski, ale pod nazwiskiem Conti. Za namową Marka Edelmana rozpoczęła studia na Akademii Medycznej w Warszawie.
W 1950 wyszła za mąż za Ignacego Waniewicza (pierwotnie Weinber, ale namówiła go na zmianę nazwiska). Urodziła córkę Jankę.
Pracowała jako dziennikarka w prasie młodzieżowej, początkowo w „Pokoleniu”, potem w „Nowej Wsi”.
Z Polski wyjechała w 1968 na fali antysemickiej kampanii, gdy zwolniono ją z pracy.
Wyszła za Antonia di Mauro, redaktora organu prasowego włoskiej komunistycznej partii „l'Unita”. Mając włoskie dokumenty, wyemigrowała. Małżeństwo przetrwało 2 lata.
Studiowała literaturę. Skończyła Instytut Dantego w Rzymie i uniwersytet dla cudzoziemców w Perugii. Tłumaczyła na język włoski wiersze ks. Jana Twardowskiego, przekładała prozę, opracowała antologie poezji polskiej po włosku, pracowała jako dziennikarka, pisała wiersze. Po 1980 zaczęła pisać i wydawać w języku polskim.
Pod koniec życia wróciła do Polski. Została pochowana na cmentarzu Północnym.
Nagrody i wyróżnienia.
Za swoją działalność w dziedzinie zbliżania kultur polskiej i włoskiej uhonorowana została wieloma nagrodami i wyróżnieniami, m.in. we Włoszech Złotym Medalem Amnesty International przy Nagrodzie Literackiej im. Luigi Russo, Nagrodą Poezji i Krytyki miasta Tagliacozzo, główną nagrodą na XV Biennale di Poesia Ascendista w Messynie, Nagrodą Poetycką im. Elio Vittorini na Sycylii za liryki;
w Polsce – odznaką Zasłużonego dla Kultury Polskiej, nagrodą ZAiKS-u, nagroda międzynarodowego Listopada Poetyckiego w Poznaniu oraz za działalność charytatywną na rzecz dzieci – Nagrodą Humanitarna Victoria 2002, statuetką Dziecięcej Nagrody „Serca” oraz w 2007 roku Orderem Uśmiechu.
Była członkiem Akademii Historii i Literatur Słowiańskich im. Adama Mickiewicza w Bolonii, członkiem honorowym Heraldycznej Akademii Sztuki i Literatury „La Crisalide” w Katanii, członkiem – profesorem honoris causa Akademii św. Łukasza w Antwerpii.
Działalność charytatywna.
Cały dochód ze sprzedaży „Trylogii Sycylijskiej” przekazała na zakup okien do budowanego w Świdnicy Europejskiego Centrum Przyjaźni Dziecięcej. W 2007 na ten cel przeznaczyła cały dochód ze sprzedaży książki „I co teraz z tą miłością?” wydanej na 40-lecie Orderu Uśmiechu.
Twórczość.
W późniejszych latach ukrywała swoją przeszłość i przedstawiała się jako polska poetka włoskiego pochodzenia.
Jako Irena Conti była autorką książek poetyckich, reportaży literackich i opowiadań, tłumaczka poezji, m.in. ks. Jana Twardowskiego. Była cytowana m.in. przez papieża Jana Pawła II i ks. Jana Twardowskiego.
Jej polskie wiersze ukazały się nakładem wydawnictwa „Czytelnik” w tomach: „Ziemia nieobiecana” i „Cztery pory pieśni nieustającej” oraz w wydawnictwie PIW „I tylko miłość...”, „Miłość-Czułość-Dobroć” i „Miłość-Pokora-Pojednanie”, składające się na „Trylogię Sycylijską”.
Upamiętnienie.
Jest bohaterką biografii "Wybór Ireny", którą napisał Remigiusz Grzela.
Jest jedną z bohaterek biograficznej książki Tadeusza Belerskiego "Kawalerowie Orderu Uśmiechu" wydanej w 2013 roku.
W 2020, w związku z 78. rocznicą wybuchu powstania w getcie warszawskim, przy metrze Centrum odsłonięto mural poświęcony kobietom walczącym w powstaniu. Została tam upamiętniona jako jedna z 9 Żydówek.

</doc>
<doc id="1027297" url="https://pl.wikipedia.org/wiki?curid=1027297" title="Kongres Amerykański">
Kongres Amerykański



</doc>
<doc id="1027299" url="https://pl.wikipedia.org/wiki?curid=1027299" title="Parafia Świętych Apostołów Piotra i Pawła w Zwróconej">
Parafia Świętych Apostołów Piotra i Pawła w Zwróconej

Parafia św. św. Apostołów Piotra i Pawła w Zwróconej znajduje się w dekanacie ząbkowickim w diecezji świdnickiej. Była erygowana w XIV w. Jej proboszczem jest ks. Krzysztof Ziobrowski.

</doc>
<doc id="1027301" url="https://pl.wikipedia.org/wiki?curid=1027301" title="Perfect Symfonicznie">
Perfect Symfonicznie

Perfect Symfonicznie – dziesiąta kompilacja zespołu Perfect wydana 12 listopada 2002 nakładem wytwórni Polskie Radio. Płyta zawiera nowe aranżacje dotychczasowych utworów Perfectu (wykonane wraz z Polską Orkiestrą Radiową), w tym jeden nowy utwór – „Kto dziś przygarnie mnie”, który pojawił się na wydanym w 2004 albumie "Schody". Album sprzedał się w nakładzie ponad 50 tys. egzemplarzy – zdobył status platynowej płyty, natomiast sam zespół został nominowany do Fryderyka. Autorami aranżacji są Wojciech Karolak, Adam Sztaba, Jan Kanty Pawluśkiewicz, Grzegorz Piotrowski, Wojciech Zieliński, Piotr Siejka i Paweł Betley.
Płyta została przyjęta na polskim rynku niejednoznacznie. Podczas gdy Łukasz Wewiór z gazety "Teraz Rock" napisał, że „wszystkie aranże, przygotowane przez markowe grono, są bardzo rozsądne”, krytyk Robert Leszczyński podważył wiarygodność i oryginalność formacji, a także zarzucił jej komercyjność.
"Perfect Symfonicznie" uplasował się na 16. miejscu listy przebojów OLiS.
20 października 2007 ukazała się reedycja albumu – "Perfect Symfonicznie – Platinum", zawierająca niezmienione aranżacje utworów. Na albumie ukazał się wcześniej niepublikowany utwór – „Póki mam jeden sen”.
19 października 2009 wydane zostało DVD z zapisem koncertu we wrocławskiej Hali Stulecia z 26 kwietnia tego samego roku przy współudziale Orkiestry Filharmonii Wrocławskiej im. Witolda Lutosławskiego. W dniu wydania albumu uzyskał on status złotej płyty.
Kontekst.
W 2000 miał odbyć się zapowiadany już w 1987 koncert Perfectu, na który bilety sprzedawane były w warszawskim Klubie Stodoła. Występ nie odbył się z powodu problemów rodzinnych członków grupy, a także ze względu na duże zmiany w składzie grupy od 2000 (Markowski powiedział w jednym z wywiadów, że dochód z biletów został przeznaczony na fundację wspierającą początkujących muzyków, a także, że próbował skontaktować się z Hołdysem w sprawie koncertu, ten jednak nie chciał z nim rozmawiać). Przez cały 2000 rok zespół pozostawał w konflikcie ze Zbigniewem Hołdysem – próby organizacji wspólnego koncertu zakończyły się niepowodzeniem.
1 stycznia 2001 Perfect wydał "Live 2001", zawierający archiwalny zapis trzech koncertów zagranych przez zespół późną jesienią 1999. Realizatorem był Adrian Drabiński. Album wykorzystał niekonwencjonalną strukturę – oprócz nagranych na żywo utworów na płycie umieszczono kilkudziesięciosekundowe, nieocenzurowane monologi Grzegorza Markowskiego. Album jako pierwszy w historii polskiej muzyki został wydany w standardzie Dolby Sorround Pro-Logic. "Live 2001" okazał się niewielkim sukcesem komercyjnym i nie był notowany na jakichkolwiek listach przebojów w Polsce – Urbanek tłumaczył sytuację następująco: „Wiadomo, czego ludzie chcą. Zwłaszcza niektórzy. Ludzie chcą tych starych rzeczy i to chyba z tego wynikło”. W związku ze słabą sprzedażą albumu Markowski powiedział w jednym z wywiadów, że ma zamiar być aktywnym muzykiem zaledwie przez następne 5 lat.
Pierwszy z pomysłem nagrania albumu wraz z orkiestrą symfoniczną wystąpił pod koniec 2000 menedżer zespołu, Adam Galas. Propozycja została przedstawiona kilku polskim firmom fonograficznym (m.in. Universal Music Polska), wizja została jednak odrzucona. W 2003 Markowski próbował w jednym z wywiadów powodów zaistniałej sytuacji szukać w swojej autentyczności i braku zamiłowania do cyfrowego korygowania dźwięku: „Wiem, że świat się zmienił, że muzyka też się zmieniła, i wiem, że z moim zamiłowaniem do autentyczności jestem archaiczny (...)”. W marcu 2001 dyrektor Biura Reklamy i Fonografii Polskiego Radia skontaktował się z Galasem z propozycją nagrania interpretacji utworów Perfectu przy akompaniamencie Polskiej Orkiestry Radiowej. Galas zdradził później: „Byłem zdziwiony. Z wcześniejszych propozycji, kiedy to my wychodziliśmy z inicjatywą, nic nie wyszło. A tu proszę... I zgodziliśmy się”.
Nagrywanie i produkcja.
Zespół rozpoczął nagrania na początku czerwca 2001. Nagrań dokonano w Studiu Koncertowym Polskiego Radia im. Witolda Lutosławskiego (ul. Z. Modzelewskiego 59 w Warszawie – dzisiaj ul. J. Kaczmarskiego 59) oraz w Studiu Koncertowym im. Agnieszki Osieckiej (ul. Myśliwiecka 3/5/7). Cały materiał został zarejestrowany w ciągu dwóch sesji nagraniowych, głównym realizatorem był Wiesław Pieregorólka. Pierwszą nagraną piosenką, już pierwszego dnia, była „Niewiele Ci mogę dać”; Kozakiewicz powiedział: „Niby piosenka którą znam, a jednak brzmi w takiej wersji jak coś nowego. To tak jak ubrać kobietę. Można ją ubrać w różne stroje i za każdym razem wygląda zupełnie inaczej. Podobnie jest z piosenką.”. Markowski ponadto zdradził, że jest to jego ulubiony utwór z albumu.
W pierwszej kolejności nagrano partie instrumentalne zespołu, następnie skompilowano materiał z podkładem Orkiestry Symfonicznej, po czym podłożono partie wokalne Markowskiego. W ostatniej kolejności nagrano partie solowe – perkusyjne Szkudelskiego i gitarowe Kozakiewicza. Do wykonania aranżacji zatrudniono kilku specjalistów, m.in. Adama Sztabę, Wojciecha Zielińskiego i Grzegorza Piotrowskiego; Markowski w tej różnorodności dopatrywał się pochodzenia unikatowości i oryginalności nagrania: „Gdyby te aranże zostały napisane przez jednego człowieka, to może nasza płyta byłaby trochę nudna. Podejrzewam, że nie byłoby takiego spektaklu muzycznego, który ma swoją dramaturgię i różne napięcia”.
Jedyny utwór w pełni instrumentalny, „In an integration and an adoration”, został skomponowany przez Wojciecha Zielińskiego podczas pierwszej sesji nagraniowej. Wewiór napisał o utworze, że „przypomina dźwiękową ilustrację... sceny batalistycznej”. „Niepokonani”, utwór, któremu orkiestra zdaniem Kozakiewicza „daje dodatkowych kolorów”, został nagrany jako ostatni. Z kolei „Chcemy być sobą”, piosenka promująca album, została przez wielu krytyków oceniona jako najgorsza z całego sprezentowanego materiału.
30 października 2001 Perfect zagrał wraz z Polską Orkiestrą Radiową koncert w warszawskiej Hali Torwar, gdzie zaprezentował pierwsze wersje aranżacji utworów. W lutym 2002 Perfect był gościem czatu internetowego organizowanego przez serwis internetowy Onet.pl i magazyn "Tylko Rock". Markowski zdradził plany wydania albumu oraz potwierdził swoją obecność na debiutanckim solowym albumie swojej córki, "Będę silna". W międzyczasie Perfect upublicznił pierwszy zwiastun albumu "Schody" ponad nazwą "1055", co spowodowane było chwilowym przejęciem patronatu nad albumem przez spółkę Netia. Grupa nagrała również utwór zatytułowany „K2”, poświęcony ekipie Polskiej Wyprawy Zimowej Netia K2, która w sezonie 2002/2003 próbowała wejść na niezdobyty zimą szczyt K2.
Wydanie i promocja. Następstwa.
"Perfect Symfonicznie" został wydany 12 listopada 2002. Powodem zwlekania z wydaniem płyty (pierwotną datę emisji wyznaczono na wiosnę 2002) były trudności z pozyskaniem sponsora. Markowski powiedział: „Problem był taki, żeby znaleźć sponsora. Nawet Polskie Radio starało się znaleźć te pieniądze, ale... wiadomo jak u nas jest. Jest kiepsko. A ze dwa czy trzy zespoły ostatnio mówiły o projekcie płyty symfonicznej, postanowiliśmy je ubiec i wydać bez sponsora... (...) W końcu, chociaż płyta jest niewesoła, sponsor się znalazł – Netia...”.
Album na terenie Polski został wydany wraz z kolorową poligrafią, w której znajduje się dokładny spis utworów (wraz z autorami słów i muzyki), wizerunki członków zespołu, biografie aranżerów, a także streszczona historia Perfectu i Polskiej Orkiestry Radiowej. Album był dystrybuowany na terenie Europy za pośrednictwem Universal Music Group. Szatę graficzną albumu opracowali Elżbieta Banecka (odręczne ilustracje) i Krzysztof Konopelski (design), zaś autorami zdjęć muzyków i aranżerów są: Banecka, Jan Bebel, Piotr Grześczyk, Szymon Kobusiński, Katarzyna Pysiak i Joanna Siedlar.
Na początku grudnia 2002 album uzyskał status platynowej płyty. Na początku 2003 "Perfect Symfonicznie" został nominowany do Fryderyka w kategorii "Album Roku – Rock". Nominacja Perfectu, a także kilku mało znanych na polskiej scenie lub „przebrzmiałych” zespołów spowodowała, że serwis Nuta.pl nazwał galę „zjawiskiem wręcz szkodliwym społecznie”. W notowaniu Szczecińskiej Listy Przebojów z 18 stycznia 2003 aranżacja symfoniczna utworu „Chcemy być sobą” zajęła 42. miejsce.
Tuż po wydaniu albumu grupa wyruszyła w krótką trasę koncertową, dając występ m.in. w Sali Kongresowej i Poznaniu. Zespół zagrał w czerwcu 2003 charytatywny koncert przed Miejskim Domem Kultury w Mińsku Mazowieckim. 13 października zespół zagrał koncert na dachu jednego z budynków w pobliżu ronda Romana Dmowskiego w Warszawie (inspirację zespół zaczerpnął z podobnego happeningu autorstwa The Beatles z 1969); po zagraniu kilku utworów zespół został z dachu spędzony przez policjantów i wylegitymowany, zaś Markowski został zatrzymany i zwolniony z komisariatu po godzinnym przesłuchaniu.
Przyjęcie przez krytykę.
Szerszą recenzję "Perfect Symfonicznie" zamieścił w 2003 "Teraz Rock". Łukasz Wewiór napisał:
Pochlebne recenzje albumowi wystawił Marcin Cichoński, ekspert serwisu cgm.pl, który podkreślił płynność przechodzenia z partii rockowych w miłe dla ucha brzmienia symfoniczne. Krytyk stwierdził, że „im wolniej tym lepiej” i jako najlepsze utwory wytypował „Gdy mówię jestem”, „Niewiele Ci mogę dać” i „Idź precz”.
Zespół, jak i album, został skrytykowany przez Roberta Leszczyńskiego. Krytyk zarzucił zespołowi komercyjność i skłonność do sprzedawania tego samego towaru kolejny raz, a także lenistwo w nagrywaniu albumów („Zespół zamiast skomponować nową płytę (Perfect milczy od trzech lat), nagrywa te same, dobrze znane piosenki”). Leszczyński negatywnie ocenił również kompozycję albumu – zwrócił uwagę na brak możliwości „rozwinięcia skrzydeł” aranżerów podejrzewając, że byliby oni w stanie zmienić oblicze albumu – „każdy z nich [aranżerów] mógł tylko dodać kilka instrumentów do gotowej, rockowej aranżacji. Nie ma wątpliwości, że tacy twórcy jak Jan Kanty Pawluśkiewicz potrafiliby «wywrócić aranżację na lewą stronę», uwolnić utwór od rockowej surowości, wydobyć jego piękno i klimat innymi środkami. Niestety, nie mógł wiele, bo podstawowym zamysłem płyty było «nie zmieniać»”. Dziennikarz stwierdził również brak oryginalności nagrania: „Z nagrania piosenek z udziałem orkiestry powinna wynikać jakaś artystyczna jakość, a nie prosta suma dźwięku zespołu i orkiestry”.
"Perfect Symfonicznie – Platinum".
Perfect Symfonicznie – Platinum jest dwunastą kompilacją zespołu Perfect wydaną 20 listopada 2007 w Polsce za pośrednictwem wytwórni Polskie Radio. Album jest oficjalną reedycją albumu "Perfect Symfonicznie", został wydany z okazji dużego sukcesu sprzedażowego "Perfect Symfonicznie". Płyta zawiera niezmienione aranżacje dotychczasowych utworów Perfectu (wykonane wraz z Polską Orkiestrą Radiową), w tym jeden nowy utwór – „Póki mam jeden sen”. Album został wydany w ograniczonym nakładzie.
Zachowane zostały projekty utworów aranżerów z albumu "Perfect Symfonicznie". Jak donosi oficjalna strona Polskiego Radia utwory pozostały niezmienione, jednak „uzyskały nowe brzmienie i nową ekspresję”. Utwór „Póki mam jeden sen” został wydany w wersji oryginalnie nagranej przez Perfect.
Kontekst.
Pod koniec lutego 2007 Perfect wystąpił na festiwalu Rock Arena w Gorzowie Wielkopolskim obok takich muzyków jak Marek Piekarczyk i Robert Brylewski. Gazeta "Głos Wielkopolski" skomentowała występ: „Idealnie czysty dźwięk, świetne wykonanie i sporo wzruszeń, gdy ze sceny popłynęły „Autobiografia”, „Ale wkoło jest wesoło” czy „Chcemy być sobą”. Jesteśmy silni waszą siłą – żegnał się około 1 w nocy Grzegorz Markowski i ze sceny rzeczywiście zszedł niepokonany”.
4 marca 2007 zmarł Tadeusz Nalepa, długoletni członek zespołu Breakout, którego członkiem był m.in. Dariusz Kozakiewicz. Muzyk powiedział o Nalepie: „Był moim przyjacielem (..) i idolem”.
W środku marca grupa wystąpiła w Londynie – Markowski powiedział: „Cieszę się na spotkanie z Londynem, bo to piękne miasto. (...) Londyn jest jednym z najbardziej zadbanych miast na świecie – może obok Wiednia czy Pragi”.
11 kwietnia Perfect wystąpił wraz z Patrycją Markowską w warszawskim Klubie Stodoła, zapis koncertu został umieszczony na premierowym DVD Perfectu, "Z wtorku na środę".
W połowie czerwca Perfect wziął udział w festiwalu piosenek Seweryna Krajewskiego – Markowski zaśpiewał utwór „Nie zadzieraj nosa”.
Na początku lipca na łamach Polskiego Radia Markowski oficjalnie zapowiedział pojawienie się na rynku reedycji "Perfect Symfonicznie", a także zasygnalizował możliwość pojawienia się nigdy wcześniej niepublikowanego utworu.
Wydanie.
Album został wydany 20 października 2007 jedynie na terenie Polski. Płyta została wydana w ograniczonym nakładzie oraz była promowana niemal jedynie przez Polskie Radio. Płyta została wydana wraz z kolorową poligrafią, identyczną do tej dołączonej do "Perfect Symfonicznie". Tuż po wydaniu nagrania Perfect zagrał serię koncertów w całej Polsce wraz z Polską Orkiestrą Radiową – zespół wystąpił m.in. dwukrotnie w warszawskiej Sali Kongresowej – 10 października i 20 grudnia.
Album zawiera niezmienione wersje utworów, które ukazały się na Perfect Symfonicznie, dodatkowo umieszczony został utwór „Póki mam jeden sen”, nagrany specjalnie na potrzeby płyty; Markowski zdradził w jednym z wywiadów, że okres trenowania piosenki wyniósł jednorazowo ponad trzy godziny. Piosenka była nadawana w październiku 2007 przez Polskie Radio. Pomimo wydania płyty jedynie w Polsce, zespół zagrał kilka koncertów w Stanach Zjednoczonych – Los Angeles i Nowym Jorku. Zapytany o pomysł wydania reedycji płyty symfonicznej Markowski powiedział:
W wywiadach Markowski zwracał uwagę na potrzebę idealnego współgrania orkiestry z zespołem, podczas gdy na koncertach możliwe są wyjścia z rytmu, pomyłka w grze, czy przedłużenie akordu. Wokalista stwierdził, że utwory zyskały na oryginalności poprzez połączenie dotychczasowego brzmienia z orkiestrą – „Niektóre utwory zyskały bardzo dużo. Niektóre mniej..., ale ja myślę, że zyskały wszystkie”.
Następstwa.
Nieco ponad dwa tygodnie przed wydaniem "Perfect Symfonicznie – Platinum" ukazała się na rynku promocyjna kompilacja zespołu, "Perfect – Trójka Live" – nagranie zostało dołączone do jednego z wydań dziennika Rzeczpospolita. Album zawiera zapis koncertu z okazji Dnia Dziecka zagrany przez Perfect w Warszawie 1 czerwca 2001. Nagranie zawiera dwie zapowiedzi Marka Niedźwieckiego – wielokrotnie przedrukowywana do gazet była zapowiedź otwierająca album – „Kiedy Perfect występuje w Trójce, zawsze jest święto!”. 20 listopada 2007 nagranie "Z wtorku na środę" zdobyło w Polsce status złotej płyty w połowie listopada 2007. Tuż po wydaniu płyty zespół zawiesił swoją działalność na kilka tygodni, co było związane z ciążą i porodem córki Markowskiego, Patrycji Markowskiej. Od końca grudnia 2007 grupa zagrała kilka koncertów wraz z Polską Orkiestrą Radiową (w tym w Sali Kongresowej i Gdańsku). Jesienią 2007 opinii publicznej została przekazana informacja, że wydana w Internecie płyta "Schody" sprzedała się w nakładzie 15 tys. egzemplarzy. W 2008 zespół w ramach trasy koncertowej promującej album zagrał kilka występów w całej Polsce, m.in. w Filharmonii Narodowej, Filharmonii Bałtyckiej i Operze Nova.
DVD.
Zespół 19 października 2009 wydał koncertową wersję albumu z zapisem koncertu formacji 26 kwietnia 2009 we wrocławskiej Hali Stulecia w trzech wariantach – DVD, 2CD oraz DVD+2CD. Album został nagrany z udziałem Orkiestry Filharmonii Wrocławskiej im. Witolda Lutosławskiego (dyrygował Wojciech Zieliński). Koordynatorem projektu była Emilia Siepkowska, zaś reżyserem koncertu Grzegorz Kupiec. Autorem zdjęć muzyków dołączonych do wydanej w kolorze poligrafii albumu jest Marta Tłuszcz, autorka zdjęć m.in. do wkładki do albumu formacji Vader, "...And Blood Was Shed in Warsaw". Do albumu w obu formatach poza poligrafią dołączono: wywiad z Grzegorzem Markowskim (przeprowadzony przez Dariusza Świtałę z magazynu "Metal Hammer"), biografię i dyskografię grupy, galerię zdjęć, tapety na pulpit, linki www z licencjonowanymi materiałami nt. formacji.
Pierwotnie datę wydania albumu zaanonsowano na 19 października, zespół zapowiedział jednak, że album będzie można nabyć dwa dni wcześniej podczas koncertu grupy w Sali Kongresowej. Ostatecznie album został wydany oficjalnie za pośrednictwem Metal Mind Productions 17 października, premierowo podczas koncertu zespołu. W dniu wydania album zdobył status złotej płyty (Perfect odebrał nagrodę podczas występu). Koncert poprowadził Marek Niedźwiecki, uznawany za pomysłodawcę przedsięwzięcia. O koncercie w Warszawie Michał Bigoraj z magazynu "Teraz Rock" napisał:
Album uplasował się na 16. miejscu listy OLiS, przebywał na niej trzy tygodnie. Wydawnictwo znalazło się na 67. miejscu najlepiej sprzedających się albumów w Polsce w grudniu 2009. Nagrania uzyskały status złotej płyty DVD.
Docelowo zapowiedziano trasę koncertową po całej Polsce składającą się z dziesięciu koncertów, w tym jubileuszowy występ w katowickim Spodku 13 marca 2010 świętujący 30. urodziny zespołu. W wywiadzie udzielonym "Teraz Rock" Grzegorz Markowski powiedział, że planuje wydanie nowego albumu studyjnego wraz z Perfectem w 2010, nagrania rozpoczną się tuż po zakończeniu koncertów z orkiestrą symfoniczną; do września 2009 zespół nagrał pięć nowych utworów.

</doc>
<doc id="1027305" url="https://pl.wikipedia.org/wiki?curid=1027305" title="Przejście graniczne Rysy-Rysy">
Przejście graniczne Rysy-Rysy

Przejście graniczne Rysy-Rysy – polsko-słowackie przejście graniczne na szlaku turystycznym położone w województwie małopolskim, w powiecie tatrzańskim, w gminie Bukowina Tatrzańska na Rysach, zlikwidowane w 2007 roku.
Opis.
Przejście zostało utworzone 1 lipca 1999 roku, w rejonie znaku granicznego nr "II/210". Obsługiwało wyłącznie pieszych. Przekraczanie granicy dozwolone było w okresie od 1 lipca do 30 września w godzinach od 7.00–19.00. Od 13 kwietnia 2005 roku przekraczać można było granicę od 16 czerwca do 31 października w godzinach 7.00–19.00. Odprawę graniczną i celną wykonywały organy Straży Granicznej. Doraźnie kontrolę graniczną osób i towarów wykonywała kolejno: Strażnica Straży Granicznej na Łysej Polanie, Graniczna Placówka Kontrolna Straży Granicznej na Łysej Polanie, Placówka Straży Granicznej na Łysej Polanie.
21 grudnia 2007 roku na mocy układu z Schengen przejście graniczne zostało zlikwidowane. 
Układ ten pozwalał na przekraczanie granicy w tym miejscu przez cały rok o dowolnej porze dnia. Ograniczenie stanowią przepisy polskiego TPN, które zabraniają poruszania się latem po obszarach parku po zmroku, oraz przepisy słowackiego Tatrzańskiego Parku Narodowego, według których w okresie od 1 listopada do 15 czerwca zamykany jest słowacki szlak z Rysów.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:

</doc>
<doc id="1027306" url="https://pl.wikipedia.org/wiki?curid=1027306" title="Schody (album)">
Schody (album)

Schody – szósty album studyjny zespołu Perfect, wydany 1 kwietnia 2004 w wersji internetowej (odpłatne pliki MP3) za pośrednictwem portalu Interia.pl. Został wydany oficjalnie przez Universal Music Polska w formacie CD i LP jesienią tego samego roku. Jest pierwszym albumem w historii polskiej muzyki rozrywkowej wydanym oryginalnie w formie internetowej.
Data wydania albumu była opóźniana ze względu na emisję i promocję kompilacji "Perfect Symfonicznie". Za powód wydania albumu w Internecie wokalista grupy Grzegorz Markowski podał chęć walki z zakrojonym na szeroką skalę piractwem i kradzieżą muzyki, a także umożliwienie szerokiego dostępu do nagrań słuchaczom mieszkającym np. poza granicami kraju – „To wyjście naprzeciw internautom. Polska została trochę z tyłu, jeśli chodzi o sprzedaż muzyki w ten właśnie sposób. Myślę, że to ma wielkie znaczenie także dla ludzi mieszkających poza dużymi miastami czy za granicą”. Zespół pierwotnie wysyłał utwory za pośrednictwem poczty elektronicznej w ramach prezentu, ostatecznie opracowując pomysł wydania albumu w Internecie.
Album do końca marca 2005 został pobrany z portalu Interia.pl ok. 7 tysięcy razy; szacuje się, że łącznie sprzedał się w nakładzie ok. 10 tysięcy egzemplarzy.
Kontekst, nagrywanie i produkcja.
Jak stwierdził Grzegorz Markowski w jednym z wywiadów, materiał na album został nagrany na przełomie 2001 i 2002, zaś jego data wydania była przesuwana z powodu komponowania materiału i promocji wydawnictwa "Perfect Symfonicznie". Z pomysłem nagrania albumu wystąpił Bogdan Olewicz, który jest autorem tekstów wszystkich utworów. W wywiadzie udzielonym gazecie "Super Express" w pierwszych dniach stycznia 2003 Markowski zapewnił, że materiał na płytę jest niemal gotowy i premiera nowego albumu jest wstępnie zaplanowana na luty 2003.
Wiosną 2003 do zespołu zwróciła się Netia SA z propozycją sponsorowania albumu pod warunkiem, że jego nazwa będzie brzmieć „1055”; dodatkowo ukazać miał się utwór „K2”, poświęcony członkom Polskiej Wyprawy Zimowej Netia K2. 3 lipca grupa zagrała na festiwalu TOPtrendy w Operze Leśnej w Sopocie. 21 września zespół wziął udział w koncercie "Dla Kawy", poświęconym postaci zmarłego dwa tygodnie wcześniej Jerzego Kawalca. 13 października zespół zagrał koncert na dachu jednego z budynków w pobliżu ronda Romana Dmowskiego w Warszawie (inspirację zespół zaczerpnął z podobnego happeningu autorstwa The Beatles z 1969); po zagraniu kilku utworów zespół został z dachu spędzony przez policjantów i wylegitymowany, zaś Markowski został zatrzymany i zwolniony z komisariatu po godzinnym przesłuchaniu. Pod koniec roku zespół wystąpił w Nowym Jorku dla Polonii. W międzyczasie wydana została reedycja albumu "Katowice Spodek Live ’94", która zadebiutowała na 37. miejscu listy przebojów OLiS. Wydanie nagrania współfinansowały władze miasta Ruda Śląska; Andrzej Urny nazwał występ najlepszym koncertem w historii zespołu, zaś Grzegorz Markowski powiedział: „Chciałem przekonać się, co zmieniło się przez dziesięć lat. W sensie estetyki grania tych samych utworów (...) Z przyjemnością stwierdziłem, że trzymamy się tego co było (...) miałem, oczywiście, jakieś zastrzeżenia do spraw wokalnych... (...) Wszystko inne w tych utworach jest takie, jak być powinno. Jest ten autentyzm”.
W marcu 2004 Markowski wziął udział w organizowanym w Warszawie spotkaniu fanów i przyjaciół Czesława Niemena; na łamach magazynu "Info Tips" wokalista powiedział, że muzyka mająca ukazać się na albumie różni się pod względem stylistycznym od tej nadawanej przez rozgłośnie radiowe. Na kilka dni przed oficjalnym wydaniem albumu zespół wziął udział w konferencji prasowej poświęconej albumowi zorganizowanej w klubie Stodoła; po serii pytań formacja zaprezentowała premierowe wykonania pięciu nowych utworów.
Premiera i odbiór.
Album został udostępniony do nabycia w Internecie 1 kwietnia 2004 o godz. 19 jedynie za pośrednictwem serwisu Interia.pl. Nagranie sprzedawano w dwóch formatach – jako całość (w cenie 15 zł) i wszystkie utwory oddzielnie (w cenie 3 zł każdy). Dodatkowo do wydawnictwa dołączona była zapisana w formacie PDF kolorowa poligrafia zawierająca teksty utworów i zdjęcia formacji. Płyta była pierwszym albumem w historii polskiej muzyki rozrywkowej wydanym pierwotnie za pośrednictwem Internetu. W dniu premiery albumu zespół zagrał koncertu w klubie Stodoła w Warszawie; support zagrała grupa Bohema.
2 kwietnia zespół wziął udział w czacie serwisu Interia, gdzie zdementował rozpowszechnione przez menedżera Adama Galasa plotki, jakoby koncert w Stodole był ostatnim w historii zespołu. Jednocześnie muzycy zapowiedzieli, że koncert został zarejestrowany i będzie wydany oficjalnie na nośniku DVD w tym samym roku. Nagranie było dołączone do edycji limitowanej wersji CD albumu wydanej pod koniec 2004.
Zespół wyruszył w kwietniu w ogólnopolską trasę koncertową, która objęła m.in. takie miasta jak Mielec, Warszawa, Krosno, Ciechanów, Suwałki i Kraków. 20 maja Perfect odebrał nagrodę podczas obchodów Światowego Dnia Komunikacji „za popularyzację internetu poprzez wydanie pierwszej w Polsce płyty, rozprowadzanej wyłącznie w sieci, w postaci plików MP3”. Podczas gali grupa zagrała utwór „Kołysanka dla nieznajomej”; menedżer formacji Adam Galas powiedział: „Gratulowała nam cała branża telekomunikacyjna, a nagrodę dedykujemy wszystkim, którzy na nią zasłużyli. (...) Odnotowaliśmy dobrze ponad sto tysięcy wejść na stronę z naszą płytą, a codziennie zagląda na nią kilkaset osób. Sprzedaż jest zgodna z naszymi oczekiwaniami”. Grupa wystąpiła 11 lipca na Festiwalu Rockowym w Węgorzewie obok takich zespołów jak TSA, Chylińska, Püdelsi, Łzy i Myslovitz. Pod koniec lipca formacja zagrała koncert w Łodzi z okazji powstania rozgłośni radiowej Złote Przeboje. 13 października wydany został solowy album Jacka Krzaklewskiego pt. "Dużo kurzu"; materiał nagrywany był w okresie promocji albumu "Schody". 19 października zespół wystąpił w warszawskim klubie Proxima w charytatywnym koncercie na rzecz ofiar ataku na szkołę w Biesłanie, gdzie zaprezentował nowy repertuar. 31 października formacja zagrała koncert w Bochum, będący akcentem międzynarodowego etapu trasy koncertowej; zespół zaprezentował utwory z nowej płyty i standardy koncertowe. 27 listopada Perfect wystąpił obok zespołów Maanam i Skangur w koncercie zorganizowanym na znak solidarności z narodem ukraińskim w Krakowie; Jacek Majchrowski powiedział: „Ten koncert jest symbolem naszej solidarności z narodem ukraińskim”. Dzień później Perfect obok zespołu Piersi i Edyty Górniak wystąpił w koncercie na. 31 grudnia zespół wystąpił podczas koncertu sylwestrowego w Poznaniu; koncert był podzielony na dwie części, tak, by wyeksponować materiał z nowego albumu.
Przyjęcie przez krytyków i miejsca na listach przebojów.
Jako jedyny obszerną recenzję albumu zamieścił na swoich łamach magazyn "Teraz Rock". Michał Kirmuć podkreślił, że pomimo długiego okresu oczekiwania na płytę, „dźwięki z albumu "Schody" (...) ani trochę nie straciły świeżości”. Dziennikarz zaakcentował balans pomiędzy utworami dynamicznymi („Taki jestem”, „Jeżeli chcesz nas zaskoczyć”) a powolnymi rockowymi balladami, np. zadedykowanym żonie Dariusza Kozakiewicza „EM”. Krytyk docenił zespół za zaangażowanie Michała Jelonka i eksperymentowanie z nowymi brzmieniami, ostatecznie pisząc: „trzeba przyznać, że starsi panowie zdobyli się na dość odważny krok. Zarówno pod względem muzycznym, produkcyjnym, jak i edytorskim. Jak dla mnie – na pewno było warto wejść na te Schody...”.
Album nie został sklasyfikowany na żadnej z oficjalnych polskich list przebojów – OLiS, Liście Przebojów Programu Trzeciego, Szczecińskiej Liście Przebojów. Jedyny pochodzący z albumu singel, „EM” (wydany w 2004 za pośrednictwem Universal Music Polska) nie został sklasyfikowany na żadnym z notowań, w tym na Liście Przebojów Programu Trzeciego.
Spis utworów.
Producentem wszystkich utworów jest Dariusz Kozakiewicz, natomiast teksty napisał Bogdan Olewicz.

</doc>
<doc id="1027307" url="https://pl.wikipedia.org/wiki?curid=1027307" title="Parafia św. Jadwigi w Ząbkowicach Śląskich">
Parafia św. Jadwigi w Ząbkowicach Śląskich

 
Parafia św. Jadwigi w Ząbkowicach Śląskich znajduje się w dekanacie Ząbkowice Śląskie - Południe w diecezji świdnickiej. Była erygowana w 1208 r. Jej proboszczem jest ks. Sławomir Białobrzeski.

</doc>
<doc id="1027312" url="https://pl.wikipedia.org/wiki?curid=1027312" title="Receptory opioidowe">
Receptory opioidowe

Receptory opioidowe – receptory należące do dużej grupy receptorów związanych z białkiem G (są więc receptorami metabotropowymi).
Rozróżnia się trzy typy receptorów opioidowych. Ich nazwy wywodzą się od prototypowych substancji wiążących się z receptorami:
Pierwotnie wyróżniano również:
jednak nie są one uważane obecnie za receptory opioidowe. Blisko spokrewniony z receptorami opioidowymi jest również receptor nocyceptynowy, ORL-1 (ang. "opioid receptor-like 1").
Występują z różną gęstością pre- i postsynaptycznie, zarówno w ośrodkowym, jak i obwodowym, układzie nerwowym. Ich naturalnymi ligandami są endogenne peptydy: endorfiny, enkefaliny i dynorfiny. Receptory opioidowe pełnią ważną funkcję w regulacji odczuwania bólu (analgezja) i adaptacji do zmian środowiska. Pobudzane są one, poza endogennymi opioidami, także przez morfinę, alkaloid występujący w soku maku lekarskiego (opium). 
Syntetyczne substancje łączące się z receptorami opioidowymi podzielić można na pełne agonisty, częściowe agonisty, antagonisty oraz związki agonistyczno-antagonistyczne. Do agonistów receptorów opioidowych należą petydyna, fentanyl i jego analogi, metadon. Do antagonistów receptorów opioidowych należą nalokson (nie dotyczy receptora σ), naltrekson. Do substancji agonistyczno-antagonistycznych należą buprenorfina, pentazocyna.
Pobudzenie receptora:

</doc>
<doc id="1027313" url="https://pl.wikipedia.org/wiki?curid=1027313" title="Parafia św. Anny w Ząbkowicach Śląskich">
Parafia św. Anny w Ząbkowicach Śląskich

Parafia św. Anny w Ząbkowicach Śląskich znajduje się w dekanacie Ząbkowice-Północ w diecezji świdnickiej. Gotycki kościół parafialny św. Anny wzniesiono w poł. XIV w. Proboszczem parafii przez 20 lat, do 2018 roku, był ks. prał. Marian Mądry. Obecnym jest ks. Krzysztof Herbut. 

</doc>
<doc id="1027314" url="https://pl.wikipedia.org/wiki?curid=1027314" title="Daldis">
Daldis

Daldis - miasto w starożytnej Grecji w krainie Licja na południowym wybrzeżu dzisiejszej Turcji. Filozof Artemidor jest łączony z Daldis bądź Efezem.

</doc>
<doc id="1027315" url="https://pl.wikipedia.org/wiki?curid=1027315" title="Stadion Miejski w Lubinie">
Stadion Miejski w Lubinie

Stadion Zagłębia Lubin – stadion piłkarski znajdujący się w Lubinie. Stadion został częściowo otwarty 14 marca 2009 w momencie ukończenia trzech z czterech trybun. Obiekt powstał w miejscu starego stadionu GOS-u. Pierwszy mecz na w pełni ukończonym stadionie rozegrany został 14 sierpnia 2010. Klubem rezydującym na stadionie jest KGHM Zagłębie Lubin. Stadion położony jest przy drodze wojewódzkiej nr 333.
Pierwsze stadiony Zagłębia Lubin.
Stadion przy ul. Kościuszki.
Pierwsze rozgrywki piłkarskie w Lubinie pojawiły się w 1945 r. Drużyna "OMTUR" grająca w tamtym czasie, swoje mecze rozgrywała na boisku przy ul. Kościuszki, gdzie obecnie znajduje się restauracja „Lutnia”. Wkrótce, boisko to zostało zniszczone przez radzieckie pojazdy wojskowe.
Stadion OSIR.
Wiosną 1946 r. odbudowano stadion przy ul. Odrodzenia (obecnie Stadion OSIR), który był zniszczony przez działania wojenne i od tej pory tam rozgrywano mecze. W 1956 r. stadion przeszedł pierwszą w historii modernizację.
W 1971 r. stadion przeszedł kolejną przebudowę. Zagłębie w tamtym czasie rozgrywało swoje mecze na stadionie zastępczym o nawierzchni żużlowej, co uniemożliwiało osiąganie dobrych wyników. Przedłużający się remont stadionu, wymusił na klubie rozgrywanie meczów w sezonie 71/72 na boiskach w Ścinawie i Chojnowie.
Trudna sytuacja wymusiła na klubie podjęcie decyzji o wybudowaniu nowego, typowo piłkarskiego stadionu.
Obecnie Stadion OSIR jest zmodernizowanym i nowoczesnym stadionem lekkoatletycznym z bieżnią tartanową i murawą. Organizowane są na nim imprezy sportowe oraz inne imprezy masowe. Stadion znajduje się przy ul. Odrodzenia 28B.
Stadion Górniczy.
Decyzję o jego budowie podjęto 15 czerwca 1972 na posiedzeniu nadzwyczajnym. Powołany przez zarząd klubu zespół roboczy, przystąpił do realizacji inwestycji.
Budowę otwarto 29 czerwca 1972 r. Rozpoczęto od ściągania ziemi do określonego poziomu i formowania z niej wałów okalających płytę boiska. Budowę stadionu zakończono 5 września 1972 czyli zaledwie po dwóch miesiącach od jej rozpoczęcia.
W trakcie sezonu 72/73 rozpoczęto rozbudowę stadionu: wyrównano i podwyższono wały, wykonano obiekty towarzyszące (szatnie i łaźnie), zainstalowano wieżę spikerską oraz tablicę świetlną.
Rekord frekwencji na stadionie został ustanowiony w 1/8 finału Pucharu Polski w meczu z Górnikiem Zabrze w 1974 r., na który przyszło blisko 20 tysięcy ludzi. Drugim meczem który zebrał tak liczną rzeszę fanów był półfinał Pucharu Polski z Wisłą Kraków w 1975 roku.
Stadion Górniczy jest typowo piłkarskim stadionem. Obiekt jest położony obok stadionu Zagłębia, obecnie wykorzystywany jako boisko do rozgrywania spotkań drużyn młodzieżowych i drużyny kobiecej Zagłębia.
Stary stadion.
Budowa stadionu rozpoczęła się w latach siedemdziesiątych, kiedy wykonano pierwsze nasypy pod trybuny. Jednak prawdziwą budowę rozpoczęto na początku 1985 roku. Zbudowany został jako, typowa wtedy, konstrukcja na wałach ziemnych. Stadion otwarty został 22 lipca 1985. Tego dnia odbyły się oficjalne uroczystości otwarcia, a drużyna Zagłębia Lubin rozegrała towarzyskie spotkanie z Pogonią Szczecin. Mecz zakończył się wynikiem remisowym 1:1 a na trybunach zasiadło ponad 30 tys. widzów.
Stadion w czasie powstawania był jednym z najnowocześniejszych i największych w Polsce. W swoim kompleksie posiadał hotel, restaurację i gabinety odnowy biologicznej. Nad jedną z trybun znajdowała się nowoczesna tablica węgierskiej produkcji. Miał on pojemność ok. 35 000 widzów.
Nosił nazwę "Stadion 40-lecia Powrotu Ziem Zachodnich i Północnych do Macierzy". Przyjęła się również nazwa "Stadion GOS-u" (od Górniczego Ośrodka Sportu).
To na nim 28 lipca 1985 Zagłębie zadebiutowało w Ekstraklasie, pokonując GKS Katowice 1–0. "Miedziowi" grali tutaj również wszystkie swe spotkania w europejskich pucharach.
Na stadionie Górniczego Ośrodka Sportu zostały rozegrane dwa mecze międzypaństwowe:
Ten drugi mecz do tej pory jest rekordowym, jeśli chodzi o frekwencję spotkań piłkarskich w Lubinie - widziało go na żywo 50110 widzów.
Obecny stadion.
Budowa i konstrukcja stadionu.
Nowy stadion powstał w miejscu, w którym znajdował się stary stadion. Jego budowa rozpoczęła się 18 września 2007. Trybuny areny otwartej w 1985 r. były zbudowane na wałach ziemnych. W związku z budową nowego stadionu wyburzono ich znaczną część – około 65%. Przesunięcie murawy względem starego stadionu wyniosło blisko 20 metrów. Nowy stadion nie jest modernizacją starego obiektu – został całkowicie zbudowany od podstaw.
Budowa nowego stadionu przebiegała w dwóch etapach. W trakcie realizacji pierwszego, zbudowano trzy z czterech trybun – by mecze na nim mogły odbywać się jak najszybciej. W drugim etapie zbudowano trybunę główną, na której znajduje się centrum prasowe i miejsca vip. Koszt budowy w przeliczeniu na jedno krzesełko wyniósł 1817,5 €.
Nowy stadion spełnia kryteria dla stadionu 3 Kategorii UEFA. Do oglądania meczów w luksusowych warunkach sprzyja odległość dzieląca trybuny od boiska – 5,5 metra. Zaletami areny są także jednoczęściowe trybuny, które wpływają na jakość dopingu. Ich wysokość wynosi 14 metrów. Wszystkie miejsca na stadionie są zadaszone. Stalowa konstrukcja dachu podtrzymywana jest przez 52 betonowe słupy, masa każdego z nich wynosi 24 tony. Stadion jest oświetlony przez 150 jupiterów, których łączna moc wynosi 2000 luksów, co umożliwia nadawanie transmisji meczów w jakości High Definition.
Na trybunie głównej powstało centrum prasowe w którym znajdują się sala konferencyjna, jedno przeszklone studio prasowe, dwa studia TV, 10 stołów dla prasy na trybunie, 10 pulpitów z 3 miejscami siedzącymi dla komentatorów telewizyjnych i radiowych oraz stanowiska dla kamer. Na trybunie głównej umiejscowionych jest 600 siedzisk kategorii VIP, a także 100 kategorii SuperVIP. Poza tym, na stadionie znajdują się 32 miejsca dla osób niepełnosprawnych.
Dodatkowe informacje.
3 lutego 2009 została podpisana umowa pomiędzy Zagłębiem Lubin S.A. a Telefonią Dialog SA, dotycząca sprzedaży praw do nazwy obiektu. Oficjalna nazwa stadionu brzmiała "Dialog Arena". 30 stycznia 2012 roku umowa z Telefonią Dialog dobiegła końca, tym samym stadion przyjął nazwę "Stadion Zagłębia".
Pierwszym nieoficjalnym spotkaniem rozegranym na nowym obiekcie był mecz sparingowy w którym KGHM Zagłębie Lubin pokonało 2-ligową Miedź Legnica 3:0. Spotkanie odbyło się 7 marca 2009. Pierwszą bramkę w historii stadionu Dawid Plizga, pozostałe: Wojciech Kędziora i Robert Kolendowicz.
Pierwszym oficjalnym meczem na nowym stadionie było spotkanie inauguracyjne rundy wiosennej I ligi. W meczu tym, które zostało rozegrane 14 marca 2009, Zagłębie Lubin pokonało Górnik Łęczna 3:0. Pierwszą bramkę spotkania zdobył Wojciech Kędziora. Meczowi towarzyszyły także uroczystości otwarcia stadionu.
W debiutanckim meczu ekstraklasowym na nowym stadionie 7 sierpnia 2009 beniaminek Zagłębie uległo Mistrzowi Polski Wiśle Kraków 1:4. Pierwsza bramkę w najwyższej klasie rozgrywkowej na stadionie w Lubinie zdobył zawodnik Wisły Marcelo.
W pierwszym meczu na w pełni ukończonym obiekcie 14 sierpnia 2010 Zagłębie przegrało z Górnikiem Zabrze 1:2.
Mecze Reprezentacji Polski.
Reprezentacja Polski rozegrała swój pierwszy mecz na nowym stadionie 10 sierpnia 2011 r.
Superpuchar Polski 2009.
25 lipca 2009 na stadionie Zagłębia odbył się mecz o Superpuchar Polski między Lechem Poznań a krakowską Wisłą. Wynik po regulaminowych 90 minutach wynosił 1:1, a mecz został rozstrzygnięty w rzutach karnych. Zwyciężył Lech 4:3, frekwencja wyniosła 8000 widzów.
Superpuchar Polski zdobył Lech Poznań.
Inne.
Giełda samochodowa.
Na terenach przyległych do stadionu regularnie odbywa się giełda samochodowa, 

</doc>
<doc id="1027318" url="https://pl.wikipedia.org/wiki?curid=1027318" title="Ofiakodon">
Ofiakodon

Ophiacodon - rodzaj drapieżnego pelykozaura, żyjącego w późnym karbonie i wczesnym permie. Zwierzę to stanowi najlepiej poznanego przedstawiciela rodziny Ophiacodontidae z powodu powszechnego występowania jego skamieniałości na terenie obecnej Ameryki Północnej. Szczątki odkryto między innymi w kanadyjskiej Nowej Szkocji oraz stanach Ohio i Teksas.
Jednym z jego najbliższych krewnych był prawdopodobnie "Archaeothyris".
Uważa się, że podobnie jak inni reprezentanci jego rodziny, "Ophiacodon" był zwierzęciem wiodącym ziemno-wodny tryb życia. Mógł żyć nad brzegami strumieni oraz bagien, polując na ryby i płazy.
W porównaniu z występującymi wcześniej pelykozaurami, na przykład haptodusem, było to dość duże zwierzę. Jego długość wynosiła 1,5 -2,5 metra, przy szacowanej masie ciała 30 -50 kilogramów.
"Ophiacodon" dzielił z innymi przedstawicielami Ophiacodontidae takie cechy, jak spora w porównaniu z tułowiem głowa oraz mocne obręcze kończyn (być może dostosowane do dźwigania ciężkich głów zwierząt).
Czaszka "Ophiacodona" była wysoka i wąska. Długie szczęki wyposażone były w liczne zęby.

</doc>
<doc id="1027320" url="https://pl.wikipedia.org/wiki?curid=1027320" title="Parafia Najświętszego Serca Pana Jezusa w Ząbkowicach Śląskich">
Parafia Najświętszego Serca Pana Jezusa w Ząbkowicach Śląskich

 
Parafia Najświętszego Serca Pana Jezusa w Ząbkowicach Śląskich znajduje się w dekanacie ząbkowickim północnym w diecezji świdnickiej. Była erygowana w 1940 r., prowadzona przez pallotynów, jej proboszczem jest ks. Tadeusz Beściak SAC.

</doc>
<doc id="1027323" url="https://pl.wikipedia.org/wiki?curid=1027323" title="Przejście graniczne Kamieńczyk-Mladkov Petrovičky">
Przejście graniczne Kamieńczyk-Mladkov Petrovičky

Przejście graniczne Kamieńczyk-Mladkov/Petrovičky – polsko-czeskie przejście graniczne na szlaku turystycznym, położone w województwie dolnośląskim, w powiecie kłodzkim, w gminie Międzylesie, na końcu wsi Kamieńczyk, na północ od wsi Petrovičky, będącej częścią gminy Mladkov, zlikwidowane w 2007 roku.
Opis.
Przejście graniczne Kamieńczyk-Mladkov/Petrovičky w rejonie znaku granicznego nr "V/95" zostało utworzone 2 lipca 1997 roku Czynne przez cały rok: w okresie wiosenno-letnim (1.04–30.09) w godz. 8.00–20.00, a w drugiej połowie roku w godz. 8.00–18.00. Dopuszczone było przekraczanie granicy przez pieszych i rowerzystów. Odprawę graniczną i celną wykonywały organy Straży Granicznej.
21 grudnia 2007 roku na mocy układu z Schengen przejście graniczne zostało zlikwidowane.
Do przejścia granicznego prowadziła droga lokalna ze Smreczyny oraz żółty - szlak turystyczny z Międzylesia.
Do przekraczania granicy państwowej z Republiką Czeską na szlakach turystycznych uprawnieni byli obywatele następujących państw:

</doc>
<doc id="1027325" url="https://pl.wikipedia.org/wiki?curid=1027325" title="Kierzno">
Kierzno



</doc>
<doc id="1027327" url="https://pl.wikipedia.org/wiki?curid=1027327" title="Paweł Stolorz">
Paweł Stolorz

Paweł Stolorz (ur. 1894 w Szopienicach, zm. 1961) – górnośląski malarz prymitywista, członek Grupy Janowskiej.
Przed I wojną światową pracował w Kopalni „Giesche”. Po wojnie pracował jako kowal. Był członkiem "Grupy Janowskiej" od początku jej powstania aż do śmierci. W swej twórczości wykorzystywał scenerię Szopienic i okolicy. Tematami jego prac są przede wszystkim górnośląskie pejzaże z okresu sprzed I wojny światowej. Malował akwarelą. Niektóre jego obrazy są kojarzone z twórczością Nikifora Krynickiego. Brał udział w wielu wystawach na terenie całego kraju. Otrzymał wiele nagród i wyróżnień. Obrazy malarza znajdują się obecnie w muzeach m.in. w Muzeum Historii Katowic, Muzeum Śląskim w Katowicach, Muzeum Miejskim w Zabrzu i Muzeum Górnośląskim w Bytomiu. O życiu i twórczości "Grupy Janowskiej" Lech Majewski nakręcił pełnometrażową opowieść pt. Angelus.

</doc>
<doc id="1027329" url="https://pl.wikipedia.org/wiki?curid=1027329" title="Receptory μ">
Receptory μ



</doc>
<doc id="1027331" url="https://pl.wikipedia.org/wiki?curid=1027331" title="Kierzno (Bielawy)">
Kierzno (Bielawy)

Kierzno – przysiółek wsi Bielawy w Polsce, położony w województwie lubuskim, w powiecie nowosolskim, w gminie Siedlisko.
W latach 1975–1998 przysiółek należał administracyjnie do województwa zielonogórskiego.

</doc>
<doc id="1027334" url="https://pl.wikipedia.org/wiki?curid=1027334" title="Kate Walsh">
Kate Walsh

Kate Walsh, właśc. Kathleen Erin Walsh (ur. 13 października 1967 w San Jose) – amerykańska aktorka oraz bizneswoman. Znana z roli dr Addison Montgomery w serialach "Prywatna praktyka" oraz "Chirurdzy". Wystąpiła również w serialach, takich jak "Trzynaście powodów", "The Umbrella Academy" czy "Bad Judge".
Życiorys.
Zadebiutowała w dramacie kryminalnym "Normal Life" jako siostra bandyty napadającego na banki granego przez Luke’a Perry’ego. W filmie "Peppermills" zagrała kleptomankę. Wystąpiła również w znanym filmie "Henry: Portrait of a Serial Killer, Part 2". Pierwszą ważną rolę w hollywoodzkiej produkcji otrzymała w komedii rodzinnej "Kicking &amp; Screaming" (z Robertem Duvallem oraz Mikiem Ditką) jako żona Willa Ferrella. Wystąpiła także w kilku innych filmach z Ferrellem w tym "Czarownica" oraz "".
W 2003 pojawiła się w filmie "Pod słońcem Toskanii" z Diane Lane oraz Sandrą Oh. Zagrała dziewczynę postaci granej przez Sandre Oh (Walsh obecnie występuje z Oh w "Chirurgach".
W odniesieniu do różnych lesbijskich ról, stwierdziła: „Zastanawiam się czy ja wysyłam jakąś aurę dla dziewczyn? A może dlatego, że jestem wysoka? Przypuszczam, że laski mnie po prostu lubią!” (oryginalnie „Do I give off a girl-on-girl vibe, I wonder? Or is it because I’m tall? I guess the chicks just dig me!”).
Miała wystąpić z Johnem Cusackiem oraz Samuelem L. Jacksonem w thrillerze "1408", ale musiała zrezygnować z powodu braku czasu.
Życie prywatne.
Walsh wzięła ślub z Alexem Youngiem, wiceprezesem produkcji w wytwórni 20th Century Fox. 11 grudnia Alex Young ogłosił, że złożył dokumenty rozwodowe, było to po 15 miesiącach małżeństwa. 5 lutego 2010 roku orzeczono rozwód.

</doc>
<doc id="1027336" url="https://pl.wikipedia.org/wiki?curid=1027336" title="Dębianka">
Dębianka

Dębianka – osada w Polsce położona w województwie lubuskim, w powiecie nowosolskim, w gminie Siedlisko.
W latach 1975–1998 miejscowość należała administracyjnie do województwa zielonogórskiego.

</doc>
<doc id="1027338" url="https://pl.wikipedia.org/wiki?curid=1027338" title="Radocin">
Radocin

Radocin – osada w Polsce położona w województwie lubuskim, w powiecie nowosolskim, w gminie Siedlisko.
W latach 1975–1998 miejscowość należała administracyjnie do województwa zielonogórskiego.

</doc>
<doc id="1027339" url="https://pl.wikipedia.org/wiki?curid=1027339" title="Ustronie (województwo lubuskie)">
Ustronie (województwo lubuskie)



</doc>
<doc id="1027340" url="https://pl.wikipedia.org/wiki?curid=1027340" title="Sołniecznogorsk">
Sołniecznogorsk

Sołniecznogorsk () – miasto w Rosji. Rejonowe centrum administracyjne w obwodzie moskiewskim. W 2021 roku liczyło 49 tys. mieszkańców. Zajmuje obszar 21 km². Położone nad jeziorem Sienież. W pobliżu źródła rzeki Klaźmy.

</doc>
<doc id="1027341" url="https://pl.wikipedia.org/wiki?curid=1027341" title="Przejście graniczne Jaśliska-Čertižné">
Przejście graniczne Jaśliska-Čertižné

Przejście graniczne Jaśliska-Čertižné – polsko-słowackie przejście graniczne małego ruchu granicznego położone w województwie podkarpackim, w powiecie krośnieńskim, w gminie Jaśliska (do 31 grudnia 2009 roku w gminie Dukla), w miejscowości Czeremcha, na przełęczy Beskid nad Czeremchą, zlikwidowane w 2007 roku.
Opis.
Przejście graniczne małego ruchu granicznego Jaśliska-Čertižné zostało utworzone 1 kwietnia 1999 roku. Czynne było w godz. 8.00–20.00 w okresie letnim (kwiecień–wrzesień) i w godz. 9.00–16.00 w okresie zimowym (październik–marzec). Dopuszczone było przekraczanie granicy dla obywateli Polski i Słowacji zamieszkałych w strefie nadgranicznej lub czasowo zameldowanych w tej strefie, dla osób prowadzących gospodarstwa w pasie małego ruchu granicznego i jedynie w pobliżu tych gospodarstw oraz mechanicznych i niemechanicznych środków transportowych do użytku osobistego pod warunkiem ponownego ich wwozu. Odprawę graniczną i celną wykonywały organy Straży Granicznej]. Doraźnie kontrolę graniczną i celną osób, towarów oraz środków transportu wykonywała Strażnica SG w Jaśliskach.
21 grudnia 2007 roku na mocy układu z Schengen przejście graniczne zostało zlikwidowane.
W tym samym miejscu funkcjonowało również przejście graniczne na szlaku turystycznym Czeremcha-Čertižné.

</doc>
<doc id="1027344" url="https://pl.wikipedia.org/wiki?curid=1027344" title="Kolorowy telewizor (album)">
Kolorowy telewizor (album)

Kolorowy telewizor – solowy album Grzegorza Markowskiego, nagrany w roku 1986 razem z zespołem Samolot. Został wydany w 1987 r. nakładem wytwórni Polskie Nagrania „Muza”.
Wszystkie utwory są autorstwa Grzegorza Markowskiego i Krzysztofa Stefaniaka. Do tytułowej piosenki został nakręcony teledysk. Album został wyprodukowany w nakładzie 20 000 egzemplarzy.

</doc>
<doc id="1027349" url="https://pl.wikipedia.org/wiki?curid=1027349" title="Liga Mistrzów UEFA (1993/1994)">
Liga Mistrzów UEFA (1993/1994)

II Liga Mistrzów UEFA 1993/1994
XXXIX Puchar Europy Mistrzów Klubowych 1993/1994
1/2 finału.
Mecze zostały rozegrane na boiskach zwycięzców grup.
Finał.
 
ZDOBYWCA LIGI MISTRZÓW 1993/1994
A.C. MILAN PIĄTY TYTUŁ 

</doc>
<doc id="1027351" url="https://pl.wikipedia.org/wiki?curid=1027351" title="Enancjostaza">
Enancjostaza

Enancjostaza – zdolność systemu otwartego do funkcjonowania w niestabilnym otoczeniu. Systemem tym może być organizm żywy. Pojęcie enancjostazy jest analogiczne do pojęcia homeostazy z następującą różnicą: w przypadku enancjostazy stan wewnętrzny "dopasowuje się" by utrzymać funkcje życiowe, w przypadku homeostazy regulacja służy utrzymaniu wewnętrznego "status quo". Przykładem enancjostazy są procesy fizjologiczne zwierząt ujść rzek – niektóre gatunki krabów regulują wewnętrzny współczynnik pH by dostosować organizm do zmiennych warunków zasolenia.

</doc>
<doc id="1027352" url="https://pl.wikipedia.org/wiki?curid=1027352" title="Siedliszcze-Kolonia">
Siedliszcze-Kolonia

Siedliszcze-Kolonia – część miasta Siedliszcze, położona w województwie lubelskim, w powiecie chełmskim, w gminie Siedliszcze.
Obejmuje słabo zaludnione tereny na samym wschodzie miasta, położone na wschód od linii ulic Kasztanowej–Szkolnej–Długiej, która oddziela je od dawnej wsi Siedliszcze-Wieś. 
Znajduje się tu XVIII-wieczny zespół dworski, obejmujący dwór i park. 
Historia.
Dawny folwark pod miastem Siedliszcze; do dziś zachował się XVIII-wieczny zespół dworski z parkiem. Od 1867 w gminie Siedliszcze, w powiecie chełmskim. Od 1919 w województwie lubelskim, gdzie 20 października 1933 w granicach gminy Siedliszcze utworzono gromadę o nazwie "Siedliszcze Kolonja", składającą się z samej kolonii Siedliszcze.
Podczas II wojny światowej w Generalnym Gubernatorstwie (dystrykt lubelski), gdzie w 1943 roku liczyło 200 mieszkańców. Po wojnie powrócono do stanu sprzed wojny, a Siedliszcze-Kolonia stanowiło jedną z 26 gromad gminy Siedliszcze w województwie lubelskim
W związku z reorganizacją administracji wiejskiej jesienią 1954 Siedliszcze-Kolonia weszło w skład nowo utworzonej gromady Siedliszcze w powiecie chełmskim, dla której ustalono 21 członków gromadzkiej rady narodowej. W 1971 roku liczba mieszkańców wynosiła 170. W gromadzie Siedliszcze przetrwało do końca 1972 roku.
1 stycznia 1973, w związku z kolejną reformą administracyjną kraju, w powiecie chełmskim reaktywowano gminę Siedliszcze, w skład której weszło Siedliszcze-Kolonia. W latach 1975–1998 miejscowość należała administracyjnie do województwa chełmskiego.
1 stycznia 2012 postanowiono miejscowości Siedliszcze, Siedliszcze-Osada i Siedliszcze-Kolonia połączyć. Pod względem administracyjnym wieś Siedliszcze-Osada, jako dawne miasto, stanowiło centrum społeczno-gospodarcze przyszłej miejscowości, i zatem do niego winno przyłączyć wieś Siedliszcze i kolonię Siedliszcze-Kolonia. Jednak aby uniknąć członu "Osada" w nazwie nowej miejscowości, zdecydowano się włączyć Siedliszcze-Osadę i Siedliszcze-Kolonię do wsi Siedliszcze. W ten sposób nowa miejscowość nazywała się odtąd "Siedliszcze", a więc tak jak dawne miasto sprzed 1821. Kiedy Siedliszcze odzyskało prawa miejskie 1 stycznia 2016 roku, nie trzeba było zmieniać nazwy miasta, jak np. w przypadku Czyżewa. 

</doc>
<doc id="1027353" url="https://pl.wikipedia.org/wiki?curid=1027353" title="Wola Korybutowa Druga">
Wola Korybutowa Druga

Wola Korybutowa Druga – wieś w Polsce położona w województwie lubelskim, w powiecie chełmskim, w gminie Siedliszcze.
W latach 1975–1998 miejscowość administracyjnie należała do województwa chełmskiego.
Historia.
Wieś powstała z podziału istniejącej do roku 1982 wsi Wola Korybutowa, z której w roku 1970 wyodrębniono Wolę Korybutową Kolonia.
W roku 1982 dała ona początek istniejącym obecnie miejscowościom: „Wola Korybutowa Pierwsza – na południe od rzeki Mogilanki” i „Wola Korybutowa Druga – na północ od rzeki Mogilanki”.
Wieś Wola Korybutowa występuje w dokumentach od 1515 roku. W 1548 r. należała wraz z folwarkiem do dóbr Siedliszcze i stanowiła własność Korybutów. Pod koniec XVII wieku dobra te przejęte zostały przez Rzewuskich, by w 1758 r. przejść w posiadanie Węglińskich. W 1865 r. posiadłość Wola Korybutowa oddzielona została od dóbr Siedliszcze.
Słownik geograficzny Królestwa Polskiego wymienia wieś dwukrotnie w roku 1883 jako Korybutowa-Wola i 1893 jako Wola Korybutowa.
Kolonie niemiecka powstała na obszarze Woli Korybutowej w roku 1880, według opisu była to jedna z najbogatszych miejscowości osadniczych w gminie Siedliszcze.
W 1916 r. wieś należała również do gminy Siedliszcze zamieszkana była wówczas przez 652 osoby w tym 16 Żydów.

</doc>
<doc id="1027354" url="https://pl.wikipedia.org/wiki?curid=1027354" title="Football Club Zimbru Chişinău">
Football Club Zimbru Chişinău



</doc>
<doc id="1027355" url="https://pl.wikipedia.org/wiki?curid=1027355" title="Przejście graniczne Czeremcha-Čertižné">
Przejście graniczne Czeremcha-Čertižné

Przejście graniczne Czeremcha-Čertižné – polsko-słowackie przejście graniczne na szlaku turystycznym położone w województwie podkarpackim, w powiecie krośnieńskim, w gminie Jaśliska (do 31 grudnia 2009 roku), w gminie Dukla, w miejscowości Czeremcha, na przełęczy Beskid nad Czeremchą, zlikwidowane w 2007 roku.
Opis.
Przejście graniczne Czeremcha-Čertižné zostało utworzone 1 lipca 1997 roku w rejonie znaku granicznego nr "I/141". Czynne było w godz. 8.00–20.00 w okresie letnim (kwiecień–wrzesień) i w godz. 9.00–16.00 w okresie zimowym (październik–marzec). Dopuszczony był ruch pieszych, rowerzystów i osób korzystających z wózków inwalidzkich. Odprawę graniczną i celną wykonywały organy Straży Granicznej. Doraźnie kontrolę graniczną i celną osób, towarów oraz środków transportu wykonywała Strażnica SG w Jaśliskach.
21 grudnia 2007 roku na mocy układu z Schengen przejście graniczne zostało zlikwidowane.
W tym samym miejscu również funkcjonowało przejście graniczne małego ruchu granicznego Jaśliska-Čertižné.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:
W II RP istniało polsko-czechosłowackie przejście graniczne Czeremcha-Velke Čertižne (miejsce przejściowe po drogach ulicznych), w rejonie słupów granicznych nr "10/11", "10/12". Był to punkt przejściowy z prawem dokonywania odpraw mieszkańców pogranicza, bez towarów w czasie i na zasadach obowiązujących urzędy celne, ustawione przy drogach kołowych. Dopuszczony był mały ruch graniczny. Przekraczanie granicy odbywało się na podstawie przepustek: jednorazowych, stałych i gospodarczych.

</doc>
<doc id="1027356" url="https://pl.wikipedia.org/wiki?curid=1027356" title="Wola Korybutowa-Kolonia">
Wola Korybutowa-Kolonia

Wola Korybutowa-Kolonia – wieś w Polsce położona w województwie lubelskim, w powiecie chełmskim, w gminie Siedliszcze.
W latach 1975–1998 miejscowość administracyjnie należała do ówczesnego województwa chełmskiego.
Obok miejscowości przepływa niewielka rzeka Mogilnica, dopływ Wieprza.
Historia.
Wieś powstała z podziału istniejącej do roku 1982 wsi Wola Korybutowa, z której w roku 1970 wyodrębniono Wolę Korybutową Kolonia. 
W roku 1982 dała ona początek istniejącym obecnie miejscowościom: „Wola Korybutowa Pierwsza - na południe od rzeki Mogilanki" i „Wola Korybutowa Druga - na północ od rzeki Mogilanki".
Wieś Wola Korybutowa występuje w dokumentach od 1515 roku. W 1548 r. należała wraz z folwarkiem do dóbr Siedliszcze i stanowiła własność Korybutów. Pod koniec XVII wieku dobra te przejęte zostały przez Rzewuskich, by w 1758 r. przejść w posiadanie Węglińskich. W 1865 r. posiadłość Wola Korybutowa oddzielona została od dóbr Siedliszcze.
Słownik geograficzny Królestwa Polskiego wymienia wieś dwukrotnie w roku 1883 jako Korybutowa-Wola i 1893 jako Wola Korybutowa. 
Kolonie niemiecka powstała na obszarze Woli Korybutowej w roku 1880, według opisu była to jedna z najbogatszych miejscowości osadniczych w gminie Siedliszcze.
W 1916 r. wieś należała również do gminy Siedliszcze; zamieszkana była wówczas przez 652 osoby, w tym 16 Żydów.

</doc>
<doc id="1027359" url="https://pl.wikipedia.org/wiki?curid=1027359" title="Francisco Rodríguez (piłkarz)">
Francisco Rodríguez (piłkarz)

Francisco Javier „Maza” Rodríguez Pinedo (ur. 10 października 1981 w Mazatlán) – meksykański piłkarz występujący na pozycji środkowego obrońcy.
Kariera klubowa.
Rodríguez pochodzi z miasta Mazatlán (stąd przydomek Maza). Piłkarską karierę rozpoczął w Guadalajarze w tamtejszym klubie Chivas Guadalajara. W 2002 roku zadebiutował w rozgrywkach ligi meksykańskiej. Nie mając jednak szans na grę występował w drugoligowych rezerwach klubu, CD Tapatío. Latem 2003 wrócił do Chivas i w końcu wywalczył miejsce w wyjściowej jedenastce. Pierwszym sezonem zwiastującym sukces była faza Clausura 2004, kiedy to doprowadził drużynę do finału, jednak zespół przegrał w nim, a mistrzem został Pumas UNAM dzięki wygraniu serii rzutów karnych w decydującym o mistrzostwie spotkaniu. Swoje jedyne, mistrzostwo Meksyku zdobył w 2006 roku w fazie Apertura – Guadalajara okazała się wówczas lepsza od Deportivo Toluca.
Latem 2008 Rodríguez został kupiony przez zespół mistrza Holandii – PSV Eindhoven – za sumę 2,8 milionów euro. W nowej drużynie wybrał numer 4 na koszulce, noszony wcześniej przez Portugalczyka Manuela da Costę. Podczas pierwszego sezonu głównie pełnił rolę rezerwowego, jednak w rozgrywkach 2009/2010 wywalczył sobie miejsce w wyjściowym składzie, występując na środku obrony najpierw z Erikiem Pietersem, a później z Brazylijczykiem Marcelo. W połowie 2011 roku za sumę 1,8 miliona euro przeniósł się do niemieckiego VfB Stuttgart, w którego barwach występował przez kolejne półtora roku. W styczniu 2013 powrócił do ojczyzny, za sumę dwóch milionów euro zostając bohaterem kontrowersyjnego transferu do stołecznego Club América, odwiecznego wroga jego macierzystego Chivas de Guadalajara. Od razu został podstawowym obrońcą ekipy i już w pierwszym sezonie, Clausura 2013, wywalczył z nią tytuł mistrza Meksyku. Dzięki temu został pierwszym piłkarzem w historii, który zdobył tytuł mistrzowski zarówno z Chivas, jak i z Américą.
Kariera reprezentacyjna.
W reprezentacji Meksyku Rodríguez zadebiutował 18 lutego 2004 w zremisowanym 1:1 meczu z Chile. W tym samym roku wystąpił z olimpijską drużyną na Igrzyskach Olimpijskich w Atenach, jednak Meksyk nie wyszedł z grupy. Natomiast rok później wystąpił w Złotym Pucharze CONCACAF 2005, ale Meksyk odpadł w ćwierćfinale.
W 2006 roku Rodríguez został powołany do kadry na Mistrzostwa Świata w Niemczech. Tam wystąpił tylko w grupowym spotkaniu z Portugalią, przegranym 1:2. Z Meksykiem odpadł w 1/8 finału. W 2007 roku Rodríguez zaliczył dwa kolejne turnieje: Złoty Puchar CONCACAF 2007 (wicemistrzostwo) i Copa América 2007 (3. miejsce).
W 2010 roku Rodríguez wystąpił na Mistrzostwach Świata w RPA, będąc podstawowym zawodnikiem meksykańskiej kadry i występując we wszystkich czterech spotkaniach. Drużyna prowadzona przez selekcjonera Javiera Aguirre ponownie odpadła w 1/8 finału.

</doc>
<doc id="1027361" url="https://pl.wikipedia.org/wiki?curid=1027361" title="Borowo (województwo lubelskie)">
Borowo (województwo lubelskie)

Borowo – wieś w Polsce położona w województwie lubelskim, w powiecie chełmskim, w gminie Siedliszcze.
W latach 1975–1998 miejscowość administracyjnie należała do województwa chełmskiego.
Obok miejscowości przepływa niewielka rzeka Mogilnica, dopływ Wieprza.

</doc>
<doc id="1027362" url="https://pl.wikipedia.org/wiki?curid=1027362" title="Siedliszcze-Osada">
Siedliszcze-Osada

Siedliszcze-Osada – centralna część miasta Siedliszcze, położona w województwie lubelskim, w powiecie chełmskim, w gminie Siedliszcze.
Siedliszcze-Osada odpowiada obszarowi dawnego miasto Siedliszcze. Z wszystkich stron, niczym obwarzanek, okala je dawna wieś Siedliszcze, obejmująca w rzeczywistości przedmieścia dawnego miasta (obecne ulice Szpitalna, Chojenicka, Lubelska i Szkolna po ulicę Kasztanową) z otaczającymi je terenami zielonymi.
Dawne granice Siedliszcza-Osady są nadal zauważalne w katastrze nieruchomości, gdzie systematyczna numeracja działek nagle przeskakuje ku wyższemu lub niższemu ciągowi numerów. I tak granica Siedliszcza-Osady, począwszy od ulicy Szpitalnej na północnym-zachodzie, ciągnie się od gmachu Banku Spółdzielczego ku południu, obejmując cały Cmentarz Żydowski, a następnie ku południu po zachodni wierzchołek działki 145 przy ulicy Chojenieckiej. Odtąd, granica Siedliszcza-Osady biegnie ulicą Chojeniecką na zachód, by skręcić ku południu przy działce 166. Od tego miejsca granica biegnie wzdłuż obszarów zielonych (między działkami o numeracji trój- i czterocyfrowej) do ulicy Lubelskiej. Na wysokości bazaru skręca na wschód do ulicy Sokolec, i stamtąd biegnie już na północ ulicą Sokolec aż po działkę 1253. Od tego miejsca granica skręca na północny-zachód, i linią prostą ciągnie się po ulicę Szkolną. Na niewielkim odcinku, po działkę 1232, biegnie ulicą Szkolną na północny-wschód, po czym skręca ponownie na północny-zachód, gdzie linią prostą dociera do tylnej granicy działki Banku Spółdzielczego. Obszary znajdujące się na zewnątrz od tych granic należały dawniej do wsi Siedliszcze (Siedliszcza-Wsi), oprócz tych na wschód od linii ulic Kasztanowej–Szkolnej–Długiej, które należały do Siedliszcza-Kolonii.
Historia.
Siedliszcze-Osada to dawne miasto Siedliszcze, które otrzymało prawa miejskie w 1760 roku.
W związku z odebraniem Siedliszczu praw miejskich w 1821 roku i przekształceniu go w osadę, powstały dwie miejscowości wiejskie o nazwie "Siedliszcze". W celu uniknięcia pomyłek dawne miasto nazywano odtąd "Siedliszczem-Osadą", natomiast wieś Siedliszcze zachowała nazwę "Siedliszcze".
Od 1867 w gminie Siedliszcze, w powiecie chełmskim. Od 1919 w województwie lubelskim, gdzie 20 października 1933 w granicach gminy Siedliszcze utworzono gromadę o nazwie "Siedliszcze Osada", składającą się z samej osady Siedliszcze.
Podczas II wojny światowej w Generalnym Gubernatorstwie (dystrykt lubelski), gdzie w 1943 roku liczyło 534 mieszkańców (określone je jako Siedliszcze-Miasteczko). Po wojnie powrócono do stanu sprzed wojny, a Siedliszcze-Osada. stanowiło jedną z 26 gromad gminy Siedliszcze w województwie lubelskim
W związku z reorganizacją administracji wiejskiej jesienią 1954 Siedliszcze-Osada weszło w skład nowo utworzonej gromady Siedliszcze w powiecie chełmskim, dla której ustalono 21 członków gromadzkiej rady narodowej. W 1971 roku liczba mieszkańców wynosiła 485. W gromadzie Siedliszcze przetrwało do końca 1972 roku.
1 stycznia 1973, w związku z kolejną reformą administracyjną kraju, w powiecie chełmskim reaktywowano gminę Siedliszcze, w skład której weszło Siedliszcze-Osada. W latach 1975–1998 miejscowość należała administracyjnie do województwa chełmskiego.
1 stycznia 2012 postanowiono miejscowości Siedliszcze, Siedliszcze-Osada i Siedliszcze-Kolonia połączyć. Pod względem administracyjnym wieś Siedliszcze-Osada, jako dawne miasto, stanowiło centrum społeczno-gospodarcze przyszłej miejscowości, i zatem do niego winno przyłączyć wieś Siedliszcze i kolonię Siedliszcze-Kolonia. Jednak aby uniknąć członu "Osada" w nazwie nowej miejscowości, zdecydowano się włączyć Siedliszcze-Osadę i Siedliszcze-Kolonię do wsi Siedliszcze. W ten sposób nowa miejscowość nazywała się odtąd "Siedliszcze", a więc tak jak dawne miasto sprzed 1821. Kiedy Siedliszcze odzyskało prawa miejskie 1 stycznia 2016 roku, nie trzeba było zmieniać nazwy miasta, jak np. w przypadku Czyżewa. 

</doc>
<doc id="1027363" url="https://pl.wikipedia.org/wiki?curid=1027363" title="Moser Baer India">
Moser Baer India

Moser Baer India – drugi na świecie pod względem wielkości, indyjski producent nośników danych.
Firma z powstała w 1983 r. z inicjatywy Deepaka Puriego. 75% zysków pochodzi z eksportowania swoich produktów na cały świat.
Moser Baer produkuje nośniki pod wieloma znanymi markami, takimi jak: 3M, Ricoh, Sony, TDK oraz Verbatim.
Produkty.
Moser Baer Home Videos.
Firma Moser Baer posiada licencję upoważniającą ją do produkcji i dystrybucji filmów na nośnikach DVD oraz VCD.

</doc>
<doc id="1027364" url="https://pl.wikipedia.org/wiki?curid=1027364" title="Pomnik ofiar egzekucji niemieckich dokonywanych w Lasach Kawęczyna">
Pomnik ofiar egzekucji niemieckich dokonywanych w Lasach Kawęczyna

Pomnik ofiar egzekucji niemieckich dokonywanych w Lasach Kawęczyna – pomnik a zarazem symboliczna mogiła ofiar terroru hitlerowskiego z lat 1939-1944. Znajduje się w Rembertowie w lesie między ul. Żołnierską i ul. Chełmżyńską.
Przypuszczalnie już wiosną 1940 r. hitlerowcy zaczęli wykorzystywać wyrobiska piasku w kawęczyńskim lasach do pochówków ofiar terroru. Z zachowanych dokumentów i relacji wynika, że w latach 1940-1944 w Kawęczynie rozstrzelano co najmniej kilkadziesiąt osób. Wśród pomordowanych znaleźli się m.in. harcerze "Zawiszacy" oraz major artylerii i oficer Armii Krajowej, inżynier Roman Węgrowicz (zamordowany w maju 1944), ojciec Lucjana Węgrowicza.
Jesienią 1944 r. przeprowadzono częściową ekshumację, a wydobyte ciała ofiar pogrzebano na cmentarzu parafialnym, gdzie spoczywają do dziś.
Dzięki staraniom profesora Lucjana Węgrowicza w 1995 na wyrobisku stanął krzyż upamiętniający tamte wydarzenia. Pomnik (kamień w kształcie serca) został odsłonięty 2 września 2005. Opiekę nad nim powierzono zespołowi szkół nr 74 z ul. Niepołomickiej 26.

</doc>
<doc id="1027365" url="https://pl.wikipedia.org/wiki?curid=1027365" title="Aero Ae-145">
Aero Ae-145

Aero Ae-145 — cywilny samolot produkcji czechosłowackiej
Linki zewnętrzne.
Zdjęcia samolotu w serwisie airliners.net

</doc>
<doc id="1027370" url="https://pl.wikipedia.org/wiki?curid=1027370" title="Tomasz Regius">
Tomasz Regius

Tomasz Regius "(wł. Tommaso Regius)" – malarz książęcy i wójt szydłowiecki. 
O samym Regiusie nie ma zbyt wiele wiadomości, nie wiadomo gdzie i kiedy się urodził, ani kiedy zmarł, przypuszcza się, że był Włochem, o czym świadczy jego nazwisko. Regius był dwukrotnie żonaty. Ślub z pierwszą żoną, Jadwigą Siodlarzówką, odbył się 12 listopada 1624 w Szydłowcu. Po raz drugi wstąpił w związek małżeński w 1649 roku. Jego wybranką była Zofia Warcabówna, córka mieszczanina i podwójciego w mieście Jastrząb, Łukasza Warcaba i Katarzyny Pięcianki. Regius zapisał swojej nowej żonie 1000 złp., a ta wniosła w wiano w wysokości 500 zł, które miały mu być wypłacone na św. Jana Chrzciciela w 1650 roku, a kwotę jej ojciec zabezpieczył na wszystkich własnych dobrach ruchomych i nieruchomych w Radomiu i Jastrzębiu. 
Przed 7 maja 1644 roku, został mianowany podwójcim, a w 1647 roku wójtem szydłowieckim. Sprowadzony do Szydłowca przez Albrychta Władysława najpóźniej w 1623 roku, gdyż wówczas, wraz z określeniem "pictor" (malarz), pojawia się w charakterze ojca chrzestnego Macieja, syna Piotra i Barbary Rymarzów. 1 sierpnia 1624 roku Albrycht Władysław Radziwiłł wystawił dokument, w którym informował namiestnika hrabstwa szydłowieckiego, Krzysztofa Ninkowskiego, "iż przysposabiając rzemieślnika do miasta naszego Szydłowca daliśmy ogród na Sadzawczysku w 8 zagonów między ogrodami Jana Grziba z jedną a drugą stronę Ambrożego stolarza leżący, który Jan Tokarz trzymał, Tomaszowi Regiusowi, malarzowi szydłowieckiemu i potomkom jego, od którego czynsz roczny płacić będzie według inwentarza po grz. 17/15". 
Regius nie wszedł jednak w posiadanie tegoż ogrodu, gdyż starosta szydłowiecki Krzysztof Ninkowski uznał, "iż to Sadzawczysko baczę być potrzebne pod zamek z czasem na ogród, którego tu pożytecznego nie masz"". W związku, z czym wymierzył Regiusowi ogród z niwy zamkowej, mający 165 prętów, i wyznaczył mu czynsz w wysokości jednego szeląga od pręta. Tenże ogród Tomasz sprzedał w 1639 roku, Wojciechowi Pękali. 
Ławnik Wawrzyniec Pabiszewski wraz ze swą małżonką Elżbietą Zającówną sprzedał swój dom Regiusowi, malarzowi książęcemu, za sumę 900 złp. Dom ten znajdował się "in cirulo magno" (w Rynku Wielkim) pomiędzy kamienicą Stanisława Młódnickiego z jednej a kamienicą sukcesorów Pawła Storczyckiego z drugiej strony. 
Prawdopodobnie na urząd podwójciego w Szydłowcu wybierano na rok, 20 sierpnia 1646 roku, bowiem w ratuszu miejskim pojawił się starosta szydłowiecki Jan Kurowski i "przy zgromadzeniu urzędu obojego i pospólstwa wszystkiego szydłowieckiego obrał na lendwójta sławetnego pana Tomasza Regiusa malarza". Po tym Regius złożył przysięgę i oficjalnie objął urzędowanie jako podwójci.
W 1649 roku Tomasz Regius sprzedał swój dom przedstawicielowi szkockiej kolonii, w Szydłowcu, kupcowi Tomaszowi Walwadowi, i jego małżonce, Mariannie Gradkiewiczównie. 
28 czerwca 1647 roku, Regius mianowany został wójtem szydłowieckim. Działo się to w ratuszu, w obecności starosty, szydłowieckiego, Jana Kurowskiego oraz nieznanego z imienia komisarza reprezentującego ówczesnego właściciela hrabstwa, księcia Aleksandra Ludwika Radziwiłła, a także ławników: Jana Czyża, Matijasza Sekuły, Jakuba Sosnowskiego, Sebastiana i Stanisława Domagałów, Błażeja Pasiowskiego i Wawrzyńca Pabiszewskiego. Regius złożył w ich obecności przysięgę.
13 marca 1650 roku murator i mieszczanin szydłowiecki Wojciech Spadło pojawił się przed sądem i zeznał, że zobowiązuje się oddać wójtowi szydłowieckiemu Regiusowi 40 zł 6 gr na św. Marcina (11 listopada) i zabezpiecza tę sumę na swym domu mieszczącym się przy Rynku Plebanim.
6 grudnia 1659 w farze szydłowieckiej chrzczona jest Marianna, córka Tomasza Regiusa i Zofii Warcabówny, zaś 14 września 1663 roku chrzczona jest ich córka Regina.

</doc>
<doc id="1027373" url="https://pl.wikipedia.org/wiki?curid=1027373" title="C-5">
C-5



</doc>
<doc id="1027375" url="https://pl.wikipedia.org/wiki?curid=1027375" title="Septimus Heap">
Septimus Heap

Septimus Heap – seria powieści fantasy autorstwa angielskiej pisarki Angie Sage. Głównym bohaterem jest Septimus Heap – siódmy syn siódmego syna, obdarzony nadzwyczaj magicznymi zdolnościami. Fabuła opowiada o dwójce dzieci, które zostały podmienione zaraz po urodzeniu. Przeznaczeniem chłopca jest zostać potężnym czarodziejem, dziewczynki – królową. Seria jest dużym wydawniczym sukcesem. Książki zostały przetłumaczone na 28 języków. Pierwsze siedem tomów jest również dostępne w Polsce. Prawo do ekranizacji siedmiotomowej sagi fantasy kupiło studio Warner Bros.
Książki z serii Septimus Heap.
Trylogia "TodHunter Moon".
Akcja serii "TodHunter Moon" dzieje się siedem lat po wydarzeniach z "Ognistego Podmuchu".

</doc>
<doc id="1027376" url="https://pl.wikipedia.org/wiki?curid=1027376" title="Galaxy">
Galaxy



</doc>
<doc id="1027377" url="https://pl.wikipedia.org/wiki?curid=1027377" title="Pisaczów">
Pisaczów

Pisaczów – kolonia w Polsce położona w województwie dolnośląskim, w powiecie lubańskim, w gminie Siekierczyn. Miejscowość wchodzi w skład sołectwa Wesołówka.
W latach 1975–1998 miejscowość administracyjnie należała do województwa jeleniogórskiego.

</doc>
<doc id="1027379" url="https://pl.wikipedia.org/wiki?curid=1027379" title="Michele Godena">
Michele Godena

Michele Godena (ur. 30 czerwca 1967 w Valdobbiadene) – włoski szachista, arcymistrz od 1996 roku.
Kariera szachowa.
Od końca lat 80. XX wieku należy do ścisłej czołówki włoskich szachistów. Jest wielokrotnym medalistą indywidualnych mistrzostw kraju, w tym pięciokrotnie złotym (1992, 1993, 1995, 2005, 2006). W roku 2000 wystąpił w New Delhi w pucharowym turnieju o mistrzostwo świata, w I rundzie ulegając Viorelowi Iordachescu.
Odniósł wiele sukcesów w międzynarodowych turniejach, m.in.:
Wielokrotnie reprezentował Włochy w turniejach drużynowych, m.in.:
Najwyższy ranking z dotychczasowej karierze osiągnął 1 marca 2010 r., z wynikiem 2561 punktów zajmował wówczas 2. miejsce (za Fabiano Caruaną) wśród włoskich szachistów.

</doc>
<doc id="1027382" url="https://pl.wikipedia.org/wiki?curid=1027382" title="Ponikowo">
Ponikowo

Ponikowo – niewielka kolonia w Polsce położona w województwie dolnośląskim, w powiecie lubańskim, w gminie Siekierczyn.
Położenie.
Ponikowo to niewielka kolonia złożona z ośmiu domów, leżąca na Pogórzu Izerskim, u północnego podnóża Wzgórz Zalipiańskich, na wysokości około 240 m n.p.m.
Podział administracyjny.
W latach 1975–1998 miejscowość administracyjnie należała do województwa jeleniogórskiego. Miejscowość wchodzi w skład sołectwa Zaręba.

</doc>
<doc id="1027383" url="https://pl.wikipedia.org/wiki?curid=1027383" title="Austrian Open 2007">
Austrian Open 2007

Austrian Open 2007 – tenisowy turniej ATP z cyklu Austrian Open rozgrywany w dniach 21–29 lipca 2007 roku w Kitzbühel na kortach ziemnych o puli nagród 735 000 dolarów amerykańskich.

</doc>
<doc id="1027388" url="https://pl.wikipedia.org/wiki?curid=1027388" title="Jan z Jičína">
Jan z Jičína

Jan z Jičína, niem. "Johann von Jitschin" (zm. po 1423) – czeski reformator religijny, jeden z pionierów husytyzmu.
Był synem rycerza czeskiego Jan z Jičina i jego nieznanej bliżej pierwszej małżonki. Około 1404 był uczniem Mikołaja z Drezna i otrzymał tytuł bakałarza, a w 1408 - tytuł "mistrza sztuk wyzwolonych" na Uniwersytecie Karola w Pradze. W tym czasie nawiązał też kontakty z reformatorami Kościoła. Zgodnie z relacją Jana Długosza, 15 lipca 1410 uczestniczył w bitwie pod Grunwaldem, pomagając królowi polskiemu Władysławowi II Jagielle w zamian za dobrodziejstwa uczynione ojcu Jana przez polskiego władcę.
W 1410 wraz z Janem Husem napisał dzieło "De materia et forma". W dziele "Anaxagoras" Jan z Jičína rozważał problem gatunków literackich, postawiony przez Jana Husa w "Quodlibet". Według Jana z Jičína: "Utrum materia prima est idem compositum in numero cum forma an informis" ("Pierwotną materią jest zbiór różnorodnych form lub bezforemność"). Rok później odpowiedział Michalowi Čížkowi z Malenic, że "Utrum universalia in essendo possunt suscipere predicacionem accidentalem" ("Twierdzenia ogólne mogą powodować powstawanie przypadkowych hipotez").
W 1412 wygłosił w Kaplicy Betlejemskiej w Pradze pochwałę trzech zamordowanych reformatorów: Jana, Martina i Staška, jako pierwszych męczenników husytyzmu. Ta jego przemowa pt. "Oni są świętymi" zachowała się do dziś.
Był jednym z pierwszych kapłanów taboryckich (wymieniony jako taki w 1415 w Sezimovo Ústí). W Táborze, gdzie zwalczał kontrowersyjną grupę religijną adamitów, opublikował w 1421 wspólnie z Mikulášem Biskupcem pismo potępiające tezy pikardów, reprezentowane przez księdza Mikołaja i apelował do Jakubka ze Stříbra i Jana z Příbrami o rozstrzygnięcie kwestii eucharystii z pikardami. Ostatnia wzmianka o Janie z Jičína pojawiła się w 1423.
Jan z Jičína był dwukrotnie żonaty. W 1423 poślubił córkę swej macochy Elżbiety z Pilczy Ofkę, która wniosła mężowi w posagu dobra tyczyńskie. Po rychłym zgonie pierwszej małżonki w 1424, Jan ożenił się ponownie. Drugą żoną Jičínskiego została księżniczka opawska Agnieszka, córka Przemka I.

</doc>
<doc id="1027390" url="https://pl.wikipedia.org/wiki?curid=1027390" title="Program Księżycowy Orbiter">
Program Księżycowy Orbiter



</doc>
<doc id="1027391" url="https://pl.wikipedia.org/wiki?curid=1027391" title="Sienież">
Sienież

Sienież (ros. Сенеж) – jezioro w Rosji, w obwodzie moskiewskim. Powstało w trakcie rozpoczętej w roku 1826 budowy kanału pomiędzy rzekami Siestra oraz Istra. Kanał ten miał ułatwić transport kamienia budowlanego z Wołgi na budowę Cerkwi Chrystusa Zbawiciela w Moskwie. Budowa trwała 25 lat; w trakcie niej wybudowano również trzy kamienne śluzy. Transport wodny tym kanałem nie wytrzymał konkurencji z koleją i został zarzucony. Dzięki bardzo czystej wodzie jest to obecnie bardzo popularny teren rekreacyjny.

</doc>
<doc id="1027392" url="https://pl.wikipedia.org/wiki?curid=1027392" title="Program Orbitera Księżycowego">
Program Orbitera Księżycowego



</doc>
<doc id="1027394" url="https://pl.wikipedia.org/wiki?curid=1027394" title="Lunar Orbiter">
Lunar Orbiter



</doc>
<doc id="1027398" url="https://pl.wikipedia.org/wiki?curid=1027398" title="Kwas lipotejchojowy">
Kwas lipotejchojowy

Kwas lipotejchojowy (LTA, ) – naturalnie występujący organiczny związek chemiczny. Jest związkiem amfifilowym połączonym z glikolipidami błony komórkowej bakterii Gram-dodatnich. Uwalniany podczas bakteriolizy indukowanej lizozymem lub na skutek działalności antybiotyków beta-laktamowych. Warunkuje rozwój reakcji zapalnej do rozwinięcia sepsy włącznie.
Kwasy lipotejchojowe różnią się między sobą długością łańcucha glicerofosforanowego oraz podstawnikami.

</doc>
<doc id="1027399" url="https://pl.wikipedia.org/wiki?curid=1027399" title="Jean-Baptiste Bessières">
Jean-Baptiste Bessières

Jean Baptiste Bessières (ur. 6 sierpnia 1768 w Prayssac w Lotaryngii, zm. 1 maja 1813 w Weissenfels) – francuski wojskowy i arystokrata, książę Istrii, marszałek Francji.
Życiorys.
Pochodził z niezbyt zamożnej rodziny, jego ojciec był chirurgiem w Prayssac (w departamencie Lot). Także sam Béssieres miał pierwotnie zostać chirurgiem, wstąpił jednak w 1790 jako szeregowiec do Gwardii Ludwika XVI, a w 1792 służył w legionie w Pirenejach.
W 1794 awansowany na stopień kapitana i wykazawszy się w walce we Włoszech w latach 1796–1797 zdobył uznanie w oczach Napoleona. W 1798 jako generał brygady współorganizował ekspedycję do Egiptu i walczył w bitwie pod Abukirem (1799), po czym wrócił z Napoleonem do Francji.
Organizował powstanie nowej armii włoskiej. W bitwie pod Marengo, dzięki wzorowo prowadzonemu atakowi kawalerzystów, zmusił Austriaków do odwrotu. W 1802 awansował na generała dywizji i po koronacji Napoleona I w 1804 został mianowany marszałkiem Francji.

</doc>
<doc id="1027400" url="https://pl.wikipedia.org/wiki?curid=1027400" title="LTA">
LTA



</doc>
<doc id="1027402" url="https://pl.wikipedia.org/wiki?curid=1027402" title="Eksploracja Marsa">
Eksploracja Marsa



</doc>
<doc id="1027404" url="https://pl.wikipedia.org/wiki?curid=1027404" title="Venus butterfly">
Venus butterfly

Venus Butterfly (ang. dosł. "Motyl Wenus") – technika seksualna, będąca modyfikacją cunnilingus, opisana w 2005 roku przez seksuolog Sue Johanson. Polega na jednoczesnym pobudzaniu łechtaczki językiem, penetrowaniu pochwy palcami jednej ręki oraz pobudzaniu odbytu palcami drugiej ręki. Technika ta ma na celu zwiększenie doznań dostarczanych pobudzanej kobiecie.

</doc>
<doc id="1027406" url="https://pl.wikipedia.org/wiki?curid=1027406" title="Horodek">
Horodek

W Polsce:
Na Białorusi:

</doc>
<doc id="1027407" url="https://pl.wikipedia.org/wiki?curid=1027407" title="Hryćki (Kłopoty-Patry)">
Hryćki (Kłopoty-Patry)

Hryćki – kolonia wsi Kłopoty-Patry w Polsce, położona w województwie podlaskim, w powiecie siemiatyckim, w gminie Siemiatycze.
W latach 1975–1998 kolonia administracyjnie należała do województwa białostockiego.

</doc>
<doc id="1027408" url="https://pl.wikipedia.org/wiki?curid=1027408" title="Pérotin">
Pérotin



</doc>
<doc id="1027409" url="https://pl.wikipedia.org/wiki?curid=1027409" title="Perotin">
Perotin



</doc>
<doc id="1027414" url="https://pl.wikipedia.org/wiki?curid=1027414" title="Monte Christo">
Monte Christo



</doc>
<doc id="1027416" url="https://pl.wikipedia.org/wiki?curid=1027416" title="Trefniś (serial animowany)">
Trefniś (serial animowany)

Trefniś / Przygody Aliasa (ang. "Alias the Jester", 1985-1986) – angielski serial animowany zrealizowany przy współpracy z "Thames Entertainment" i "Cosgrove Hall Films". Autorami i twórcami serialu są Mark Hall i Brian Cosgrove, reżyser serialu "Dzielna Mysz". Serial liczy 13 odcinków.
Opis fabuły.
Serial opowiada o przygodach małego kosmity, którego nazywano Aliasem. Podczas podróży w czasie statek, którym podróżuje nasz bohater, nagle ulega awarii. Z tego powodu mały Alias ląduje w czasach średniowiecznych. Po wylądowaniu na planecie Ziemia chłopiec poznaje mieszkańców Camelotu: króla Artura i jego żonę – królową Edytę, a także ich synową – księżną Amaranth oraz czarownika Merlina. Zatrudnia się na zamku jako błazen. Gdy ktoś jest w niebezpieczeństwie, nasz bohater zmienia się w superbohatera i pędzi mu na ratunek. Pod koniec każdego odcinka Alias zasługuje na odpoczynek.
Wersja polska.
Wersja VHS.
Wersja wydana na VHS pod tytułem Przygody Aliasa z angielskim dubbingiem i polskim lektorem, którym był Andrzej Matul. 
Wersja TV.
Wersja lektorska emitowana na RTL7 w bloku "Odjazdowe kreskówki" w 1999 pod nazwą Trefniś.

</doc>
<doc id="1027421" url="https://pl.wikipedia.org/wiki?curid=1027421" title="Kadłub (województwo podlaskie)">
Kadłub (województwo podlaskie)

Kadłub – osada leśna w Polsce położona w województwie podlaskim, w powiecie siemiatyckim, w gminie Siemiatycze.
W latach 1975–1998 miejscowość administracyjnie należała do województwa białostockiego.

</doc>
<doc id="1027422" url="https://pl.wikipedia.org/wiki?curid=1027422" title="I liga polska w piłce nożnej (2007/2008) – wyniki spotkań">
I liga polska w piłce nożnej (2007/2008) – wyniki spotkań

Rozgrywki polskiej ekstraklasy piłkarskiej w latach 2007/2008 odbyły się w dwóch rundach – jesiennej (trwającej od 27 lipca 2007 do 25 listopada 2007) oraz wiosennej (trwającej od 30 listopada 2007 do 10 maja 2008). Mistrzem Polski została Wisła Kraków wyprzedzając o 14 punktów drugą Legię Warszawa, która zdobyła Puchar Polski.
Runda jesienna.
Tabela.
UWAGA: Zagłębie Sosnowiec zostało ukarane odjęciem czterech punktów za udział w korupcji i degradacją o jedną klasę rozgrywkową.
Tabela.
UWAGI:

</doc>
<doc id="1027425" url="https://pl.wikipedia.org/wiki?curid=1027425" title="Wólka Biszewska">
Wólka Biszewska

Wólka Biszewska – wieś w Polsce położona w województwie podlaskim, w powiecie siemiatyckim, w gminie Siemiatycze.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszej Maryi Panny Różańcowej w Kłopotach Stanisławach.

</doc>
<doc id="1027431" url="https://pl.wikipedia.org/wiki?curid=1027431" title="Operacja Caldwella-Luca">
Operacja Caldwella-Luca

Operacja Caldwella-Luca – zabieg otolaryngologiczny, polegający na zewnątrznosowym otwarciu zatoki szczękowej przez dół nadkłowy. Jeden z podstawowych zabiegów w klasycznej chirurgii zatoki szczękowej. Wykonywany jest w znieczuleniu ogólnym.
Za twórców tej metody operacyjnej uważa się George'a Caldwella, który w 1893 roku na łamach czasopisma "New York Medical Journal" opisał tę metodę operacyjną oraz Henriego P. Luca, który 4 lata po G. Caldwellu na posiedzeniu Francuskiego Towarzystwa Otologicznego przedstawił technikę otwarcia zatoki szczękowej. W 1903 roku publicznie w Waszyngtonie H. Luc uznał pierwszeństwo G. Caldwella w operacji w opisaniu metody operacji zatoki szczękowej.

</doc>
<doc id="1027432" url="https://pl.wikipedia.org/wiki?curid=1027432" title="Zofia Johansdotter Gyllenhielm">
Zofia Johansdotter Gyllenhielm

Zofia Johansdotter Gyllenhielm (ur. 1556, zm. 20 czerwca 1583 w Rewlu) – nieślubna córka władcy Szwecji Jana III Wazy i fińskiej szlachcianki Katariny Hansdotter.
Życiorys.
4 lutego 1580 w kościele klasztornym w Vadstenie poślubiła francuskiego szlachcica Pontusa De la Gardiego. Urodziła mu trójkę dzieci:
Zofia Johansdotter Gyllenhielm zmarła przy porodzie najmłodszego z dzieci i została pochowana w katedrze w Rewlu.

</doc>
<doc id="1027433" url="https://pl.wikipedia.org/wiki?curid=1027433" title="Gródek (rejon mołodecki)">
Gródek (rejon mołodecki)

Gródek (biał. "Гарадок") – wieś na Białorusi, w rejonie mołodeczańskim obwodu mińskiego.
Siedziba parafii prawosławnej pw. Świętej Trójcy.
Historia.
Mikołaj II Radziwiłł otrzymał od Aleksandra Jagiellończyka w 1495 roku Dworzec Pietkowski, zwany w późniejszych dokumentach Gródkiem Pietkowskim lub Gródkiem. Miasto szlacheckie położone było w końcu XVIII wieku w powiecie mińskim województwa mińskiego.
W czasach zaborów miasteczko w powiecie wilejskim, w guberni wileńskiej Imperium Rosyjskiego. W 1866 roku liczyło 1815 mieszkańców. Należało do Benedykta Tyszkiewicza. Mieściła się tu poczta listowa, szkółka ludowa, zarząd gminny.
W latach 1921–1945 miasteczko leżało w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 1420 osób, 71 było wyznania rzymskokatolickiego, 350 prawosławnego, 990 mojżeszowego, 9 mahometańskiego. Jednocześnie 597 mieszkańców zadeklarowało polską, 343 białoruską, 470 żydowską, 9 tatarską a 1 inną przynależność narodową. Było tu 201 budynków mieszkalnych. W 1931 w 256 domach zamieszkiwało 1690 osób.
Wierni należeli do miejscowej parafii rzymskokatolickiej i prawosławnej. Miejscowość podlegała pod Sąd Grodzki w Rakowie i Okręgowy w Wilnie; mieścił się tu właściwy urząd pocztowy dla gminy Gródek.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="1027434" url="https://pl.wikipedia.org/wiki?curid=1027434" title="Robert Szatkowski">
Robert Szatkowski



</doc>
<doc id="1027438" url="https://pl.wikipedia.org/wiki?curid=1027438" title="Europa i Azja">
Europa i Azja

Europa i Azja – debiutancki album zespołu Sztywny Pal Azji z 1987 roku.
Lista utworów.
Reedycja MTJ z roku 2000 zawiera ponadto utwory bonusowe:
Bonus (live Sieradz 13 grudnia 1986)
oraz ścieżkę multimedialną "Historia Zespołu Sztywny Pal Azji" (narracja, historia grupy, zdjęcia i zapiski).
Czas: 52:39

</doc>
<doc id="1027449" url="https://pl.wikipedia.org/wiki?curid=1027449" title="Bierhalle">
Bierhalle

Bierhalle – sieć restauracji w Polsce założona w 2005 roku.
Opis.
Restauracje Bierhalle należą do przedsiębiorstwa QLT Restaurant &amp; Bar Sp. z o.o., którego założycielami są Jerzy Becz – związany wcześniej ze spółką AmRest, która wprowadziła do Polski sieć KFC – oraz Roman Gościk, specjalista rynku nieruchomości. W 2005 r. w warszawskim centrum handlowym Arkadia otworzyli restaurację Luizjana serwującą kuchnię typową dla południowych stanów USA. W tym samym czasie w Arkadii ruszyło pierwsze Bierhalle. Pomysł, aby prowadzić restaurację warzącą własne piwa podpatrzyli w Niemczech. Stamtąd pochodzą także sprzęt do warzenia piwa oraz receptury, z których korzystają.
Bierhalle rozwijało się tak szybko, że zrezygnowali z Luizjany i skupili się na otwieraniu kolejnych restauracji piwnych. Wkrótce ruszyły trzy kolejne lokale, a do Becza i Gościka dołączył inwestor finansowy, Peter Unger – niemiecki przedsiębiorca branży motoryzacyjnej. W czerwcu 2018 roku nastąpiły zmiany właścicielskie.
Lokale Bierhalle stylizowane są na niemieckie piwiarnie. Znajdują się w galeriach handlowych lub przy reprezentacyjnych ulicach i placach dużych miast Polski.
W ramach sieci Bierhalle działa w Polsce 7 browarów restauracyjnych, które zaopatrują także firmowe restauracje w niepasteryzowane i niefiltrowane piwo. Browary Bierhalle cechują się unikatowymi warzelniami. Kotły warzelne i kadzie filtracyjne wykonane są ze szkła borokrzemowego. Dzięki zastosowaniu tej techniki możliwe jest obserwowanie z zewnątrz całego procesu warzenia piwa.
Lokale Bierhalle.
Browary restauracyjne
Restauracje
Marki piwa Bierhalle.
Pils
Altbier
Bock
Piwo ciemne
Piwo marcowe
Piwo pszeniczne

</doc>
<doc id="1027451" url="https://pl.wikipedia.org/wiki?curid=1027451" title="Obol (ujednoznacznienie)">
Obol (ujednoznacznienie)



</doc>
<doc id="1027456" url="https://pl.wikipedia.org/wiki?curid=1027456" title="Stairway to heaven">
Stairway to heaven



</doc>
<doc id="1027462" url="https://pl.wikipedia.org/wiki?curid=1027462" title="Villanueva">
Villanueva

Villanueva – miasto w Hondurasie, w departamencie Cortés, w gminie Villanueva. W 2009 roku zamieszkane było przez ok. 28 tys. mieszkańców. Miasto stanowi ośrodek przemysłu spożywczego i włókienniczego.

</doc>
<doc id="1027463" url="https://pl.wikipedia.org/wiki?curid=1027463" title="Obol (Białoruś)">
Obol (Białoruś)

Obol () – osiedle typu miejskiego na Białorusi, w rejonie szumilińskim obwodu witebskiego, 23 km od Szumilina; 2,7 tys. mieszkańców (2010).
Znajduje tu się stacja kolejowa Obol, położona na linii Witebsk - Połock.

</doc>
<doc id="1027466" url="https://pl.wikipedia.org/wiki?curid=1027466" title="Waranozaur">
Waranozaur

Varanosaurus jest nazwą rodzajową drapieżnego pelykozaura, żyjącego w permie (286-260 milionów lat temu). Nazwa zwierzęcia związana jest z jego wyglądem, do złudzenia przypominającym współczesne warany. Jego szczątki odkryto na terenie Teksasu.
Tryb życia.
Uważa się, że waranozaury żyły głównie na mokradłach, żywiąc się rybami i płazami, współzawodnicząc z ofiakodonem. Zwierzęta te były prawdopodobnie na tyle dobrze przystosowane do warunków bytowania, że dożyły aż do początku późnego permu, przeżywając inne drapieżne pelykozaury.

</doc>
<doc id="1027467" url="https://pl.wikipedia.org/wiki?curid=1027467" title="PSK">
PSK



</doc>
<doc id="1027469" url="https://pl.wikipedia.org/wiki?curid=1027469" title="Tocoa">
Tocoa

 
Tocoa – miasto w Hondurasie, u ujścia rzeki Tocoa do rzeki Aguán. Największe miasto w departamencie Colón; 49 377 mieszkańców (2013). Nazwa pochodzi od „Tocoacin”, co oznacza miejsce zielonych kłosów i ziemię kukurydzy.

</doc>
<doc id="1027471" url="https://pl.wikipedia.org/wiki?curid=1027471" title="Ayutuxtepeque">
Ayutuxtepeque

Ayutuxtepeque - miasto w środkowym Salwadorze, w departamencie San Salvador, położone w północnej części aglomeracji stołecznej San Salvador, bezpośrednio na północ od miasta Mejicanos. Ludność (2007): 34,7 tys. W mieście rozwinął się przemysł spożywczy i włókienniczy.

</doc>
<doc id="1027472" url="https://pl.wikipedia.org/wiki?curid=1027472" title="Sao Raimundo Manaus">
Sao Raimundo Manaus



</doc>
<doc id="1027473" url="https://pl.wikipedia.org/wiki?curid=1027473" title="Francisco Rodriguez">
Francisco Rodriguez



</doc>
<doc id="1027477" url="https://pl.wikipedia.org/wiki?curid=1027477" title="Nowa Wieś (gmina Siemiątkowo)">
Nowa Wieś (gmina Siemiątkowo)

Nowa Wieś – wieś w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="1027479" url="https://pl.wikipedia.org/wiki?curid=1027479" title="Ilobasco">
Ilobasco

Ilobasco - miasto w północnym Salwadorze, w departamencie Cabañas. Ludność (2007): 23,8 tys. (miasto), 61,5 tys. (gmina) - największe miasto departamentu. Rozwinął się tutaj przemysł spożywczy i włókienniczy. Miasto znane jest również z wyrobów garncarskich i z ceramiki.

</doc>
<doc id="1027481" url="https://pl.wikipedia.org/wiki?curid=1027481" title="Związek Stanowczych Chrześcijan">
Związek Stanowczych Chrześcijan

Związek Stanowczych Chrześcijan – wspólnota religijna o zielonoświątkowym charakterze powstała na początku XX wieku na Śląsku Cieszyńskim, w 1947 włączona do Zjednoczonego Kościoła Ewangelicznego.
Początki.
W 1904 w ramach Kościoła luterańskiego powstała na Śląsku Cieszyńskim „Społeczność Chrześcijańska”. W 1908 powstał w Nieborach zbór grupy, która określiła się jako „Stanowczy Chrześcijanie”, nadal pozostając w ramach Kościoła Ewangelickiego. Część członków zboru w tym samym roku przyjęła poglądy zielonoświątkowe, które dotarły do Polski początkiem XX wieku ze Stanów Zjednoczonych (pośrednio: z Norwegii i Niemiec). W wyniku niezgodności stanowisk, osoby które przyjęły nową naukę, zostały wykluczone z tego kościoła (po "Deklaracji berlińskiej") i stworzyły związek wyznaniowy, który prawnie zalegalizowały władze austro-węgierskie 10 lipca 1910 pod nazwą "Związek na rzecz Stanowczego Chrześcijaństwa" (). Wspólnocie tej miejscowa ludność nadała nazwę „Zielonoświątkowcy”.
W czerwcu 1912 otworzono pierwszą kaplicę Związku Stanowczych Chrześcijan w Nieborach. Rok później dzięki aktywności Adolfa Małysza powstał zbór w Ustroniu. Przed I wojną światową istniały już zbory w Nieborach, Ustroniu i Żukowie Dolnym. Grupa liczyła około 80 członków. W wyniku I wojny światowej zbory te zostały rozdzielone granicą polsko-czechosłowacką. Pismo „Głos Prawdy” z 1920 informowało, ze nabożeństwa odbywały się w miejscowościach: Niebory, Sucha, Jaworze, Ustroń, Tyra, Wisła, Wędrynia i Puńców.
Dużym przedsięwzięciem finansowym Związku była budowa w latach 30. przytułku – schroniska w Gródku, który miał służyć wszystkim poważnie chorym. W 1935 wprowadzono karty członkowskie w kilku kolorach.
II wojna światowa.
W czasie II wojny światowej działalność związków religijnych nie posiadających uznania państwowego została zawieszona, a więc zarówno Społeczności Chrześcijańskiej jak i Związku Stanowczych Chrześcijan. Odbywali domowe nabożeństwa. Niektórzy ze Stanowczych podpisali Volkslistę. Tych, którzy nie podpisali Volkslisty dotknęły prześladowania: zsyłano ich do obozów, przesiedlano, rozstrzeliwano. 9 wyznawców zginęło w obozach.
Zjednoczony Kościół Ewangeliczny.
W maju 1946 odbyła się konferencja w Wiśle, w której wzięli udział przedstawiciele większości ugrupowań ewangelikalnych w Polsce. W 1947 ze Związku Ewangelicznych Chrześcijan, Związku Wolnych Chrześcijan i Związku Stanowczych Chrześcijan utworzono nowy Zjednoczony Kościół Ewangeliczny (ZKE).
Przed przystąpieniem do ZKE członkowie Związku Stanowczych Chrześcijan zrezygnowali z praktyki udzielania chrztu niemowlętom i począwszy od swoich przywódców przyjmowali świadomie chrzest przez zanurzenie. Chrztu takiego grupie 10 przedstawicieli tej wspólnoty (w tym Adolfowi Małyszowi) udzielił Stanisław Krakiewicz z Warszawy.
20 września 1950 roku Urząd Bezpieczeństwa zamknął wszystkie obiekty sakralne ZKE i aresztował część duchowieństwa pod zarzutem szpiegostwa na rzecz Zachodu. Spośród Stanowczych aresztowano 9 osób. Najdłużej przesiedział Karol Śniegoń (5 miesięcy). Paweł Cieślar zachorował w więzieniu i po przewiezieniu do szpitala w Cieszynie zmarł (22 października 1950).
Dalsze losy stanowczych chrześcijan były związane z ZKE. Po dokonanej w 1988 likwidacji tego Kościoła znaleźli się oni w Kościele Zielonoświątkowym.
Przewodniczący ZSCh w Polsce.
Od roku 1920 do wejścia w struktury ZKE przewodniczącymi byli:
Stanowczy chrześcijanie w Czechosłowacji.
W Czechosłowacji po zawieszeniu działalności stowarzyszeń religijnych stanowczy chrześcijanie zostali w 1951 przyłączeni do Jednoty Czeskobraterskiej.
Na początku lat 60. w czasie nabożeństw Stanowczych Chrześcijan na Zaolziu zaczęło pojawiać się religijne proroctwo, które nawoływało do migracji do Polski, do „opuszczenia domów i przeniesienia się w odległe puste miejsce”. Od jesieni 1966 roku opuszczone w tym czasie wioski w Beskidzie Niskim zasiedliło w sumie około 100 rodzin zarówno z Czechosłowacji jak i Polski. Dopiero jednak w 1981 stanowczy chrześcijanie, którzy osiedlili się w Beskidzie Niskim uzyskali rejestrację jako Protestancka Wspólnota Regionu Bieszczadzkiego, przemianowana w latach 90. na Ewangeliczna Wspólnota Zielonoświątkowa.
Charakter zielonoświątkowy.
Leszek Jańczuk zwrócił uwagę, że klasyfikowanie stanowczych chrześcijan jako zielonoświątkowców jest problematyczne. W okresie międzywojennym prawie w ogóle nie utrzymywali kontaktów z chrześcijanami wiary ewangelicznej i byli niechętni do podejmowania takich kontaktów, ale utrzymywali kontakty z wolnymi chrześcijanami. Jeszcze po roku 1950 Karol Śniegoń wielokrotnie podkreślał, że nie jest zielonoświątkowcem. W roku 1956 stanowczy chrześcijanie nie poparli chrześcijan wiary ewangelicznej, gdy ci uskarżali się na prześladowania zielonoświątkowców w ZKE i stanęli przeciwko nim. Dopiero w roku 1961 stanowczy chrześcijanie wysłali swego przedstawiciela na międzynarodową konferencję zielonoświątkową i od tego momentu zaczęła się w nich budzić tożsamość zielonoświątkowa. Krakiewicz jeszcze po roku 1970 utrzymywał, że stanowczy chrześcijanie nie są zielonoświątkowcami. W latach 60. i 70. stanowczy chrześcijanie mieli pewne braki w swoich kadrach, które zostały uzupełnione kilkoma działaczami pochodzącymi ze środowiska chrześcijan wiary ewangelicznej (Grzegorz Ilczuk, Mieczysław Suski, Michał Hydzik). Wpłynęło to na zielonoświątkową tożsamość stanowczych chrześcijan.

</doc>
<doc id="1027483" url="https://pl.wikipedia.org/wiki?curid=1027483" title="IV Korpus Jazdy Odwodowej">
IV Korpus Jazdy Odwodowej

IV Korpus Jazdy Odwodowej (IV Korpus Rezerwowy Jazdy) – francuska formacja wojskowa jazdy okresu napoleońskiego powołana przez Napoleona w 1812.
Dowódcą korpusu mianowano gen. Victora de Fay de La Tour-Maubourg. W 1813 dowódcą został gen. François Étienne Kellermann. 

</doc>
<doc id="1027485" url="https://pl.wikipedia.org/wiki?curid=1027485" title="Włosi w Szydłowcu">
Włosi w Szydłowcu

W pierwszej połowie XVII wieku w Szydłowcu istniała niewielka kolonia włoska. 
Do osób pochodzenia włoskiego w Szydłowcu w XVII wieku można zaliczyć m.in. Tomasza Regiusa, malarza szydłowieckiego i książęcego i Albrechta Fodygę który przez pewien czas był burmistrzem miasta Szydłowca. Jego krewny, murator Kasper Fodyga, który wraz z bratem Sebastianem przybył z Mesocco do Chęcin, gdzie uczestniczył w pracach budowlanych przy jednym z chęcińskich kościołów, kierował przez pewien czas budową ratusza szydłowieckiego. Włosi zajmowali się zwykle murarstwem, kamieniarstwem oraz sztuką, pełnili także funkcje dworskie. Poza Regiusem i Fodygami w Szydłowcu mieszkali także inni przedstawiciele tego narodu: murator Gian Vegio (1602), murator Franciszek (1602–1603), Calisetti (przed 1604), Marcin Mocz (1603–1605), mularz Piotr Barro (1639) oraz miernik dworski Piotr Pebelavo (1618–1619).
Być może pod wpływem Włochów w Szydłowcu Albrycht Władysław Radziwiłł ściągnął Regiusa do Szydłowca, zwłaszcza że w czasie budowy zamku, kończono również wtedy, rozpoczętą w 1602 roku budowę ratusza w Szydłowcu. Budowa została zakończona w 1629 roku. Możliwe że rzemieślnicy związani z budową ratusza pracowali także na zamku.
Z historią rzeźby w Szydłowcu związany jest Bartolommeo Berrecci, który wykonał renesansowy nagrobek Mikołaja Szydłowieckiego w kościele farnym.

</doc>
<doc id="1027487" url="https://pl.wikipedia.org/wiki?curid=1027487" title="San José (prowincja Alajuela)">
San José (prowincja Alajuela)

 
San José - miasto w Kostaryce; w prowincji Alajuela; 32 900 mieszkańców (2006). Ośrodek przemysłowy.

</doc>
<doc id="1027489" url="https://pl.wikipedia.org/wiki?curid=1027489" title="Opsa">
Opsa

Opsa (biał. "Опса") – dawne miasteczko, obecnie wieś na Białorusi, w rejonie brasławskim obwodu witebskiego, 20 km od Brasławia nad jeziorem Opsa. 
Miasto królewskie położone było w końcu XVIII wieku w starostwie niegrodowym opeskim w powiecie brasławskim województwa wileńskiego.
W II Rzeczypospolitej siedziba wiejskiej gminy Opsa, oraz (do 1927 roku) powiatu brasławskiego w województwie wileńskim. W Opsie miał siedzibę Sąd Grodzki.
Urodził się tutaj Krzysztof Nowicki, poeta, prozaik i krytyk literacki.

</doc>
<doc id="1027490" url="https://pl.wikipedia.org/wiki?curid=1027490" title="San José (miasto w Kostaryce)">
San José (miasto w Kostaryce)



</doc>
<doc id="1027492" url="https://pl.wikipedia.org/wiki?curid=1027492" title="Parlament brytyjski">
Parlament brytyjski



</doc>
<doc id="1027497" url="https://pl.wikipedia.org/wiki?curid=1027497" title="Purral">
Purral

 
Purral - miasto w Kostaryce w prowincji San José; 31 300 mieszkańców (2006). Przemysł spożywczy, włókienniczy.

</doc>
<doc id="1027500" url="https://pl.wikipedia.org/wiki?curid=1027500" title="Laurent de Gouvion Saint-Cyr">
Laurent de Gouvion Saint-Cyr

Laurent markiz de Gouvion Saint-Cyr (ur. 13 kwietnia 1764 w Toul, zm. 17 marca 1830 w Hyères) – marszałek Francji, francuski minister wojny od 7 lipca 1815 do 26 września 1815 oraz od 12 września 1817 do 19 listopada 1819.
Życiorys.
Laurent de Gouvion Saint-Cyr chciał zostać malarzem i w wieku 18 lat opuścił rodzinny dom w celu podjęcia studiów w Rzymie. Swoich osobistych planów nie udało mu się jednak zrealizować. Wracając do Paryża 1 września 1792 zaciągnął się jako strzelec do 1. batalionu strzelców paryskich i już w listopadzie został awansowany przed współtowarzyszy na kapitana (w okresie rewolucji szybkie awanse były normą). Trafił do Armii Renu. Został pomocnikiem w sztabie generalnym przy generale de Custine.
Na początku epoki napoleońskiej służył w armii włoskiej, jednak już na początku 1800 wrócił do Armii Renu, gdzie dostał rozkaz wyparcia Austriaków spod Biberach an der Riß. Został ranny i kurował się w Paryżu.
W 1801 trafił do Hiszpanii. 17 sierpnia 1808 został dowódcą VII Korpusu "hiszpańskiej armii", który przebywał w Katalonii. Dopiero w 1811 po narodzinach Napoleona Franciszka Bonapartego, powrócił do Paryża.
Podczas wyprawy na Moskwę w 1812 Gouvion kierował VI Korpusem składającym się niemal wyłącznie z Bawarczyków. 16 sierpnia został ranny w bitwie pod Połockiem. Za bohaterską postawę Napoleon uczynił go marszałkiem I Cesarstwa Francuskiego. Był uważany za najlepszego mistrza defensywy owych czasów w Europie, przewyższając nawet diuka Wellington.
Podczas działań wojennych w Saksonii kierował XIV Korpusem. Po poddaniu Drezna udał się z resztkami oddziałów na południe. Gdy wrócił do Francji, na tronie zasiadał już Ludwik XVIII.
Poparł restauracje Burbonów, dwukrotnie został przez nich mianowany ministrem wojny (od 7 lipca 1815 do 26 września 1815 oraz od 12 września 1817 do 19 listopada 1819), a także ministrem marynarki i kolonii (od 23 czerwca do 12 września 1817). W 1817 otrzymał godność markiza. Zreorganizował armię francuską ustawą z 1818. Z powodu sporów z innymi członkami gabinetu, w 1819 wycofał się z życia politycznego. Osiadł w swoim prywatnym majątku i tam również 17 marca 1830 zmarł. Pochowany na cmentarzu Père-Lachaise w Paryżu. Autor wspomnień.

</doc>
<doc id="1027502" url="https://pl.wikipedia.org/wiki?curid=1027502" title="Bazary">
Bazary

Bazary – miejscowość na Białorusi, w obwodzie grodzieńskim, w rejonie smorgońskim. 
W latach 1921-1939 wieś należała do województwa wileńskiego II Rzeczypospolitej.

</doc>
<doc id="1027504" url="https://pl.wikipedia.org/wiki?curid=1027504" title="Lenger">
Lenger

Lenger (kaz. Ленгір) – miasto w południowym Kazachstanie, w obwodzie turkiestańskim. Siedziba władz rejonu Töle Bi. W 2021 roku liczyło 26 607 mieszkańców. 

</doc>
<doc id="1027506" url="https://pl.wikipedia.org/wiki?curid=1027506" title="Botswańska Giełda Papierów Wartościowych">
Botswańska Giełda Papierów Wartościowych

The Botswana Stock Exchange (w skrócie BSE) – giełda papierów wartościowych w Botswanie; zlokalizowana w stolicy kraju - Gaborone.
Giełda powstała w 1989.

</doc>
<doc id="1027509" url="https://pl.wikipedia.org/wiki?curid=1027509" title="Botswana Stock Exchange">
Botswana Stock Exchange



</doc>
<doc id="1027510" url="https://pl.wikipedia.org/wiki?curid=1027510" title="Żangakorgan">
Żangakorgan

Żangakorgan (hist. "Janykurgan"; ros. "Żanakorgan") – wieś w Kazachstanie; w obwodzie kyzyłordyńskim; 21 700 mieszkańców (2006). Przemysł spożywczy, włókienniczy.

</doc>
<doc id="1027511" url="https://pl.wikipedia.org/wiki?curid=1027511" title="Aleksandra Engelhardt">
Aleksandra Engelhardt



</doc>
<doc id="1027513" url="https://pl.wikipedia.org/wiki?curid=1027513" title="Michał Witwicki">
Michał Witwicki

Michał Witwicki ps. „Ludwik” (ur. 22 lipca 1921 we Lwowie, zm. 10 lipca 2007) – polski architekt i konserwator zabytków, autor wielu publikacji o tematyce ochrony zabytków architektury i krajobrazu kulturalnego oraz ich ekspozycji. Członek Rządowej Międzyresortowej Komisji do Spraw Rewaloryzacji Miast i Zespołów Staromiejskich. Badacz genealogii swojego rodu.
Życiorys.
Urodził się jako syn Tadeusza Witwickiego, wizytatora szkół, członka znanego rodu Witwickich, oraz wnuczki malarza Wojciecha Gersona. Stryjem Michała Witwickiego był pionier psychologii w Polsce, Władysław Witwicki, a bratem stryjecznym – architekt Janusz Witwicki, twórca Panoramy Plastycznej Dawnego Lwowa. Był uczniem III Gimnazjum im. Króla Stefana Batorego we Lwowie, kolegą szkolnym Zdzisława Żygulskiego.
Po wybuchu II wojny światowej we wrześniu 1939 uczestniczył w 6-dniowych walkach w obronie Lwowa, jako członek ochotniczego oddziału dowodzonego przez gen. Mariana Januszajtisa-Żegotę. Jako żołnierz AK Zgrupowania Chrobry II uczestniczył w powstaniu warszawskim. Po jego upadku udał się pieszo do granicy holenderskiej (niemalże 900 km) na spotkanie z narzeczoną, z którą wziął tam ślub.
Był absolwentem Wydziału Architektury Politechniki Warszawskiej (1954), a od 1957 członkiem SARP. Pracował zarówno w kraju, jak i za granicą, między innymi przez 6 lat w Algierii. W Lyonie zajmował się projektowaniem osiedla i zespołu sklepów. W kraju – jako projektant lub współprojektant odbudowy i rozbudowy budynków zabytkowych – odrestaurowywał zamek książąt pomorskich w Darłowie, ratusz w Kożuchowie i pałac w Budziszynie. Był projektantem zagospodarowania centrum Ząbkowic Śląskich. W ostatnich latach działał zawodowo głównie jako rzeczoznawca Ministra Kultury w zakresie konserwacji zabytków architektury i urbanistyki. Został pochowany na cmentarzu Powązkowskim (kwatera 31-4-13/14).

</doc>
<doc id="1027514" url="https://pl.wikipedia.org/wiki?curid=1027514" title="Maska laryngologiczna">
Maska laryngologiczna



</doc>
<doc id="1027515" url="https://pl.wikipedia.org/wiki?curid=1027515" title="Giełda Papierów Wartościowych w Kairze i Aleksandrii">
Giełda Papierów Wartościowych w Kairze i Aleksandrii

Cairo &amp; Alexandria Stock Exchange (w skrócie CASE) – giełda papierów wartościowych w Egipcie; zlokalizowana zarówno w stolicy kraju - Kairze jak i w Aleksandrii.
Giełda powstała w 1888.

</doc>
<doc id="1027517" url="https://pl.wikipedia.org/wiki?curid=1027517" title="Cairo &amp; Alexandria Stock Exchange">
Cairo &amp; Alexandria Stock Exchange



</doc>
<doc id="1027519" url="https://pl.wikipedia.org/wiki?curid=1027519" title="Omar Daf">
Omar Daf

Omar Daf (ur. 12 lutego 1977 w Dakarze) – piłkarz senegalski grający na pozycji bocznego obrońcy. Trener FC Sochaux-Montbéliard. Posiada także obywatelstwo francuskie.
Kariera klubowa.
Daf urodził się w Dakarze i jest wychowankiem klubu US Gorée, ale w wieku 18 lat wyjechał do Europy i najpierw pobierał nauki w belgijskim KVC Westerlo, a następnie w małym francuskim klubie CS Thono. W 1997 roku trafił do FC Sochaux-Montbéliard, w którym występował sporadycznie w Ligue 2 i miał niewielki udział w awansie do ekstraklasy. W pierwszej lidze Francji Daf swój pierwszy mecz rozegrał 25 września 1998, a Sochaux pokonało 1:0 Paris Saint-Germain. W lidze wystąpił jednak tylko w 13 meczach, a jego klub spadł z ligi. W sezonie 1999/2000 Daf był już podstawowym zawodnikiem Sochaux, a w sezonie 2000/2001 wywalczył ponowny awans do Ligue 1. W 2002 roku zespół zajął wysoką jak na beniaminka 8. pozycję w lidze, a w 2003 – 5. i dotarł do finału Pucharu Ligi Francuskiej, w którym uległ AS Monaco 1:4 (Daf nie grał w tym meczu). W sezonie 2003/2004 Omar zadebiutował w Pucharze UEFA oraz wywalczył swoje pierwsze w karierze trofeum, jakim był Puchar Ligi. W kolejnych sezonach Daf grywał jednak coraz mniej, gdyż prześladowały go kontuzje, a w sezonie 2006/2007 ani razu nie pojawił się na boisku i nie miał udziału w zdobyciu przez Sochaux Pucharu Francji.
W 2009 roku Daf odszedł do drugoligowego Stade Brestois 29, z którym wywalczył awans do Ligue 1. W sezonie 2010/2011 zagrał w 28 spotkaniach ligowych. W 2012 roku wrócił do Sochaux, w którego barwach rok później zakończył karierę.
Kariera reprezentacyjna.
W reprezentacji Senegalu Daf zadebiutował w 1998 roku. W 2002 roku został powołany przez selekcjonera Bruno Metsu do kadry na Mistrzostwa Świata 2002. Tam był podstawowym zawodnikiem zespołu tworząc parę bocznych obrońców wraz z Ferdinandem Coly’m i wystąpił najpierw we wszystkich trzech meczach grupowych, a następnie w wygranym 2:1 meczu 1/8 finału ze Szwecją oraz w przegranym 0:1 ćwierćfinale z Turcją.
W swojej karierze Daf występował także w takich turniejach jak: Puchar Narodów Afryki 2004 (Senegal dotarł do ćwierćfinału) oraz Puchar Narodów Afryki 2006 (4. miejsce Senegalczyków). Do 2012 roku w kadrze wystąpił łącznie w 55 spotkaniach.

</doc>
<doc id="1027520" url="https://pl.wikipedia.org/wiki?curid=1027520" title="Rupert Everett">
Rupert Everett

Rupert James Hector Everett (ur. 29 maja 1959 w Norfolk) – angielski aktor, pisarz, piosenkarz i model. 
Rotten Tomatoes i AllMovie określają go „nikczemną mieszanką Cary’ego Granta i Joan Crawford”.
Życiorys.
Wczesne lata.
Urodził się w Norfolk jako młodszy syn Sary (z domu MacLean), pochodzącej ze Szkocji i majora Anthony’ego Michaela Everetta (1921-2009), biznesmena. Dorastał ze starszym bratem Simonem Anthonym Cunninghamem (ur. 1956). W wieku siedmiu lat rozpoczął edukację w Farleigh School przy Ampleforth College w hrabstwie Hampshire, rzymskokatolickiej szkole prowadzonej przez zakon benedyktynów. Mając piętnaście lat został przyjęty do londyńskiej Centralnej Szkoły Mowy i Dramatu (Central School of Speech and Drama), ale po dwóch latach został z niej usunięty za niesubordynację. Jako siedemnastolatek rozpoczął praktykę aktorską w szkockim Citizen Theatre w Glasgow, z którym podróżował po Wielkiej Brytanii, występując w przedstawieniach takich jak "Don Juan" i "Dom złamanych serc" ("Heartbreak House") G. B. Shawa. Dorabiał także jako męska prostytutka.
Kariera.
Na małym ekranie pojawił się po raz pierwszy w telewizyjnym dramacie Agathy Christie "Męstwo Edwarda Robinsona" ("The Manhood of Edward Robinson", 1981). W 1983 odniósł sukces w spektaklu Juliana Mitchella "Inny kraj" ("Another Country") z Kennethem Branaghem na londyńskiej scenie West End. Po debiucie na dużym ekranie w kryminale romantycznym "Prawdziwe życie" ("Real Life", 1984) z sukcesem powtórzył sceniczną kreację homoseksualnego sowieckiego szpiega, który stał się wrogiem swojej ojczyzny w melodramacie "Inny kraj" ("Another Country", 1984), zdobywając nominację do nagrody Brytyjskiej Akademii Filmowej (BAFTA). W filmie telewizyjnym NBC "Księżniczka Daisy" ("Princess Daisy", 1983) zagrał mroczną postać Rama Valenskiego, brata kazirodczo zakochanego w swojej siostrze. Zebrał znakomite recenzje za rolę pochodzącego z wyższych sfer kochanka kelnerki w nocnym klubie w biograficznym dramacie kryminalnym "Taniec z nieznajomym" ("Dance with a Stranger", 1985). Na planie dramatu "Solo dla dwojga" ("Duet for One", 1986)) spotkał się z Julie Andrews. Wydarzeniem była jego rola tajemniczego przybysza w ekranizacji powieści Gabriela Garcíi Márqueza "Kronika zapowiedzianej śmierci" ("Cronaca di una morte annunciata", 1987) z Ornellą Muti, ciesząca się powodzeniem w Ameryce Łacińskiej i Europie. Kontrowersje wzbudził dramat muzyczny rozgrywający się w środowisku muzyków rocka "Ogniste serca" ("Hearts of Fire", 1987), gdzie zagrał Jamesa Colta, rywala Billy’ego Parkera (Bob Dylan).
W 1989 przeprowadził się do Paryża, gdzie publicznie potwierdził swoją orientację homoseksualną. Napisał dwie powieści – "Hello, Darling, Are You Working?" (1989) i "The Hairdressers of St. Tropez" (1995). Pracował także jako model w Mediolanie. Przyjął rolę Colina we włosko-brytyjskim dreszczowcu psychologicznym Paula Schradera "Pociecha od obcych" ("The Comfort of Strangers", 1990), prezentowanym na 43. Festiwalu Filmowym w Cannes, na podstawie powieści Iana McEwana "Ukojenie" u boku Christophera Walkena, Natashy Richardson i Helen Mirren.
Był na okładkach magazynów: „Blitz” (grudzień 1984-styczeń 1985), „Time Out” (w czerwcu 1997), „The Advocate” (w styczniu 1998), „Vanity Fair” (w marcu 2000), „Attitude” (we wrześniu 2002), „Evening Standard” (w sierpniu 2004), „L’Uomo Vogue” (w grudniu 2017) i „Entertainment Weekly” (w lutym 2019).
Rola Francesco Dellamorte w komedii fantasy "Dellamorte Dellamore" (1994) przyniosła mu nagrodę na festiwalach filmowych w Porto w Portugalii i Maladze w Hiszpanii. Prezentował potem na ekranie swoje możliwości aktorskie w dramacie historycznym "Szaleństwo króla Jerzego" ("The Madness of King George", 1994) w roli Księcia Walii Jerzego IV Hanowerskiego oraz w komedii Roberta Altmana "Prêt-à-Porter" ("Prêt-à-Porter", 1994). 
Podbił Hollywood kreacją homoseksualnego przyjaciela głównej bohaterki, który tańczy w zachodzie słońca z Julią Roberts na weselu w komedii romantycznej "Mój chłopak się żeni" ("My Best Friend's Wedding", 1997). Za rolę został uhonorowany nagrodą krytyków w Londynie i na Florydzie, Blockbuster Entertainment Award, American Comedy Award oraz nagrodą Satelity i zdobył nominację do nagrody Złotego Globu i MTV Movie Award. Zachwycił widzów i krytyków także w filmach kostiumowych – "Zakochany Szekspir" ("Shakespeare in Love", 1998), "Mąż idealny" ("An Ideal Husband", 1999) na podstawie sztuki Oscara Wilde’a, jako kobieciarz i niestrudzony bywalec przyjęć lord Arthur Goring (kolejna nominacja do nagrody Złotego Globu), "Sen nocy letniej" ("A Midsummer Night's Dream", 1999) na podstawie sztuki Williama Szekspira. W 1999 otrzymał nagrodę kanału telewizji kablowej VH1 dla najmodniejszej męskiej gwiazdy.
Karierę na ekranie kontynuował w filmach: "Zabić króla" ("To Kill a King", 2003) w roli Karola I Stuarta, "Królowa sceny" ("Stage Beauty", 2004) jako Karol II Stuart oraz miniserialu "Niebezpieczne związki" ("Les Liaisons dangereuses", 2003) na podstawie powieści Choderlosa de Laclosa w roli wicehrabiego Sébastiena de Valmonta. Za rolę geja-architekta krajobrazu i najlepszego przyjaciela instruktorki jogi w komedii "Układ prawie idealny" ("The Next Best Thing", 2000) był nominowany w duecie z Madonną do antynagrody Złotej Maliny.
W 1987 ukazała się jego autorska płyta "Generation of Loneliness" (pol. "Pokolenie samotności)", do której napisał muzykę i słowa. Wziął także udział w nagraniu utworu i teledysku Madonny „American Pie” (2000), śpiewając w chórkach. Na płycie Robbie’ego Williamsa pt. "Swing When You’re Winning" (2001) znalazła się piosenka pt. „They Can’t Take that Away from Me”, którą zaśpiewał w duecie z Williamsem.
Był narratorem filmu dokumentalnego "Paragraf 175" ("Paragraph 175", 2003), opisującego prześladowania homoseksualistów w okresie nazizmu. Zajmuje się także dubbingiem. Użyczył swojego głosu Księciu z Bajki w filmach animowanych "Shrek 2" (2004) i "Shrek Trzeci" ("Shrek the Third", 2007). Mówił też rolę lisa w filmie fantasy "" ("The Chronicles of Narnia: The Lion, the Witch and the Wardrobe", 2005). 
Występował na Broadwayu jako Charles w farsie Noëla Cowarda "Blithe Spirit" (2009) i George w sztuce Edwarda Albeego "Kto się boi Virginii Woolf?" (2020) w reż. Joe Mantello z Laurie Metcalf. W 2013 za rolę Oscara Wilde’a w przedstawieniu Davida Hare’a "Pocałunek Judasza" z Calem MacAninchem otrzymał nagrodę WhatsOnStage i był nominowany do Laurence Olivier Award; w 2016 produkcja grana była w Ameryce Północnej przez siedem tygodni w Toronto i pięć tygodni w Brooklyn Academy of Music w Nowym Jorku. W 2020 wystąpił w tytułowej roli w sztuce Czechowa "Wujaszek Wania".
Jego debiutem reżyserskim był dramat biograficzny Oscara Wilde’a "Szczęśliwy książę" ("The Happy Prince", 2018).

</doc>
<doc id="1027521" url="https://pl.wikipedia.org/wiki?curid=1027521" title="Jean Bauhin">
Jean Bauhin

Jean Bauhin (lub Johann Bauhin) (ur. 12 grudnia 1541 w Bazylei, zm. 26 października 1612 w Montbéliard) – francuskiego pochodzenia szwajcarski naturalista-botanik i herbarysta, brat Gasparda Bauhina.
Życiorys.
Był synem lekarza, który opuścił Francję by przyjąć religię reformowaną. Studiował botanikę w Tybindze pod kierunkiem L. Fuchsa, a następnie w Zurychu pod kierunkiem K. Gesnera. Później wyjechał do Italii, gdzie uczęszczał na wykłady U. Aldrovandiego w Bolonii, a stamtąd do Montpellier, by studiować u boku G. Rondeleta. W Lyonie poznał J. Daléchampsa, który przez pewien czas pomagał mu w badaniach botanicznych.
J. Bauhin był, jak ojciec, ewangelikiem. By uniknąć prześladowań religijnych, jakie wzmogły się w tym czasie we Francji, musiał ponownie schronić się w Szwajcarii. Przez pewien czas towarzyszył K. Gesnerowi w jego podróżach botanicznych po Szwajcarii, po czym osiadł w Bazylei, gdzie podjął praktykę lekarską. W 1566 r. został profesorem retoryki na miejscowym uniwersytecie.
W 1570 r. J. Bauhin przyjął posadę lekarza na dworze księcia Wirtemberga w Montbéliard, gdzie przebywał już do śmierci. Podobnie jak nadworni medycy innych możnowładców, miał jednocześnie w swej pieczy „Les Grands Jardins” – miejscowy ogród botaniczny, trzeci co do daty powstania w Europie. Bauhin znacznie rozbudował ogród, sprowadzając doń wiele nowych roślin, w tym zwłaszcza egzotycznych (m.in. rozwinął w nim uprawę ziemniaków). To właśnie w tym czasie, posiłkując się obserwacjami poczynionymi w ogrodach Wirtembergów, zestawił materiały do swoich dwóch wielkich dzieł botanicznych, które jednak ukazały się drukiem dopiero po jego śmierci.
Dzieła.
W 1591 r. opublikował „Godne uwagi dzieje wścieklizny u wilków, jaka miała miejsce w roku 1590, wraz ze środkami zapobiegającymi wściekliźnie, które przychodzi stosować po ugryzieniu przez wilki, psy i inne zarażone dzikie stworzenia” ("Histoire notable de la rage des loups" (...)). W 1593 r. wydał „Traktat o bezskrzydłych zwierzętach, które szkodzą swoimi ukłuciami lub ugryzieniami, ze sposobami pomocy” ("Traité des animauls sans aisles, qui nuisent" (...)).
W 1594 r. Bauhin opublikował swoją korespondencję z K. Gesnerem, który bardzo wysoko cenił wiedzę i dokonania przyrodnika z Montbéliard. Wraz ze swym bratem Gaspardem wydał również oryginalną „De plantis a divis santisque nomen habentibus” – książkę o roślinach, noszących imiona świętych.
W 1601 r., wraz z dwoma innymi autorami, opublikował „Historię cudownych zdarzeń, jakie uzdrawiające źródło, znajdujące się w wiosce Lougres, uczyniło dla wyleczenia wielu chorób w 1601 roku” ("L’Histoire des merveilleux effets qu’une salubre fontaine" (...)) – wyniki badań wody z Lougres, której lecznicze właściwości były stwierdzone w wielu przypadkach.
Już po śmierci Bauhina, w 1619 r. ukazała się drukiem jego „Historiae plantarum generalis novae et absolutae Prodomus”. Natomiast najważniejsze dzieło jego życia, „Historia plantarum universalis” (3 tomy in-folio), wydane zostało dopiero w Yverdon-les-Bains w latach 1650-1651. Zawierało ono opisy ponad 5000 gatunków roślin oraz ponad 3500 ilustracji, w większości zaczerpniętych z dzieł L. Fuchsa. Jeszcze w XIX w. stanowiło ono autorytatywne źródło informacji o świecie roślin.

</doc>
<doc id="1027522" url="https://pl.wikipedia.org/wiki?curid=1027522" title="Explorer I">
Explorer I



</doc>
<doc id="1027523" url="https://pl.wikipedia.org/wiki?curid=1027523" title="Maksilektomia">
Maksilektomia



</doc>
<doc id="1027525" url="https://pl.wikipedia.org/wiki?curid=1027525" title="Klucz płaski">
Klucz płaski

Klucz płaski – narzędzie służące do dokręcania i odkręcania nakrętek i śrub, najczęściej o łbach 6-kątnych. Wśród najczęściej spotykanych kluczy istnieją dwie klasyfikacje: metryczna i calowa. W systemie metrycznym rozmiar klucza odpowiada odległości między szczękami w milimetrach, w systemie calowym odległość ta podawana jest w calach.

</doc>
<doc id="1027526" url="https://pl.wikipedia.org/wiki?curid=1027526" title="Grabowo (powiat kołobrzeski)">
Grabowo (powiat kołobrzeski)

Grabowo (niem. "Stubbenberg") – niezamieszkała osada w Polsce położona w województwie zachodniopomorskim, w powiecie kołobrzeskim, w gminie Siemyśl. Miejscowość wchodziła w skład sołectwa Niemierze.
Przysiółek założono w poł. XIX w. jako kolonię wsi Niemierze, będącej wówczas własnością miasta Kołobrzegu. Został zlikwidowany po 1945 r.

</doc>
<doc id="1027528" url="https://pl.wikipedia.org/wiki?curid=1027528" title="Bolszaja Ussurka">
Bolszaja Ussurka

Bolszaja Ussurka () – rzeka na Dalekim Wschodzie Rosji, w Kraju Nadmorskim. Jeden z największych dopływów Ussuri. Dawniej nosiła nazwę Iman ().
Długość – 440 km, powierzchnia dorzecza – 29 600 km². Źródła rzeki znajdują się w górach fałdowych Sichote-Aliń, w okolicach miasta Dalnierieczensk.
Dopływy Bolszej Ussurki:

</doc>
<doc id="1027529" url="https://pl.wikipedia.org/wiki?curid=1027529" title="Aplikacja adwokacka">
Aplikacja adwokacka

Aplikacja adwokacka – przygotowuje aplikantów adwokackich do wszechstronnego i należytego wykonywania zawodu adwokata. Aplikantem adwokackim może zostać wyłącznie osoba posiadająca stopień zawodowy magistra prawa, bądź absolwent studiów prawniczych realizowanych za granicą, które uznane zostały w Rzeczypospolitej Polskiej. Ponadto aplikant adwokacki musi być nieskazitelnego charakteru i swym dotychczasowym zachowaniem musi dawać rękojmię prawidłowego wykonywania zawodu adwokata. Nabór na aplikację adwokacką przeprowadza się w drodze egzaminu wstępnego, który przeprowadzany jest przez ministra sprawiedliwości.
Prawo polskie.
Sytuację prawną aplikantów kształtują przepisy art. 75–79 ustawy z dnia 26 maja 1982 roku Prawo o adwokaturze, a także uchwalony przez Naczelną Radę Adwokacką "Regulamin aplikacji adwokackiej".
Aplikację adwokacką może odbywać osoba, która ukończyła wyższe studia prawnicze w Polsce i uzyskała tytuł magistra, bądź ukończyła studia prawnicze za granicą uznane w RP. Aby rozpocząć aplikację, należy uzyskać pozytywny wynik z państwowego egzaminu, który organizuje Ministerstwo Sprawiedliwości.
Po sześciu miesiącach aplikacji adwokackiej aplikant adwokacki może zastępować adwokata przed sądami, organami ścigania, organami państwowymi, samorządowymi i innymi instytucjami, z wyjątkiem Sądu Najwyższego, Naczelnego Sądu Administracyjnego, Trybunału Konstytucyjnego i Trybunału Stanu. Po roku i sześciu miesiącach aplikacji może także zastępować adwokata przed innymi sądami, z wyjątkiem Sądu Najwyższego i Naczelnego Sądu Administracyjnego oraz Trybunału Konstytucyjnego i Trybunału Stanu.
Szkolenie trwa trzy lata. Korporacja adwokacka nakłada na aplikanta obowiązek odbywania aplikacji pod kierunkiem patrona, czyli adwokata, który wyraził pisemną gotowość do bycia patronem, jest niekarany dyscyplinarnie, z minimum 5-letnim stażem (wyjątkowo – za pozwoleniem dziekana okręgowej rady adwokackiej – także z 3-letnim stażem). Po aplikacji adwokackiej można podejść do egzaminu adwokackiego, który składany jest przed komisją powoływaną spośród przedstawicieli ministra sprawiedliwości i samorządu zawodowego. Aplikacja jest odpłatna. Wysokość opłaty rocznej za aplikację adwokacką jest określana przez Rozporządzenie Ministra Sprawiedliwości i nie może przekroczyć 6-krotności minimalnego wynagrodzenia.

</doc>
<doc id="1027532" url="https://pl.wikipedia.org/wiki?curid=1027532" title="Związek Zawodowy Maszynistów Kolejowych w Polsce">
Związek Zawodowy Maszynistów Kolejowych w Polsce

Związek Zawodowy Maszynistów Kolejowych w Polsce – związek zawodowy zrzeszający pracowników następujących spółek grupy PKP S.A.:
oraz spółek które wystąpiły z grupy PKP:
Historia.
Związek wyodrębnił się ze struktur Związku Zawodowego Kolejarzy. W okresie międzywojennym współpracował z kierownictwem ruchu politycznego Narodowej Demokracji, jak też był zrzeszony w Związku Stowarzyszeń Zawodowych (1929-1934), w Centralnej Komisji Porozumiewawczej Związków Zawodowych Pracowników Państwowych (C.K.P.) oraz w Międzynarodowej Federacji Transportowców w Amsterdamie (1929-1934). Ówcześnie był określany jako organizacja prorządowa. Od 1992 jest członkiem Europejskiej Federacji Maszynistów ("Autonomen Lokomotivführer-Gewerkschaften Europas" – ALE), od 2010 z siedzibą w Madrycie. Od 2006 funkcję jej wiceprezydenta pełni Leszek Miętek. Związek jest też jednym z członków założycieli Konfederacji Kolejowych Związków Zawodowych, z siedzibą w Warszawie, która przystąpiła do Ogólnopolskiego Porozumienia Związków Zawodowych, w którym Leszek Miętek pełni funkcję członka Prezydium.
Przed wyborami parlamentarnymi w 2005 związek zawarł porozumienie wyborcze z Samoobroną RP.
Media.
Od 1920 organem prasowym związku było pismo pt Maszynista, mieś. (1920-1926, 1932-1939), dwutyg. (1926-1931), z redakcją do 1922 w Krakowie, a następnie w Warszawie. W okresie międzywojennym ukazywała się też mieś. Technika Parowozowa. Od 2001 organem jest periodyk pt Głos Maszynisty z siedzibą redakcji w Warszawie, od 2005 mies.

</doc>
<doc id="1027533" url="https://pl.wikipedia.org/wiki?curid=1027533" title="Koleśnica">
Koleśnica

Koleśnica (inna nazwy; koleśnie, przodek pługa) – dwukołowy wózek z kabłąkiem z poprzeczką o regulowanej wysokości wyposażoną w siodełko na którym wspiera się grządziel pługa, radła, wyorywacza buraków, i innych tego typu narzędzi. Koleśnica wyposażona też jest w zaczepy łańcuchowe ciągnące narzędzie oraz krótki dyszel z hakiem do zaczepienia uprzęży konia ciągnącego pług.
Koleśnicą nazywa się także przednią część pługa koleśnego zawierającą koła wraz z mechanizmami do regulacji położenia kół umożliwiające pracę pługa na ustalonej głębokości i pochyleniu.

</doc>
<doc id="1027538" url="https://pl.wikipedia.org/wiki?curid=1027538" title="Browar BrowArmia">
Browar BrowArmia



</doc>
<doc id="1027540" url="https://pl.wikipedia.org/wiki?curid=1027540" title="John Burdett">
John Burdett

John Burdett (ur. 24 lipca 1954 w Southampton) - angielski powieściopisarz. 
Z wykształcenia prawnik. Przez dwanaście lat pracował w Hongkongu. Zauroczony orientalnym klimatem, postanowił porzucić swój zawód i w pełni skupić się na pisaniu. Kilka lat temu przeprowadził się do Bangkoku, w którym mieszka do dziś.
Do tej pory opublikował sześć powieści, z czego trzy ukazały się w Polsce: 
Na podstawie dwóch pierwszych książek powstają filmy telewizyjne, a prawa filmowe do "Bangkoku 8" sprzedano za milion dolarów.

</doc>
<doc id="1027541" url="https://pl.wikipedia.org/wiki?curid=1027541" title="Jug">
Jug

Jug (ros. Юг) – rzeka na północy europejskiej części Rosji po połączeniu z Suchoną tworzy Dwinę. Źródła w Uwałach Północnych. Nazwa pochodzi z języka fińskich mieszkańców jej dorzecza i oznacza rzekę (fin. "joki").

</doc>
<doc id="1027543" url="https://pl.wikipedia.org/wiki?curid=1027543" title="Wyższa Szkoła Handlu i Finansów Międzynarodowych im. Fryderyka Skarbka w Warszawie">
Wyższa Szkoła Handlu i Finansów Międzynarodowych im. Fryderyka Skarbka w Warszawie

Wyższa Szkoła Handlu i Finansów Międzynarodowych im. Fryderyka Skarbka w likwidacji w Warszawie – była uczelnia niepubliczna założona w 1995 roku przez Międzynarodową Szkołę Handlu.
Kierunki kształcenia.
WSHiFM miała uprawnienia do kształcenia na kierunkach:
Studia MBA.
"Międzyuczelniany Instytut Języków Obcych" prowadzi kursy językowe: angielskiego, niemieckiego, francuskiego, hiszpańskiego, włoskiego, rosyjskiego, arabskiego, hindi, chińskiego i japońskiego.

</doc>
<doc id="1027544" url="https://pl.wikipedia.org/wiki?curid=1027544" title="Bitwa pod Hanau">
Bitwa pod Hanau

Bitwa pod Hanau – starcie zbrojne, które miało miejsce 30–31 października 1813 podczas wojen napoleońskich.
Bitwa stoczona została w pobliżu miasta Hanau w Niemczech (Hesja). Było to dwudniowe starcie pomiędzy siłami francuskiej Wielkiej Armii pod osobistym dowództwem cesarza Napoleona Bonaparte a siłami bawarskimi i austriackimi pod komendą gen. Karla Philippa von Wredego.
Bitwa uważana jest za przykład sztuki dowodzenia Napoleona, który dysponując trzykrotnie mniejszymi siłami zwyciężył przy znacznie niższych stratach własnych i osiągnął wyznaczony cel, którym było odblokowanie strategicznej drogi odwrotu w kierunku na Frankfurt nad Menem i Moguncję.
W bitwie pod Hanau wsławił się polski szwadron dowodzony przez majora Dominika Hieronima Radziwiłła, który w wyniku ran odniesionych w tej bitwie zmarł w Lauterecken (Nadrenia-Palatynat) 11 listopada 1813 r.
Wstęp.
Bawaria, były francuski sojusznik, przystąpiła do szóstej koalicji na mocy traktatu w Ried, który zawarty został tuż przez bitwą pod Lipskiem. Skutkiem poniesionej klęski armia napoleońska wycofywała się przez Erfurt do Frankfurtu nad Menem w celu przekroczenia Renu pod Moguncją. Napoleon prowadził odwrót z dużym powodzeniem. Jednak w końcu października Wielka Armia ("La Grande Armée") była coraz bardziej zdezorganizowana, w wyniku czego podążała za nią rosnąca rzesza maruderów.
Sprzymierzeni ścigali Francuzów kilkoma kolumnami, chcąc zniszczyć wojska napoleońskie jeszcze przed osiągnięciem Renu. Najbliżej Francuzów była dowodzona przez Wredego armia bawarsko-austriacka (52 000 żołnierzy i 134 działa) która, by zagrodzić Francuzom drogę odwrotu, posuwała się na północ od strony Dunaju do Frankonii. Po nieudanej próbie opanowania Würzburga Wrede ruszył na Hanau, by zagrodzić Francuzom marsz na Frankfurt.
Wojska Wredego dotarły pod Hanau przed Francuzami, blokując Napoleonowi drogę do Frankfurtu. Sądząc jednak, że główne siły francuskie wycofują się leżącą nieco na północ drogą prowadzącą do Koblencji, Wrede oczekiwał, że zmierzy się jedynie z grupą 20 000 żołnierzy osłaniających skrzydło Wielkiej Armii. Z tego powodu część swych sił zostawił z tyłu, a część skierował na Frankfurt, dlatego pod Hanau miał jedynie 30 000 żołnierzy. Napoleon, który w rzeczywistości miał tylko 16 000 żołnierzy i 70 dział, zamierzał przebić się przez oddziały Wredego i otworzyć sobie drogę na Frankfurt.
Bitwa.
Wrede, po udanych potyczkach z oddziałami francuskimi, 30 października rozwinął swą armię naprzeciw głównych sił francuskich. Centrum umieścił przed rzeką Kinzig, natomiast prawe skrzydło armii austriacko-bawarskiej znalazło się na południu, przy czym jego część oddzielona była od reszty sił rzeką Kinzig. Komunikację położonej na drugim brzegu części prawego skrzydła z głównymi siłami zapewniał most.
W skład sił Napoleona wchodziła piechota marszałka MacDonalda i jazda generała Sébastianiego. Z uwagi na gęste lasy leżące na wschód od pozycji armii Wredego, Francuzi mogli niezauważeni podejść blisko pozycji nieprzyjaciela. Pomimo znacznej różnicy sił Napoleon zdecydował się zaatakować blokujących drogi odwrotu Austriaków i Bawarczyków. W środku dnia marszałek Victor razem z MacDonaldem oczyścili lasy znajdujące się przed stanowiskami armii Wredego z oddziałów nieprzyjacielskich. Wkrótce potem generał Antoine Drouot natrafił na ścieżkę leśną prowadzącą w kierunku lewego skrzydła armii Wredego, która pozwalała na transport artylerii. Trzy godziny później grenadierzy Starej Gwardii oczyścili przedpole z oddziałów wroga, dzięki czemu Drouot przy wsparciu kawalerii Starej Gwardii i Sébastianiego mógł rozlokować 50 dział.
Artyleria Drouota szybko uciszyła 28 dział armii Wredego. Następnie do ataku ruszyła francuska kawaleria i zepchnęła kawalerię Wredego na lewe skrzydło austriacko-bawarskiej armii, a po rozbiciu lewego skrzydła uderzyła na centrum armii Wredego. Centrum austriacko-bawarskie zaczęło się cofać i, próbując uniknąć zepchnięcia do rzeki Kinzig, poniosło znaczne straty. Na prawym skrzydle armii Wredego część jego sił próbowała przedostać się przez most, by wspomóc znajdujące się w trudnym położeniu wojska w centrum, jednak z powodu tłoku wielu żołnierzy potonęło w rzece. Wredemu udało się w końcu zebrać swe siły i utworzyć linię obronną ciągnącą się od mostu "Lamboy"-"Brücke" do miasta Hanau.
Pod osłoną nocy sprzymierzeni opuścili Hanau. Następnego dnia wojska francuskie opanowały miasto przy niewielkim oporze. Napoleon nie próbował ścigać armii Wredego, zadowolony z tego, że droga odwrotu na Frankfurt została ponownie otwarta. Wojska francuskie mogły teraz bez przeszkód kontynuować odwrót, choć 31 października Austriacy bez powodzenia próbowali jeszcze zniszczyć tylną straż wycofujących się Francuzów.
Po bitwie.
Armia Wredego straciła w bitwie 9000 żołnierzy, znacznie więcej od sił Napoleona. To efektowne francuskie zwycięstwo niwelowało jednak tylko częściowo ogólne straty, jakie wycofujące się wojska francuskie poniosły ze strony sprzymierzonych. W okresie tuż przed bitwą i w czasie bitwy (czyli od 28 października do 31 października) około 10 000 francuskich maruderów dostało się do niewoli. Armia francuska dotarła do Frankfurtu 2 listopada, będąc już bardzo blisko swej stosunkowo bezpiecznej bazy w Moguncji.

</doc>
<doc id="1027546" url="https://pl.wikipedia.org/wiki?curid=1027546" title="Chałupki Grzymalskie">
Chałupki Grzymalskie



</doc>
<doc id="1027547" url="https://pl.wikipedia.org/wiki?curid=1027547" title="Numbers from the Beast">
Numbers from the Beast



</doc>
<doc id="1027549" url="https://pl.wikipedia.org/wiki?curid=1027549" title="Chałupki Sieczkowskie">
Chałupki Sieczkowskie



</doc>
<doc id="1027552" url="https://pl.wikipedia.org/wiki?curid=1027552" title="Puchar Polski kobiet w piłce nożnej 2005/06, grupa śląska">
Puchar Polski kobiet w piłce nożnej 2005/06, grupa śląska

Puchar Polski kobiet w piłce nożnej w sezonie 2005/06, grupa: śląska
I runda – 24 sierpnia 2005
"Wszystkie pozostałe zespoły awansowały dalej bez gry."
II runda – 21 września 2005
Finał – 19 października 2005 Żywiec

</doc>
<doc id="1027553" url="https://pl.wikipedia.org/wiki?curid=1027553" title="Paweł Wolak">
Paweł Wolak

Paweł Wolak (ur. 26 września 1981 w Dębicy) – polski bokser z amerykańskim paszportem.
Życiorys.
Od 1991 roku na stałe mieszka w stanie New Jersey. Nosi przydomek „Wściekły Byk”, którym niegdyś zwano Jake’a LaMottę. Amatorsko boksował od 18 roku życia. Brał udział w eliminacjach olimpijskich, jednak z braku obywatelstwa amerykańskiego został zdyskwalifikowany po wygranym pojedynku. Na zawodowstwo przeszedł w 2004 roku. Od sierpnia 2008 trenował pod okiem Dona Saxby'ego. Do lutego 2011 łączył boks zawodowy z pracą na budowie. 
Styl walki Wolaka polegał na wywieraniu ciągłej presji na przeciwniku, przy jednoczesnym odbieraniu dużej ilości ciosów.
12 marca 2011 roku w MGM Grand w Las Vegas pokonał w 6. rundzie przez TKO byłego mistrza świata WBA Jurija Formana. 15 lipca 2011 po dziesięciu zaciętych rundach zremisował z Delvinem Rodriguezem. 3 grudnia 2011 doszło do rewanżu. Po kolejnej emocjonującej walce Wolak przegrał przez jednogłośną decyzję, doznając drugiej porażki w karierze (stawką pojedynku był mało znaczący pas IBA Intercontinental). Po tej porażce, 7 grudnia 2011 ogłosił zakończenie bokserskiej kariery.
W czerwcu 2012 roku, podczas ceremonii wręczenia mu przez Amerykański Związek Dziennikarzy Bokserskich wyróżnienia za walkę roku (tytuł ten przyznano pierwszemu pojedynkowi z Rodriguezem) Wolak ogłosił, że od kilku miesięcy przygotowuje się do debiutu w mieszanych sztukach walki. W 2013 podjął też pracę zawodową w więzieniu Rikers Island w Nowym Jorku.
Osiągnięcia.
Boks amatorski:
Boks zawodowy:

</doc>
<doc id="1027554" url="https://pl.wikipedia.org/wiki?curid=1027554" title="HaFraBa">
HaFraBa

HaFraBa e. V. (skrót od niem. "Verein zur Vorbereitung der Autostraße Hansestädte–Frankfurt–Basel") – skrótowe oznaczenie „Związku dla przygotowania autostrady "Miasta Hanzy – Frankfurt – Bazylea"”. HaFraBa stało się pierwszym dużym projektem autostradowym w Niemczech.
Związek został założony przez drogowe przedsiębiorstwa budowlane 6 listopada 1926 roku jako " Związek budowy trasy dla szybkiego ruchu samochodowego z Hamburga przez Frankfurt nad Menem do Bazylei". Jego projekty zakładały połączenie autostradowe z Hamburga przez Kassel i Frankfurt nad Menem do Bazylei (i potem dalej przez Szwajcarię do Genui). Zaplanowana wówczas trasa pokrywa się w zasadzie w swoim przebiegu z dzisiejszą A5 i północną częścią A7.
31 maja 1928 roku nazwę związku zmieniono na „Związek dla przygotowania autostrady "Miasta Hanzy – Frankfurt – Bazylea"” między innymi po to, aby powiązać wzajemnie planem miasta hanzeatyckie Bremy i Lubekę – przy tym pozostawiono pasujący jednocześnie skrót HaFraBa.
Gdy państwowe przedsiębiorstwa użyteczności publicznej nie uznały konieczności projektu, pomyślano o finansowaniu inwestycji poprzez system poboru opłat. Szczegółowe wyliczenia postulowały następujące ceny:
Projekt ten spotkał się jednak z odrzuceniem ze strony narodowych socjalistów. Po przejęciu władzy przez Hitlera plany zostały również częściowo przejęte, a nazwę związku zmieniono na "„Towarzystwo dla przygotowania autostrad Rzeszy”".

</doc>
<doc id="1027555" url="https://pl.wikipedia.org/wiki?curid=1027555" title="Autostrada A30 (Niemcy)">
Autostrada A30 (Niemcy)

Autostrada federalna A30 (niem. "Bundesautobahn 30 (BAB 30)" także "Autobahn 30 (A30)") – autostrada w Niemczech przebiegająca z zachodu na wschód, począwszy od holenderskiej granicy, gdzie łączy się z holenderską autostradą A1. "A30" jest częścią połączenia drogowego na trasie Berlin – Amsterdam. Jest także połączeniem z Hanoweru do Osnabrück, Münster i Holandii.
Autostrada na całej długości jest częścią trasy europejskiej E30.
Przebieg trasy.
W swoim biegu na wschód "A30" łączy się z "A31", mija miasto Rheine i przed Osnabrück krzyżuje się z autostradami "A1" i "A33", skąd istnieją połączenia na północ w kierunku Bremy (A1) i na południe w kierunku Münster (A1) oraz na Bielefeld (A33). Około 50 km dalej na wschód "A30" kończy się w miejscowości Bad Oeynhausen, gdzie przechodzi w krajową B61, która biegnie przez centrum tego uzdrowiska. Za miastem jest jeszcze 1 kilometr autostrady, prowadzącej do autostrady "A2". Tam "A30" się kończy i przechodzi w B514.
Zamknięcie istniejącej w "Bad Oeynhausen" „luki” planuje się już od dziesięcioleci, jednak z powodu sporu o przebieg północnej obwodnicy średnicowej, obiegającej miasto od północy, do dziś tego nie zrobiono. "Bad Oeynhausen" jest jedynym miastem uzdrowiskowym, przez centrum którego prowadzi cały ruch silnie uczęszczanej autostrady.
12 stycznia 2007 roku władze miasta okręgowego Detmold wydały ostateczne decyzje w sprawie przyjęcia planu budowy dla ostatniego odcinka "A30". Na zaplanowanej tutaj prawie 10-kilometrowej długości trasie będą dwa nowe węzły, 28 mostów i jeden tunel a całość ma zostać oddana do ruchu w 2010 roku. Inicjatywa społeczna, która sprzeciwiała się budowie wniosła nawet skargę wraz z podaniem o udzielenie ochrony prawnej sprzeciwu do sądu krajowego i dopiero po zmianie ustawy w grudniu 2006 roku sąd ostatniej instancji uznał zgodność projektu autostradowego z ustawą i projektem sieci autostrad. Początek prac budowlanych nastąpił we wrześniu 2008 roku, po tym, gdy sąd krajowy oddalił skargę inicjatywy społecznej. Autostrada ma być gotowa w pierwszej połowie 2014.
Historia.
Pierwsze planowania przywodzą z pamięci rok 1933, kiedy to razem z Holandią planowano budowę autostrady międzynarodowej, biegnącej przez Oldenzaal, Bad Bentheim, Schüttorf i Rheine. Plany sieci dla autostrady Rzeszy zawierały w latach 1938–1940 odcinek biegnący na północ od "Rheine", a na południe od "Osnabrück" i łączący się na obszarze "Herford/Bielefeld" z dzisiejszą "A2".
Wcześniejsze planowania zakładały poprowadzenie "A30" wzdłuż drogi B65 do Hanoweru, z ewentualnym przedłużeniem do Brunszwiku (Braunschweig). Plany te jednak zarzucono. Zarówno obwodnica średnicowa miasta Stadthagen i południowa obwodnica Minden, leżąca na trasie drogi "B65", jak i części planowanego węzła w Laatzen, które służy obecnie jako plac na okolicznościowe uroczystości wskazują wyraźnie na swoje wcześniejsze planowanie. Na obszarze omawianego placu, podczas budowy trasy szybkiej kolei ("Hanower-Würzburg") dla Deutsche Bahn, wybudowano nawet most kolejowy nad mającą przechodzić tu autostradą. Jest on jednak wykorzystywany jako połączenie między placem a drogą dla pieszych i rowerów.

</doc>
<doc id="1027556" url="https://pl.wikipedia.org/wiki?curid=1027556" title="Autostrada A29 (Niemcy)">
Autostrada A29 (Niemcy)

Autostrada A29 (niem. "Bundesautobahn 29 (BAB 29)" także "Autobahn 29 (A29)") – autostrada w Niemczech przebiegająca od odgałęzienia w węźle autostradowym "Dreieck Ahlhorner Heide" A1 i prowadzi przez Oldenburg do Wilhelmshaven. "A29" ma 93 km długości.
W części południowej "A29", między węzłami "Großenkneten"(nr 19) a "Ahlhorn"(nr 20), do października 2006 roku znajdowało się awaryjne lądowisko. Następnie betonowy pas środkowy został usunięty a jego miejsce zajął pas zieleni.
Na skrzyżowaniu "Oldenburg-Ost", aby zjechać na "A28" można obrać zarówno kierunek Emden / Leer, jak i kierunek "Brema".
Decyzja w sprawie budowy autostrady "A29" zapadła w czerwcu 1968 roku a prace trwały do kwietnia 1984. Łączne koszty budowy wyniosły 680 mln DM.
A29 jest w przeważającej części dwupasmowa i aż do okolic "Oldenburga" mało uczęszczana. Jednak wraz z budową planowanego portu JadeWeserPort w "Wilhelmshaven" "A29" zyskała na znaczeniu. Jednak zarówno połączenie "A31" przez Wschodnią Fryzję (z niem. "Ostfriesland") z "A29", jak i połączenie z „autostradą wybrzeża” (niem. "Küstenautobahn") – "A22" jest obecnie szeroko dyskutowane.

</doc>
<doc id="1027557" url="https://pl.wikipedia.org/wiki?curid=1027557" title="Autostrada A28 (Niemcy)">
Autostrada A28 (Niemcy)

Autostrada A28 (niem. "Bundesautobahn 28 (BAB 28)" także "Autobahn 28 (A28)") – autostrada w Niemczech przebiegająca w kierunku wschód-zachód przez Dolną Saksonię, między Leer (Ostfriesland) a Delmenhorst.
Cały odcinek przebiega w sieci tras europejskich jako "E22".
Na zachodnim końcu "A28", w węźle autostradowym "Dreieck Leer" autostrada przechodzi w południową gałąź autostrady "A31" w kierunku na Bottrop. Aby osiągnąć północną gałąź "A31" w kierunku Emden, trzeba węzeł przejechać na wprost.
W węźle "Dreieck Oldenburg-West" wschodnia gałąź "A28" w kierunku "Delmenhorst/Brema" przechodzi niepostrzeżenie w autostradę "A293". Aby pozostać na "A28" trzeba w obu kierunkach przejechać węzeł na wprost.
W Oldenburgu "A28" została włączona do autostrady "A29" (Wilhelmshaven-Ahlhorn). Kierowcy zmierzający jednak w kierunku "A29", aby dotrzeć do północnej jej gałęzi (kierunek-Wilhelmshaven) korzystają z krótkiej "A293", odbijając już w węźle "Dreieck Oldenburg-West".
"A28" tworzy wspólnie z "A29" i "A293" obwodnicę wokół Oldenburga. Na obszarze miasta poprowadzono "A28" jako autostradę miejską ze względnie ostrymi zakrętami. Węzeł "Oldenburg-Marschweg" (nr 14) obsługuje pojazdy tylko z kierunku wschodniego (Delmenhorst).
Do centrum Bremy dojechać można drogą B75, kontynuując jazdę od węzła "Dreieck Delmenhorst".
Wschodni koniec "A28" połączony jest z "A1" poprzez odchodzący od Delmenhorst łącznik w postaci B322. Połączenie to zawiera jednak gęstą sieć sygnalizacji świetlnej przez co jest także skrajnie zakorkowane. Idąc dalej w kierunku "A1", łącznik ten ("B322") posiada niebezpieczne, dwupasmowe rozwidlenie (w kierunku na Bremę i do "A1" w "Dreieck Delmenhorst") o niejednoznacznym charakterze. Trzeba tutaj zachować szczególną ostrożność, gdyż po drugiej stronie na krótkim odcinku prowadzą wspólnie zarówno trasa wylotowa z "Bremy", jak i strumień samochodów z autostrady "A1". Jednocześnie znajduje się tam wyjazd "Delmenhorst-Hasport". By upłynnić ruch planowana jest rozbudowa "A28" po trasie dzisiejszej "B322" i połączenie jej z węzłem "Dreieck Stuhr" przy "A1". W ramach budowy tego połączenia przebudowuje się omawiane rozwidlenie do węzła "Dreieck Delmenhorst", jak i buduje przedłużenie do węzła "Groß Mackenstedt". Węzły "Groß Mackenstedt", "Dreieck Stuhr" i leżący między nimi odcinek oddany został w 2006 roku.

</doc>
<doc id="1027558" url="https://pl.wikipedia.org/wiki?curid=1027558" title="Autostrada A27 (Niemcy)">
Autostrada A27 (Niemcy)

Autostrada federalna A27 () – autostrada w Niemczech przebiegająca od węzła autostradowego "Dreieck Walsrode" (gdzie odgałęzia się od "A7") w kierunku północno-zachodnim do Bremy, do skrzyżowania z autostradą "A1" i jako wschodnia „styczna” miast Brema i Bremerhaven do Cuxhaven. Jej długość wynosi 162 km.
Poprzez połączenie z portami Bremą, Bremerhaven i Cuxhaven "A27" reguluje większość transportu ciężkiego na tym obszarze. Od połowy lat 70. XX wiek zastępuje drogę krajową B6 leżącą między "Cuxhaven" a "Bremą". Trasa ta nazywana jest także "„Schellfischlinie”" (z – "łupacz").
W listopadzie 2005 roku rozbudowano "A27" o trzeci pas ruchu między "Brema-Überseestadt" a "Brema-Burglesum" (odcinek ten nazywa się "autostradą blokowiskową"). Miało to rozwiązać sprawę często powstających korków w wahadłowym strumieniu samochodów zarówno wjeżdżających jak i wyjeżdżających z Bremy (doszło przy tym tutaj do sporu między miastami "Brema" a "Osterholz-Scharmbeck" z powodu zniknięcia strzałki kierunkowej z nowej tablicy informacyjnej dla miasta okręgowego, tuż obok wyjazdu "Ritterhude-Süd").
Trasy europejskie.
Obecnie autostrada A27 na całej długości stanowi fragment trasy europejskiej E234. Do połowy lat 80. miała wspólny przebieg z drogą międzynarodową E71.

</doc>
<doc id="1027559" url="https://pl.wikipedia.org/wiki?curid=1027559" title="Autostrada A26 (Niemcy)">
Autostrada A26 (Niemcy)

Autostrada A26 (niem. "Bundesautobahn 26 (BAB 26)" także "Autobahn 26 (A26)") – autostrada w Niemczech, która ma prowadzić dwupasmowo od Drochtersen przez Stade i Horneburg do Hamburga. Autostrada "A26" ma zastąpić częściowo drogę krajową "B73". 
Historia.
Budowę pierwszego, ok. 12-kilometrowej długości odcinka między Stade a Horneburg rozpoczęto w 2002 roku a do ruchu oddano 23 października 2008. 
Postanowienie budowy drugiego – 9,15-kilometrowego odcinka między Horneburg a Buxtehude zapadło już w 2004 roku. Pierwszy fragment drugiego odcinka między Horneburg a Jork gotowy był już w połowie 2014 roku, jednak cały odcinek oddano do ruchu dopiero 17 lipca 2015.
Trzeci odcinek (4,1 km) prowadzić ma od Buxtehude przez Neu Wulmstorf-Rübke do granicy kraju związkowego Hamburg / Dolna Saksonia. Prace rozpoczęto 5 września 2013 roku a ukończenie planowane jest na rok 2021.
Koszt wybudowania 16,1 km od Stade do węzła Jork wyniósł 52,2 miliony Euro.
W maju 2004 roku komisja transportu Bundestagu postanowiła o przedłużeniu autostrady od Stade do Drochtersen i włączeniu jej do planowanej autostrady "A20". Również i ten odcinek znajduje się obecnie w fazie projektu.

</doc>
<doc id="1027560" url="https://pl.wikipedia.org/wiki?curid=1027560" title="Autostrada A25 (Niemcy)">
Autostrada A25 (Niemcy)

Autostrada A25 (niem. "Bundesautobahn 25 (BAB 25)" także "Autobahn 25 (A25)") – autostrada w Niemczech przebiegająca od hamburskiego węzła autostradowego "Dreieck Hamburg Südost" przez Bergedorf do Geesthacht. Nazywana jest także "Marschenautobahn" (pol. "autostrada rozlewiskowa") z powodu jej położenia na terenach podmokłych.
Historia.
Pierwotnie A25 miała biec przez Lauenburg/Elbe, Dannenberg (Elbe), Klietz i Wustermark z przedłużeniem do autostrady A10. Dla obszaru Hamburga istniały również plany przeprowadzenia trasy A25 przez Horner Kreisel (przy A24), City Nord, port lotniczy do autostrady A7 na wysokości Norderstedt. Mimo że plan został zawieszony, pozostały efekty wstępnych prac budowlanych, jak chociażby mosty obwodnicy Jahnring na zachowanej trasie.

</doc>
<doc id="1027561" url="https://pl.wikipedia.org/wiki?curid=1027561" title="Autostrada A23 (Niemcy)">
Autostrada A23 (Niemcy)

Autostrada A23 (niem. "Bundesautobahn 23 (BAB 23)" także "Autobahn 23 (A23)") – autostrada w Niemczech przebiegająca między miastem Heide, położonym w kraju związkowym Szlezwik-Holsztyn a autostradą "A7" w Hamburgu. W języku potocznym "A23" nazywana jest "„autostradą zachodniego wybrzeża”" (niem. "Westküstenautobahn"). Jej długość wynosi 87 km.
Przebieg.
Autostrada A23 zaczyna swój bieg w przedłużeniu drogi ekspresowej B5 na węźle Heide-West, przebiega łukiem na południe od Heide i dalej zmierza w kierunku południowo-wschodnim do Albersdorf. W dalszym przebiegu przecina Kanał Kiloński ("Nord-Ostsee-Kanal") na wysokości gminy Schafstedt i biegnie dalej w kierunku Itzehoe (Powiat Steinburg). Za węzłem "Itzehoe-Nord", Autostrada A23 zostaje przerwana na obszarze Störbrücke przez drogi krajowe B5 i B204. W dalszym przebiegu A23 prowadzi obok Lägerdorf w kierunku Elmshorn i Pinneberg, aby w końcu za węzłem Eidelstedt wpaść w węzeł drogowy "Autobahndreieck Hamburg-Nordwest".
Historia.
Od wczesnych lat 60. przedstawiciele firm zachodniego wybrzeża Niemiec postulowali, aby usprawnić transport w kraju związkowym poprzez polepszenie połączenia z niemiecką siecią autostrad. Pomysł utworzenia takiej drogi powstał o wiele wcześniej. Już w latach 30. XX wieku dostrzegano potrzebę utworzenia drogi usprawniającej funkcjonowanie autostrady Rzeszy nr 5.
Pierwszy odcinek takiego połączenia został oddany do ruchu w 1964 roku jako obwodnica od "Hamburg-Eidelstedt" do granicy kraju związkowego Szlezwik-Holsztyn. 12 maja 1969 roku ówczesny minister transportu Niemiec Georg Leber zapowiedział rozbudowę drogi krajowej "B204" między "Itzehoe" a "Heide" (po 2 pasy ruchu w każdym kierunku).
W 1975 roku oddano odcinek do Elmshorn, a w 1981 do "Itzehoe". W lutym 1984 roku nastąpiło pierwsze wbicie łopaty na odcinku między "Schafstedt" a przeprawą promową "Hohenhörn". W dniach 20/21 maja 1989 roku nastąpiło uroczyste otwarcie 360-metrowego i na 42 metrów wysokiego mostu autostradowego nad Kanałem Kilońskim ("Nord-Ostsee-Kanal").
30 czerwca 1989 oddano do ruchu miejską obwodnicę w Heide, a ostatnim 8-kilometrowy odcinek między węzłem "Schenefeld" a "Itzehoe-Nord" 1 października 1990. Budowa 45-kilometrowej trasy z "Itzehoe" do "Heide" kosztowała 402 mln Euro. Wzdłuż całego odcinka autostrady postawiono 70 mostów.

</doc>
<doc id="1027562" url="https://pl.wikipedia.org/wiki?curid=1027562" title="Autostrada A22 (Niemcy)">
Autostrada A22 (Niemcy)

Autostrada A22 (, także ) – planowana do 25 czerwca 2010 roku autostrada federalna w Niemczech, która miała połączyć "A28" na węźle Westerstede przez tunel "Wesertunnel" pod rzeką Wezerą z autostradą "A27" w Bremerhaven i krzyżować się przy tym z "A29" w miejscowości Jaderberg. Obecnie tunelem "Wesertunnel" prowadzi droga krajowa "B437". Autostrada "A22" miała ostatecznie dochodzić do miejscowości Stade i tam przechodzić pod Łabą już jako "A20".
Historia.
29 maja 2007 roku dolnosaksoński minister transportu Walter Hirche zapowiedział, iż planuje się (w pierwszej kolejności) wybudowanie między Łabą a Wezerą autostrady przechodzącej przez Bremervörde i Loxstedt. Dolnosaksońskie ministerstwo transportu szacuje (przy braku kłopotów formalno-prawnych) rozpoczęcie prac budowlanych na rok 2014 a oddanie gotowego odcinka na rok 2018 do 2020. Wariant północny, którego trasa prowadziłaby przez Lamstedt i Bad Bederkesa do "A27" na północ od Bremervörde, nie został ostatecznie wykluczony. Ostateczna decyzja zapadnie w lipcu 2007 po podpisaniu miejscowego planu zagospodarowania przestrzennego.
Wybudowanie "A22" było sprawą całkowicie otwartą, a ewentualna inwestycja stała pod znakiem zapytania. Gdyby doszło do zbudowania trasy i oddania jej do ruchu, wówczas – zgodnie nawet z numeracją – "A22" przejęłaby funkcję trasy europejskiej E22 od "A28" i od "A1".
25 czerwca 2010 roku włączono A22 do planowanego przebiegu autostrady A20.
Kontrowersje.
Plany związane z tą inwestycją napotykały na opór ludności zamieszkującej tereny wzdłuż zaplanowanej trasy. Powstała m.in. z inicjatywy społecznej i organizacji popierających ochronę środowiska, która sprzeciwia się związanemu z budową niszczeniu środowiska i krajobrazu, powątpiewa także w cele gospodarcze projektu (stosunek potrzeb do kosztów dla realizacji tego projektu wynosi 1,9) i utrzymuje, że inwestycja narazić może na utratę przez region wielu miejsc pracy (prawdopodobnie chodzi o branżę turystyczną). Stowarzyszenie przeciwników budowy autostrady wysuwa alternatywny projekt, zakładający przeniesienie większej części ciężkiego ruchu kołowego z dróg na szyny.
Budowę autostrady "A22" postuluje przede wszystkim gospodarka niemiecka zlokalizowana w portach północnych, i to wcale nie z powodu budowy portu "JadeWeserPort" w Wilhelmshaven. Planuje się ją raczej jako dalsze połączenie między Holandią a Hamburgiem (jak i dalej ze Skandynawią) co mogłoby odciążyć mocno przepełnioną autostradę "A1". W 2006 roku instytucje zainteresowane budową autostrady przeprowadziły zbiórkę pieniędzy (zebrano ponad 750.000 Euro), aby maksymalnie przyspieszyć prace związane z planowaniem trasy.

</doc>
<doc id="1027563" url="https://pl.wikipedia.org/wiki?curid=1027563" title="Marketing zapachowy">
Marketing zapachowy

Marketing zapachowy, aromamarketing – koncepcja marketingu sensorycznego polegająca na aromatyzowaniu pomieszczeń firmy. Podstawowym zadaniem aromamarketingu jest stworzenie przyjemnej, prozakupowej atmosfery w miejscu sprzedaży oraz w punktach obsługi klienta. Aromamarketing jest narzędziem wspomagającym komunikaty budujące wizerunek marki. Odpowiednio dobrany zapach sprawia, że klienci identyfikują firmę jako bardziej ekskluzywną, sprzedającą produkty o wyższej jakości.
Charakterystyka.
Marketing jest bezpośrednią, lub pośrednią formą wpływania na decyzje osób trzecich w sprawie kupowania produktów firmy. Zazwyczaj występuje w postaci reklamy. Jego wygląd ma przykuć uwagę, muzyka zostać zapamiętana na długie miesiące, aż w końcu po jakimś czasie zostaną osiągnięte zaplanowane skutki. Jednakże oprócz wpływania na decyzje ludzi poprzez zmysł wzroku i słuchu, korzysta się także z ich węchu. Nazywa się to marketingiem zapachowym lub aromamarketingiem.
Marketing zapachowy jest jednym z rodzajów sensorycznego marketingu, czyli wpływającego na ludzi poprzez zmysły. Polega on na rozprzestrzenianiu w wybranym pomieszczeniu zapachu mającego wywołać określone zachowanie. Bardzo często stosuje się go w miejscach pracy w celu zwiększenia efektywności, ale jeszcze częściej spotykany jest w pomieszczeniach handlowych lub rozrywki.
Przykłady zastosowania.
Jednym z przykładów aromamarketingu może być salon gier. Klienci siedząc przez kilka godzin przed maszynami do grania, nie mają zwykle nic w ustach. W takim momencie jeden ze sprzedawców lub właścicieli przechodzi dookoła nich z mocno i smacznie pachnącym talerzem jedzenia. Gracze, na ten zapach od razu robią się głodni i zamawiają dania, spędzając więcej czasu w salonie gier i wydając więcej pieniędzy, co tylko zwiększa zysk przedsiębiorcy.
Aromamarketing chociaż nie jest słowem popularnym, to i tak każdy miał z nim choć raz do czynienia. Na przykład przechodząc obok perfumerii czuje się jak wydobywają się z niej drogie i ekskluzywne zapachy, albo będąc w piekarni, woń świeżo upieczonej bułeczki lub ciasta sprawia, że kupuje się więcej niż potrzeba.
Efekty stosowania.
Odpowiednia kompozycja zapachów nada miłą atmosferę w pomieszczeniu, do którego wciąż będzie chciało się wracać lub ewentualnie będzie dobrze nam się kojarzyć. Ponadto sklep, z którego wydobywa się ładny zapach, od razu kojarzy się z luksusem i produktami z wyższej półki.
Marketing zapachowy, chociaż jest młody, zdążył już pokazać na co go stać. W czasie korzystania z niego zauważono, że:
Marketing zapachowy, choć nowy może być w dzisiejszych czasach bardziej skuteczny niż wszystko inne. W końcu wzrok można odwrócić, uszy zatkać, ale nie można przestać oddychać. Prędzej czy później ta "reklama" w końcu znajdzie drogę do celu i dopnie swego.
Historia aromamarketingu.
Marketing zapachowy jest w miarę nowym zjawiskiem. Aromamarketing zaczęto wykorzystywać po raz pierwszy jako narzędzie budowania przewagi konkurencyjnej w latach 90. w USA i Australii. Łącząc ze sobą różne zapachy stworzono narzędzie zwiększające przewagę nad konkurencją. W Polsce aromamarketing pojawił się dopiero wiosną 2006 roku. O dziwo był zastosowany nie przez sklepy, czy duże przedsiębiorstwa, ale przez kino. Podczas premiery kinowej filmu "Jasminum" Jana Jakuba Kolskiego w Krakowie, Warszawie, Wrocławiu oraz Sandomierzu – wchodząc na salę, goście mogli poczuć prawdziwy zapach jaśminu. Tym samym seans stał się jeszcze atrakcyjniejszy niż miał być, a widzowie, sami nie zdając sobie z tego sprawy, wspominając o unoszącej się woni, robili jednocześnie reklamę.

</doc>
<doc id="1027564" url="https://pl.wikipedia.org/wiki?curid=1027564" title="Autostrada A21 (Niemcy)">
Autostrada A21 (Niemcy)

Autostrada A21 (niem. "Bundesautobahn 21 (BAB 21)" także "Autobahn 21 (21)") – autostrada w Niemczech przebiegająca od skrzyżowania autostrad w Bargteheide przy "A1" do Wankendorf, znajdującego się w połowie drogi między Bad Segeberg a Kilonią. W miejscowości "Bad Segeberg" "A21" krzyżuje się z biegnącą tu od "Kreuz Lübeck" „autostradą bałtycką” "A20".
Planowanie.
Ma zostać przedłużona w kierunku północnym do "Kilonii", a i w kierunku południowym do autostrady "A39" (dawna "A250)". Po ukończeniu odcinka prowadzącego do autostrady "A250" w Lüneburgu i oddaniu do ruchu autostrady "A39" na odcinku Wolfsburg-Lüneburg, uczęszczany odcinek "A21" Salzgitter-Kilonia przebiegał będzie równolegle do "A7" co odciąży ruch kołowy obszaru Hamburg.

</doc>
<doc id="1027565" url="https://pl.wikipedia.org/wiki?curid=1027565" title="Autostrada A14 (Niemcy)">
Autostrada A14 (Niemcy)

Autostrada A14 (niem. "Bundesautobahn 14 (BAB 14)" także "Autobahn 14 (A14)") – autostrada w Niemczech przebiegająca od węzła "Dreieck Nossen" przy "A4" przez Lipsk ("Leipzig"), dalej do Halle aż do autostrady "A2" w punkcie "Kreuz Magdeburg", jak i na krótszym odcinku od węzła "Karstädt" do Wismaru (ok. 80 km). Planowane było połączenie obu odcinków.
Historia.
Autostrada A14, a właściwie jej odcinki, otwierana była w dość długich odstępach czasowych, jak i odległościowych. W 1936 roku oddano odcinek pomiędzy węzłami Halle/Peißen i Leipzig (Ost). W końcu lat trzydziestych kontynuowano prace drogowe między Leipzig (Ost) a Klinga i ukończono przy tym wszystkie znajdujące się w pobliżu mosty. Z powodu działań wojennych prace budowlane zostały wstrzymane. W roku 1970 nastąpiło otwarcie części A14 między Leipzig (Ost) do Grimma, w 1971 roku oddano kawałek od Grimma do węzła Autobahndreieck Nossen (przy A4), w 1996 ukończono odcinek między Löbejün a Könnern, w 1999 między Schönebeck a Dahlenwarsleben oraz między Halle-Peißen a Löbejün i 5 grudnia 2000 oddano fragment między Könnern a Schönebeck.
Dopiero 24 sierpnia 2006 przekazano do ruchu odcinek między Kreuz Wismar a Jesendorf. Tenże zaplanowany wówczas jedenastokilometrowy odcinek był częścią autostrady A241. Jego wybudowanie kosztowało 50 mln Euro. Jednocześnie wszystkie istniejące odcinki A241 przemianowano na A14.
Od 31 sierpnia 2006 roku poprzez włączenie do A38 („autostrada południowego Harzu”) poprzez węzeł Dreieck Parthenaue, omawiany odcinek autostrady A14 stał się alternatywą dla kierowców podążających w kierunku Erfurt/Monachium/Drezno a tym samym A38 odciążyła autostradę A14.
Planowanie.
Podczas symulacji przepływu i natężenia ruchu pojazdów (badanie „VUNO”) badano w 1995 roku różne warianty dalszego poprowadzenia autostrady A14. Przy rozpatrywaniu tzw. wariantu X, popieranego zresztą przez ADAC, A14 przebiega od Magdeburga do Lüneburga, podczas gdy A39 przedłużona jest do Schwerinu.
Inne plany, których zalety przedstawiono w 2004 roku, przewidują tzw. wariant H (wariant „szelek”), gdzie A14 biegnie do Schwerinu a A39 do Lüneburga. Wykorzystana przy tym zostanie bardzo „wydajna” droga B190n, która połączy obydwie autostrady, przebiegając z zachodu na wschód. Wariant ten, określany też jako 2+1, jest w pełni zrozumiały. Jak się okazuje – przyjmując ten wariant – razem z autostradą A7 będą na tym obszarze przebiegały (równolegle do siebie) trzy autostrady w odstępach nie większych niż 50 km.
Planuje się także przedłużenie A14 na północ przez Colbitz, Lüderitz, Stendal, Seehausen (Altmark), Wittenberge, Karstädt i Ludwigslust z włączeniem w części północnej w węzeł Dreieck Schwerin. Miejscowy plan zagospodarowania przestrzennego dla przebiegu tej trasy został zamknięty 22 listopada 2004 roku. 12 kwietnia 2005 właściwa trasa (wariant H) autostrady A14 została przedstawiona przez ministra transportu Niemiec, a jej przebieg został usankcjonowany i określony przez § 16 ustawy o niemieckich autostradach. 20 czerwca 2007 roku minister transportu Niemiec Tiefensee podpisał z ministrami transportu krajów związkowych, przez które przebiega A14, umowę o budowie omawianego odcinka. Zatem brakujący fragment autostrady powinien zostać oddany do ruchu najpóźniej w 2015 roku. Łączne koszty budowy opiewają na 775 mln Euro a jej główni udziałowcy to państwo, kraje związkowe, jak i Unia Europejska. Odcinek ten zostanie nazwany Altmark-Autobahn.
Uwagi.
Między Schkeuditzer Kreuz a Leipzig-Messegelände autostrada posiada po 3 pasy ruchu w każdym kierunku, w innych miejscach po 2. W latach następnych między węzłami Halle/Peißen a Schkeuditzer Kreuz, jak i między Leipzig-Messegelände a Leipzig-Ost rozbudowana zostanie również do 3 pasów w każdym kierunku. Początek prac dla pierwszego odcinka nastąpił w 2006 roku, a dla drugiego w marcu 2007.
Odcinek między Dreieck Schwerin a Schwerin-Ost nie posiada pobocza.
Aczkolwiek w przeważającej części A14 przebiega z północy na południe, to jednak zastosowano tu zwykłą, czyli parzystą numerację, która zazwyczaj opisuje autostrady przebiegające z zachodu na wschód. Powodem takiego oznaczenia był prawdopodobnie istniejący południowy odcinek A14, którego przebieg bardziej przypomina kierunek wschód-zachód a brakujący fragment (przedłużenie) w osi północ-południe zostanie dopiero wybudowany.

</doc>
<doc id="1027566" url="https://pl.wikipedia.org/wiki?curid=1027566" title="Autostrada A8 (Niemcy)">
Autostrada A8 (Niemcy)

Autostrada A8 (niem. "Bundesautobahn 8 (BAB 8)" także "Autobahn 8 (A8)") – autostrada w Niemczech przebiegająca od granicy Niemiec z Luksemburgiem w Perl przez Merzig, Saarlouis, Neunkirchen, Zweibrücken do Pirmasens następnie od Karlsruhe przez Pforzheim, Leonberg, Stuttgart, Ulm, Augsburg do München-Obermenzing, gdzie bezpośrednio przechodzi w sieć dróg miasta München oraz dzięki obwodnicy Monachium (A99) bezpośrednio łączy się z trzecim odcinkiem, biegnącym od "München-Ramersdorf" przez "Dreieck Inntal" i "Chiemsee" do austriackiej granicy w Salzburgu (niegdyś przejście graniczne "Walserberg").
Brakujący fragment autostrady prowadzący przez Las Palatynacki (niem. "Pfälzerwald") do Karlsruhe-Ettlingen nie został wybudowany. Alternatywnie może być jednak zastąpiony przez drogę krajową B10 (po 2 pasy ruchu w każdym kierunku) wraz z drugim mostem reńskim ("Rheinbrücke Maximiliansau/Karlsruhe") i północną drogą styczną miasta Karlsruhe.
Opis.
Autostrada A8 jest jednym z najważniejszych połączeń drogowych, prowadzących z zachodu na wschód Niemiec, jak i jednym z najważniejszych połączeń w Europie Środkowej (Francja – Austria). Jej obecność spowodowała zaniechanie budowy większości trasy autostrady A98, planowanej na północnych obrzeżach Alp.
Jednocześnie uznawana jest za jedną z najniebezpieczniejszych i najbardziej zatłoczonych autostrad w Niemczech. Częściowo spowodowane jest to bardzo dużym natężeniem ruchu, częściowo brakiem dostatecznej infrastruktury autostradowej (parkingi, WC, zajazdy) ale przede wszystkim też wiekiem A8.
Szczególnie zimą i w sezonie urlopowym tworzą się korki na wzgórzach północnego Schwarzwaldu, na wzniesieniach w kierunku Jury Szwabskiej, między skrzyżowaniem autostrad Ulm-Elchingen a węzłem Dreieck München-Eschenried jak i na całym odcinku między Kreuz München-Süd a granicą państwową w Salzburgu, w szczególności na Irschenbergu.
Duże odcinki A8, w szczególności w Bawarii, wskazują jeszcze na pierwotny stan z lat 30 XX wieku, tzn. bez pasa awaryjnego, bez parkingów. Brak pasów, na których można by było przyspieszyć powoduje, że ciężarówki poruszają się na tych odcinkach z minimalnymi prędkościami (w szczególności na górskich fragmentach A8).
W Kraju Saary (niem. "Saarland") autostrada A8 przebiega w pobliżu gminy Heusweiler, bezpośrednio obok rozgłośni radiowej "Saarländische Rundfunk", nadającej na falach średnich (nadawca emituje jednak program radia "Deutschlandfunk"). W celu uniknięcia zakłóceń i zabezpieczenia elektroniki aut tamtędy przejeżdżających, nad autostradą rozciągnięto w tym miejscu specjalną drucianą siatkę.
16-kilometrowej długości odcinek między wyjazdem Aichelberg a Hohenstadt (nazywany tutaj Albaufstieg), przebiegający przez miasto Wiesensteig i najmniejszą gminę regionu Drackenstein, pokonuje różnicę wysokości wynoszącą 380 metrów. O ile jezdnia biegnąca od Monachium przechodzi przez 60-metrowej długości tunel "Nasenfelstunnel", o tyle ta sama autostrada ale biegnąca od Stuttgartu przebiega przez tunel "Lämmerbuckeltunnel" o długości 624 metrów.
Odcinek na obszarze gminy Aichelberg był do czasu swojej rozbudowy oznaczany jako czarny punkt. Na bardzo stromym (jak na autostradę) odcinku, zawierającym kilka ostrych zakrętów, często dochodziło do ciężkich wypadków z udziałem ciężarówek, które w tym miejscu nie mogły praktycznie już hamować. Sytuacja poprawiła się, gdy rozbudowano A8 o trzeci pas ruchu, zniwelowano niektóre wzniesienia oraz powiększono znacznie łuki zakrętów. Mimo podjętych działań budowlanych, zmierzających do zniwelowania wzniesień i pochyłości, odcinek należy nadal do ponadprzeciętnie niebezpiecznych.
Historia.
Pierwszego uderzenia łopatą pod budowę dzisiejszej A8 dokonał 21 marca 1934 roku na odcinku Monachium – Salzburg w Unterhaching sam Adolf Hitler. Była to główna impreza otwarcia programu pracy dla wszystkich (niem. "Arbeitsschlacht" [bitwa pracy]). Równocześnie z Unterhaching podobnych aktów erekcyjnych dokonano w 22 innych miejscach Rzeszy Niemieckiej w ramach planu budowy Autostrad Rzeszy ("Reichsautobahnen"). Prace przygotowawcze rozpoczęły się jednak już 1 września 1933 roku wraz z przygotowaniem objazdu „górnego” Monachium. Odcinek autostrady Karlsruhe – Salzburg został ukończony za czasów III Rzeszy. W ostatnich dniach II wojny światowej Wehrmacht wysadził większość mostów autostradowych, jak i interesujący nas most nad rzeką Lech (22 kwietnia 1945 w miejscowości Gersthofen).
Po zakończeniu wojny omawiane zniszczenia zostały usunięte jedynie prowizorycznie. Ostateczne przywrócenie świetności przeważnie wysadzonym mostom nastąpiło już w czasach młodej Republiki Federalnej, a części autostrad A5 i A8 były już między 1946 a 1951 wykorzystywane do wyścigów samochodowych "Karlsruher Dreiecksrennen", z udziałem słynnych zawodników jak Karl Kling czy Hans Joachim Stuck.
W 1958 roku obok węzła Adelsried poświęcono pierwszy w Niemczech kościół autostradowy, Autobahnkirche Maria, Schutz der Reisenden.
Koncepcje przebiegu większości odcinków A8 powstały już za rządów enesdeapowskich (ówcześnie odc. dwupasmowych) a tunel "Lämmerbuckeltunnel" mieścił w czasie II wojny światowej fabrykę zbrojeniową.
Modernizacje.
Rozbudowa odcinka Karlsruhe – Stuttgart.
Odcinek Karlsruhe – Pforzheim został częściowo rozbudowany już w latach 90 XX wieku. Na północy Schwarzwaldu zniwelowano odcinki o dużej różnicy wysokości, a jezdnie dwupasmowe poszerzono do trzech pasów z dodatkowym pasem awaryjnym. Obszar Pforzheim do węzła Dreieck Leonberg znajduje się obecnie częściowo w budowie. Odcinek Pforzheim – Wurmberg (nowy – kier. Stuttgart) powinien był być gotowy do Mistrzostw Świata w Piłce Nożnej 2006. Oddanie całości odcinka Heimsheim – Leonberg powinno nastąpić w maju 2008.
Rozbudowa odcinka między górą Aichelberg a zajazdem Gruibingen.
Na południe od Stuttgartu, od węzła Dreieck Leonberg do wiaduktu Aichelberger Viadukt w pobliżu miasta Kirchheim unter Teck, rozbudowano nowocześnie A8 w latach 1985-1990 między innymi ze względu na modernizację lotniska w Stuttgarcie. Obecnie między parkingiem Aichelberg a zajazdem Gruibingen rozbudowano A8 do 3 pasów ruchu w każdym kierunku.
Rozbudowa między zajazdem Gruibingen a węzłem Mühlhausen.
Omawiany odcinek znajduje się obecnie w rozbudowie do 3 pasów ruchu w każdym kierunku. Ukończenie prac szacuje się na 2010 rok.
Tunel Gruibingen.
Wybudowanie jednonitkowego tunelu o długości 540 m powinno potrwać do 2010 roku. W przekroju poprzecznym tunel będzie prostokątny a wybudowany zostanie metodą odkrywkową. Prace przygotowawcze są w toku już od 2005 roku. Właściwy początek budowy nastąpi jednak pod koniec 2007 roku. Na przygotowanie tunelu o przekroju 21 m² usunąć trzeba 13 000 m³ ziemi i skał. Z powodu szeroko rozumianej ochrony środowiska przyszła jezdnia A8 w kierunku Ulm przebiegać będzie w tunelu, natomiast jezdnia w kierunku na Stuttgart przechodzić ma nad ziemią.
Rozbudowa między węzłami Mühlhausen a Hohenstadt.
Między powyższymi węzłami, począwszy od 2008 roku, planuje się rozbudowanie A8 do 3 pasów ruchu w każdym kierunku. Zatwierdzony już w 2006 roku przebieg trasy zrealizowany zostanie według modelu F, tzn. refinansowany będzie poprzez wprowadzenie poboru opłat na tym 16-kilometrowym odcinku. Początek budowy przewidywany jest na 2008 rok.
Rozbudowa między Hohenstadt a Ulm.
Planuje się rozbudowę autostrady na odcinku 22 km do 3 pasów ruchu w każdym kierunku z dodatkowym poboczem. Poszerzenie rozpoczynać się będzie na obszarze punktu poboru opłat przy Hohenstadt a kończyć na węźle Ulm-West. Warta 148 mln Euro trasa przebiegać będzie w swojej głównej ciągłości, będzie jednak nieco inaczej położona i na innej wysokości. Wiążą się z tym plany położenia w bezpośredniej bliskości trasy szybkiej kolei ICE ze Stuttgartu do Ulm, która przebiegać będzie równolegle do nowej trasy Hohenstadt – Ulm(West). Budowę planuje się na 2016 rok przy współfinansowaniu inwestycji przez kraj związkowy Baden-Württemberg od roku 2009. Ze względu na przebieg zaplanowanej trasy szybkiej kolei ICE, wyjazdy Merklingen i Ulm-West, stacja benzynowa i zajazd Aichen, parkingi z WC Widderstall i Kemmental muszą zostać dopasowane do rozbudowywanej równolegle A8.
Rozbudowa między Ulm a Monachium.
Odcinek autostrady A8 między Ulm a Monachium podzielono prawnie (dla potrzeb budowy) na 2 fragmenty: Ulm – Augsburg oraz Augsburg – München. Obydwa rozbudowane zostaną do 3 pasów ruchu w każdym kierunku. Pierwszy z nich (Ulm-Augsburg) będzie miał 59 km długości, kosztować ma 330 mln Euro a ukończony zostanie w roku 2011. Drugi odcinek (Augsburg-München) długości 43 km pochłonie 230 mln Euro, a całość ma być gotowa jeszcze w 2010 roku.
Most nad rzeką Lech (Augsburg-Gersthofen).
Najstarsza historia mostu Lech sięga lat 30 XX wieku. Wtedy to, w następstwie budowy autostrady A8 na odcinku München-Ulm w latach 1935/36 wybudowano most łączący dwupasmowo obydwa brzegi rzeki Lech koło miejscowości Gersthofen. Wysadzony w ostatnich dniach II wojny światowej został wkrótce odbudowany, jednak użyte przy tym nieliczne nowe elementy (jak łożyska i filary podpierające) spowodowały, że już w 1982 roku południową część mostu należało gruntownie wyremontować. Użyte do budowy tuż po wojnie elementy stalowe pierwotnego mostu sprawiły, że w 1990 roku pojawiły się rysy w stalowych dźwigarach, wskazujące dobitnie na zmęczenie materiału. Doprowadziło to ostatecznie w sierpniu 2004 do ograniczeń w ruchu samochodów (80 km/h dla samoch. osob. i 60 km/h dla ciężarówek).
Zaplanowano wówczas modernizację A8 w tym miejscu, poprzez zastąpienie „wysłużonego” mostu dwoma nowymi, z których każdy miał mieć po 3 pasy z dodatkowym pasem awaryjnym i kładką dla rowerów. Staranne prace przygotowawcze (usunięcie zalegającej na dnie amunicji z czasów wojny oraz dokładne przygotowanie gruntu pod budowę filarów) okazały się niewystarczające, aby wygrać z naturą. Podczas powodzi w sierpniu 2005 doszło do podmycia prowizorycznego fundamentu wschodniego a nowy most zaczął jednostronnie osiadać. Autostradę zamknięto w tym miejscu całkowicie na cały dzień. W końcu fundament udało się ustabilizować, trwało to jednak do grudnia 2005 roku. Z powodu wyżej omówionych wydarzeń ostateczne ukończenie mostu przeciągnie się do końca 2007 roku. Z przygotowanych 3 pasów ruchu na każdym moście, początkowo planuje się uruchomienie tylko po 2 a pełną „moc” wykorzystywać się będzie po ukończeniu całości odcinka, tj. w 2010 roku.

</doc>
<doc id="1027573" url="https://pl.wikipedia.org/wiki?curid=1027573" title="Aromamarketing">
Aromamarketing



</doc>
<doc id="1027574" url="https://pl.wikipedia.org/wiki?curid=1027574" title="Ekoradio">
Ekoradio

Ekoradio – audycja nadawana w Programie I Polskiego Radia od 1990 r., kojarząca informacje o pogodzie, zdrowiu i przyrodzie. 
Emitowana była(w zależności od pory roku) m.in. na antenie Lata z Radiem, Sygnałów dnia oraz Czterech pór roku. Decyzją kolejnych dyrekcji Polskiego Radia wielokrotnie zmieniano godziny emisji Ekoradia; obecnie zaś stale .
Przez wiele lat audycja prowadzona była przez Andrzeja Zalewskiego. W czerwcu 2011 r., na skutek jego choroby i rehabilitacji, prowadzenie audycji przejął Marek Matysek. Andrzej Zalewski zmarł 21 lipca 2011 r. Następnie Ekoradio prowadzili na przemian: Bogdan Sawicki i Małgorzata Raducha.
Z inicjatywy Ekoradia i Andrzeja Zalewskiego 15 maja obchodzone jest Święto Polskiej Niezapominajki.

</doc>
<doc id="1027579" url="https://pl.wikipedia.org/wiki?curid=1027579" title="Mehdi Ben Slimane">
Mehdi Ben Slimane

Mehdi Ben Slimane (arab. مهدي بن سليمان; ur. 1 stycznia 1974 w Le Kram) – tunezyjski piłkarz występujący na pozycji napastnika.
Kariera klubowa.
Ben Slimane piłkarską karierę rozpoczął w klubie AS Marsa. W 1994 roku zadebiutował w jego barwach w lidze tunezyjskiej. Występował w niej przez 2 lata będąc największą gwiazdą Marsy, a już w 1996 roku zgłosiła się po niego Olympique Marsylia i zawodnik wyjechał do Francji. Czas spędzony w Olympique nie był jednak udany dla Tunezyjczyka, który przez dłuższy czas leczył kontuzje i w 19 meczach Ligue 1 nie zdobył żadnego gola.
Po sezonie spędzonym we Francji, latem 1997 Ben Slimane trafił do Niemiec i został zawodnikiem SC Freiburg, w którym występował wraz z rodakami, Zoubeirem Bayą i Adelem Sellimim. W 2. Bundeslidze Mehdi zadebiutował 27 lipca w wygranym 2:0 meczu z Energie Cottbus, a już 4 sierpnia strzelił swojego pierwszego gola w spotkaniu z 1. FC Nürnberg (1:4). Z Freiburgiem awansował do pierwszej ligi. W niej przez dwa sezony strzelił tylko 5 goli i dwukrotnie ze swoim klubem zajmował 12. miejsce. W sezonie 2000/2001 Ben Slimane był wypożyczony do Borussii Mönchengladbach, gdzie rozegrał tylko 5 meczów, a zimą wyjechał do saudyjskiego Al-Nasr, z którym został wicemistrzem kraju. Sezon 2001/2002 zawodnik rozpoczął w innym klubie z Arabii Saudyjskiej, Al-Riyadh, a po pół roku wrócił do Tunezji. Przez półtora sezonu grał w Club Africain Tunis, z którym dwukrotnie zajął 3. miejsce w lidze, a latem 2003 zdecydował się zakończyć piłkarską karierę.
Kariera reprezentacyjna.
W reprezentacji Tunezji Ben Slimane zadebiutował w 1995 roku. W 1996 roku wystąpił na Igrzyskach Olimpijskich w Atlancie, na których Tunezja nie wyszła z grupy. W 1998 roku został powołany przez selekcjonera Henryka Kasperczaka do kadry na Mistrzostwa Świata we Francji. Tam był podstawowym zawodnikiem Tunezji i wystąpił we wszystkich trzech grupowych spotkaniach: przegranych 0:2 z Anglią, 0:1 z Kolumbią i zremisowanym 1:1 z Rumunią. Karierę reprezentacyjną zakończył w 2001 roku.

</doc>
<doc id="1027582" url="https://pl.wikipedia.org/wiki?curid=1027582" title="Morskie przejście graniczne Międzyzdroje">
Morskie przejście graniczne Międzyzdroje

Morskie przejście graniczne Międzyzdroje – morskie przejście graniczne, przy przystani żeglugi przybrzeżnej na molo w Międzyzdrojach, zlikwidowane w 2007 roku.
Przejście powstało 15 września 2006 roku. Dopuszczony był ruch osobowy obywateli państw członkowskich Unii Europejskiej, państw Europejskiego Obszaru Gospodarczego, Szwajcarii oraz obywateli państw trzecich będących członkami rodzin obywateli państw członkowskich Unii Europejskiej, państw Europejskiego Obszaru Gospodarczego i Szwajcarii, korzystajàcych z prawa do swobodnego przemieszczania się statkami wycieczkowymi odbywającymi rejsy do/z portów usytuowanych w państwach członkowskich Unii Europejskiej lub państwach Europejskiego Obszaru Gospodarczego, zarejestrowanymi w państwach członkowskich Unii Europejskiej, państwach Europejskiego Obszaru Gospodarczego lub w Szwajcarii oraz mały ruch graniczny.
21 grudnia 2007 r. na mocy układu z Schengen przejście zostało zlikwidowane.
Morskie przejście graniczne Międzyzdroje powstało z inicjatywy niemieckiego armatora Adler-Schiffe i władz miasta. Armator w 2005 roku za 2 mln euro rozbudował molo w Międzyzdrojach, wydłużając je ze 120 do 395 m w głąb morza. Na końcu wybudował przystań dla statków turystycznych. W baraku stojącym na końcu mola zainstalowano urządzenia niezbędne do przeprowadzania odpraw. Mimo tego przez cały sezon letni (2006) statki wycieczkowe Adlera, pływając z Międzyzdrojów do Niemiec, musiały zawijać na odprawę graniczną do Świnoujścia

</doc>
<doc id="1027586" url="https://pl.wikipedia.org/wiki?curid=1027586" title="Konarmia">
Konarmia



</doc>
<doc id="1027587" url="https://pl.wikipedia.org/wiki?curid=1027587" title="Phil Campbell">
Phil Campbell

Philip Anthony Campbell (ur. 7 maja 1961 w Pontypridd) – walijski gitarzysta heavymetalowy. W latach 1984–2015 członek brytyjskiej grupy Motörhead. Muzyk kontynuuje działalność artystyczną w zespole Panda Party oraz autorskim projekcie pod nazwą Phil Campbell and the Bastard Sons.
Życiorys.
Campbell zaczął grać na gitarze w wieku 10 lat zainspirowany takimi muzykami jak Jimi Hendrix, Tony Iommi, Jimmy Page, Michael Schenker, czy Todd Rundgren. Gdy miał 12 lat zdobył po koncercie grupy Hawkwind autograf Lemmy’ego Kilmistera. Jako trzynastolatek grał półprofesjonalnie z grupą kabaretową w południowej Walii.
W 1979 założył heavymetalową grupę Persian Risk. Nagrał z zespołem 2 single – "Calling For You" (1981) i "Ridin’ High" (1983).
W 1984, po odejściu z Motörhead Briana Robertsona, Lemmy Kilmister (frontman zespołu) ogłosił przesłuchania na nowego gitarzystę. Ostatecznie zatrudnił dwóch gitarzystów – Phila Campbella oraz Michaela Burstona znanego jako Würzel. Campbell pozostał stałym członkiem Motörhead do śmierci lidera zespołu - Lemmy’ego w 2015 roku.
Żonaty, ma troje dzieci.

</doc>
<doc id="1027588" url="https://pl.wikipedia.org/wiki?curid=1027588" title="Giovinezza">
Giovinezza

Giovinezza (po włosku: "młodość") – oficjalny hymn włoskiej Narodowej Partii Faszystowskiej (pod nazwą "Inno Trionfale del Partito Nazionale Fascista") oraz od lat 30. XX wieku hymnem armii, jak również nieoficjalnym hymnem narodowym Włoch w latach 1924–1943.
Chociaż hymn ten był często śpiewany razem z Marszem królewskim "Marcia Reale", niektórzy historycy uważają, że "de facto" zastąpił Marsz Królewski jako hymn narodowy. Przytaczana jest anegdotyczna okoliczność, iż "Giovinezza" stała się de facto hymnem narodowym po wizycie we Włoszech w 1923 króla Hiszpanii Alfonsa XIII, który podczas wieczoru galowego w Teatro dell'Opera di Roma wstał w trakcie wykonywania "Giovinezzy" (lecz został wnet usadzony pociągnięciem za mankiet przez królową Włoch Helenę). 
Hymn "Giovinezza" został skomponowany w roku 1909 przez prawnika i kompozytora Giuseppe Blanca, z tekstem autorstwa Nina Oxili, jako "Commiato" ("Pożegnanie") - piosenka odnosząca się do momentu kończenia studiów i wchodzenia w dorosłe życie. Blanc także skomponował kilka innych pieśni faszystowskich, jak na przykład "Orły Rzymu. Hymn imperialny" (później wolą samego Mussoliniego przemianowany na "Marsz legionów"). 
Autorem oryginalnych słów "Giovinezzy" jest Marcello Manni ("Su compagni in forte schiere"). Po marszu na Rzym, kiedy pieśń ta była często śpiewana, Benito Mussolini powierzył Salvatorowi Gottcie napisanie nowych słów w 1924 roku.
Po kapitulacji Włoch w 1943 roku hymn ten został przez aliantów zakazany, skutkiem czego Włochy aż do 1946 roku nie posiadały hymnu (wtedy "Il Canto degli Italiani" Goffreda Mameliego został uznany za hymn tymczasowy, a później stał się nowym hymnem republiki).
Słowa hymnu.
Salve o popolo di eroi,
salve o Patria immortale,
son rinati i figli tuoi
con la fe' nell'ideale.
Il valor dei tuoi guerrieri,
la virtù dei pionieri,
la vision dell'Alighieri,
oggi brilla in tutti i cuor.
REFREN:
Giovinezza, Giovinezza,
Primavera di bellezza,
della vita nell'asprezza
il tuo canto squilla e va!
Eja eja alalà.
Per la nostra Patria bella,
Nell'Italia nei confini,
son rifatti gli Italiani,
li ha rifatti Mussolini
per la guerra di domani.
Per la gloria del lavoro,
per la pace e per l'alloro,
per la gogna di coloro
che la Patria rinnegar.
REFREN 
I poeti e gli artigiani,
i signori e i contadini,
con orgoglio d'Italiani
giuran fede a Mussolini.
Non v'è povero quartiere,
che non mandi le sue schiere,
che non spieghi le bandiere
del Fascismo redentor.
REFREN

</doc>
<doc id="1027592" url="https://pl.wikipedia.org/wiki?curid=1027592" title="Tekely">
Tekely

Tekely (kaz. Текелі; ros. Текели, "Tiekieli") – miasto w południowo-wschodniej części Kazachstanu; w obwodzie żetysuskim; na przedgórzu Dżungarskiego Ałatau; 32 tys. mieszkańców (2021); eksploatacja rud cynku i ołowiu.

</doc>
<doc id="1027594" url="https://pl.wikipedia.org/wiki?curid=1027594" title="Ollie Bridewell">
Ollie Bridewell

Ollie Bridewell (ur. 10 grudnia 1985 – zm. 20 lipca 2007) – angielski motocyklista
Uczestniczył w sezonach 2006-2007 Mistrzostw Świata superbike'ów. Zginął w wyniku wypadku, podczas pierwszego treningu przed Grand Prix Wielkiej Brytanii, będącego kolejną eliminacją do mistrzostwa świata. Do feralnego wypadku doszło na torze Mallory Park. Bridewell wpadł w poślizg, tracąc jednocześnie kontrolę nad pojazdem i uderzył z dużą prędkością w bandę otaczającą tor. Anglik doznał obrażeń głowy i karku, zmarł mimo błyskawicznej akcji reanimacyjnej (pierwszej pomocy udzielono mu jeszcze na torze). 
W czasie treningu panowały złe warunki atmosferyczne- padał deszcz. 

</doc>
<doc id="1027598" url="https://pl.wikipedia.org/wiki?curid=1027598" title="Liptovska Mara">
Liptovska Mara



</doc>
<doc id="1027599" url="https://pl.wikipedia.org/wiki?curid=1027599" title="Borałdaj">
Borałdaj

Borałdaj (kaz. "Боралдай") – osiedle typu miejskiego w Kazachstanie; w obwodzie ałmackim; 20 900 mieszkańców (2006). Przemysł spożywczy, włókienniczy.

</doc>
<doc id="1027600" url="https://pl.wikipedia.org/wiki?curid=1027600" title="Przejście graniczne Rudyszwałd-Hať">
Przejście graniczne Rudyszwałd-Hať

Przejście graniczne Rudyszwałd-Hať – polsko-czeskie przejście graniczne małego ruchu granicznego położone w województwie śląskim, w powiecie raciborskim, w gminie Krzyżanowice, w miejscowości Rudyszwałd, zlikwidowane w 2007 roku.
Opis.
Przejście graniczne Rudyszwałd-Hať zostało utworzone 19 lutego 1996 roku. Czynne było codziennie w godz 6.00–22.00. Dopuszczony był ruch pieszych, rowerzystów, motorowerami o pojemności skokowej silnika do 50 cm³ i transportem rolniczym. Kontrolę graniczną osób, towarów i środków transportu wykonywała Graniczna Placówka Kontrolna Straży Granicznej w Chałupkach (GPK SG w Chałupkach).
Do przejścia granicznego po polskiej stronie, można było dojechać w miejscowości Rudyszwałd ulicą Graniczną, po stronie czeskiej, z miejscowości Hať ulicą Lipová.
21 grudnia 2007 roku na mocy układu z Schengen przejście graniczne zostało zlikwidowane.

</doc>
<doc id="1027601" url="https://pl.wikipedia.org/wiki?curid=1027601" title="Üsztöbe">
Üsztöbe

Üsztöbe (kaz. Үштөбе) – miasto w Kazachstanie; w obwodzie żetysuskim; 22 685 mieszkańców (2021); w mieście znaleźli drugi dom Koreańczycy, deportowani w 1937 roku na rozkaz Stalina z przygranicznych obszarów radzieckiego Dalekiego Wschodu.
Etymologia.
W języku kazachskim „üsz töbe” ("үш төбе") oznacza „trzy góry”.

</doc>
<doc id="1027602" url="https://pl.wikipedia.org/wiki?curid=1027602" title="Aleksandr Złoczewski">
Aleksandr Złoczewski

Aleksandr Złoczewski, ros. Александр Борисович Злочевский (ur. 25 czerwca 1963 w Moskwie) – rosyjski szachista i trener, od roku 2001 reprezentujący Włochy, arcymistrz od 1994 roku.
Kariera szachowa.
Grę w szachy poznał w wieku pięciu lat. W latach 1979 i 1980 dwukrotnie uczestniczył w turniejach o mistrzostwo Związku Radzieckiego juniorów. W 1990 podzielił II miejsce (za Draganem Barlovem) w otwartym turnieju w Norymberdze, rok później powtórzył to osiągnięcie w Augsburgu (za Davorem Komljenoviciem), a w 1994 samodzielnie zwyciężył w kołowym turnieju w Moskwie. W 1996 podzielił III miejsce (za Miso Cebalo i Anthonym Milesem) w kolejnym "openie" w Toscolano-Maderno oraz został jednym z trzech zwycięzców turnieju w Imperii, natomiast w 1997 podzielił II miejsce (za Michaelem Prusikinem) w Postbauer-Heng. W 2002 zwyciężył (wraz z Jewgienijem Jermakowem) w Moskwie, a w 2006 triumfował w Widnoje oraz znalazł się wśród czterech zwycięzców turnieju w Tuli.
Najwyższy ranking w dotychczasowej karierze osiągnął 1 stycznia 2007 r., z wynikiem 2501 punktów zajmował wówczas 3. miejsce wśród włoskich szachistów.

</doc>
<doc id="1027604" url="https://pl.wikipedia.org/wiki?curid=1027604" title="Żosały">
Żosały

Żosały (kaz. Жосалы) – wieś w Kazachstanie, w obwodzie kyzyłordyńskim. W 2015 roku mieszkało w niej 19 131 mieszkańców.
We wsi obecny jest przemysł spożywczy i włókienniczy.
Mauzoleum.
20 kilometrów na północny zachód od wsi znajduje się Mauzoleum Korkyt Aty.

</doc>
<doc id="1027605" url="https://pl.wikipedia.org/wiki?curid=1027605" title="Przejście graniczne Dziewiętlice-Bernartice">
Przejście graniczne Dziewiętlice-Bernartice

Przejście graniczne Dziewiętlice-Bernartice – polsko-czeskie przejście graniczne małego ruchu granicznego położone w województwie opolskim, w powiecie nyskim, w gminie Paczków, w miejscowości Dziewiętlice, zlikwidowane w 2007 roku.
Opis.
Przejście graniczne Dziewiętlice-Bernartice zostało uruchomione 19 lutego 1996 roku. Czynne było w godz. 6.00–22.00 przez cały rok. Dopuszczony był ruch pieszych, rowerzystów, motorowerów o pojemności skokowej silnika do 50 cm³ i transportem rolniczym. Odprawę graniczną i celną wykonywały organy Straży Granicznej. Kontrolę graniczną i celną osób, towarów oraz środków transportu wykonywała Strażnica SG w Jasienicy Górnej.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Czechosłowackiej Republiki Socjalistycznej funkcjonowało w tym miejscu polsko-czechosłowackie przejście graniczne małego ruchu granicznego Dziewiętlice-Bernartice – II kategorii. Zostało uruchomione 13 kwietnia 1960 roku. Dopuszczony był ruch osób i środków transportu na podstawie przepustek w związku z użytkowaniem gruntów. Otwierane było po wzajemnym uzgodnieniu umawiających się stron. Odprawę graniczną i celną wykonywały organy Wojsk Ochrony Pogranicza. Kontrolę graniczną i celną osób, towarów oraz środków transportu wykonywała Strażnica WOP Jasienica Górna.
Formalnie zlikwidowane 24 maja 1985 roku.

</doc>
<doc id="1027609" url="https://pl.wikipedia.org/wiki?curid=1027609" title="Soundtrack to Your Escape">
Soundtrack to Your Escape

Soundtrack to Your Escape to siódmy studyjny album szwedzkiej grupy In Flames. Został wydany 29 marca 2004 przez Nuclear Blast. Płyta jest naturalnym rozwinięciem nowoczesnego stylu zapoczątkowanego przez zespół na poprzednim longplayu. Stworzono dwa single - The Quiet Place oraz Touch of Red i sześć teledysków (włącznie z już wspomnianymi) - Like You Better Dead, My Sweet Shadow, Borders and Shading i F(r)iend.

</doc>
<doc id="1027612" url="https://pl.wikipedia.org/wiki?curid=1027612" title="Szemonaicha">
Szemonaicha

Szemonaicha (kaz. i ros.: Шемонаиха) – miasto w północno-wschodnim Kazachstanie, w obwodzie wschodniokazachstańskim, nad Ubą, siedziba administracyjna rejonu Szemonaicha. W 2009 roku liczyło ok. 19 tys. mieszkańców. Ośrodek przemysłu drzewnego, materiałów budowlanych i środków transportu.
Miejscowość otrzymała prawa miejskie w 1961 roku.

</doc>
<doc id="1027616" url="https://pl.wikipedia.org/wiki?curid=1027616" title="Dżanat">
Dżanat

Dżanat (arab. جانيت, fr. "Djanet") – miasto w południowej Algierii, w prowincji Prowincji Illizi, około 15 tys. mieszkańców.
Dżanat położone jest w oazie na Saharze u południowych podnóży pasma Tasili Wan Ahdżar. Jest ważnym węzłem komunikacyjnym – w pobliżu znajduje się przejście graniczne z Libią po drodze z Dżanatu do Ghat, obecnie zamknięte dla ruchu turystycznego.

</doc>
<doc id="1027617" url="https://pl.wikipedia.org/wiki?curid=1027617" title="Joanna Strzelczyk">
Joanna Strzelczyk

Joanna Strzelczyk (ur. 5 września 1961 w Warszawie) – polska dziennikarka, analityczka spraw międzynarodowych, dyplomatka; od 16 września 2016 do 2019 kierowała Agencją Konsularną RP w Smoleńsku, zaś w latach 2010–2014 Konsulatem Generalnym RP w Odessie.
Życiorys.
Specjalizuje się w tematyce spraw międzynarodowych i bezpieczeństwa oraz polskiej polityki zagranicznej. Pierwsze artykuły publikowała jeszcze w czasach studenckich. Dotyczyły one kwestii narodowościowych w ZSRS oraz sytuacji Polaków w Związku Radzieckim i na Litwie Kowieńskiej. Była członkinią redakcji podziemnego pisma „Międzymorze” (1987–1989) oraz Polskiej Partii Socjalistycznej (1988–1989) i „Towarzystwa Pomost”. W pierwszej połowie lat 90. uczestniczyła w pracach nad reorientacją polskiej polityki zagranicznej i tworzeniu nowej polityki wschodniej.
W 1986 ukończyła studia na Wydziale Nauk Ekonomicznych Uniwersytetu Warszawskiego. Studiowała również historię w Instytucie Historycznym Uniwersytetu Warszawskiego, której nie ukończyła (1984–1989). W latach 1987–1990 pracowała w Szkole Głównej Planowania i Statystyki jako pracownik naukowy oraz w latach 1989–1990 jako dziennikarka w „Gazecie Wyborczej”. W latach 1990–1996 była zatrudniona w Ministerstwie Spraw Zagranicznych jako ekspertka, a następnie wicedyrektorka departamentu, zajmującego się polityką wschodnią. Od 1996 do 2003 pracowała jako dziennikarka, kolejno, w tygodniku „Nowe Państwo” i dzienniku „Życie”. W tym ostatnim była zastępczynią kierownika a następnie kierowniczką działu zagranicznego. W latach 2003–2006 dyrektorka Gabinetu Prezydenta m.st. Warszawy. W latach 2006–2010 dyrektorka Departamentu Bezpieczeństwa Międzynarodowego w Biurze Bezpieczeństwa Narodowego. Inicjatorka i pierwsza redaktorka naczelna kwartalnika „Bezpieczeństwo Narodowe”. W latach 2010–2014 konsul generalna w Konsulacie Generalnym RP w Odessie. Od 16 września 2016 do 2019 kierowała Agencją Konsularną RP w Smoleńsku.
W 2002 wydała książkę "Ucieczka ze Wschodu. Rosja w polskiej polityce 1989–1993" ().

</doc>
<doc id="1027618" url="https://pl.wikipedia.org/wiki?curid=1027618" title="Djanet">
Djanet



</doc>
<doc id="1027625" url="https://pl.wikipedia.org/wiki?curid=1027625" title="Kazimierz Jaworski">
Kazimierz Jaworski



</doc>
<doc id="1027627" url="https://pl.wikipedia.org/wiki?curid=1027627" title="Kazimierz Jaworski (inżynier budownictwa)">
Kazimierz Jaworski (inżynier budownictwa)

Kazimierz Maksymilian Jaworski (ur. 1943, zm. 18 lipca 2007) – polski specjalista w zakresie budownictwa i zarządzania w budownictwie, profesor doktor habilitowany inżynierii, wieloletni członek władz Polskiego Związku Inżynierów i Techników Budownictwa. 
Wykładowca na Politechnice Warszawskiej, przewodniczący Rady Zarządzającej Zespołu Do Spraw Certyfikacji Systemów Jakości Dostawców w Budownictwie – Instytutu Techniki Budowlanej, kierownik Katedry Inżynierii Produkcji i Zarządzania w Budownictwie, oraz prodziekan do spraw dydaktycznych w latach 1988-1990. Był przewodniczącym Sekcji Organizacji i Zarządzania w Budownictwie Komitetu Inżynierii Lądowej i Wodnej PAN, przewodniczącym Kapituły Nagrody im. Prof. Aleksandra Dyżewskiego, oraz przewodniczącym Komitetu Realizacji Procesu Inwestycyjnego przy Zarządzie Głównym Polskiego Związku Inżynierów i Techników Budownictwa (PZITB). 
Został pochowany na cmentarzu Bródnowskim (kw. 64D-3-13).

</doc>
<doc id="1027628" url="https://pl.wikipedia.org/wiki?curid=1027628" title="Marcia Reale">
Marcia Reale

Marcia Reale d'Ordinanza (pol. „Marsz Królewski Ordinanzy”), także: Fanfara reale (pol. „Fanfara królewska”) był oficjalnym hymnem państwowym istniejącego w latach 1861-1946 Królestwa Włoch. Skomponował go Giuseppe Gabetti jako hymn domu królewskiego dynastii sabaudzkiej. Utwór ten nie posiadał oficjalnego tekstu, jednak istniało jego kilka nieoficjalnych wersji.
W latach 1922-1943 bezpośrednio po nim wykonywano hymn Narodowej Partii Faszystowskiej - "Giovinezza".
Nieoficjalne słowa hymnu.
Evviva il Re ! Evviva il Re ! Evviva il Re ! 
Chinate o Reggimenti le Bandiere al nostro Re 
La gloria e la fortuna dell'Italia con Lui è 
Bei Fanti di Savoia gridate evviva il Re ! 
Chinate o Reggimenti le Bandiere al nostro Re ! 
Viva il Re ! Viva il Re ! Viva il Re ! 
Le trombe liete squillano 
Viva il Re ! Viva il Re ! Viva il Re ! 
Con esso i canti echeggiano 
Rullano i tamburi le trombe squillano squillano 
Cantici di gloria eleviamo con fervor 
Viva l'Italia, l'Italia evviva ! Evviva il Re ! 
Viva L'Italia, evviva li Re ! Evviva il Re !!! 
Viva l'Italia ! Viva il Re ! Viva il Re ! 
Tutta l'Italia spera in Te, crede in Te, 
gloria di nostra stirpe, segnal di libertà, 
di libertà, di libertà, di libertà. 
Quando i nemici agognino 
i nostri campi floridi 
dove gli eroi pugnarono 
nelle trascorse età, 
finché duri l'amor di patria fervido,
finché regni la nostra civiltà. 
L'Alpe d'Italia libera,
dal bel parlare angelico, 
piede d'odiato barbaro 
giammai calpesterà 
finché duri l'amor di patria fervido,
finche regni la nostra civiltà.
Come falange unanime
i figli della Patria
si copriran di gloria
gridando libertà.
Linki zewnętrzne.
Artykuł na bazie angielskiej wersji Wikipedii.

</doc>
<doc id="1027631" url="https://pl.wikipedia.org/wiki?curid=1027631" title="Przywilej jedlneńsko-krakowski">
Przywilej jedlneńsko-krakowski

Przywilej jedlneńsko-krakowski – przywilej szlachecki nadany przez Władysława Jagiełłę w zamian za obietnicę szlachty polskiej, że jego syn Władysław III Warneńczyk zasiądzie na tronie polskim i przedłuży panowanie dynastii Jagiellonów w Polsce.
Treść przywileju została sformułowana w Brześciu Kujawskim w 1425 roku. Nadanie przywileju nastąpiło w Jedlni w 1430 roku, a w 1433 roku w Krakowie nastąpiło jego potwierdzenie.
Przywilej ten gwarantował szlachcie:
Król przyrzekał również zrównanie wszystkich ziem Królestwa łącznie z ziemią ruską według jednego prawa i kodeksu. Był to przełom w traktowaniu prawosławnych poddanych-szlachty (jedynym ograniczeniem był utrzymany, ale tylko do końca życia starego króla – Władysława Jagiełły, obowiązek płacenia przez szlachtę ruską specjalnego podatku w owsie). Zrównanie to nie dotyczyło prawosławnej szlachty na Litwie. 
W Anglii podobny akt prawny, gwarantujący wolność Habeas Corpus Act, uchwalono dopiero w 1679 roku.

</doc>
<doc id="1027635" url="https://pl.wikipedia.org/wiki?curid=1027635" title="Hrabstwo Conejos">
Hrabstwo Conejos

Hrabstwo Conejos () – hrabstwo w południowej części stanu Kolorado w Stanach Zjednoczonych. Siedzibą administracyjną hrabstwa jest Conejos. 
Demografia.
Według spisu z 2020 roku hrabstwo liczyło 7,5 tys. mieszkańców, w tym 51,7% było Latynosami, a 4% rdzenną ludnością Ameryki.
Hrabstwo posiada najwyższy odsetek mormonów (28,4% w 2010 r.) w stanie Kolorado, mimo to największą grupą są katolicy (42,5% w 2010 r.).

</doc>
<doc id="1027641" url="https://pl.wikipedia.org/wiki?curid=1027641" title="Bałykszy">
Bałykszy

Bałykszy (kaz.: Балықшы; ros.: Балыкши) – osiedle typu miejskiego w zachodnim Kazachstanie, w obwodzie atyrauskim, nad Uralem, pod administracją miasta Atyrau. W 2009 roku liczyło ok. 13 tys. mieszkańców. Ośrodek przemysłu rybnego, stoczniowego i materiałów budowlanych.

</doc>
<doc id="1027643" url="https://pl.wikipedia.org/wiki?curid=1027643" title="Lir włoski">
Lir włoski

Lir włoski był walutą Włoch w latach 1861–2002.
Historia.
Lir po raz pierwszy pojawił się w średniowieczu. Podobnie jak funt szterling, reprezentował wartość jednego funta srebra, który był wart 20 solidów lub 240 denarów. W Królestwie Włoch, utworzonym przez Napoleona I był on walutą obowiązującą na terenie kraju. Dzielił się na 20 "soldi" lub 100 "centesimo".
Po zjednoczeniu Włoch w 1861 lir stał się obowiązującą walutą na terenie całego kraju. Zastąpił on m.in. florena lombardzko-weneckiego, piastrę sycylijską, lirę parmeńską. W 1865 lir stał się częścią Łacińskiego Związku Monetarnego, wraz z frankiem francuskim, frankiem belgijskim i frankiem szwajcarskim.
Lir obowiązywał na terenie Włoch formalnie do 1999, choć faktycznie wyszedł z obiegu w 2002. 1 marca 2003 odsłonięto Pomnik Lira, jedyny tego typu monument w strefie euro.
Waluty związane z lirem.
Z lirem włoskim były powiązane dwie waluty. Lir watykański na mocy konkordatu był powiązany z lirem włoskim. Jednocześnie lir włoski był legalną walutą na terenie Watykanu. Część monet watykańskich była bita we Włoszech. Można było nimi płacić zarówno we Włoszech, jak i w San Marino.
Lir sanmaryński, podobnie jak lir watykański, również był powiązany z lirem włoskim. Na terenie San Marino można było płacić lirami, podobnie jak częścią monet San Marino bitych we Włoszech.
Obie waluty zostały zastąpione przez euro.

</doc>
<doc id="1027644" url="https://pl.wikipedia.org/wiki?curid=1027644" title="Hrabstwo Costilla">
Hrabstwo Costilla

Hrabstwo Costilla (ang. "Costilla County") to hrabstwo w południowej części stanu Kolorado w Stanach Zjednoczonych. Siedzibą administracyjną hrabstwa jest San Luis.
Demografia.
Według spisu w 2020 roku hrabstwo liczy 3,5 tys. mieszkańców, w tym 61,2% było Latynosami, a 5,3% rdzenną ludnością Ameryki.
Hrabstwo posiada najwyższy odsetek katolików (92,5%) w stanie Kolorado, oraz drugi najwyższy (po hrabstwie Rolette) w Stanach Zjednoczonych.

</doc>
<doc id="1027646" url="https://pl.wikipedia.org/wiki?curid=1027646" title="Samoobrona Odrodzenie">
Samoobrona Odrodzenie

Samoobrona Odrodzenie – polska partia polityczna założona przez byłych działaczy Samoobrony RP, funkcjonująca w latach 2007–2008 i 2012–2019.
Historia.
Partia powstała w lipcu 2007 z połączenia partii Samoobrona Ruch Społeczny i kilku innych marginalnych ugrupowań, utworzonych przez rozłamowców z Samoobrony RP.
Liderami partii byli m.in.: senator V kadencji Henryk Dzido, poseł V kadencji Alfred Budner (jedyny jej parlamentarzysta) oraz posłowie IV kadencji – Marian Curyło, Waldemar Borczyk i Zbigniew Witaszek. 
W wyborach parlamentarnych w 2007 Alfred Budner oraz Sławomir Izdebski wystartowali do Sejmu z listy Prawa i Sprawiedliwości, jednak nie uzyskali oni mandatu posła. Alfred Budner w okręgu wyborczym Konin uzyskał 6736 głosów, a Sławomir Izdebski w okręgu wyborczym Siedlce uzyskał 3838 głosów. 
Jesienią 2007 większość działaczy Samoobrony Odrodzenie wstąpiło do innych ugrupowań – m.in. Partii Regionów, PSL oraz PiS. 2 września 2008 została wykreślona z rejestru partii politycznych.
Po nieudanej próbie przejęcia Samoobrony po śmierci Andrzeja Leppera w 2011 Henryk Dzido podjął decyzję o wznowieniu działalności Samoobrony Odrodzenie. Wniosek o rejestrację partii został złożony w 2012, a w wyniku postanowienia sądowego z 10 stycznia 2013 partia ponownie znalazła się w ewidencji. W 2014 podjęła współpracę m.in. ze Stronnictwem Polska Racja Stanu. Nie udało jej się wówczas porozumieć w sprawie wspólnego startu w wyborach samorządowych z Organizacją Narodu Polskiego – Ligą Polską. SO wystawiła po jednej liście wyborczej do sejmików mazowieckiego i podkarpackiego.
W II turze wyborów prezydenckich w 2015 SO poparła Andrzeja Dudę z PiS (przeciw urzędującemu prezydentowi Bronisławowi Komorowskiemu). W wyborach parlamentarnych w tym samym roku partia nie wystartowała.
Z SO ponownie związał się Sławomir Izdebski (jako szef Ogólnopolskiego Porozumienia Związków Zawodowych Rolników i Organizacji Rolniczych oraz Ruchu Społecznego Rzeczypospolitej Polskiej).
W sierpniu 2018 partia nawiązała współpracę z Samoobroną. 7 października tego samego roku zmarł przewodniczący ugrupowania Henryk Dzido. W przeprowadzonych dwa tygodnie później wyborach samorządowych, ani w wyborach parlamentarnych w 2019 SO nie wystartowała. Ponadto nie złożyła sprawozdania finansowego za 2018 rok, w związku z czym 18 listopada 2019 sąd ponownie wyrejestrował partię.

</doc>
<doc id="1027649" url="https://pl.wikipedia.org/wiki?curid=1027649" title="Rynologia">
Rynologia

Rynologia (z gr. rhinos, rynos) – dziedzina medycyny zajmująca się fizjologią, rozpoznawaniem, diagnozowaniem i leczeniem nosa i zatok przynosowych, zaś rynochirurgia zajmuje się leczeniem operacyjnym nosa i zatok przynosowych.
Lekarz zajmujący się rynologią to rynolog.

</doc>
<doc id="1027650" url="https://pl.wikipedia.org/wiki?curid=1027650" title="Tim Owens">
Tim Owens

Tim Owens, właśc. Timothy S. Owens (ur. 13 września 1967 w Akron) – amerykański wokalista heavymetalowy. Członek m.in. grup Judas Priest i Iced Earth, obecnie Yngwie Malmsteen Rising Force.
W 2006 roku piosenkarz został sklasyfikowany na 97. miejscu listy 100 najlepszych wokalistów wszech czasów według Hit Parader.
Życiorys.
W młodości pracował jako sprzedawca. Był także frontmanem heavymetalowej grupy Winter’s Bane, z którą w 1993 nagrał album "Heart of a Killer" oraz pełnił funkcję wokalisty tribute bandu British Steel.
W 1996 niespodziewanie zdobył popularność, zostając frontmanem Judas Priest. Został w zespole do 2003, kiedy to do grupy powrócił poprzedni wokalista Rob Halford. Owens nagrał z brytyjskim zespołem 2 albumy studyjne, 2 koncertowe oraz jedno wydawnictwo DVD. W wywiadzie dla portalu FoundryMusic.com oświadczył, że nigdy nie powróciłby do Judas Priest.
Niedługo po opuszczeniu Judas Priest Owens został wokalistą powermetalowej grupy Iced Earth, z którą wydał dwa albumy długogrające oraz jeden minialbum. W 2007 roku zastąpił go poprzedni wokalista zespołu Matthew Barlow.
W 2006 założył wraz z Dennisem Hayesem, kolegą z Winter’s Bane, grupę nazwaną Beyond Fear, z którą jeszcze w tym samym roku wydał album Beyond Fear.
W 2008 dołączył do zespołu Yngwie Malmsteena. 13 października tego samego roku miała miejsce premiera pierwszego wspólnego dzieła Yngwiego i Owensa, zatytułowanego Perpetual Flame.
W następnym roku wokalista rozpoczął prace nad pierwszym w karierze solowym albumem. Przy komponowaniu utworów współpracował m.in. z: Chrisem Caffery (Savatage, Trans-Siberian Orchestra), Bobem Kulickem, Mikiem Callahanem (ex-Earshot) i Johnem Comprixem (Beyond Fear, Ringworm). Lista muzyków uczestniczących przy nagrywaniu albumu obfituje w znane nazwiska, m.in.: Craig Goldy, Doug Aldrich, Dave Ellefson (Megadeth), czy Vinny Appice. Wydawnictwo zatytułowane jest Play My Game, a jego premiera w Europie miała miejsce 18 maja 2009 roku.
W tym samym roku "Owens" dołączył do nowej supergrupy Charred Walls of the Damned, założonej przez Richarda Christy'ego. Debiutancka płyta zespołu została wydana przez Metal Blade Records w lutym 2010 roku.

</doc>
<doc id="1027651" url="https://pl.wikipedia.org/wiki?curid=1027651" title="Ripper Owens">
Ripper Owens



</doc>
<doc id="1027652" url="https://pl.wikipedia.org/wiki?curid=1027652" title="Tim &quot;Ripper&quot; Owens">
Tim &quot;Ripper&quot; Owens



</doc>
<doc id="1027654" url="https://pl.wikipedia.org/wiki?curid=1027654" title="Parotidektomia">
Parotidektomia

Parotidektomia - operacja laryngologiczna, polegająca na usunięciu części lub całej ślinianki przyusznej.
Powikłania.
Najpoważniejszym powikłaniem parotidektomii może być niedowład lub porażenie nerwu twarzowego. Inne powikłania to: przetoki ślinowe, zespół Łucji Frey, zaburzenia czucia w zakresie nerwu usznego wielkiego.

</doc>
<doc id="1027655" url="https://pl.wikipedia.org/wiki?curid=1027655" title="Makhosini Dlamini">
Makhosini Dlamini

Makhosini Jaheso Dlamini (ur. 1914 w Enhletsheni, zm. 28 kwietnia 1978 w Mbabane) – suazyjski polityk. Pierwszy premier kraju od 16 maja 1967 do 31 marca 1976. Minister spraw zagranicznych od 1968 do 1970.

</doc>
<doc id="1027656" url="https://pl.wikipedia.org/wiki?curid=1027656" title="Parafia św. Stanisława Kostki w Katowicach">
Parafia św. Stanisława Kostki w Katowicach

Parafia św. Stanisława Kostki w Katowicach-Giszowcu − rzymskokatolicka parafia w Katowicach, w jednostce pomocniczej Giszowiec. Należy ona do dekanatu Katowice-Bogucice w archidiecezji katowickiej. Obejmuje ona swoim zasięgiem wiernych z południowej części Giszowca (pozostali wierni z dzielnicy przynależą parafii św. Barbary). Kościół parafialny, konsekrowany 17 maja 1948 roku, znajduje się przy ul. Górniczego Stanu, natomiast probostwo położone jest po drugiej stronie ulicy, przy ul. Górniczego Stanu 22. 1 stycznia 1949 roku powołano kurację, natomiast parafia została erygowana 28 maja 1957 roku. Liczyła ona w 2015 roku około 6,0 tys. wiernych. Zarządza ona cmentarzem parafialnym przy ul. Górniczego Stanu.
Historia.
Powstanie kościoła.
Osada górnicza Giszowiec początkowo należała do parafii mysłowickiej. Po reorganizacji dekanalnej, dnia 1 sierpnia 1912 roku weszła w skład parafii św. Anny w Janowie. O usamodzielnienie od parafii w Janowie i budowę kościoła w Giszowcu rozpoczęto starania już w sierpniu 1945 roku. Wówczas to ówczesny administrator parafii św. Anny – ksiądz Alfons Tomaszewski, 14 sierpnia 1945 roku otrzymał pismo z Kurii Diecezjalnej w Katowicach z zamierzeniem powierzenia duszpasterstwa w Giszowcu księdzu Wiktorowi Mandrkowi. Ksiądz Tomaszewski poczynił również kroki celem organizacji nowego kościoła. Rozpoczął on starania z Katowickim Zjednoczeniem Przemysłu Węglowego nad rozwiązaniem problemu w trzech propozycjach: urządzenie kaplicy w budynku dawnej szkoły ewangelickiej, przeznaczenie budynku dawnego domu kawalera albo wykup lub dzierżawa działki na nowy kościół. Mimo początkowego sprzeciwu, udało się zawrzeć porozumienie i 6 czerwca 1946 roku podpisano umowę z Katowickim Zjednoczeniem Przemysłu Węglowego w Wełnowcu, przejmując niezagospodarowany teren o wymiarach 100x100 m, na którym miał stanąć "rozbieralny" kościół. 
W dniu 12 maja 1946 roku powstał Komitet Budowy Kościoła pod przewodnictwem księdza Alfonsa Tomaszewskego. Jednocześnie udało się uzyskać od dyrektora Sznapki z KZPW betonowy barak z Brzezinki, który po rozebraniu miał posłużyć jako materiał budowlany dla nowego kościoła, natomiast od kopalni "Wieczorek" w korzystnej cenie kupowano część niezbędnych materiałów budowlanych. 
Dnia 4 października 1946 roku ksiądz Lucjan Pitlok (nowy administrator parafii św. Anny) w towarzystwie wikariusza – księdza Wiktora Mandrka, poświęcił miejsce rozpoczynających się prac budowlanych na terenie lasku bukowego. W czerwcu 1947 roku kuria diecezjalna mianowała księdza Mandrka przewodniczącym budowy świątyni. W dniu 17 maja 1948 roku, w drugi dzień świąt Zesłania Ducha Świętego, biskup Juliusz Bieniek poświęcił świątynię. Wówczas pierwszą mszę świętą odprawił ksiądz dziekan Jan Wodarz, natomiast homilię wygłosił ksiądz Józef Bańka. Patronem kościoła i później erygowanej parafii został św. Stanisław Kostka, wcześniejszy patron giszowieckiej szkoły przy Placu Pod Lipami.
W tamtym czasie na prośbę parafian ustanowiono drugie wezwanie, gdyż wnioskowano, by uroczystości odpustowe odbywały się latem. Dodatkowym wezwaniem było Niepokalane Serce Maryi, którego święto przypadało 22 sierpnia. Pierwszy odpust odbył się 22 sierpnia 1948 roku – wtedy to z macierzystej parafii w Janowie przeszła procesja na czele z księdzem proboszczem Lucjanem Pitlokiem w towarzystwie orkiestry z kopalni Wieczorek. 
Kuracja.
Dnia 1 stycznia 1949 roku rozpoczęła działalność kuracja z siedzibą w nowym kościele św. Stanisława Kostki, powołana 1 grudnia 1948 roku przez biskupa Stanisława Adamskiego, a ksiądz Wiktor Mandrek został kuratusem. Obszar kuracji obejmował Giszowiec oraz trzy domy z Wesołej i liczyła ona wówczas około 5 tys. wiernych.
W dalszej kolejności rozpoczęto starania nad założeniem cmentarza w pobliżu kościoła. W tym celu wystosowano pismo do Starostwa Powiatowego, które wyraziło wstępną zgodę pod warunkiem dostarczenia dodatkowej dokumentacji, w tym prawa własności. Tereny te należały wówczas do Lasów Państwowych i wykupieniu w cenie znajdujących się tam drzew, 26 października 1949 roku kuracja przejęła teren pod cmentarz. Dzień wcześniej został on poświęcony, ale zgodę na grzebanie zmarłych uzyskano dopiero z Miejskiej Rady Narodowej 16 listopada 1950 roku. 
Ksiądz Mandrek mieszkał początkowo na plebanii w Janowie. Żeby poprawić sytuację z dojazdem do Giszowca, na początku planowano wynająć dom przy obecnej ul. Barbórki 3, lecz władze kopalni "Wieczorek" zwlekały z załatwieniem sprawy, dlatego też zdecydowano o budowie nowego probostwa na skraju terenu cmentarza. We wniosku o pozwolenie na budowę zadeklarowano kaplicę oraz zabudowę gospodarczą. Pierwsze prace rozpoczęto przed uzyskaniem pozwolenia i po doprowadzeniu do pierwszego piętra 3 listopada 1949 roku Wydział Powiatowy w Katowicach zakazał budowy probostwa wg złożonego projektu. Dopiero 13 listopada 1959 roku zezwolono na kontynuację prac. Ksiądz Mandrek wprowadził się do nowego budynku probostwa we wrześniu 1950 roku. Wówczas też zaczęła funkcjonować kancelaria. 
W nowej kuracji rozwijało się życie parafialne. Powstało kilka grup, w tym: Bractwo Różańcowe, Krucjata Eucharystyczna, Sodalicja Mariańska i chór. We wrześniu 1954 roku do kuracji przybył pierwszy wikariusz – ksiądz Stanisław Sierla, który posługiwał w kuracji przez rok. Dzięki pomocy wikariusza zwiększyła się liczba odprawianych mszy świętych – w dni robocze do dwóch, a w niedziele o msze św. wieczorne.
Parafia.
Kuracja na mocy dekretu biskupa Stanisława Adamskiego z dnia 28 maja 1957 roku stała się parafią pw. św. Stanisława Kostki. W latach 1972–1973, w związku ze wzrostem liczby wiernych w kościele parafialnym dobudowano z tyłu kościoła dodatkowy chór. W 1979 roku ksiądz Mandrek przeszedł na emeryturę. Zmarł trzy lata później – 19 kwietnia 1982 roku i został pochowany na giszowieckim cmentarzu. Nowym proboszczem został ksiądz Rufin Sładek. We wrześniu 1981 roku uzyskano zgodę na budowę domu katechetycznego w sąsiedztwie probostwa, którego budowę ukończono w 1984 roku. Poświęcenia domu katechetycznego dokonał w dniu 1 września tegoż roku biskup Herbert Bednorz. 
W latach 90. XX wieku przeprowadzono remont wnętrz kościoła, które ukończono w 1998 roku. Prace te miały związek z jubileuszem pięćdziesięciolecia poświęcenia kościoła. W 2004 roku ksiądz proboszcz Rufin Sładek przeszedł na emeryturę. Zmarł w 2009 roku. Nowym proboszczem został ksiądz Andrzej Marcak, lecz ze względu na objęcie parafii katedralnej Chrystusa Króla w Katowicach w 2013 roku mianowano nowego proboszcza – został nim ksiądz Adam Markiewka. 
Kościół parafialny.
Parafialny kościół rzymskokatolicki przy ul. Górniczego Stanu został zbudowany w latach 1946−1948 według projektu architekta Jerzego Kruga. Jest niewielką budowlą ze skromnym krzyżem nad frontonem i dzwonnicą. Jego budowniczym był wikary z parafii janowskiej – ksiądz Wiktor Mandrek. Poświęcenie pierwszego kościoła w Giszowcu odbyło się w drugie święto Zielonych Świąt 17 maja 1948 roku. Kościół został konsekrowany w 1948 roku przez biskupa Juliusza Bieńka. Współczesny wystrój kościoła pochodzący z 1998 roku został zaprojektowany przez Helenę Szuster z Bielska-Białej.
Działalność duszpasterska.
W parafii w dni powszechnie odbywają się dwie msze święte (jedna w godzinach porannych, a druga w wieczornych), natomiast w niedziele i święta odprawianych jest pięć nabożeństw (4 w godzinach przedpołudniowych i jedna w godzinach wieczornych). Ponadto odbywają się nabożeństwa, w tym adoracje Najświętszego Sakramentu, koronki do Miłosierdzia Bożego, różaniec i nowenny do Matki Boskiej Nieustającej Pomocy. 
W parafii swoją działalność prowadzi grupa Dzieci Maryi.
Zasięg parafii.
Parafia swoim zasięgiem obejmuje południową część jednostki pomocniczej Giszowiec. Liczyła ona w 2015 roku około 6,0 tys. wiernych. Przynależą do niej następujące ulice: Adama, Antoniego, Barbórki, Działkowa, Ewy, Górniczego Stanu, Kosmiczna 26-56, Kwiatowa 12-21, osiedle Pod Kasztanami, Pod Kasztanami 12, 13, 14, 38 i 39, Przyjazna 11-20, Przyjemna, Sosnowa, Wesołowska i Wojciecha 27-53.

</doc>
<doc id="1027657" url="https://pl.wikipedia.org/wiki?curid=1027657" title="Thomas Curtis">
Thomas Curtis

Thomas Pelham „Tom” Curtis (ur. 9 stycznia 1873 w San Francisco, zm. 23 maja 1944 w Nahant) – amerykański sportowiec, uczestnik i mistrz I Nowożytnych Igrzysk Olimpijskich w biegu na 110 metrów przez płotki.
Podczas igrzysk olimpijskich 1896 w Atenach wygrał swój bieg eliminacyjny w biegu na 100 metrów z czasem 12,2 s, jednak zrezygnował z udziału w finale na rzecz biegu finałowego na 110 metrów przez płotki. W biegu wystartowało tylko dwóch zawodników (pozostali zrezygnowali): Curtis oraz Brytyjczyk Grantley Goulding. Goulding miał wyraźnie lepszą technikę pokonywania płotków, ale był wolniejszy od Curtisa. Na ostatnim płotku prowadził Goulding, lecz na linii mety Curtis wyprzedził go o ok. 5 cm.

</doc>
<doc id="1027660" url="https://pl.wikipedia.org/wiki?curid=1027660" title="Julian Antoniszczak">
Julian Antoniszczak



</doc>
<doc id="1027661" url="https://pl.wikipedia.org/wiki?curid=1027661" title="Tonsillektomia">
Tonsillektomia

Tonsillektomia – zabieg laryngologiczny polegający na usunięciu (wyłuszczeniu) migdałków podniebiennych. Najczęściej wykonywana u dorosłych w znieczuleniu nasiękowym, u dzieci w znieczuleniu ogólnym.
Wskazania.
Wskazania do tonsillektomii:

</doc>
<doc id="1027664" url="https://pl.wikipedia.org/wiki?curid=1027664" title="Wyspa kochających lemurów">
Wyspa kochających lemurów

Wyspa kochających lemurów – zbiór dwudziestu ośmiu esejów podróżniczych autorstwa polskiego pisarza-podróżnika Arkadego Fiedlera wydany w 1957 roku i zilustrowany zdjęciami autora.
W książce autor opisuje życie, relacje społeczne i kulturę rdzennych mieszkańców Madagaskaru – Malgaszów – oraz wpływu ekonomicznego i społecznego napływowej białej ludności europejskiej w XIX i XX wieku. Wśród licznych opisów rodzimej fauny na pierwszy plan wybija się ciepła, serdeczna relacja autora z lemurami trzymanymi w charakterze zwierząt udomowionych. Autor prezentuje pierwotne plemiona malgaskie z europejskiego punktu widzenia jako pełne niejasnych zabobonów ("fadi"), które czynią życie i śmierć członków wspólnoty bardzo nieprzewidywalnymi. Inną przedstawianą obserwacją jest specyficzny rytm pracy, a raczej częstego wypoczynku ("mipetraka"), który był nie do zwalczenia przez kolonizatorów próbujących zmotywować ludność do cięższej pracy.
Eseje zostały opublikowane po raz pierwszy w 1957 roku.

</doc>
<doc id="1027665" url="https://pl.wikipedia.org/wiki?curid=1027665" title="Zasada Samostanowienia">
Zasada Samostanowienia

Zasada Samostanowienia – dokument wydany 31 marca 1948 roku przez duński parlament, ustanawiający status Wysp Owczych jako terytorium zależnego w obrębie Królestwa Danii.
Podzielony jest na dwie, najważniejsze części: pierwsza, główna zawiera 16 sekcji opisujących zasady współzależności dwóch organizmów państwowych, w drugiej zawierają się uprawnienia władz Wysp. Postanowienia dokumentu zostały wprowadzone w życie z początkiem kwietnia 1948 roku, dzień po ich uchwaleniu.

</doc>
<doc id="1027666" url="https://pl.wikipedia.org/wiki?curid=1027666" title="Adenotomia">
Adenotomia

Adenotomia, adenoidektomia – chirurgiczny zabieg laryngologiczny polegający na usunięciu (przycięciu) przerośniętego migdałka gardłowego. Zabieg przeprowadza się głównie u dzieci powyżej 3 roku życia, w znieczuleniu ogólnym z intubacją. Często jest przeprowadzany razem z tonsillotomią (tonsylotomią, przycięciem migdałków podniebiennych) lub tonsillektomią (tonsylektomią, całkowitym usunięciem midałków podniebiennych).
Wskazania.
Bezwzględnym wskazaniem jest przerost migdałka gardłowego znacznie ograniczający (w więcej niż 60%) drożność części nosowej gardła, skutkujący istotnym pogorszeniem oddychania przez nos lub zespołem bezdechu sennego. Do wskazań względnych należy długo utrzymujące się średniego stopnia ograniczenie drożności części nosowej gardła, przewlekłe lub nawracające zapalenie zatok przynosowych i błony śluzowej nosa, wady zgryzu, a u dzieci powyżej czwartego roku życia także przewlekłe wysiękowe zapalenie ucha środkowego.
Przeciwwskazania.
Zabiegu nie powinno się wykonywać w czasie ostrej infekcji górnych dróg oddechowych i trzech tygodni po jej zakończeniu ze względu na zwiększone ryzyko krwawienia. Przeciwwskazaniami są także podśluzówkowy rozszczep podniebienia, stan po rozszczepie podniebienia, zaburzenia krzepnięcia, niedokrwistość (poziom hemoglobiny poniej 10 g/dl lub hematokryt poniżej 30%), a także choroby neurologiczne lub nerwowo-mięśniowe upośledzające czynność podniebienia.
Techniki operacyjne.
Tradycyjną metodą operacji jest ścięcie przerośniętego migdałka gardłowego adenotomem. Krwawienie zatrzymuje się uciśnięciem lub elektrokoagulacją. Zabieg może być także wykonywany za pomocą mikronoża obrotowego (mikrodebridera), diatermii ssącej lub ablacji niskotemperaturowej (koblacji). 
Postępowanie pooperacyjne.
Pacjenci zwykle wymagają opieki szpitalnej przez kilka godzin po zabiegu, jednak w przypadkach zwiększonego ryzyka powikłań (nudności, wymioty, trudności w przyjmowaniu płynów, pacjenci z chorobami towarzyszącymi, dzieci poniżej trzeciego roku życia) bywa konieczne przedłużenie pozostania na obserwacji na całą dobę. W razie potrzeby podawane są leki przeciwbólowe, profilaktyka antybiotykowa nie jest zalecana. Należy zapewnić odpowiednie nawodnienie, w diecie powinno się unikać owoców cytrusowych, mleka, ostrych przypraw i twardych pokarmów.

</doc>
<doc id="1027667" url="https://pl.wikipedia.org/wiki?curid=1027667" title="Muchajjam al-Burajdż">
Muchajjam al-Burajdż

Muchajjam al-Burajdż (arab. " البريج ") – obóz uchodźców palestyńskich w Autonomii Palestyńskiej; położony w środkowej części Strefy Gazy (muhafaza Dajr al-Balah). Według danych Palestyńskiego Centralnego Biura Statystycznego w 2016 roku liczył 31 932 mieszkańców.

</doc>
<doc id="1027671" url="https://pl.wikipedia.org/wiki?curid=1027671" title="Drugi rząd Mattiego Vanhanena">
Drugi rząd Mattiego Vanhanena

Drugi rząd Mattiego Vanhanena – 70. gabinet w historii Finlandii. Utworzony został 19 kwietnia 2007 po wyborach parlamentarnych w tym samym roku. Rząd utworzyła centroprawicowa koalicja czterech partii, w skład której weszły Partia Centrum (Kesk.), Partia Koalicji Narodowej (Kok.), Liga Zielonych (Vihr.) i Szwedzkiej Partii Ludowej (SFP).
Po raz pierwszy w historii Finlandii w pierwotnym składzie rządu znalazło się więcej kobiet niż mężczyzn (stosunek 12:8). 22 czerwca 2010 gabinet ten został zastąpiony przez rząd Mari Kiviniemi.

</doc>
<doc id="1027677" url="https://pl.wikipedia.org/wiki?curid=1027677" title="Helmut Berger">
Helmut Berger

Helmut Berger (), właściwie Helmut Steinberger (ur. 29 maja 1944 w Bad Ischl) – austriacki aktor filmowy i telewizyjny.
Życiorys.
Wczesne lata.
Urodził się w Bad Ischl w Austrii w rodzinie hotelarskiej jako syn Hedwig i Franza Steinbergerów. Pierwsze lata życia spędził głównie z matką, podczas gdy ojciec był w niewoli rosyjskiej. Ojciec powrócił do domu, gdy Helmut miał trzy lata. W 1952 mając osiem lat przystąpił do pierwszej komunii świętej. Swoje dzieciństwo i młodość spędził w Salzburgu, gdzie uczęszczał do szkoły franciszkańskiej Feldkirk College w Feldkirch. Chciał kontynuować naukę w Max Reinhardt Seminar, jednak rodzice się temu sprzeciwili. Dorabiał jako kelner w restauracji „In-Restaurant” przy King’s Road w Chelsea i jednocześnie pobierał lekcje w klasie aktorskiej, a wkrótce pojawił się w mniejszych teatrach.
W wieku osiemnastu lat przeprowadził się do Londynu, gdzie został odkryty przez fotografa dla reklamy i fotografii mody. Po ukończeniu studiów na wydziale dramatycznym na University of Perugia w Perugii, przeniósł się do Rzymu.
Kariera.
Pierwszą swoją rolę ekranową zagrał w dramacie Rogera Vadima "Rondo" ("La Ronde", 1964) z Jane Fondą. W 1964 na drodze swojej kariery poznał włoskiego reżysera Luchino Viscontiego, u którego wystąpił po raz pierwszy w roli młodzieńca przy hotelu w noweli "Czarownica spalona żywcem" ("La Strega bruciata viva") pochodzącej z filmu fabularnego "Czarownice" ("Le streghe", 1967). Wielkie uznanie krytyki i widzów zdobył w przerażająco sugestywnie zagranej tragicznej i odrażającej zarazem kreacji Martina Von Essenbecka, infantylnego i sadystycznego młodzieńca-pedofila o niestabilnej osobowości i perwersyjnych upodobaniach seksualnych, który słaby charakter łączy ze skłonnością do okrucieństwa w dramacie Viscontiego "Zmierzch bogów" ("La caduta degli dei", 1969), za którą zdobył nominację do nagrody Złotego Globu. Do historii kina weszła scena gdy pod pseudonimem „Lola” naśladuje Marlenę Dietrich z filmu "Błękitny anioł". 
Pozował jako fotomodel dla różnych magazynów, w tym „Vogue” (w lipcu 1970) z Marisą Berenson), „Ciné-Revue” (Belgia; 1973). Rola playboya Ericha w dramacie Larry’ego Peerce’a "Środa popielcowa" ("Ash Wednesday", 1973) z Elizabeth Taylor i Henry’ego Fondą ugruntowała pozycję Bergera w międzynarodowych produkcjach. Wziął udział w sesji zdjęciowej Andy’ego Warhola (1973) i Helmuta Newtona (1984).
Kolejna jego rola biseksualnego Ludwika II, króla Bawarii w dramacie biograficznym Viscontiego "Ludwik" ("Ludwig", 1973) została uhonorowana włoską nagrodą David di Donatello. Ostatnią rolą zagraną u Viscontiego była postać perwersyjnego i zepsutego, a jednocześnie subtelnego i wyrafinowanego Konrada w dramacie "Portret rodzinny we wnętrzu" ("Gruppo di famiglia in un interno", 1974).
Grywał potem zazwyczaj w filmach klasy B, w tym w ekranizacji powieści Oscara Wilde’a "Portret Doriana Graya" ("Il dio chiamato Dorian", 1970) jako tytułowy bohater czy dreszczowcu policyjnym "Wściekły pies" ("La Belva col mitra", 1977) w roli pozbawionego skrupułów bandyty nazwiskiem Nanni Vitali, który po ucieczce z więzienia planuje wielki skok.
Przez jedenaście odcinków opery mydlanej ABC "Dynastia" (1983-1984) grał rolę słynnego playboya Petera De Vilbisa, który wdaje się w romans z córką potężnego magnata naftowego Fallon Carrington (Pamela Sue Martin). W ostatniej odsłonie losów słynnej mafijnej rodziny Corleone - "Ojciec chrzestny III" ("The Godfather: Part III", 1990) w reż. Francisa Forda Coppoli zagrał postać Fredericka Keinsziga, nazywanego „bankierem Boga”, głównego księgowego banku watykańskiego w Szwajcarii, który wraz z Don Licio Lucchesi i arcybiskupem Gildayem próbuje oszukać rodzinę Corleone. W dramacie "Ludwig 1881" (1993) po raz drugi zagrał Ludwika II, króla Bawarii. Wziął udział w komedii "Die 120 Tage von Bottrop" (1997), będącej ekscentrycznym hołdem dla dni niemieckiej twórczości filmowej Rainera Wernera Fassbindera.
W 2007 otrzymał honorową nagrodę specjalną Teddy na festiwalu filmowym w Międzynarodowym Festiwalu Filmowym w Berlinie.
Wziął udział w teledysku Neny, zatytułowanym „Besser gehts nicht” (2013), promującym jej album "Du bist gut". We francusko-belgijskim dramacie biograficznym "Saint Laurent" (2014) pojawił się jako Yves Saint Laurent w 1989.
Życie prywatne.
W marcu 1976 po śmierci Viscontiego Berger przeżył głęboki kryzys osobisty i finansowy. W pierwszą rocznicę śmierci Viscontiego, 17 marca 1977 uciekał się nawet do prób samobójczych, uzależnił się od narkotyków, a także miał problemy z nadużywaniem alkoholu.
Berger jawnie mówił o swoich skłonnościach biseksualnych. Był częstym gościem wielu talk shows, gdzie udzielał wywiadów na tematy takie jak jego związek z Marisą Berenson (1973), z którą rzekomo chciał się żenić, w lipcu 1970 byli razem na okładce magazynu „Vogue”. Opowiadał o erotycznych przygodach z Biancą i Mickiem Jaggerem, aktorem Tabem Hunterem, Nathalie Delon, Elizabeth Taylor, Ursulą Andress (1975), Jerry Hall, aktorką Marisa Mell (1976-78), brazylijskim piosenkarzem i aktorem Edy Starem i innymi gwiazdami rocka lat 70. i 80. Do jego kochanków należał także Rudolf Nuriejew, o czym pisze w swojej autobiografii.
19 listopada 1994 poślubił włoską scenarzystkę Francescę Guidato, jednak doszło do separacji. W 2004 Berger przeniósł się z Rzymu do Salzburga, gdzie zamieszkał z matką aż do jej śmierci w 2009. Zaprzeczył jednak o pogłoskach o trudnej sytuacji finansowej. Ogłosił także, że przestał zażywać narkotyki.
W 2000 ukazała się jego autobiografia zatytułowana po prostu „Ja, autobiografia” ("Ich, die Autobiografie").
Od lipca do września 2015, przez zaledwie dziewięć tygodni, był w związku małżeńskim z o 37 lat młodszym projektantem Florianem Wessem, dopuszczając się bigamii i będąc wciąż w związku ze swoją żoną. Ich małżeństwo zakończyło się publicznym skandalem, gdy ujawniono, iż Berger w filmie dokumentalnym "Helmut Berger, Actor" (2015) zarejestrował scenę masturbacji.

</doc>
<doc id="1027682" url="https://pl.wikipedia.org/wiki?curid=1027682" title="Otologia">
Otologia

Otologia lub otiatria (gr. οὖς = ucho, słyszenie, "ous", dop. ὠτός, "otos") – dział otorynolaryngologii zajmujący się fizjologią, rozpoznawaniem, diagnozowaniem i leczeniem chorób uszu (zaś otochirurgia zajmuje się leczeniem operacyjnym uszu).

</doc>
<doc id="1027688" url="https://pl.wikipedia.org/wiki?curid=1027688" title="Historia Południowej Afryki">
Historia Południowej Afryki

Pierwszymi mieszkańcami współczesnego RPA byli Buszmeni. Trafili oni na te obszary w I tysiącleciu p.n.e. W I tysiącleciu naszej ery przybyli tu Hotentoci, a od IX wieku zaczęły napływać plemiona Bantu, które zepchnęły dotychczasowe ludy na południowy zachód. Pierwsi Europejczycy pojawili się w XV wieku, a kolonizacja rozpoczęła się w XVII wieku. W 1652 roku Holender Jan van Riebeeck na zlecenie Holenderskiej Kompanii Wschodnioindyjskiej wzniósł na Przylądku Dobrej Nadziei stację zaopatrzeniową. W połowie XVII wieku zaczęli napływać holenderscy chłopi zwani w Europie Burami, następnie niemieccy protestanci i francuscy hugenoci. Od początku utrzymywano separację pomiędzy białymi i Afrykanami. Osadnictwu towarzyszyły konflikty zbrojne z Hotentotami i Buszmenami, a od lat 70. XVIII z ludami Bantu.
Na przełomie XVIII i XIX wieku kolonię na Przylądku Dobrej Nadziei opanowali Brytyjczycy, którzy w 1806 roku dokonali jej aneksji. Od roku 1818 funkcjonowało państwo zuluskie pod wodzą Czaki. Od 1820 roku miał miejsce napływ osadników brytyjskich, z kolei w 1834 zniesiono niewolnictwo. Wydarzenia te spowodowały masową wędrówkę Burów w głąb kraju, czyli tzw. Wielki Trek. Po zaciętych walkach z Bantu, Burowie utworzyli Burskie Republiki Transwalu i Oranii. Odkrycie na zamieszkanym przez Burów terenie Witwatersrand diamentów w 1867 i złota w 1886 roku przyczyniło się do silnego wzrostu gospodarczego oraz przywędrowania wielu Europejczyków. Z tychże powodów wzrosło też zainteresowanie Wielkiej Brytanii tym obszarem. Niedługo później rozpoczęły się regularne walki brytyjskich oddziałów z Burami, co było początkiem I wojny burskiej toczącej się pomiędzy 1880 a 1881 rokiem. Po walkach podczas II wojny burskiej, afrykanerzy ponieśli porażkę. Po traktacie z Vereeniging republiki burskie zostały włączone do Brytyjskiego Imperium. Zaznaczono, że w republikach język niderlandzki pozostanie jako język urzędowy. Po czterech latach negocjacji Natal, Transwal, Orania i Kolonia Przylądkowa utworzyły w 1910 roku Związek Południowej Afryki. W międzyczasie w roku 1879 Brytyjczycy dokonali podboju państwa Zulusów.
Związek Południowej Afryki pozostawał brytyjskim dominium. Władzę w nim sprawowała biała ludność afrykanerska, która wprowadziła serię praw dyskryminujących czarnoskórą większość. Doprowadziło to do narodzin ruchu wyzwoleńczego czarnych, w 1912 roku powstał Południowoafrykański Tubylczy Kongres Narodowy (od 1923 roku Afrykański Kongres Narodowy) i rozwinięcia ruchu nacjonalistycznego Afrykanerów. W I wojnie światowej ZPA zajęło Niemiecką Afrykę Południowo-Zachodnią (obecnie Namibia). Obszar Afryki Południowo-Zachodniej po zakończeniu wojny stał się terytorium mandatowym Ligi Narodów. Po wojnie nastąpił znaczny rozwój gospodarczy, powstał zarówno czarny jak i biały proletariat. W grudniu 1921 roku wybuchło powstanie robotnicze w regionie Witwatersrand, które trwało do marca następnego roku. Powstańcy byli białymi górnikami, pod względem politycznym sympatyzowali oni z ugrupowaniami rewolucyjnymi, szczególnie syndykalistami i Południowoafrykańską Partią Komunistyczną. Do zdławienia rebelii rząd użył armii w liczbie 20 tysięcy żołnierzy.
Od 1924 roku ZPA rządziła biała koalicja Partii Narodowej i Południowoafrykańskiej Partii Narodowej, które połączyły się w 1934 roku w Zjednoczoną Południowoafrykańską Partię Narodową. W 1931 roku ogłoszono niepodległość państwa. Razem z Wielką Brytanią, ZPA uczestniczyło w II wojnie światowej po stronie alianckiej, wypowiadając wojnę Niemcom 6 września 1939 roku. W okresie wojny grupy białych rasistów, w proteście przeciwko udziałowi RPA w wojnie przeciwko Niemcom, przeprowadziły zamachy terrorystyczne na cele rządowe. W trakcie wojny ze stanowiska premiera zrezygnował Barry Hertzog, który był niechętny zaangażowaniu ZPA w konflikt.
W 1948 roku zwycięstwo wyborcze (w wyborach mogli głosować jedynie biali) odniosła koalicja afrykanerska, w skład której weszła Partia Nacjonalistyczna i Partia Afrykanerska. W 1951 roku obie partie połączyły się w Partię Narodową. Partia miała wymiar rasistowski (w skład jej rządu weszło nawet kilku byłych działaczy nazistowskich, a były bojówkarz nazistów Balthazar Johannes Vorster, w latach 1966-1978 pełnił funkcję premiera) i rozpoczęła wdrażanie systemu segregacji rasowej znanego jako apartheid. 
W 1949 roku ZPA anektowało obszar współczesnej Namibii. W latach 50. narastał opór ludności kolorowej przeciwko apartheidowi. Na czele ruchu antyrządowego stanął Afrykański Kongres Narodowy (ANC). Kongres początkowo popierał ideologie Mahatmy Gandhiego i opowiadał się za pokojowym rozwiązaniem problemów rasowych. W 1959 roku z ANC oderwał się niewielki Kongres Panafrykański, który w późniejszych latach utworzył własne oddziały znane jako Poqo. ANC zmienił poglądy po tym, gdy w 1960 roku doszło do masakry setek nieuzbrojonych demonstrantów z ANC w Sharpeville, a sama organizacja została zdelegalizowana. Masakra doprowadziła do utworzenia w połowie lat 60. zbrojnego skrzydła ANC, Umkhonto we Sizwe (Włócznia Narodu). Ruch oporu rozwinął się także w Namibii okupowanej przez ZPA. W 1966 roku tamtejsza Organizacja Ludu Afryki Południowo-Zachodniej rozpoczęła wojnę o niepodległość.
W 1961 roku władze proklamowały powstanie RPA, przecinając ostatecznie konstytucyjne więzy łączące kraj z Wielką Brytanią. Wycofały się przy tym z udziału we Wspólnocie Narodów. RPA stała się przedmiotem ostrej krytyki na forum ONZ. W 1966 roku ONZ uznał politykę apartheidu za zbrodnię przeciwko ludzkości. Nie malał opór czarnej większości, który rząd próbował rozbić poprzez zapoczątkowaną w 1963 roku politykę bantustanizacji. Od początku lat 70. zaczął powstać umiarkowany ruch oporu, który odrzucał zbrojne metody walki. W 1976 roku doszło do antyrządowych wystąpień czarnej ludności w Soweto, zostały one krwawo stłumiono przez siły rządowe. Od połowy lat 70. RPA prowadziła agresywną politykę względem sąsiadów. RPA wdała się z nimi w tzw. południowoafrykańską wojnę graniczną. Wojska RPA przeprowadziły zbrojne rajdy na tereny Mozambiku, Botswany, Angoli i Lesotho.
Po 1976 roku władze zaczęły realizować program „kontrolowanego osłabiania barier rasowych”. Ustanowiona w 1984 roku konstytucja przyznała prawa polityczne ludności kolorowej i azjatyckiej. Polityka modyfikacji apartheidu nie zatrzymała rosnącego ruchu oporu czarnych i nie zapobiegła zaostrzeniu sankcji międzynarodowych. W 1987 roku wybuchły walki wewnętrzne między ANC a zuluskim Ruchem Inkatha (od 1990 Partia Wolności Inkatha). Starcia spowodowały tysiące ofiar w ludziach. W 1989 roku na czele rządzącej partii i na stanowisku prezydenta stanął Frederik Willem de Klerk. Polityk rozpoczął likwidację apartheidu. W 1990 roku zalegalizował ANC, zwolnił z więzienia nieformalnego lidera ruchu Nelsona Mandelę i rozpoczął dialog z opozycją. Ustawodawstwo apartheidu zniesiono w 1991 roku, a ANC zrzekł się walki zbrojnej. W 1994 roku odbyły się pierwsze demokratyczne wybory powszechne. Demokratyzacja przyczyniła się do zniesienia międzynarodowych sankcji.
W wyborach z 1994 roku zwyciężyła ANC, a Mandela został wybrany prezydentem. De Klerk został wiceprezydentem. W skład rządu weszła też Partia Wolności Inkatha. W 1996 roku uchwalono nową konstytucję. W 1999 roku nowym prezydentem został wybrany dotychczasowy współpracownik Mandeli, Thabo Mbeki. Wybory z 2004 roku umocniły pozycję ANC, zdecydował się on jednak utrzymać koalicję z Partią Wolności Inkatha.

</doc>
<doc id="1027691" url="https://pl.wikipedia.org/wiki?curid=1027691" title="Hanna Łuczak">
Hanna Łuczak

Hanna Maria Łuczak (ur. 19 lutego 1959 w Gnieźnie) – polska artystka intermedialna.
Życiorys.
Studiowała w Wyższej Szkole Sztuk Plastycznych w Poznaniu, w 1984 roku uzyskała dyplom z wyróżnieniem z rysunku w pracowni Jarosława Kozłowskiego i malarstwa w pracowni Jerzego Kałuckiego. Od 1984 wykłada na Uniwersytecie Artystycznym w Poznaniu, a od 2008 roku jest tam profesorem na Wydziale Malarstwa i Rysunku, w Katedrze Rysunku.
W latach 1981–1990 współprowadziła Galerię Akumulatory 2 w Poznaniu. Zajmuje się instalacją przestrzenną, rysunkiem, grafiką, rzeźbą, malarstwem, książką artystyczną.
Wybrane wystawy indywidualne.
Brała też udział w kilkudziesięciu wystawach zbiorowych w Polsce, Kanadzie, Brazylii, Francji, Niemczech, Szwajcarii, Wielkiej Brytanii, na Węgrzech.
W 1994 Łuczak reprezentowała Polskę na XXII Biennale w São Paulo.

</doc>
<doc id="1027692" url="https://pl.wikipedia.org/wiki?curid=1027692" title="Czarownice (Świat Dysku)">
Czarownice (Świat Dysku)

Czarownice – grupa bohaterek cyklu "Świat Dysku", wzorowanych głównie na wiedźmach obecnych w brytyjskim folklorze i religii Wicca.
Dyskowymi czarownicami zostają kobiety obdarzone wyjątkowymi zdolnościami magicznymi, wynikającymi z wrodzonych predyspozycji, a nie ze studiów na Niewidocznym Uniwersytecie (to domena magów, którzy z zasady są wyłącznie płci męskiej). Samej magii używają jednak bardzo rzadko - uważają, że sztuką jest wiedzieć, kiedy jej nie używać - polegając głównie na zdrowym rozsądku, ciężkiej pracy i technikach psychologicznych. Z reguły cieszą się szacunkiem w lokalnych społecznościach. Za swą pracę nie żądają zapłaty, ale i tak wszyscy wiedzą, że wiedźmom należy się odwdzięczać.
Charakterystyczną cechą ich ubioru jest szpiczasty kapelusz. Bardziej konserwatywne czarownice noszą praktyczne, czarne suknie i solidne buty. Młodsze często wkładają bardziej wymyślne stroje i okultystyczną biżuterię. Zamieszkują najczęściej chatki położone w ustronnych miejscach.
Powieści o czarownicach.
Czarownice są głównymi bohaterkami dwóch podcykli w obrębie "Świata Dysku".
Czarownice z Lancre.
Grupa czarownic, działająca głównie na terenie Ramtopów, ale pojawiająca się również w odleglejszych miastach (Genoa, Ankh-Morpork). Kowen z Lancre zawsze składa się z trzech czarownic zgodnie z mitem Wielkiej Bogini: dziewicy, matki i... tej trzeciej. Farah Mendelsohn w swojej interpretacji postaci czarownic w "Świecie Dysku" obok mitologicznej trójki Dziewica-Matka-Starucha wprowadza także, na podstawie swojej analizy zagadnień etycznych w twórczości Pratchetta, trójkę etyczną miły-sprawiedliwy-dobry. Podczas gdy Babcia Weatherwax niewątpliwie reprezentuje "sprawiedliwe", a Magrat "miłe", reprezentowanie "dobrego" przez Nianię Ogg jest jednak mniej oczywiste. Etyczność Niani osadzona jest w pierwotnych, prastarych kultach płodności Świata Dysku, starszych niż systemy etyczne jej koleżanek, a jej najbardziej charakterystyczne cechy to elastyczne podejście do prawdy oraz – o ile tylko nie stoją one na przeszkodzie realizacji jej zamierzeń – szeroka tolerancja dla wszelkich ludzkich słabości.
Babcia Weatherwax.
Esmeralda Weatherwax, zwana Babcią Weatherwax – najpotężniejsza czarownica od czasów Czarnej Alis, przywódczyni czarownic z Lancre. W odniesieniu do mitu Wielkiej Bogini Babcia Weatherwax jest tą ostatnią jej postacią, po "Dziewicy" (Magrat) i "Matce" (Niani Ogg). Postać pojawia się po raz pierwszy w powieści "Równoumagicznienie". 
Niania Ogg.
Gytha Ogg, powszechnie zwana Nianią Ogg – głowa wielkiego i starożytnego rodu Oggów. W odniesieniu do mitu Wielkiej Bogini pełni rolę "Matki", przy czym w "Carpe jugulum" macierzyństwo Magrat powoduje pewne zachwianie spójności alegorii czarownic jako trzech okresów życia kobiety.
Postać ta pojawia się po raz pierwszy w powieści "Trzy wiedźmy" (1988). 
Magrat Garlick.
Magrat Garlick - królowa Lancre. Początkowo młoda i niezbyt pewna siebie, zdominowana przez silne osobowości Babci Weatherwax i Niani Ogg, wykazywała duży zapał, choć jej zainteresowania, zamiast podążać utartą ścieżką tradycji, często kierowały się ku bardziej egzotycznym kierunkom. Chętnie ulegała modnym nowinkom – mieszkańcy Zwariowanego Gronostaja, wioski, nad którą sprawuje opiekę, musieli przywyknąć do masażu uszu i homeopatycznych wywarów z kwiatów (remedia czarownic zwykle działają niezależnie od ich formy). Nie nosiła tradycyjnego szpiczastego kapelusza, stosując w zamian mnóstwo srebrnej biżuterii z mistycznymi symbolami. 
Magrat, choć z jednej strony zabiega o akceptację starszych czarownic, z drugiej często się buntuje przeciw ich metodom postępowania, uważając, że jej zdanie i osoba także powinny być brane pod uwagę w planach działania. Nieśmiała i często wręcz lekceważona, w przełomowych chwilach zdobywa się na czyny, do których na pozór wydaje się niezdolna, potrafiąc rzucić wyzwanie najpotężniejszym wrogom. Decydujący cios na ogół należy do Babci Weatherwax, ale to odwaga Magrat pozwala na jego zadanie.
W symbolice Wielkiej Bogini Magrat jest "Dziewicą" – nawet wtedy, gdy wychodzi za mąż za Verence'a, króla Lancre. Dopiero gdy na świecie, w powieści "Carpe Jugulum", pojawia się oczywisty dowód utraty przez nią tego statusu (narodziła się jej córka, ochrzczona imieniem Esmeralda Margaret Uwaga Pisownia z Lancre), zaczyna się przesuwać w kierunku "Matki", reprezentowanej dotychczas przez Nianię Ogg.
Nazwa postaci została użyta do epitetu gatunkowego wymarłego gatunku wczesnokredowego miłorzęba z Wielkiej Brytanii: Ginkgoites garlickianus.
Agnes Nitt.
Agnes Nitt alias Perdita X. Dream - archetyp dziewicy (zajmuje miejsce Magrat po jej ślubie z królem). Obdarzona wielkim talentem wokalnym: ma wielką skalę głosu (od infradźwięków do ultradźwięków), potrafi śpiewać w trójgłosie sama ze sobą oraz emitować głos tak, aby dochodził z różnych miejsc. Ma też podwójną osobowość. Jako Agnes Nitt jest "dobrze zbudowana", rumiana, uprzejma i nieśmiała (oraz ma niezłe włosy). Dla przeciwwagi wymyśliła swe alter ego, czyli Perditę X. Dream: szczupłą, bladą, zbuntowaną, romantyczną w nieco gotyckim stylu. 
Po raz pierwszy pojawia się w "Panach i damach" jako jedna z dziewcząt, które wskutek nieumiejętnej zabawy w czarownice uwalniają Królową Elfów. Jedną z głównych ról odgrywa w "Maskaradzie". Ma wówczas 17 lat i wyjeżdża z rodzinnego Lancre, by zrobić karierę w operze w Ankh-Morpork i uciec przed czarownicami, które chcą, by zastąpiła w ich kowenie Magrat. W "Carpe jugulum" skutecznie stawia czoła wampirom. Przed ich hipnotyzującym wpływem chroni ją podwójna osobowość. Budzi w ten sposób zainteresowanie jednego z nich, Vlada, ale nie odwzajemnia jego uczuć.
Eskarina Kowal.
Eskarina Kowal zwana Esk (w oryg. Eskarina Smith) – główna bohaterka powieści "Równoumagicznienie", pojawiła się ponadto jako postać drugoplanowa w "W północ się odzieję". Podczas narodzin Eskariny w jej domu pojawił się mag, który spodziewając się swojej rychłej śmierci pragnął przekazać swoją moc oraz laskę maga, ósmemu synowi ósmego syna, który zgodnie z tradycją miał prawo zostać obdarzony magiczną mocą. Okazało się jednak, że ósmemu synowi narodził się nie syn, ale córka – Esk. Dziewczynka nie przejawiała magicznych mocy podczas swojego szczęśliwego dzieciństwa w Lancre, aż do czasu zagubienia się w lesie. Od tamtej pory jej wychowaniem zajęła się Babcia Weatherwax. W końcu Esk, która jest bardziej magiem-kobietą niż typową czarownicą, wyrusza na Niewidoczny Uniwersytet, gdzie początkowo pracuje jako sprzątaczka, jednak po uratowaniu nierozważnego młodego maga zostaje studentką.
Cykl o Tiffany.
Tiffany Obolała.
Tiffany Obolała, Akwila Dokuczliwa (ang. "Tiffany Aching") – czarownica z krainy zwanej Kredą. Mimo młodego wieku wykazuje wielki talent. Jest blisko związana z Nac Mac Feegle'ami. Począwszy od "Zimistrza" zostaje objęta opieką przez czarownice z Lancre.
Metody działania.
Na co dzień czarownice zajmują się przede wszystkim:
Do ich umiejętności należą:

</doc>
<doc id="1027695" url="https://pl.wikipedia.org/wiki?curid=1027695" title="Komu bije dzwon">
Komu bije dzwon

Komu bije dzwon ("For Whom the Bell Tolls") – powieść Ernesta Hemingwaya wydana w 1940 w Nowym Jorku przez wydawnictwo Charles Scribner’s Sons.
Obok opowiadania "Stary człowiek i morze" jest uważana za najważniejsze dzieło autora. Opowiada o oddziale partyzanckim walczącym po stronie republikanów podczas hiszpańskiej wojny domowej (1936–1939). Jest studium psychologicznym człowieka będącego świadkiem okrucieństw wojny.
Geneza.
Ernest Hemingway był dwukrotnie w Hiszpanii, podczas wojny domowej, jako korespondent. Bywał wśród żołnierzy brygad międzynarodowych. Poznał tam Karola Świerczewskiego, który został sportretowany w książce jako generał Golz.
Bywał także w Madrycie w hotelu „Gaylord”, gdzie mieściła się kwatera sił sowieckich. Poznani ludzie byli inspiracją do napisania powieści.
Tytuł książki został zaczerpnięty z fragmentu tekstu siedemnastowiecznego poety angielskiego
Johna Donna „Medytacja XVII”:
Styl.
Słownictwo w książce pełne jest hiszpańskich wyrazów i zwrotów oraz wulgaryzmów. Hemingway dzięki znajomości iberyjskiej płaszczyzny kulturowej, nadał jej wiarygodną formę.
Narracja w książce występuje w trzeciej osobie, jest ona prowadzona z punktu widzenia głównego bohatera, Roberta Jordana. W niektórych momentach jednak, gładko przechodzi np. w punkt widzenia frankistów, pokazując ich obecną sytuację bezstronnie.
Opis fabuły.
Robert Jordan przybywa do małego oddziału partyzanckiego działającego w górach za linią frontu. Generał Golz, planujący ofensywę, zleca mu wysadzić most nad przełęczą, w momencie początku ofensywy republikanów, w celu odcięcia drogi odwrotu frankistom. Przez trzy dni mieszka w grocie razem z oddziałem, poznając jego członków. Znajduje się wśród nich przyszła kochanka Roberta Jordana, Maria, wcześniej znaleziona w wysadzonym przez partyzantów pociągu. W oczekiwaniu na wykonanie zadania, Jordan wysłuchuje opowieści o licznych okrucieństwach obu stron konfliktu. W oddziale wielokrotnie kwestionowany jest sens walki. Pogłębia to konflikt osobowości, wszechobecna śmierć i niepewność wzmagana przez samoloty i ofensywne ruchy kawalerii frankistów. W nocy Pablo ucieka wraz z zapalnikami. Nad ranem poruszony sumieniem wraca, jednakże zapalniki zostały przez niego wrzucone do wąwozu. Widząc niekorzystny obrót sytuacji, główny bohater wysyła człowieka z krytycznym meldunkiem do generała Golza. Niestety machina wojenna została rozpędzona. Oddział rozpoczyna wykonywanie zadania. Zdobywają most, ponosząc straty przez brak odpowiednich zapalników, podczas wysadzania ginie kolejny członek oddziału. Gdy pozostali członkowie zaczynają się wycofywać, ich drogę odwrotu zaczyna ostrzeliwać wroga tankietka. Robert Jordan łamie nogę, nie jest w stanie dalej uciekać. Pomimo bólu wiecznego rozstania z wybranką, postanawia zostać, by nie opóźniać oddziału.
Główne tematy.
Śmierć – jest elementem towarzyszącym bohaterom przez cały czas. Partyzanci wydają się przekonani, iż niedługo zginą.
Robert z lekkością opowiada o korzyściach płynących z dobijania rannych na ich własne życzenie. Uważa, że jest to konieczność i sam mówi, że wybrałby taką drogę. Pokazuje to oswojenie się walczących ludzi z możliwym nagłym końcem własnego istnienia.
Wpływ ideologii – książka opisuje okrucieństwo ludzi, którzy dopuszczali się jego pod wpływem ideologii, np. opowieść Pilar o wybuchu rewolucji w jej miasteczku, gdzie dobrze znani sobie ludzie dzielą się na dwie strony. Doprowadza to do mordowania swoich sąsiadów przez pijany tłum rewolucjonistów, pałający żądzą zemsty.
Partyzanci wielokrotnie wspominają o swoich dylematach moralnych. Zauważają, iż przynależność do wojsk Republiki lub Franco często było dziełem przypadku. Dostrzegają w niektórych wrogach prostych ludzi, nie faszystów jak przyjęło się ich określać.
Rozważania o bycie ludzkim – zakamuflowane rozważania na ten temat pojawiają się np. przy walce czy podczas przeplatających się opowieściach o corridzie. Robert Jordan stwierdza, iż zabijanie ludzi nie różni się niczym od polowania. Stwierdza, że człowiek jest tylko celem w który trzeba trafić. Także w momencie rozmowy Roberta z Anselmem na temat polowania, podejmują temat podobieństw między ludźmi a zwierzętami.
Także, gdy na końcu powieści leży, czekając na śmierć, zastanawia się nad nią
Kwestia zapowiedzi samobójstwa.
Istnieje teoria o przepowiedzeniu samobójstwa przez Hemingwaya w powieści. Ojciec głównego bohatera, weteran wojny secesyjnej zabił się strzelając sobie w usta ze starego rewolweru. W rzeczywistości, w ten sposób zabił się ojciec Hemingwaya. W ostatnim rozdziale, główny bohater, gdy leży na ziemi ze złamaną nogą, myśli nad samobójstwem w celu uniknięcia schwytania przez wroga.

</doc>
<doc id="1027697" url="https://pl.wikipedia.org/wiki?curid=1027697" title="Historia RPA">
Historia RPA



</doc>
<doc id="1027699" url="https://pl.wikipedia.org/wiki?curid=1027699" title="Vauxhall Corsa">
Vauxhall Corsa



</doc>
<doc id="1027700" url="https://pl.wikipedia.org/wiki?curid=1027700" title="Rynoskopia">
Rynoskopia

Rynoskopia albo rinoskopia (łac. "rhinoscopia") – metoda diagnostyczna, polegająca na badaniu jam nosowych wzrokiem, powszechnie stosowana przez laryngologów.

</doc>
<doc id="1027703" url="https://pl.wikipedia.org/wiki?curid=1027703" title="Ana Mendieta">
Ana Mendieta

Ana Mendieta (ur. 18 listopada 1948 w Hawanie, zm. 8 września 1985 w Nowym Jorku) – amerykańska artystka intermedialna pochodzenia kubańskiego.
W 1972 roku ukończyła malarstwo na University of Iowa, po czym dołączyła do programu intermediów macierzystej uczelni, pod kierunkiem Hansa Bredera. Zajmowała się głównie malarstwem, performance i instalacją oraz sztuką ziemi. Szczególnie charakterystyczne dla jej twórczości są motywy sylwetki ludzkiej, zarówno jako element przedstawiony, jak i w postaci jej własnego ciała w wystąpieniach przed publicznością. Tematem jej zdjęć, slajdów i filmów było jej ciało, Ziemia oraz inne materiały organiczne, takie jak krew, ogień, pióra i drewno.

</doc>
<doc id="1027704" url="https://pl.wikipedia.org/wiki?curid=1027704" title="On Kawara">
On Kawara

 – intermedialny japoński artysta, tworzący w Nowym Jorku. Przedstawiciel konceptualizmu i mail artu.
Od 1966 tworzył serie obrazów minimalistycznych „Today” (ang. „dzisiaj”), na których pojawiały się jedynie aktualne daty, od tego czasu powstało około 2 tys. obrazów. Jedną z najbardziej znanych jego prac i ikon mail artu jest seria rozsyłanych do instytucji sztuki telegramów z tekstem „I AM STILL ALIVE” (ang. „nadal żyję”).

</doc>
<doc id="1027705" url="https://pl.wikipedia.org/wiki?curid=1027705" title="Olgierd Ostkiewicz-Rudnicki">
Olgierd Ostkiewicz-Rudnicki

Olgierd Ostkiewicz-Rudnicki ps. "Sienkiewicz" (ur. 1892, zm. 13 sierpnia 1944 w Warszawie) – major, powstaniec warszawski, kwatermistrz „Grupy Północ”.
Podczas okupacji działał w konspiracyjnej Armii Krajowej. 11 listopada 1941 roku został dowódcą batalionu „Łukasiński”. Dowodził nim podczas walk powstania warszawskiego (w dniach 1 – 6 sierpnia dowodził odcinkiem Stare Miasto – Zachód). Do 8 sierpnia był także dowódcą Zgrupowania „Kuba” – „Sosna” na Odcinku Południowo-Zachodnim. 
Zginął 13 sierpnia w czasie bombardowania Starego Miasta przez lotnictwo niemieckie przy ul. Miodowej 24.
Pochowany na Cmentarzu Wojskowym na Powązkach (kwatera B8-1-37).

</doc>
<doc id="1027707" url="https://pl.wikipedia.org/wiki?curid=1027707" title="Leon Nowakowski (wojskowy)">
Leon Nowakowski (wojskowy)

Leon Nowakowski ps. „Lig” (ur. 13 lutego 1908 w Brzuli koło Odessy, zm. 4 września 1944 w Warszawie) – polski major, twórca i pierwszy dowódca batalionu „Chrobry II”, powstaniec warszawski.
W 1931 roku przydzielony do 83. pułku piechoty, gdzie dowodził kompanią jako podporucznik. W 1939 przeszedł kurs łączności i uczestniczył w kampanii wrześniowej (walczył w rejonie Żyrardowa, a następnie Modlina). Wkrótce został kapitanem, a w 1943 – majorem. Wkrótce po uzyskaniu tego stopnia stworzył pułk Narodowych Sił Zbrojnych Armii Krajowej im. Sikorskiego.
W powstaniu warszawskim walczył z batalionem „Chrobry II”. 19. dnia walk powstańczych został zastępcą majora Włodzimierza Zawadzkiego „Bartkiewicz”), zaś od 21 sierpnia do 4 września pełnił funkcję jednego z dowódców w sztabie Zgrupowania „Bartkiewicz”.
Poległ 4 września w rejonie ul. Królewskiej 27. 1 października 1944 wystawiono wniosek o odznaczenie Leona Nowakowskiego Złotym Krzyżem Zasługi z Mieczami.

</doc>
<doc id="1027709" url="https://pl.wikipedia.org/wiki?curid=1027709" title="Roy Paci">
Roy Paci

Roy Paci, właśc. Rosario Paci (ur. 16 września 1969 w Auguście) – sycylijski piosenkarz i trębacz.
Grał z wieloma muzykami, m.in. z Manu Chao, Mikiem Pattonem, zespołami Mau Mau, Corleone, Negrita i grupą jazzową Zu, z którą w 1998 nagrał album "Bromio". Z zespołem Aretuska Paci nagrał kilka płyt.

</doc>
<doc id="1027710" url="https://pl.wikipedia.org/wiki?curid=1027710" title="Jacques Gamblin">
Jacques Gamblin

Jacques Gamblin (ur. 16 listopada 1957 w Granville) – francuski aktor filmowy, teatralny i telewizyjny, również dramaturg i reżyser teatralny.
Życiorys.
Po ukończeniu Centre Dramatique de Caen związał się z Théâtre National w Bretanii, gdzie wystąpił m.in. w spektaklu Rolanda Dubillarda "Les Diablogues" (2007). Spróbował także swoich sił jako reżyser teatralny, napisał scenariusze do dwóch sztuk: "Handel wyrobów żelaznych" ("Quincaillerie") i "Dotyk biodra" ("Le toucher de la hanche").
Po raz pierwszy na ekranie pojawił się w dramacie kryminalnym "Diabelski pociąg" (1984). Rola André Lemoine'a w komedii "Pedał" (1996) u boku Fanny Ardant przyniosła mu nominację do Cezara dla najlepszego aktora w roli drugoplanowej. Za kreację Jeana-Devaivre'a w dramacie wojennym "Przepustka" (2002) Bertranda Taverniera został uhonorowany Srebrnym Niedźwiedziem dla najlepszego aktora na 52. MFF w Berlinie.

</doc>
<doc id="1027711" url="https://pl.wikipedia.org/wiki?curid=1027711" title="Zu (zespół muzyczny)">
Zu (zespół muzyczny)

Zu – trio pochodzące z Rzymu, grające muzykę awangardową.

</doc>
<doc id="1027712" url="https://pl.wikipedia.org/wiki?curid=1027712" title="Conch Republic">
Conch Republic

W 1982 roku miasta leżące na wyspach archipelagu Florida Keys w Stanach Zjednoczonych w proteście przeciwko dokonanej przez Straż Graniczną USA blokadzie międzystanowej drogi U.S. Route 1 ogłosiły niepodległość „Republiki Muszli”. Deklaracja – choć fikcyjna i żartobliwa raczej – była reakcją na utrudnienia ruchu będące skutkiem szczegółowej kontroli każdego pojazdu zmierzającego w kierunku północnym (mającej na celu niedopuszczenie do przemieszczania się na kontynentalną część USA nielegalnych imigrantów), co uderzało w turystykę będącą podstawową gałęzią gospodarki archipelagu. Nie bez znaczenia był też fakt urażenia lokalnej dumy mieszkańców, którzy w trakcie szczegółowych kontroli zmuszeni byli do udowadniania posiadania obywatelstwa Stanów Zjednoczonych. W ramach protestu wypowiedzieli wojnę USA i po minucie się poddali jednocześnie żądając od rządu reparacji wojennych w wysokości miliarda dolarów.
Władze nowo powstałej „Republiki” rozpoczęły wydawanie własnych paszportów, przy czym były one wydawane również obywatelom 13 pozostałych państw basenu Morza Karaibskiego, a także przebywającym na wyspach archipelagu obywatelom Niemiec, Szwecji, Meksyku, Francji, Hiszpanii i Rosji.
Flaga Conch Republic, koszulki z jej emblematami i inne gadżety z jej symboliką są dziś jednymi z najchętniej kupowanych na Florida Keys pamiątek turystycznych.

</doc>
<doc id="1027715" url="https://pl.wikipedia.org/wiki?curid=1027715" title="Mazu Daoyi">
Mazu Daoyi

Mazu Daoyi (właściwie Jiangxi Daoyi; chiń. 馬祖道一, pinyin "Mǎzǔ Dàoyī"; kor. 마조도일 "Majo Toil"; jap. "Baso Dōitsu"; wiet. "Mã Tổ Đạo Nhất"; ur. 709, zm. 13 marca 788) – chiński mistrz chan, założyciel szkoły hongzhou, jeden z najbardziej wpływowych i poważanych mistrzów w historii zenu.
Życiorys.
Wczesne lata.
Pochodził z powiatu Sifang w prefekturze Hanzhou (漢州), w prowincji Jiannan (obecnie jest to prowincja Syczuan), na północ od stolicy prowincji – Chengdu.
Jego rodzinnym nazwiskiem było Ma (馬, Koń) – później, gdy już jego status jednego z największych mistrzów chan stał się oczywisty, dodano do jego rodowego nazwiska słowo "patriarcha" – chiń. zu. Nie ma pewnych źródeł zawierających informacje o statusie jego rodziny, jednak na jego steli nagrobnej znajduje się informacja, iż w dzieciństwie studiował kanon konfucjański. Sugeruje to, że otrzymał klasyczne wykształcenie. To implikuje jego szlachetne pochodzenie.
Z tej samej noty biograficznej dowiadujemy się, że już jako dziecko wyróżniał się od otoczenia zarówno wyglądem, jak i zachowaniem. Nie bawił się z innymi dziećmi, nie grał w żadne gry. "Stał imponująco jak góra i był spokojny jak zatamowana woda na głębokiej rzece." Wspomina się o jego szerokim i długim języku i znakach na stopach, co ma związek z 32 fizycznymi znakami Buddy. Dodawanie takich cech wybitnym mistrzom, wcale nie było takie wyjątkowe w hagiografii chan. Źródłem tego są jeszcze wcześniejsze świeckie biografie dynastyczne.
Jako nastolatek wstąpił do klasztoru w Zizhong w swojej rodzinnej prowincji i otrzymał imię Daoyi. Biografia ze steli sugeruje także jego powody wstąpienia do zakonu buddyjskiego. "Jeszcze jako młodzieniec zaczął uważać dziewięć [starożytnych] szkół myśli i sześć [konfucjańskich] klasycznych dzieł za niedostateczne. Będąc, ostatecznie, [zwykłymi] narzędziami rządzenia światem, jak mogły być środkami, które pomagają przekroczyć świat? Jedynie właściwe przebudzenie [buddyjskich] metod wyzwolenia jest miejscem umysłu tych, którzy posiedli najwyższą mądrość."
Wczesne lata w zakonie.
Pierwszym buddyjskim nauczycielem Mazu był wielebny Tang Chuji (684–734). Jego linia przekazu Dharmy wyglądała następująco:
Tang był znaną postacią w lokalnych syczuańskich kręgach chan. Ta syczuańska szkoła chan najbardziej znana jest pod nazwą baotang. Czyli Mazu od samego początku był związany ze zrewoltowanymi osobistościami wczesnego ruchu chan. Wiadomo, że został pełnym mnichem (skt bhiku) w 728 r., czyli w wieku 20 lat, co było zgodne z regułami Winaji. Jednak nie wiadomo, gdzie jego ordynacja się odbyła; według biografii Mazu zamieszczonej w "Song gaoseng zhuan" ceremonia odbyła się w Yuzhou (obecnie w powiecie Ba w prow. Syczuan), podczas gdy według biografii ze steli – w Baxi (obecnie w powiecie Minyang w prow. Syczuan). Ceremonię przeprowadził nauczyciel Winaji, czyli "lüshi" Yuan.
Następnie Ma był uczniem znakomitego mistrza chan, Koreańczyka Kima Musanga, który przybył do Chang’anu z Korei w 728 r. i stał się liderem ruchu chan w Syczuanie. Prowadził oficjalny klasztor Jingzhong, w którym także regularnie wyświęcano mnichów.
Opuszczenie Syczuanu – podróż na wschód.
Niedługo po przyjęciu ślubowań mnisich Mazu, najprawdopodobniej ok. 735 r., opuścił Syczuan. Przekroczył właśnie 25 r. życia i najwyraźniej myślał o swojej karierze mnisiej. W Syczuanie było wiele klasztorów, ale jednak były to peryferie imperium chińskiego. Wielu wybitnych mnichów z Syczuanu przenosiło się do innych regionów Chin. Po prostu szansa znalezienia wybitnego nauczyciela była dużo większa w innych rejonach kraju. W pewien sposób sytuacja mnichów chan z Syczuanu była podobna do sytuacji mnichów chan z Korei, którzy w poszukiwaniu wielkich mistrzów chan przybywali do imperium. Prawdopodobnie towarzyszem jego podróży był także uczeń mistrza Chuji – Nanyue Chengyuan (712–802), bowiem obaj znaleźli się w tym samym czasie w Jingzhou we wschodnim rejonie Shannan (w dzisiejszej prowincji Hubei). Zongmi w swojej biografii mistrza Mazu napisał, że przebywał on przez jakiś czas w odludnym miejscu na górze Mingyue w Jingnan (inna nazwa Jingzhou).
Praktyka u mistrza chan Nanyuego Huairanga.
Tekst Quana ze steli sugeruje, że Mazu już wcześniej słyszał o mistrzu Huairangu (677–744), rezydującym na górze Nanyue w Hunanie. Najpewniej nie jest to jednak prawda, gdyż w okresie syczuańskim Mazu, Nanyue Huairang był jeszcze bardzo mało znanym mistrzem chan, na dodatek przebywającym bardzo daleko od Syczuanu. Bardziej prawdopodobne wydaje się to, że Mazu usłyszał o mistrzu po przybyciu do Jingzhou, gdzie Huairang lokalnie był bardziej znany. Za swojego życia Huairang nigdy nie zyskał wielkiej sławy; tak naprawdę był bardzo mało znanym mnichem chan. Najwcześniejsza wersja "Liuzu dashi fabao tanjing" (czyli biografia Szóstego Patriarchy Huinenga), w ogóle go nie wymienia wśród uczniów Huinenga. Stał się sławny jako nauczyciel Mazu i jakby pośrednik pomiędzy Huinengiem a Mazu.
Po opuszczeniu góry Mingyue (ok. 738 r.) Mazu udał się na pielgrzymkę, podczas której odwiedzał klasztory. W czasie odwiedzin klasztoru na górze Nanyue, Mazu spotkał mistrza Huairanga i został jego uczniem. Według "Chuangdeng lu" Huairang zobaczył Mazu siedzącego w medytacji w klasztorze Chuanfa i spytał go
Po tych słowach Huairang wziął cegłę i zaczął ją polerować o kamień przed jego pustelnią. Zaskoczony Mazu spytał
Mazu nie potrafił nic powiedzieć. Więc Huairang kontynuował
Po tych słowach Mazu czuł się jakby spróbował "ghee". Pokłonił się i spytał
Mazu znów spytał
Wiersz ten symbolizuje przekaz Dharmy Buddy lub też oświecenia Buddy od Huairanga do Mazu. Jaką rangę nadali późniejsi historycy chan temu wydarzeniu świadczy fakt, że Mazu jest jedynym mnichem po Huinengu, któremu przy przekazie towarzyszył wiersz. Sugerowało to wcześniejszą, ortodoksyjną, "patriarchalną" formę przekazu, która istniała właśnie do Huinenga.
Ponieważ wiadomo, że Mazu odszedł od Huairanga jeszcze przed jego śmiercią w roku 744, to relatywnie spędził na Nanyue krótki okres, najpewniej od 736 do 740 r. lub nawet krócej.
Początki nauczania – pobyt w Fujian i Jiangxi.
Po odejściu od mistrza Huairanga Mazu podróżował na wschód. W końcu zatrzymał się na górze Fojiyan (Ślad Buddy) w Jianyang (dzisiaj jest to północna część prowincji Fujian, blisko granicy z Jiangxi), wówczas część wschodniego Jiangnanu. Przekroczył 30 r. życia. Wtedy pojawili się u niego pierwsi uczniowie. Znane są nazwiska czterech z jego uczniów z Fojiyan. Byli to wspomniani powyżej Ziyu Datong i Ganquan Zhixian (bd) oraz Tianmu Mingjue (zm. 831?) i Dazhu Huihai.
W 742 lub w 743 r. Mazu opuścił Fujian i udał się na zachód do Jiangxi. Początkowo zatrzymał się na górze Xili w Fuzhou (w zachodniej części powiatu Linchuan), a później przeniósł się bardziej na południe na górę Gonggong w Qianzhou. W Linchuan przebywał prawdopodobnie od 743 do co najmniej 750 r. i towarzyszył ma tam Ziyu Datong. Potem doszli jeszcze Chao’an (bd) i ok. 15-letni Xitang Zhizang (735–914) oraz wielu innych uczniów.
Góra Gonggong położona jest w południowej części prow. Jiangxi w rejonie Nankangu. Mazu pozostał tu przez ponad dziesięć lat. Przez ten czas stopniowo doszedł do pozycji jednego z wiodących mistrzów tego regionu. Liczba jego uczniów wzrastała nieustannie i byli wśród nich: Baizhang Huaihai (720–814), Yanguan Qi’an (752–841), Ezhou Wudeng (749–830) i Funiu Zizai (741–841).
Wtedy też Mazu nawiązał kontakty z wysoko postawionymi urzędnikami rządowymi. Poparcie jakiego mu udzielono pomagało mu w prowadzeniu coraz bardziej powiększającej się kongregacji mnisiej w jego klasztorze. Ustanowienie przez Mazu pewnych zasad, czyli z jednej strony osobistych relacji pomiędzy Mazu i jego uczniami, a z drugiej – pomiędzy nim a lokalnymi "intelektualistami" i władzami, pozwoliło mu na stworzenie pewnego stałego szkieletu instytucjonalnego wsparcia, które w ciągu następnych dziesięcioleci pozwoliło szkole hongzhou na rozkwit i dalszą ekspansję. Pierwszym takim świeckim patronem stał się miejscowy prefekt Peixu (719–793), który zresztą został uczniem Mazu w 766 r.
Hongzhou.
Mazu opuścił górę Gonggong prawdopodobnie ok. 770 r. Stela nagrobna informuje, że został zaproszony przez cywilnego gubernatora w Hongzhou Lu Sigonga (711–781). Nie jest jasne, czy Mazu był już wtedy w Hongzhou, czy opuścił Gonggong dopiero po zaproszeniu.
Część uczniów przeniosła się razem z mistrzem; był wśród nich Baizhang Huaihai. Część natomiast pozostała w starym klasztorze. Mazu przekazał prowadzenie wspólnoty Xitangowi Zizangowi, który stał się jego głównym uczniem.
Mazu został opatem klasztoru Kaiyuan, który należał do sieci klasztorów sponsorowanych przez państwo. Znajdował się w stolicy prefektury Hongzhou, blisko granicy pomiędzy powiatami Nanchang i Xinjian. Był to jeden z głównych klasztorów w tym rejonie; jako oficjalny kompleks miał najpewniej wsparcie miejscowego rządu. Prawdopododobnie mistrz otrzymał to stanowisko także przy pomocy władz. Jakim cieszył się poparciem świadczy sprawa zanotowana w jego biografii "Song gaoseng zhuan". Mniej więcej w tym czasie ukazał się edykt cesarski, nakazujący wszystkim mnichom natychmiastowy powrót do klasztorów, gdzie byli zarejestrowani. Nie wiadomo gdzie był zarejestrowany Mazu, ale na pewno nie był to Kaiyuan si (chiń. si oznacza klasztor). Następca Lu Sigonga, nowy cywilny gubernator Jiangxi – Baofang (723–790) pomógł mistrzowi obejść rozkaz i pozostać w Kaiyuan.
Mazu rezydował w klasztorze ponad 20 lat. W miarę jak jego sława rosła, przyciągał coraz większą liczbę uczniów, nie tylko z południa, ale z całego imperium. Byli wśród tak wybitni mnisi jak Nanquan Puyuan (748–835), Fenzhou Wuye (761–823), Guizong Zhichang (bd), Xingshan Weikuan (755–817), Zhangjing Huaihui (756–815), Danxia Tianran (739–824), Dongsi Ruhui (744–823), Tianhuang Daowu (748–807) i Furong Taiyu (747–826).
W 788 r. – w roku swojej śmierci – Mazu miał 79 lat. Był mnichem od lat sześćdziesięciu, a nauczycielem chan od lat czterdziestu. Jego życie było pasemem sukcesów. Był przywódcą dużej i nieustannie rozwijającej się mnisiej społeczności. Jego efektywny styl nauczania przysporzył mu wielu uczniów i przyniósł mu sławę. Był ważną i szanowaną religijną postacią rejonu, a w skali całego imperium był wiodącym mistrzem chan.
Na miesiąc przed śmiercią Mazu udał się na górę Shimen w Jianchang (północno-zachodni róg prefektury Hongzhou). Na tej górze odpoczywał po trudach nauczania. Po jego śmierci, to miejsce stało się centrum religijnym szkoły hongzhou. Najpewniej nawiązał wtedy bliskie stosunki ze wspólnotą klasztoru Letan na tej górze. Było to z pewnością spokojniejsze miejsce od ruchliwego, miejskiego Kaiyuan.
Napis na steli informuje, że w pewnym momencie podczas wędrówki na górę Shimen Mazu powiedział "Kiedy nadejdzie następny miesiąc, powrócę tu. Zapamiętajcie to." Shimen miało się stać miejscem, gdzie chciał spocząć po śmierci. Wszystkie wczesne źródła stwierdzają, że ogłosił swoją śmierć w następnym miesiącu spokojnie, powściągliwie i z wielką godnością.
Podczas jego ostatnich dni, gdy był już chory, nieustannie przebywał koło niego następny cywilny gubernator prowincji Li Jian (bd), także jego oddany uczeń. Mistrz udzielał mu także ostatnich nauk.
Mazu zmarł pierwszego dnia drugiego miesiąca czwartego roku ery Zhenyuan, czyli 13 marca 788 r. W ostatnim dniu swojego życia mistrz wykąpał się, następnie usiadł w pozie medytacyjnej ze skrzyżowanymi nogami i "wszedł w wygaśnięcie", czyli nirwanę.
Mimo tego, nie wiadomo gdzie zmarł Mazu. W dopisku do wydania "Chuandeng lu" z okresu Song, stwierdza się, że zmarł w swoim głównym klasztorze Kaiyuan i następnie został przeniesiony na górę Shimen i tam skremowany. Jest także możliwe, że Mazu nie powrócił już z Shimen do Kaiyuan i zmarł na tej górze. Z kolei ceremonia pogrzebowa była zaaranżowana na naprawdę dużą skalę, w obecności gubernatora i notabli oraz większości uczniów mistrza, iż można zakładać, że odbyła się ona raczej w stolicy prowincji, a nie w odległym górskim klasztorze. Jego ceremonię pogrzebową można było porównać jedynie do dwóch ceremonii buddyjskich w historii Chin: pogrzebu Shandao (613–681) i Songshana Puji (651–739).
W klasztorze Letan uczniowie wybudowali pagodę upamiętniającą mistrza; została ona ukończona w 791 r. i otrzymała nazwę Da Zhuangyan (Wielka Ozdoba). Inskrypcję napisał Quan Deyu. Cesarz Xianzong w czasie ery Yuanhe (806–820) uhonorował mistrza Mazu tytułem Daji Chanshi – Mistrz chan Wielkiego Spokoju.
Podczas wielkich prześladowań buddyzmu za cesarza Huichanga w latach 841–845 klasztor i pagoda zostały zniszczone. Następny cesarz Xuanzong (pan. 846–859), nakazał aktualnemu gubernatorowi prow. Jiangxi – Peixiu (787?–860) odbudować klasztor i pagodę.
Występuje w gong’anach 3, 53, 73 z "Biyan lu", 6, 36, 90 z "Congrong lu" i 30, 33 z "Bezbramnej bramy".
Uczniowie.
Dzięki swoim rewolucyjnym metodom, Mazu miał 145 uczniów, których nazwiska zostały zapisane w różnych tekstach. Rozproszyli się oni następnie właściwie po całych Chinach, przenosząc nauki szkoły "hongzhou"
Oto lista rozproszenia się uczniów po różnych prowincjach.
Razem – 139
Seizan Yanagida wymienia 153 uczniów Mazu, jednak według Jinhua Jia są tam trzy powtórzenia: Guiyang Wuliao powtarza się dwukrotnie, Dayang Xiding i Dayang heshang są ewidentnie tą samą osobą, tak jak Jingzhao Zhizang i Zhizang.
Nauki.
Nieprzywiązanie.
Jest to niewątpliwie kluczowy element nauk Mazu, a zatem i jego szkoły hongzhou.
Duchowa praktyka prowadziła do stanu nieprzywiązania i transcendencji, w którym wszelkie dualistyczne myśli są eliminowane. Mazu nie tolerował żadnych przywiązań: ani do doktryny, ani do praktyki, ani do doświadczenia, ani nawet do pojęć o nieprzywiązaniu i niedualności. Doskonałość stanu wyzwolonego umysłu jest wolna od przywiązań i niewiedzy.
Umysł uwolniony od przywiązań, umysł nigdzie nie przebywający, jest bez centrum czy też bez miejsca, i jest wobec tego zdolny do postrzegania rzeczywistości bez żadnych pośredników i zniekształceń, wynikających z wszelkich wcześniejszych sądów i idei. Jednak ta ostateczna rzeczywistość nie jest po prostu tylko przekroczeniem i oddzieleniem się od konwencjonalnej rzeczywistości. Jest przecież tylko jeden poziom rzeczywistości – i jest nim dharmadhātu (chiń. fajie), które ogarnia i zawiera wszystko. Jest to wyraźny wpływ doktryny szkoły huayan.
Czyli wszystko jest częścią zasady rzeczywistości, jednak zwyczajni ludzie nie są tego świadomi z powodu ich ignorancji i skalań. Wraz z przebudzeniem następuje po prostu urzeczywistnienie wszystko obejmującej rzeczywistości, postrzeganie rzeczy jakimi są one naprawdę – bez dodawania czy ujmowania czegokolwiek.
Według Mazu zrozumienie niedualności doskonali czynnik mądrości, czego wynikiem jest wgląd w rzeczywistość. Proces uwalniania umysłu skutkuje w wyzwoleniu z błędnych, niejasnych postrzeżeń, rozróżniających myśli, emocji skierowanych ku sobie i dualistycznych poglądów. Złudne myśli są tłem błędnego zrozumienia sposobu istnienia rzeczy, budują arbitralne przywiązania i pożądania, emocje i obawy itd. Chociaż ludzie doświadczają ich jako istniejących naprawdę, wszystkie one nie mają swojej wewnętrznej własnej natury. Mazu argumentuje, że zaprzestanie tworzenia wszelkich umysłowych pojęć i przekroczenie dualności służy jako katalizator urzeczywistnienia rzeczywistości, która jest ta sama, niezależnie od tego czy osoba jest nieświadoma tego, czy przebudziła się do tego.
Mazu podaje także, jakiego rodzaju zrozumienie jest konieczne do osiągnięcia "uniwersalnej Drogi":
Zręczne środki.
Według Mazu wszystkie doktryny są tymczasowe; żadna nie jest kompletna. Tak jak wszystkie zjawiska (fenomeny), doktryny religijne i umysłowe zmartwienia, które one starają się zrównoważyć, są pozbawione zarówno wrodzonej realności, jak i istnienia (samego z siebie). Chociaż żadna doktryna, niezależnie od tego jak jest głęboka, nie może uchwycić prawdziwej natury rzeczywistości, która jest poza myślami i teoretycznymi tworami, to nie znaczy, że wszystkie te doktryny są sobie równe, lub że nie ma stopniowania ich zdolności do rozjaśnienia głębokich prawd i ułatwienia zrozumienia rzeczywistości. To doprowadziło Mazu (i później jego następców) do zajęcia się funkcją religijnego języka. Problemem tu jest m.in. to, że zarówno doktryny, jak i język, niezależnie od tego jak mogą być w pewnym momencie użyteczne, często stają się obiektami przywiązania uczniów. Kiedy pojawiają się te przywiązania, krępują one umysł i stają się przeszkodami na drodze do prawdziwego wglądu, powstrzymując duchowy postęp i urzeczywistnienie. Z tego powodu Mazu i inni mistrzowie chan nieustannie stawali przez wyzwaniem, jakim było przekształcanie i dostosowywanie ich nauk w odpowiedzi na skłonności uczniów do przywiązywania się do poszczególnych wypowiedzi, uwag i punktów widzenia.
Mazu i jego następcy nagięli lub, może lepiej, rozciągnęli język aż do granicy pęknięcia. Język chan nie jest językiem pięknym, nie ma cudownych fraz literackiej ekspresji. Wręcz przeciwnie, jest to język, który zwrócił się ku wzorcom codziennego języka, prostego słownictwa, używania miejscowego żargonu i idiomów. A jednak zapisane rozmowy mistrzów z uczniami i mistrzów z innymi mistrzami uderzają niezwykłą autorytatywnością. Przyczyną tego jest między innymi to, że przekazują one energię związku i spotkania pomiędzy duchowymi mistrzami i ich uczniami. Czytając je nawet dziś odczuwa się na głębokim poziomie zrozumienia, gotowość słów mistrza do przebudzenia ucznia. Równocześnie uderza także spontaniczność i improwizacyjność tych rozmów. Podstawową i główną funkcją tych słów, zdań czy też całych rozmów jest jednak tylko i wyłącznie ich zdolność do wywołania, zawsze i wszędzie, przebudzenia.
Mazu był pierwszym mistrzem chan, który wprowadził w nauczaniu pewne metody, bezpośrednio i niemedytacyjnie prowadzące uczniów do stanu "niemyślenia". Był eksperymentatorem i pionierem licznych metod, które później zostały doprowadzone do doskonałości przez jego następców i ich spadkobierców.
Był pierwszym mistrzem chan, który świadomie zadawał uczniowi pytanie, na które nie było odpowiedzi, aby w chwili, gdy pytana osoba borykała się w stanie wielkiej frustracji nad odpowiedzią, krzyknąć jej do ucha "he!", spodziewając się, że ów wstrząs wprowadzi ucznia w niedualny stan umysłu. Mazu był potężnej budowy, miał przeszywający wzrok i niezwykle donośny głos. Jak zanotowano w "Przekazie lampy" (chiń. Chuandeng lu) "Spoglądał jak tygrys, kroczył jak byk". Jak opowiadał Baizhang, gdy Mazu krzyknął przy nim "he!", to ogłuszył go na trzy dni.
Za oświecenie mistrz uważał "wgląd we własną naturę," rozumiany jako intuicyjne zrozumienie "kim i czym jestem". Twierdził, że owa prawda może być nauczona jakąkolwiek metodą użytą w odpowiednim czasie. Stosował zatem szturchnięcia, uderzenia i wszelkie tego typu fizyczne działania, pytania bez odpowiedzi, krzyki, ciszę, zapytania, odpowiedzi, wyrażenia, cytaty itd. Można powiedzieć, że Mazu ustanowił właściwie pedagogiczne podstawy nowego chanu. Nie jest konieczne poszukiwanie jakiejś szczególnej zdolności w umyśle dla oświecenia. Każde zachowanie jest umysłem, ujawnieniem natury Buddy. Pstryknięcie palcami, zmarszczenie brwi, kaszlnięcie, uśmiech, złość, smutek czy pragnienia są działaniami umysłu Buddy: są Dao, są Drogą. Nie ma żadnej potrzeby aby czynić jakieś szczególne działania; bycie naturalnym – jest Drogą. Chodzić naturalnie, siedzieć naturalnie, spać naturalnie – jest Drogą. Pozwolić umysłowi być swobodnym; nie zakładać robienia dobra, nie zakładać robienia zła. Nie ma Prawa do dotrzymywania, ani stanu Buddy do osiągania. Utrzymywać wolny umysł i nie odstępować od pustki – to jest Dao.
Wszystko to wykazuje, że Mazu nie tylko odrzucił wszystkie narzędzia tradycyjnego buddyzmu, ale jeszcze ułatwił oświecenie przez sprowadzenie go do warunków świeckiego życia i akceptacji naturalnego stanu ludzkich działań. Był znakomicie obeznany ze wszystkimi sutrami mahajany, ale nigdy nie wspomniał o Huinengu i Diamentowej Sutrze. Używał prostego, codziennego języka i nie zachęcał do praktyki przez opisywanie wspaniałych jej skutków, gdyż spowodowałoby to jeszcze jedno przywiązanie u ucznia i raczej przeszkadzałoby w znalezieniu tej pozaintelektualnej intuicji, którą opisywał, używając terminu Dao:
Jedyną rzeczą, którą można robić, to być wolnym od skalań. Gdy czyjś umysł jest splamiony myślami o życiu i śmierci lub rozmyślnym działaniem, to jest skalanie. Uchwycenie Prawdy jest działaniem codziennego umysłu. Codzienny umysł jest wolny od umyślnego działania, wolny od pojęć właściwego i błędnego, brania i dawania, ograniczoności czy skończoności... Wszystkie nasze codzienne czynności, nasze radzenie sobie z różnymi sytuacjami, gdy one powstają – są Dao.
Wszystkie jego mowy twierdzą, mówiąc ogólnie, że rzeczywistość jest jedynie naszym umysłem, a oświecenie zawiera nierozumowe tego rozpoznanie.
Mazu w swoim nauczaniu opierał się oczywiście na śūnyacie (pustce) Nagardżuny i wskazywał, że nawet twory umysłu są efemeryczne i nie posiadają własnej natury. Rzeczywistość jest dla nas tym, co mówią nam na ten temat nasze umysły a "oświecenie" czy "stanie się Buddą" są jedynie dojściem do porozumienia z samym sobą i z tym oszukańczym i podstępnym umysłem, który bezustannie wymyśla nam naszą rzeczywistość.
Przykłady.
Tak więc zależnie od okoliczności, od stopnia rozwoju ucznia – raz użył formuły pozytywnej, a drugi raz – negatywnej. Ich sprzeczność jest jednak sprzecznością pozorną, względną.
To, co później zaczęło być znane jako "wenda" (jap. mondo), czyli specyficzna rozmowa ("wen" – pytanie, "da" – odpowiedź) mistrza z uczniem, także zostało zapoczątkowane przez Mazu. Mistrz całkowicie zerwał z tradycją Huinenga i Shenhui, którzy siedząc na podwyższeniu wygłaszali mowy, a następnie grzecznie wysłuchiwali pytań zebranych. Rozmowa z Mazu przypominała walkę; była pełna zasadzek, umyślnych nielogiczności, pytań bez odpowiedzi, zaskakujących i prowokujących zwrotów.
Nagle Mazu chwycił Baizhanga za nos i wykręcił mu go.
W tym momencie Baizhang osiągnął oświecenie.
Ta odpowiedź Mazu jest właśnie istotą chan.
Był to tryumf prostego działania nad religijnością i abstrakcją.
Podsumowanie.
Tak jak i Szósty Patriarcha Huineng, Mazu osiągnął wielką biegłość w stosowaniu wszelkich krańcowości do wyniesienia umysłów swoich uczniów ze świata fizycznego do metafizycznego, z poziomu względności do absolutu, ze świata rzeczy do nieskończonej pustki. Czy używał "via positiva" czy "via negativa", zawsze był w zgodzie z potrzebami i umiejętnościami poszczególnych uczniów. Wszystkie nowości, które wprowadził do nauczania były dla jego uczniów takim zaskoczeniem, że potrafił wychować 139 mistrzów chan. Rozwijali oni zapoczątkowane przez niego metody, tak że szkoła hongzhou rosła w siłę i nieco później wyłoniła z siebie tak wielkie szkoły późniejszego okresu chan jak guiyang i linji.
Źródła.
O życiu i naukach mistrza dowiedzieć się można z następujących źródeł
Linie przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1027716" url="https://pl.wikipedia.org/wiki?curid=1027716" title="Jewgienij Wuczeticz">
Jewgienij Wuczeticz

Jewgienij Wiktorowicz Wuczeticz, ros. Евгений Викторович Вучетич (ur. 28 grudnia 1908 w Jekaterynosławiu, zm. 12 kwietnia 1974 w Moskwie) – rosyjski rzeźbiarz pochodzenia serbskiego, tworzący pod wpływem socrealizmu. Laureat Nagrody Leninowskiej (1970), pięciu Nagród Stalinowskich (1946, 1947, 1948, 1949 i 1950), Bohater Pracy Socjalistycznej (1967), dwukrotnie odznaczony Orderem Lenina (1952 i 1967) oraz Orderem Wojny Ojczyźnianej II klasy (1946).
Życiorys.
W 1930 ukończył szkołę artystyczną w Rostowie nad Donem, później studiował w Leningradzkiej Akademii Sztuk Pięknych. Brał udział w wojnie z Niemcami, w armii ZSRR dosłużył się stopnia podpułkownika (w 1960 został zwolniony do rezerwy), w 1943 został członkiem WKP(b). W 1953 został członkiem rzeczywistym Akademii Sztuk Pięknych ZSRR. Był autorem m.in. pomników marszałków ZSRR: Żukowa, Wasilewskiego, Czujkowa, Malinowskiego i Grieczki, generałów: Czerniachowskiego, Chriukina i innych. Wykonał również pomnik Feliksa Dzierżyńskiego w Moskwie i zaprojektował monumentalny posąg w Wołgogradzie Matka Ojczyzna Wzywa! poświęcony bohaterom bitwy stalingradzkiej. Mieszkał w Moskwie, gdzie zmarł i został pochowany na Cmentarzu Nowodziewiczym.

</doc>
<doc id="1027717" url="https://pl.wikipedia.org/wiki?curid=1027717" title="Hrabstwo Archuleta">
Hrabstwo Archuleta

Hrabstwo Archuleta () – hrabstwo w stanie Kolorado w Stanach Zjednoczonych. Hrabstwo zajmuje powierzchnię 3 510,68 km². Według szacunków United States Census Bureau w roku 2006 liczyło 12 386 mieszkańców. Siedzibą administracyjną hrabstwa jest Pagosa Springs.

</doc>
<doc id="1027718" url="https://pl.wikipedia.org/wiki?curid=1027718" title="Adrian Michalczyszyn">
Adrian Michalczyszyn

Adrian Michalczyszyn, ukr. Адріян Богданович Михальчишин, sł. Adrijan Mihaljčišin (ur. 18 listopada 1954 we Lwowie) – ukraiński szachista i trener szachowy ("FIDE Senior Trainer" od 2004), reprezentant Słowenii od 1999, arcymistrz od 1978 roku.
Kariera szachowa.
Pierwsze znaczące sukcesy zaczął odnosić pod koniec lat 70. XX wieku. Dwukrotnie (1977, 1980) zdobył tytuły mistrza Związku Radzieckiego juniorów, czterokrotnie (1978, 1981, 1984, 1985) uczestniczył w finałach mistrzostw ZSRR, najlepszy wynik osiągając w roku 1984 we Lwowie, gdzie zajął IV miejsce. Wielokrotnie uczestniczył w turniejach międzynarodowych, sukcesy odnosząc m.in. w Rzymie (1977, dz. I m.), Vrnjačkiej Banji (1978, dz. I m.), Peczu (1978, I m.), Lipsku (1979, dz. I m.), Kopenhadze (1980, turniej "Politiken Cup", dz. I m.), Wiedniu (1982, dz. I m.), Hastings (1985/86, dz. II m.), Karwinie (1987, dz. II m.) i Ptuju (2000, I m.). W roku 2002 zdobył w Dobrnej tytuł mistrza Słowenii.
Wielokrotnie reprezentował Ukrainę i Słowenię w rozgrywkach drużynowych, m.in.: oraz .
W latach 1985–1987 klasyfikowany był w pierwszej setce światowej listy Międzynarodowej Federacji Szachowej. Najwyższy ranking w karierze osiągnął 1 lipca 1999 r., z wynikiem 2552 punktów zajmował wówczas 2. miejsce (za Aleksandrem Bielawskim) wśród słoweńskich szachistów.
Jest uznanym szachowym trenerem, w latach 1980–1986 współpracował z mistrzem świata Anatolijem Karpowem. Wśród jego podopiecznych znajdowali się także m.in. Zsuzsa Polgár, Maja Cziburdanidze, Wasilij Iwanczuk i Arkadij Naiditsch, był również trenerem narodowych drużyn Holandii, Polski i Słowenii. Od roku 2005 pełni funkcję wiceprezesa Kolegium Trenerów Międzynarodowej Federacji Szachowej.
Wspólnie z Aleksandrem Bielawskim napisał kilka książek o tematyce szachowej, m.in. "Winning endgame technique" (1995), "Fianchetto Grünfeld" (1998), "The two knights defence" (1999), "Winning endgame strategy" (2000), "Modern endgame practice" (2002) i "Secrets of chess intuition" (2002). Współpracuje również z firmą "ChessBase", dla której nagrał dwa szkoleniowe filmy video "The secret weapons of the champions" (2007) i "Decision making in chess" (2007).
Rodzina.
Jego dziadek, ojciec matki, był księdzem greckokatolickim we wsi Łabowa.

</doc>
<doc id="1027719" url="https://pl.wikipedia.org/wiki?curid=1027719" title="Hrabstwo Baca">
Hrabstwo Baca

Hrabstwo Baca (ang. "Baca County") to hrabstwo w południowo-wschodniej części stanu Kolorado w Stanach Zjednoczonych. Hrabstwo zajmuje powierzchnię 6 622,83 km². Według szacunków United States Census Bureau w roku 2006 liczyło 4 017 mieszkańców. Siedzibą administracyjną hrabstwa jest Springfield.

</doc>
<doc id="1027722" url="https://pl.wikipedia.org/wiki?curid=1027722" title="Droga wojewódzka nr 875">
Droga wojewódzka nr 875

Droga wojewódzka nr 875 (DW875) – droga wojewódzka o długości ok. 76 km. Łączy cztery miasta: Mielec, Kolbuszową, Sokołów Małopolski i Leżajsk.
Historia.
Uchwałą Rady Ministrów nr 192 z dnia 2 grudnia 1985 w dniu 14 lutego 1986 roku droga została zaliczona do dróg krajowych o numerze 875, a 1 stycznia 1999 zgodnie z rozporządzeniem Rady Ministrów z dnia 15 grudnia 1998 r. w sprawie ustalenia wykazu dróg krajowych i wojewódzkich została zaliczona do dróg wojewódzkich o tym samym numerze. 11 października 2019 otwarto obwodnicę Kolbuszowej i Weryni.

</doc>
<doc id="1027724" url="https://pl.wikipedia.org/wiki?curid=1027724" title="Drożdżówka">
Drożdżówka

Drożdżówka – wyrób piekarniczy w postaci słodkiego okrągłego pieczywa drożdżowego z nadzieniem, zazwyczaj lukrowanego. Jako nadzienie stosuje się mak, biały ser, budyń, jagody i inne owoce. Występują też drożdżówki z kilkoma różnymi nadzieniami, na przykład makowo-serowa.
Drożdżówka nazywana jest regionalnie na Pomorzu oraz w Wielkopolsce „szneką” (z niem. "Schnecke"). Na Podlasiu zamiast słowa drożdżówka używa się nazwy „bułka słodka”.

</doc>
<doc id="1027726" url="https://pl.wikipedia.org/wiki?curid=1027726" title="Bugenazaura">
Bugenazaura

Bugenazaura ("Bugenasaura") – roślinożerny dinozaur z rodziny hipsylofodonów (Hypsilophodontidae).
Żył w okresie późnej kredy (ok. 71-65 mln lat temu) na terenach Ameryki Północnej. Długość ciała ok. 3 m, wysokość ok. 1 m, masa ok. 120 kg. Jego szczątki znaleziono w USA (w stanach Dakota Południowa i Montana).
Gatunki.
Początkowo "Bugenasaura infernalis" nosił nazwę nadaną mu przez William J. Morris "Thescelosaurus" sp. W 1995 roku Peter Galton nadał mu inną nową nazwę "Bugenasaura infernalis". William J. Morris nazwał też inny okaz dinozaura "Thescelosaurus garbanii" lecz Peter Galton uznał, że to nowy gatunek innego rodzaju i nazwał go "Bugenasaura garbanii".

</doc>
<doc id="1027727" url="https://pl.wikipedia.org/wiki?curid=1027727" title="DW629">
DW629



</doc>
<doc id="1027728" url="https://pl.wikipedia.org/wiki?curid=1027728" title="Słoniczoło">
Słoniczoło



</doc>
<doc id="1027729" url="https://pl.wikipedia.org/wiki?curid=1027729" title="DW856">
DW856



</doc>
<doc id="1027730" url="https://pl.wikipedia.org/wiki?curid=1027730" title="DW875">
DW875



</doc>
<doc id="1027732" url="https://pl.wikipedia.org/wiki?curid=1027732" title="Kontrskarpa">
Kontrskarpa



</doc>
<doc id="1027733" url="https://pl.wikipedia.org/wiki?curid=1027733" title="Malonylomocznik">
Malonylomocznik



</doc>
<doc id="1027735" url="https://pl.wikipedia.org/wiki?curid=1027735" title="Otnielozaur">
Otnielozaur

Otnielozaur ("Othnielosaurus") – rodzaj niewielkiego dinozaura ptasiomiednicznego żyjącego w późnej jurze, od około 155 do 148 mln lat temu, na terenie formacji Morrison w obecnych zachodnich Stanach Zjednoczonych. Jego nazwa honoruje amerykańskiego paleontologa Othniela Charlesa Marsha, który początkowo zaklasyfikował otnielozaura do rodzaju "Laosaurus". Nazwa "Othnielosaurus" została ukuta dla skamieniałości przypisanych początkowo do rodzaju "Othnielia" – uznawanego obecnie za wątpliwy. "Othnielosaurus" był przeważnie klasyfikowany jako przedstawiciel hipsylofodontów – niewielkich dwunożnych roślinożerców lub wszystkożerców – jednak nowsze badania podają w wątpliwość istnienie hipsylofodontów jako odrębnej grupy.
Morfologia.
"Othnielosaurus" jest znany ze skamieniałości wszystkich części ciała, w tym dwóch dobrze zachowanych szkieletów, jednak czaszka pozostaje słabo poznana. Był niewielkim zwierzęciem – mierzył około dwóch metrów długości i ważył niespełna 10 kg. Otnielozaur miał krótkie przednie i długie kończyny tylne, z dużymi wyrostkami służącymi jako miejsca przyczepu mięśni. Dłonie były krótkie i szerokie z krótkimi palcami. Na podstawie częściowo zachowanych czaszek holotypu oraz osobnika przezwanego „Barbara” wnioskuje się, że czaszka otnielozaura była stosunkowo niewielka. "Othnielosaurus" miał niewielkie, liściokształtne zęby policzkowe, podczas gdy zęby premaksillarne były żłobkowane w mniejszym stopniu. Podobnie jak inne ornitopody z grupy hipsylofodontów lub iguanodontów, takich jak "Hypsilophodon", "Thescelosaurus" czy "Talenkauen", otnielozaur miał wzdłuż żeber pancerz składający się z chrzęstnych płytek.
Klasyfikacja.
"Othnielosaurus" (znany także jako "Laosaurus", "Nanosaurus" i "Othnielia") jest zazwyczaj uznawany za ornitopoda z grupy hipsylofodontów – kiepsko poznanej i słabo zdefiniowanej grupy niewielkich, biegających roślinożernych dinozaurów. Robert Bakker i współpracownicy w opisie nowego taksonu "Drinker nisti" z 1990 podzielili rodzaj "Othnielia" na dwa gatunki – "O. rex" i "O. consors" – i umieścili „otnielidy” jako bardziej bazalne niż hipsylofodonty. Ogólna idea bazalności „otnielidów” w stosunku do innych ornitopodów została wsparta nowszymi badaniami wskazującymi na parafiletyzm Hypsilophodontidae, jednak "Drinker" pozostał kontrowersyjny, gdyż nie ukazały się na jego temat inne prace poza jego pierwszym opisem. Z otnielozaurem łączone były również inne bazalne ornitopody, w szczególności "Hexinlusaurus", który przez co najmniej jednego autora został uznany za gatunek „otnielii”, "O. multidens". Nowe badania wspierają hipotezę, że "Othnielosaurus" jest bardziej bazalny niż zwierzęta uznawane tradycyjnie za hipsylofodonty, idą jednak dalej i wykluczają go z ornitopodów oraz cerapodów – grupy obejmującej także ceratopsy i pachycefalozaury.
Historia odkryć i taksonomia.
Pod koniec XIX wieku Othniel Charles Marsh nazwał kilka rodzajów i gatunków zwierząt uznawanych później za hipsylofodonty lub zwierzęta podobne do hipsylofodontów, w tym "Nanosaurus agilis" (prawdopodobnie), „N.” "rex", "Laosaurus celer", "L. consors" oraz "L. gracilis". Ich taksonomia stała się bardzo skomplikowana, dlatego podejmowane były liczne próby jej przedefiniowania.
W 1877 w dwóch osobnych publikacjach Marsh nazwał dwa gatunki nanozaura, opisane na podstawie skamieniałości pochodzące z osadów formacji Morrison w Garden Park w stanie Kolorado. W jednej z nich opisał "Nanosaurus agilis", oparty na YPM 1913 – kości zębowej oraz fragmencie szkieletu pozaczaszkowego, obejmującego kość biodrową, kości udowe, piszczelowe i kość strzałkową. W drugiej publikacji nazwał "N. rex", opisany w oparciu o YPM 1915 (nazwany także YPM 1925 przez Galtona w 2007), kompletną kość udową. Przedstawicieli obu gatunków Marsh uznał za niewielkie zwierzęta rozmiarów lisa. Oba taksony zaklasyfikował do obecnie nieużywanej rodziny Nanosauridae.
W 1878 nazwał nowy rodzaj, "Laosaurus", opisany w oparciu o skamieniałości zebrane przez Samuela Wendella Willistona w Como Bluff w stanie Wyoming. Nadał wówczas nazwy dwóm gatunkom: typowemu "L. celer", opisanemu na podstawie jedenastu kręgów (YPM 1875), oraz "L. gracilis", opisanemu początkowo w oparciu o trzon kręgu grzbietowego, ogonowego oraz niekompletnej kości łokciowej (odkrycie Petera Galtona z 1983 roku wzbogaciło materiał kopalny do ośmiu kręgów grzbietowych, sześciu ogonowych i fragmentów obu kończyn przednich).
Trzeci gatunek, "L. consors", został przez Marsha ustanowiony w 1894 dla YPM 1882, niemal kompletnego szkieletu oraz niekompletnych skamieniałości co najmniej jednego innego osobnika. Zachowały się jedynie fragmenty czaszki, a fakt, że odnaleziono tylko trzony kręgów sugeruje, iż osobnik nie był w pełni dorosły. Galton (1983) spostrzegł, że większa część zmontowanego obecnie szkieletu była zrekonstruowana gipsem lub nosiła ślady farby.
Zwierzęta te nie wzbudzały większego zainteresowania naukowców aż do lat 70. i 80. XX wieku, kiedy Peter Galton przebadał wiele hipsylofodontów. W 1973 roku on oraz James A. Jensen opisali częściowy szkielet (BYU ESM 163) jako "Nanosaurus (?) rex". Szkielet ten nie obejmował czaszki, ogona oraz dłoni, które zostały zniszczone przez innych zbieraczy przed opublikowaniem jego formalnego opisu. W 1977 Galton wykazał znaczące różnice pomiędzy "Nanosaurus agilis" a "N. rex" oraz nowo opisanym szkieletem i ukuł nazwę "Othnielia rex" dla "N. rex". W publikacji tej, mimo iż dotyczyła ona głównie rodzaju "Dryosaurus", Galton sugeruje przynależność "Laosaurus consors" oraz "L. gracilis" do innego rodzaju i uznaje "L. celer" za "nomen nudum". Opis "Drinker nisti" z 1990 roku jeszcze skomplikował sprawę.
W 2007 Galton przebadał dinozaury ptasiomiedniczne z formacji Morrison i stwierdził, że kość udowa, na podstawie której opisany został „N.” "rex" (= "Othnielia"), jest niediagnostyczna i przepisał BYU ESM 163 do "Laosaurus consors", opartego na bardziej diagnostycznym materiale. Jako że jednak rodzaj "Laosaurus" także jest oparty na niediagnostycznych szczątkach Galton przeniósł gatunek "Laosaurus consors" do odrębnego rodzaju "Othnielosaurus". Mimo iż "Othnielosaurus" został opisany na podstawie materiału należącego niegdyś do otnielii, rodzaje te nie są uznawane za synonimy, gdyż zostały opisane w oparciu o różne okazy. "Nanosaurus agilis" jest obecnie uznawany za bazalnego ornitopoda, "Othnielia rex" za wątpliwy gatunek bazalnego ornitopoda, "Drinker" za osobny ważny takson, "„Laosaurus” consors" jest gatunkiem typowym rodzaju "Othnielosaurus", a "Laosaurus celer" i "L. gracilis" są wciąż uznawane za "nomina dubia".
Paleoekologia.
"Othnielosaurus" był jednym z mniejszych przedstawicieli zróżnicowanej fauny dinozaurów formacji Morrison. Tereny formacji Morrison są uznawane za środowiska półpustynne z porami: suchą i deszczową oraz obszarami zalewowymi. Roślinność wahała się od nadrzecznych lasów galeriowych, składających się z drzew iglastych, paproci drzewiastych i paproci, do paprociowych sawann z rzadko rosnącymi drzewami. Tereny te obfitują w skamieniałości zielenic, grzybów, mchów, skrzypów, paproci, sagowców, miłorzębów oraz kilku rodzin iglastych. Odkryto także pozostałości małży, ślimaków, ryb promieniopłetwych, płazów bezogonowych i ogoniastych, żółwi, jaszczurek, sfenodontów, lądowych i wodnych krokodylomorfów, kilku gatunków pterozaurów, bardzo licznych dinozaurów oraz wczesnych ssaków, takich jak dokodonty, wieloguzkowce i trykonodonty. Do dinozaurów znanych z osadów formacji Morrison należą teropody: "Allosaurus", "Ceratosaurus", "Ornitholestes" i "Torvosaurus", zauropody: "Apatosaurus", "Brachiosaurus", "Camarasaurus" i "Diplodocus" oraz ptasiomiedniczne: "Camptosaurus", "Dryosaurus" i "Stegosaurus".
Podobnie jak inne hipsylofodonty "Othnielosaurus" jest przeważnie uważany za niewielkiego, szybkiego roślinożercę, jednak Bakker (1986) uznał prawdopodobnie blisko spokrewnionego z otnielozaurem nanozaura za wszystkożercę. Teoria ta nie uzyskała jednak większego poparcia w literaturze naukowej – do jej zweryfikowania potrzebny będzie opis bardziej kompletnych czaszek.

</doc>
<doc id="1027736" url="https://pl.wikipedia.org/wiki?curid=1027736" title="Tayyiba Haneef">
Tayyiba Haneef



</doc>
<doc id="1027737" url="https://pl.wikipedia.org/wiki?curid=1027737" title="Oryktodrom">
Oryktodrom

Oryktodrom ("Oryctodromeus") – rodzaj ornitopoda żyjącego na początku późnej kredzie w Ameryce Północnej. Został opisany w 2007 roku przez Davida Varricchio i współpracowników w oparciu o niekompletny szkielet (MOR 1636a) obejmujący złączone kości przedszczękowe i tylną część puszki mózgowej, trzy kręgi szyjne, sześć tułowiowych, kość krzyżową i dwadzieścia trzy kręgi ogonowe, łopatkę, kość kruczą, kość łopatkowo-kruczą, ramienną, łokciową, promieniową, piszczele, dystalną część kości strzałkowej i IV kość śródstopia. Paratyp MOR 1636b obejmuje szczątki czaszki i szkieletu pozaczaszkowego dwóch juwenilnych osobników, znalezione w pobliżu holotypu. Szczątki te odkryto w górnych warstwach formacji Blackleaf w południowej Montanie. W 2010 roku Krumenacker opisał skamieniałości kilkunastu oryktodromów z formacji Wayan – będącej prawdopodobnie tego samego wieku, co Blackleaf, czyli około 95 mln lat – w południowo-wschodnim Idaho.
"Oryctodromeus" miał stosunkowo szeroką czaszkę. W skład kości krzyżowej wchodziło siedem kręgów, w tym dwa tylne kręgi tułowiowe wraz z ich żebrami. Kość biodrowa cechowała się bardzo krótką częścią przedpanewkową, a długą zapanewkową. Oryktodrom osiągał średnie rozmiary jak na przedstawiciela gradu hipsylofodontów – mierzył prawdopodobnie około 2 m długości i ważył 10–20 kg. Miał stosunkowo długi ogon, stanowiący ponad połowę długości całego zwierzęcia. Oryktodrom prawdopodobnie kopał nory i prowadził przynajmniej częściowo podziemny tryb życia, na co wskazuje odnalezienie holotypu i paratypu w pozostałościach wydrążonego tunelu, odpowiadającego rozmiarami dinozaurom. Cechy pyska, obręczy barkowej, miednicy wspierają hipotezę o kopaniu nor przez oryktodromy, podczas gdy kończyny miały proporcje typowe dla zwierząt kursorialnych (biegających). "Oryctodromeus" jest pierwszym znanym dinozaurem kopiącym nory, później nory przypisywane dinozaurom odkryto również w Australii, kopać je mógł również blisko spokrewniony z oryktodromem "Koreanosaurus". Juwenilne oryktodromy odnalezione przy dorosłym holotypie były stosunkowo duże (ok. 1,3 m długości), co sugeruje, że opieka rodzicielska trwała co najmniej kilka miesięcy.
Analizy filogenetyczne sugerują, że "Oryctodromeus" jest bazalnym przedstawicielem euornitopodów, prawdopodobnie tworzącym klad z rodzajami "Orodromeus", "Zephyrosaurus" i "Koreanosaurus", który definiuje obecność kilku synapomorfii.
Nazwa "Oryctodromeus" w języku greckim oznacza „kopiący biegacz”, natomiast nazwa gatunkowa gatunku typowego, "cubicularis" – „z legowiska”, co odnosi się do zasiedlania nor w ziemi przez oryktodromy.

</doc>
<doc id="1027738" url="https://pl.wikipedia.org/wiki?curid=1027738" title="Malonian dietylu">
Malonian dietylu

Malonian dietylu, DEM (od ang. "diethyl malonate") – organiczny związek chemiczny będący estrem dietylowym kwasu malonowego. Jest nierozpuszczalny w wodzie i dobrze rozpuszczalny w rozpuszczalnikach organicznych. Stosuje się go szeroko w syntezie organicznej, na przykład do produkcji barbituranów, witaminy B1 i witaminy B6.
Atomy wodoru w pozycji α malonianu dietylowego (pomiędzy grupami karbonylowymi) wykazują podwyższoną kwasowość ze względu na stabilizację karboanionu powstającego po oderwaniu protonu:
Typowa synteza z użyciem estru malonowego polega na alkilowaniu deprotonowanego estru za pomocą halogenku alkilu i następującej po nim dekarboksylacji z wytworzeniem kwasu karboksylowego:

</doc>
<doc id="1027741" url="https://pl.wikipedia.org/wiki?curid=1027741" title="Kwantazaur">
Kwantazaur

Kwantazaur ("Qantassaurus intrepidus") – roślinożerny dinozaur z rodziny hipsylofodonów (Hypsilophodontidae).
Żył w okresie wczesnej kredy (ok. 110-100 mln lat temu) na terenach Australii. Długość ciała ok. 1,8 m, wysokość ok. 0,6 m, masa ok. 40 kg. Jego szczątki znaleziono w Australii (w stanie Queensland). Krótka głowa, głęboka czaszka, pięciopalczaste ręce, długie nogi z czteropalczastymi stopami oraz ogon, którego długość równa była całej reszcie ciała wraz z głową. Wielkością zwierzę odpowiadało kangurowi.
Nazwa dinozaura pochodzi od nazwy narodowych linii lotniczych Australii – Qantas.

</doc>
<doc id="1027743" url="https://pl.wikipedia.org/wiki?curid=1027743" title="Janduzaur">
Janduzaur

Janduzaur ("Yandusaurus") – roślinożerny dinozaur ptasiomiedniczny, prawdopodobnie ornitopod, tradycyjnie zaliczany do (prawdopodobnie parafiletycznej) rodziny hipsylofodontów (Hypsilophodontidae). Obecnie do tego rodzaju zaliczany jest tylko jeden gatunek – "Y. hongheensis"; opisany w 1983 r. drugi gatunek, "Y. multidens", obecnie zaliczany jest do odrębnego rodzaju "Hexinlusaurus".
Żył w późnej jurze (oksford?) na terenach wschodniej Azji. Długość ciała ok. 2 m, wysokość ok. 70 cm, masa ok. 35 kg. Jego szczątki znaleziono w Chinach (w prowincji Syczuan). W każdej stopie miał po cztery palce, a w każdej ręce po pięć.

</doc>
<doc id="1027745" url="https://pl.wikipedia.org/wiki?curid=1027745" title="Borzewisko">
Borzewisko

2 miejscowości w Polsce:

</doc>
<doc id="1027747" url="https://pl.wikipedia.org/wiki?curid=1027747" title="Borzewisko (powiat sieradzki)">
Borzewisko (powiat sieradzki)

Borzewisko – kolonia w Polsce położona w województwie łódzkim, w powiecie sieradzkim, w gminie Sieradz.
W latach 1975–1998 miejscowość należała administracyjnie do województwa sieradzkiego.

</doc>
<doc id="1027748" url="https://pl.wikipedia.org/wiki?curid=1027748" title="Kolonia Okręglica">
Kolonia Okręglica

Kolonia Okręglica – część wsi Okręglica w Polsce, położona w województwie łódzkim, w powiecie sieradzkim, w gminie Sieradz.
W latach 1975–1998 Kolonia Okręglica należała administracyjnie do województwa sieradzkiego.

</doc>
<doc id="1027750" url="https://pl.wikipedia.org/wiki?curid=1027750" title="Lemur">
Lemur



</doc>
<doc id="1027752" url="https://pl.wikipedia.org/wiki?curid=1027752" title="Stępień (przystanek kolejowy)">
Stępień (przystanek kolejowy)

Stępień – przystanek kolejowy w Stępniu, w województwie warmińsko-mazurskim, w powiecie braniewskim, w Polsce.
Historia.
W roku 1897 rozpoczęto budowę Kolei Nadzalewowej (niem. "Haffuferbahn – HUB") – linii kolejowej, która w zamyśle niemieckich projektantów miała połączyć Elbląg z Królewcem. W maju 1899 roku ukończono budowę odcinka z Elbląga do Fromborka, a we wrześniu oddano do użytku odcinek łączący Frombork z Braniewem, na którym położony jest przystanek kolejowy Stępień.
Regularny ruch pociągów osobowych na trasie został zawieszony 1 kwietnia 2006. Od tego czasu kursowały tu tylko pociągi specjalne i towarowe. Jeszcze w latach 2010 i 2011 wznowiono, staraniem Pomorskiego Towarzystwa Miłośników Kolei Żelaznych, na czas wakacji, w soboty i niedziele kursy z Grudziądza i Elbląg do Braniewa, zatrzymujące się na tej stacji. Ostatni pociąg pasażerski zatrzymał się na stacji 7 lipca 2013.
Przed wojną przystanek funkcjonował pod niemiecką nazwą "Stangendorf".

</doc>
<doc id="1027753" url="https://pl.wikipedia.org/wiki?curid=1027753" title="Kielich (powieść)">
Kielich (powieść)

Kielich – powieść Waldemara Łysiaka wydana przez wydawnictwo "Nobilis" w 2002 roku.

</doc>
<doc id="1027754" url="https://pl.wikipedia.org/wiki?curid=1027754" title="Port lotniczy Bużumbura">
Port lotniczy Bużumbura

Port lotniczy Bużumbura – międzynarodowy port lotniczy położony w pobliżu Bużumbury. Jest największym portem lotniczym Burundi. W 2004 obsłużył 85 434 pasażerów.

</doc>
<doc id="1027755" url="https://pl.wikipedia.org/wiki?curid=1027755" title="Małpożer">
Małpożer

Małpożer ("Pithecophaga jefferyi") – gatunek dużego ptaka drapieżnego z podrodziny jastrzębi (Accipitrinae) w rodzinie jastrzębiowatych (Accipitridae), zamieszkujący Filipiny. Jeden z najrzadszych, najbardziej zagrożonych i najpotężniejszych ptaków na świecie. Jest objęty międzynarodową ochroną gatunków ginących. Obecnie jego populację na wolności ocenia się na zaledwie 250–750 osobników.
Zasięg występowania.
Małpożer występuje na większych wyspach północnych i wschodnich Filipin: Luzon, Samar, Leyte i Mindanao.
Taksonomia.
Gatunek i rodzaj po raz pierwszy naukowo opisał w 1896 roku brytyjski ornitolog William Robert Ogilvie-Grant. Holotyp pochodził z wyspy Samar. 
Pokrewieństwo niepewne. Ostatnio przeprowadzone badania molekularne sugerują, że takson ten może tworzyć grupę siostrzaną z "Circaetus". Gatunek monotypowy.
Morfologia.
Długość ciała 90–100 cm, rozpiętość skrzydeł 184–202 cm; masa ciała 4700–8000 g. Ma długi ogon, stosunkowo krótkie skrzydła i wysoki, spłaszczony po bokach dziób. Upierzenie jest ciemnobrązowe z wierzchu i brudnobiałe od spodu, ogon z czarnymi poprzecznymi prążkami. Na głowie ma „grzywę” z długich, jasnobrązowych piór, które nadają mu „lwi” wygląd.
Ekologia i zachowanie.
Żyje na obszarach leśnych od nizin po co najmniej 1800 m n.p.m.
Małpożer poluje na małpy, gryzonie, węże, jaszczurki oraz ptaki, takie jak dzioborożce. Skład pokarmu różni się zależnie od zamieszkiwanej wyspy. Poluje z zasiadki na gałęzi lub z lotu ślizgowego ponad koronami drzew.
Małpożery są monogamiczne – dobierają się w pary na całe życie. Gniazdo budują na wyniosłym drzewie (z rodziny Dipterocarpaceae), ok. 30 m nad ziemią. Samica składa 1 białe jajo. Wysiadywanie trwa 58–60 dni. Oboje rodzice opiekują się jajem, a następnie pisklęciem przez 20 miesięcy, mogą więc wyprowadzać lęg tylko raz na dwa lata.
Status.
Międzynarodowa Unia Ochrony Przyrody (IUCN) uznaje małpożera za gatunek krytycznie zagrożony (CR – "critically endangered") nieprzerwanie od 1994 roku. Liczebność populacji szacuje się na 250–750 osobników. Trend liczebności populacji uznaje się za spadkowy.

</doc>
<doc id="1027756" url="https://pl.wikipedia.org/wiki?curid=1027756" title="Herb Niska">
Herb Niska

Herb Niska – jeden z symboli miasta Nisko i gminy Nisko w postaci herbu.
Wygląd i symbolika.
Herb przedstawia umieszczoną na zielonej murawie zieloną jodłę na tle srebrnych i czerwonych pionowych pasów. Na murawie umieszczone są trzy kamienie, a tarcza herbowa przecięta jest błękitną wstęgą w kształcie litery S. 
Jodła w herbie nawiązuje do występowania tego gatunku w okolicy, błękitna wstęga symbolizuje rzekę San, natomiast kamienie, eksploatowaną tu niegdyś rudę żelaza
Historia.
Pieczęć wsi Nisko odciśnięta na dokumencie z 1833 roku przedstawia okręt, a na nim trzy postacie. Być może jest to związane z przewozem na Sanie pomiędzy Niskiem a Kłyżowem, bądź bogatą przeszłością flisacko-żeglarską okolicznych terenów.
Późniejsze źródła podają sprzeczne dane odnośnie do autorów herbu i jego historii. Najstarszą wymienianą w źródłach datą jest rok 1929, kiedy to herb Niska zaprojektowali konserwator zabytków J. Piotrowski oraz dyrektor Archiwum Państwowego Ziemskiego we Lwowie, prof. dr Oswald Balzer. Wersja ta przedstawiała jaz wodny oraz trzy kamienie na zielonej murawie, umieszczonej na owalnej tarczy w pionowe biało-czerwone pasy. Projekt ten został jednakże odrzucony na szczeblu wojewódzkim. Kolejne źródło autorstwa Stanisława Chruściela mówi o roku 1932. Powodem zaprojektowania herbu Niska był obyczaj wymieniania się pamiątkowymi proporczykami podczas zawodów sportowych, w których uczestniczyli sportowcy z Niska. Jako autorów projektu podano Stanisława Maroszka i Władysława Samka. Od wersji z roku 1993 herb ten różnił się kolorem murawy – w wersji z 1932 była ona żółta.
Marian Gumowski w książce "Herby miast polskich" z 1960 podał rok 1935 jako datę urzędowego zatwierdzenia herbu Niska.
W 1993 ustalono wzór uchwałą Rady Miasta Nisko, który był jednakże krytykowany przez heraldyków, jako niezgodny z zasadami sztuki heraldycznej. Zasadniczymi błędami herbu było użycie różnych odcieni zieleni, traktowanych jako odrębne kolory oraz nieprzestrzeganie zasady alternacji zakazującej kładzenia w herbach barwy na barwę i metalu na metal.

</doc>
<doc id="1027757" url="https://pl.wikipedia.org/wiki?curid=1027757" title="Ministerstwo Sportu">
Ministerstwo Sportu



</doc>
<doc id="1027761" url="https://pl.wikipedia.org/wiki?curid=1027761" title="Antygen rakowopłodowy">
Antygen rakowopłodowy



</doc>
<doc id="1027765" url="https://pl.wikipedia.org/wiki?curid=1027765" title="Clayman">
Clayman

Clayman – piąty studyjny album szwedzkiej grupy In Flames. Został wydany przez wytwórnię Nuclear Blast w 2000 roku. Była to ostatnia płyta In Flames utrzymana w koncepcji tradycyjnego szwedzkiego melodic death metalu. Teksty utworów opowiadają o depresji i problemach psychicznych.
Okładka płyty jest zainspirowana rysunkiem Leonarda da Vinci "Człowiek witruwiański". W tle widać maskotkę In Flames.
Według danych z kwietnia 2002 album sprzedał się w nakładzie 21,773 egzemplarzy na terenie Stanów Zjednoczonych.
Lista utworów.
Piosenka "Strong and Smart" dostępna jedynie w wydaniu przygotowanym na rynek azjatycki w 2003 oraz w 2005 roku w edycji Deluxe.
Utwór "World of Promises" dostępny tylko w edycji deluxe z 2005 roku.

</doc>
<doc id="1027767" url="https://pl.wikipedia.org/wiki?curid=1027767" title="Manchego">
Manchego

Manchego – hiszpański gatunek sera, produkowany z owczego mleka, pochodzący z równin La Manchy. "Manchego" to ser twardy, dojrzewający. W jego miąższu występują niewielkie dziurki. Jest najpopularniejszym serem hiszpańskim.
Wygląd i odmiany.
"Manchego" wytwarzany jest w dwóch odmianach – odmianie wiejskiej (wytwarzana ręcznie z surowego mleka) i przemysłowej (produkowanej przy użyciu mleka pasteryzowanego). Występują też odmiany różniące się wiekiem: "fresco" (ser młody; 50-dniowy), "curado" (stary; 3–4 miesięczny) oraz "viejo" (ser dojrzały). Od wieku sera zależy jego barwa – "manchego" może mieć kolory od jasnego brązu lub żółtego, aż do ciemnej szarości.
Produkcja.
Ser ten produkowany jest w suchym klimacie równin La Manchy z miejscowego gatunku owiec manchega. Owce te produkują mleko zawierające co najmniej 6% tłuszczu. Ich hodowla podlega niezwykle surowym standardom, ponadto żywią się one miejscowymi roślinami (głównie ziarnami i roślinami strączkowymi), niezwykle wytrzymałymi, ze względu na surowy i suchy klimat równin La Manchy. Wpływa to znacznie na specyficzny smak sera "manchego" i sprawia, że uzyskanie go w innym regionie nie jest możliwe.
Ser musi dojrzewać minimum ok. 50–60 dni. W tym czasie należy dbać o usuwanie pleśni, która pojawia się na powierzchni "manchego".
Wartości odżywcze.
Ser "manchego" zawiera duże ilości wapnia i protein. Zawiera także witaminy A, E i D. Może być spożywany przez osoby w każdym wieku.

</doc>
<doc id="1027771" url="https://pl.wikipedia.org/wiki?curid=1027771" title="Wyżnica (Ukraina)">
Wyżnica (Ukraina)

Wyżnica (ukr. Ви́жниця, trb. "Wyżnycia") – miasto na Ukrainie, w obwodzie czerniowieckim, nad rzeką Czeremosz, siedziba władz rejonu wyżnickiego.
Znajduje się tu stacja kolejowa Wyżnica, położona na linii Zawale – Wyżnica.
Historia.
Pierwsza wzmianka o miejscowości pochodzi z 1158, od 1855 siedziba powiatu.
Od 1918 do 1939 r. rumuńska miejscowość przy granicy z Polską na wysokości Kut.
Od 1940 r. wraz z całą Besarabią i częścią Bukowiny pod okupacją radziecką, status miasta od 1940.
Od 1941 r. do 1944 ponownie w granicach Rumunii.
W 1968 liczyła 4,6 tys. mieszkańców, w 1989 – 5708 mieszkańców, a w 2013 – 4207 mieszkańców.

</doc>
<doc id="1027772" url="https://pl.wikipedia.org/wiki?curid=1027772" title="EVA Air">
EVA Air

EVA Air () – tajwańskie linie lotnicze z siedzibą w Taoyuan. Obsługują połączenia do Azji, Europy, Ameryki Północnej i Oceanii. Głównym hubem jest port lotniczy Tajpej-Taiwan Taoyuan. Od 15 lipca 2013 roku linia jest członkiem sojuszu Star Alliance.
Flota.
Stan floty na kwiecień 2020.

</doc>
<doc id="1027775" url="https://pl.wikipedia.org/wiki?curid=1027775" title="Kocmań">
Kocmań

Kocmań (, "Kicmań") – miasto na Ukrainie, w obwodzie czerniowieckim, na Bukowinie, siedziba władz rejonu kocmańskiego. Położone jest nad rzeką Sowycia (), lewym dopływem Prutu.
Stacja kolejowa.
Historia.
Pierwsza wzmianka o miejscowości pochodzi z roku 1413. Miasto rozwinęło się dzięki korzystnemu położeniu na skrzyżowaniu dróg, jakie łączyły dolinę Dniestru i Prutu.
W średniowieczu Kocmań należał do eparchii radowieckiej i następnie do prywatnych właścicieli. Wraz z całą Bukowiną należał do Mołdawii, a w 1775 r. na mocy pokoju w Kuczuk Kajnardży został przyłączony do Austrii. W 1798 staje się miastem, a z czasem - centrum powiatu. W drugiej połowie XVIII wieku w mieście zaczęły rozwijać się handel i rzemiosło.
W 1848 w mieście rozdawano ulotki, w których Wiedeński komitet związków demokratycznych do wiejskiej ludności Austrii apelował „Do zbroji, mieszkańcy wsi”. Pod wpływem rewolucyjnych wydarzeń w Rosji 29 listopada 1905 roku w Kocmaniu odbyło się zebranie, na którym robotnicy domagali się powszechnego prawa wyborczego. W latach 1918-1940 i 1941-44 należało do Rumunii.
W 1989 liczyło 9500 mieszkańców.
W 2013 liczyło 6762 mieszkańców.

</doc>
<doc id="1027776" url="https://pl.wikipedia.org/wiki?curid=1027776" title="Gowidlino-Wybudowanie">
Gowidlino-Wybudowanie

Gowidlino-Wybudowanie (kaszub. "Gòwidlińsczé Pùstczi") – nieoficjalny przysiółek wsi Gowidlino w Polsce położony w województwie pomorskim, w powiecie kartuskim, w gminie Sierakowice.
W latach 1975–1998 miejscowość administracyjnie należała do województwa gdańskiego.
Nazwa Gowidlino-Wybudowanie pojawia się na mapach topograficznych, jednak brak jej urzędowych wykazach, zatem nie jest to nazwa oficjalna, tylko potoczna.

</doc>
<doc id="1027777" url="https://pl.wikipedia.org/wiki?curid=1027777" title="Sierakowice-Wybudowanie">
Sierakowice-Wybudowanie

Sierakowice-Wybudowanie – nieoficjalny przysiółek wsi Sierakowice w Polsce położony w województwie pomorskim, w powiecie kartuskim, w gminie Sierakowice.
W latach 1975–1998 miejscowość administracyjnie należała do województwa gdańskiego.
Nazwa Sierakowice-Wybudowanie pojawia się na mapach topograficznych, jednak brak jej urzędowych wykazach, zatem nie jest to nazwa oficjalna, tylko potoczna.

</doc>
<doc id="1027778" url="https://pl.wikipedia.org/wiki?curid=1027778" title="Ławica Hoburska">
Ławica Hoburska

Ławica Hoburska też: ławica Hoburg (szw. "Hoburgsgrund", ang. "Hoburg Shoal", "Hoburgs bank") – ławica na Bałtyku na południe od Gotlandii; łączy się z północną częścią Ławicy Środkowej. Najpłytsze miejsce – 12 m.

</doc>
<doc id="1027780" url="https://pl.wikipedia.org/wiki?curid=1027780" title="Herca (miasto)">
Herca (miasto)

Herca (ukr. "Герца", rum. "Herța") – miasto na Ukrainie, w obwodzie czerniowieckim na Bukowinie, siedziba władz rejonu hercańskiego.
Historia.
Pierwsza wzmianka pochodzi z 1437. Miasto od 1940.
W 1989 liczyło 2360 mieszkańców. W 2013 liczyło 2122 mieszkańców.

</doc>
<doc id="1027782" url="https://pl.wikipedia.org/wiki?curid=1027782" title="Katarzyna Telniczanka">
Katarzyna Telniczanka

Katarzyna z Ochstatów Kościelecka, Katarzyna Telniczanka (ur. krótko po 1480, zm. między 25 sierpnia a 10 września 1528 w Wilnie) – kochanka Zygmunta I Starego, następnie żona podskarbiego koronnego Andrzeja Kościeleckiego.
Pochodzenie.
W źródłach z epoki Katarzyna nazywana była "fraw Katrina Tilliczerin", "fraw Katharina von Stelnycz" albo "Catarina de Elschtyn". Wymienione formy nazwiska traktuje się jako zniekształcenia pierwotnej postaci nazwiska "de Telnitz". W dokumentach kancelarii królewskiej, która uchodzi za najlepiej poinformowaną, Katarzyna występuje pod nazwiskiem "de Thelnycz" bądź "de Telnycz". Należy też zaznaczyć, że syn Katarzyny, późniejszy biskup wileński, w dokumentach z lat 1510–1512 występował jako Jan de Ochstat. Musiało być to nazwisko matki, a nie ojca, którym był Zygmunt I Stary, pochodzący z rodu Jagiellonów.
Katarzyna pochodziła zapewne z morawskiej rodziny Ochstatów (von Ochsstadt), jednak w źródłach występuje najczęściej jako Katarzyna Telniczanka, od morawskiej wsi Telnitz (czes. ). Wiadomo, że miała siostrę Małgorzatę, która poślubiła mieszczanina ołumunieckiego, Lenhardta Hohesteigera. Po śmierci Małgorzaty w 1517, Katarzyna przekazała wszystkie jej klejnoty szwagrowi, zaś wszelkie nieruchomości pozostawiła sobie.
Pochodzenie stanowe Katarzyny Telniczanki nie zostało bezpośrednio poświadczone w źródłach z epoki, jednak teorię wiążącą ją z czeskim rodem rycerskim można wykluczyć. Wieś Telnice (Telnitz) nie była nigdy siedzibą rodu rycerskiego, który wywodziłby swoje nazwisko od jej nazwy. Dopiero w roku 1501 wieś została zakupiona przez ród szlachecki Pernsteinów, który był w jej posiadaniu aż do roku 1560. Mimo że w dyspensie papieskiej z roku 1510 Katarzyna Telniczanka została nazwana "soluta de nobili genere procreata", należy przyjąć, że była to jedynie forma grzecznościowa, ponieważ rodzina szlachecka tego miana nie występuje w źródłach morawskich.
Związek z królewiczem Zygmuntem.
Zapewne na początku 1498 nawiązała romans z księciem Zygmuntem, późniejszym królem polskim, któremu urodziła troje dzieci:
Małżeństwo z podskarbim Kościeleckim.
Katarzyna została oficjalnie odsunięta około 1509 r., gdy król zaczął zastanawiać się poważnie nad zawarciem małżeństwa. Zapewnił jej jednak zabezpieczenie w postaci rocznej pensji oraz doprowadził do małżeństwa ze swoim współpracownikiem, dyplomatą i działaczem gospodarczym, podskarbim Andrzejem Kościeleckim. Wywołało to wielkie oburzenie krewnych, demonstrowane np. wychodzeniem z senatu, gdy pojawiał się tam podskarbi.
Zapewne pod koniec 1509 roku Katarzyna wyszła za mąż za podskarbiego wielkiego koronnego Andrzeja Kościeleckiego. Mąż Katarzyny zmarł 6 września 1515, po sześciu latach małżeństwa. Krótko po śmierci męża, Katarzyna urodziła pogrobową córkę Beatę, matkę znanej z przygód Halszki Ostrogskiej.
Pobyt w Wilnie.
Ostatnie lata życia, Katarzyna spędziła u boku syna Jana w Wilnie, na którego wywierała znaczny wpływ. Uczestniczyła w dworskich zabawach, trudniła się znachorstwem i czarami. Próbowała wejść w głębsze relacje z biskupem przemyskim Piotrem Tomickim oraz kanclerzem wielkim koronnym Krzysztofem Szydłowieckim. Katarzyna Kościelecka zmarła w Wilnie i została pochowana 11 grudnia 1528 w kościele na Kleparzu w Krakowie.

</doc>
<doc id="1027783" url="https://pl.wikipedia.org/wiki?curid=1027783" title="Synagoga w Darłowie">
Synagoga w Darłowie

Synagoga w Darłowie – nieistniejąca synagoga znajdująca się w Darłowie przy ulicy Młyńskiej.
Synagoga została zbudowana w XIX wieku. Podczas nocy kryształowej z 9 na 10 listopada 1938 roku bojówki hitlerowskie spaliły synagogę. Po zakończeniu II wojny światowej nie została odbudowana.

</doc>
<doc id="1027784" url="https://pl.wikipedia.org/wiki?curid=1027784" title="Katarzyna Kościelecka">
Katarzyna Kościelecka



</doc>
<doc id="1027789" url="https://pl.wikipedia.org/wiki?curid=1027789" title="Chlewiccy herbu Odrowąż">
Chlewiccy herbu Odrowąż

Chlewiccy – polski ród możnowładczy, boczna linia rodu Odrowążów. Nazwisko przyjęło trzech synów Dobiesława Odrowąża: Jakub, Mikołaj i Piotr, od nazwy siedziby rodowej Chlewisk. Z rodziny tej wywodzi się między innymi Mikołaj Chlewicki, kasztelan małogoski, dowódca eskorty Jana Kazimierza podczas ucieczki na Śląsk, Józef Chlewicki, komendant Cytadeli Warszawskiej i Andrzej Chlewicki, honorowy obywatel miasta Oświęcim, działacz niepodległościowy. Legitymują się herbem Odrowąż.

</doc>
<doc id="1027792" url="https://pl.wikipedia.org/wiki?curid=1027792" title="Drinker">
Drinker

Drinker ("Drinker nisti") – dwunożny, roślinożerny dinozaur z grupy ornitopodów. Żył w okresie późnej jury (ok. 155-150 mln lat temu) na terenach Ameryki Północnej. Długość ciała ok. 2 m, wysokość ok. 70 cm, masa ok. 10 kg. Jego szczątki znaleziono w USA (w stanie Wyoming). Materiał kopalny to niekompletny szkielet niedorosłego osobnika (CPS 106), na który składają się części szczęk, kręgi i części nóg. Wiele skamieniałości znalezionych w formacji Morrison zaliczono także do tego rodzaju, przeważnie kręgi, kości kończyn tylnych i zęby. Był niewielkim roślinożerną o typowej dla bazalnych ornitopodów budowie przystosowanej do dwunożnego biegu. Nazwa została nadana na cześć paleontologa Edwarda Drinkera Cope'a, rywala Othniela Charles'a Marsha z "Wojen kostnych", na którego cześć nazwano dinozaura bliskiego drinkerowi (może nawet synonim) - Otnielozaura. Część gatunkowa (nisti) to skrót od National Institute of Standards and Technology (NIST), agencji Departamentu Handlu Stanów Zjednoczonych.
Środowisko.
Żył na bagiennych obszarach (na tym obszarze znaleziono ryby dwudyszne i rośliny bagienne). Inne zwierzęta znane z jego siedliska to żółwie i wczesne ssaki, takie jak Foksraptor czy nazwany na cześć prof. Zofii Kielan-Jaworowskiej Zofiabaatar. Bakker zinterpretował jego szeroką stopę z rozpostartymi palcami jako przystosowaną do poruszania się w takim środowisku, niepodobną do raczej wąskich stóp innych dinozaurów z formacji Morrison - stegozaurów i zauropodów. Później (w 1993 roku) wysunął hipotezę traktującą o tym, że Drinker zamieszkiwał nory. Znaleziono wiele osobników u strukturach, które Bakker uznał za tunele, położone wyżej od poziomu wody. Badacz ten przypuszcza także, że znacznie większe ornitopody, takie jak Kamptozaur, potrafiły kopać w ziemi. Ostatnio znaleziono bliskiego krewnego ornitopoda – Oryktodrom, który bez wątpienia był dinozaurem żyjącym w norach.
Klasyfikacja.
Drinker czasami jest uważany za synonim rodzaju Otnielia (teraz nazwany Otnielozaur), lecz najnowsze badania (The Dinosauria, 2004 i Galton, 2006) odrzucają taką możliwość. Być może portugalski Phyllodon z tego samego okresu jest z nim spokrewniony. Autorzy opisu uznali, że drinker ma zbyt archaiczną budowę, aby móc zostać uznanym za "hipsylofodonta", ponieważ nie posiadał wyraźnej krawędzi pionowej w budowie zębów. Bakker i inni uznali także, że Drinker tworzy z Othnielosaurus klad, którego jednak nie nazwali.

</doc>
<doc id="1027799" url="https://pl.wikipedia.org/wiki?curid=1027799" title="Zofia Dybowska-Aleksandrowicz">
Zofia Dybowska-Aleksandrowicz

Zofia Dybowska-Aleksandrowicz (ur. 17 maja 1928 w Kaliszu, zm. 8 września 1989 w Warszawie) − polska reżyserka teatralna, dubbingowa i dźwiękowiec. Promotorka "polskiej szkoły dubbingowej".
Życiorys.
Jej rodzicami byli Maria Dybowska i Stefan Dybowski, minister kultury i sztuki w pierwszym rządzie Józefa Cyrankiewicza.
Ukończyła studia na wydziale historii sztuki Uniwersytetu Jagiellońskiego (1952) oraz wydział reżyserii PWSF w Łodzi (1955). Jeszcze podczas studiów zrealizowała dwie etiudy: "Przygoda Lucynki" (1953) i "Dzień z „Groteską”" (1955). Po ukończeniu studiów zatrudniła się w Studiu Opracowań Filmów w Warszawie.
Została zamordowana wraz ze swoją matką w wieku 61 lat w swoim mieszkaniu na Starym Mieście w Warszawie. Mordercy zadali jej 24 ciosy nożem w serce. Jej śpiącej 89-letniej matce podcięto gardło. Sprawców nigdy nie ustalono, a okoliczności samej zbrodni budzą wiele kontrowersji. W 2009 po 20 latach od popełnienia morderstwa pań Dybowskich specjaliści z warszawskiej sekcji Archiwum X wszczęli ponowne śledztwo w tej sprawie, w celu znalezienia sprawców. 3 kwietnia 2009 w magazynie reporterów "Interwencja" w telewizji Polsat wyemitowany został materiał zdający sprawę z przebiegu śledztwa. W materiale wystąpiła m.in. Miriam Aleksandrowicz.
Z Tadeuszem Aleksandrowiczem, reżyserem teatru telewizji, miała dwie córki: Miriam i Małgorzatę.
Filmografia.
Reżyseria dubbingu.
ponadto

</doc>
<doc id="1027801" url="https://pl.wikipedia.org/wiki?curid=1027801" title="Atlaskopkozaur">
Atlaskopkozaur

Atlaskopkozaur ("Atlascopcosaurus loadsi") – roślinożerny, dwunożny dinozaur z rodziny hipsylofodontów (Hypsilophodontidae); nazwa została nadana na cześć firmy Atlas Copco, która ofiarowała sprzęt potrzebny do przeprowadzenia wykopalisk. Ornitopod spokrewniony z hipsylofodonem.
Żył w okresie wczesnej kredy (ok. 125-100 mln lat temu) na terenach Australii. Długość ciała ok. 1-3 m, wysokość ok. 1 m, masa ok. 125 kg. Jego szczątki (kawałki szczęki i zęby) znaleziono w Australii (w stanie Wiktoria).

</doc>
<doc id="1027803" url="https://pl.wikipedia.org/wiki?curid=1027803" title="Maryja z Nazaretu">
Maryja z Nazaretu



</doc>
<doc id="1027804" url="https://pl.wikipedia.org/wiki?curid=1027804" title="Kościół Narodzenia Najświętszej Maryi Panny w Lubinie">
Kościół Narodzenia Najświętszej Maryi Panny w Lubinie

Kościół Narodzenia Najświętszej Marii Panny w Lubinie – usytuowany na wzgórzu nieopodal skrzyżowania ulic Stary Lubin i Chocianowskiej. Pełniący niegdyś funkcję świątyni cmentarnej kościół powstał w 1683 r. w okresie kontrreformacji związanej z przejściem Lubina we władanie Habsburgów. Jest to budynek o konstrukcji szachulcowej, odrestaurowany w 2000 roku.

</doc>
<doc id="1027805" url="https://pl.wikipedia.org/wiki?curid=1027805" title="Czapliniec (Bucharzewo)">
Czapliniec (Bucharzewo)

Czapliniec – osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków. Wchodzi w skład sołectwa Marianowo.
W latach 1975–1998 osada administracyjnie należała do województwa poznańskiego.

</doc>
<doc id="1027810" url="https://pl.wikipedia.org/wiki?curid=1027810" title="Geranozaur">
Geranozaur

Geranozaur ("Geranosaurus atavus") – dwunożny, roślinożerny dinozaur z rodziny heterodontozaurów (Heterodontosauridae). Ornitopod wyglądem podobny do heterodontozaura.
Żnaczenie nazwy – żurawi jaszczur
Żył w okresie wczesnej jury (ok. 198-189 mln lat temu) na terenach południowej Afryki. Długość ciała ok. 1 m, wysokość ok. 40 cm, masa ok. 20 kg. Jego szczątki znaleziono w Republice Południowej Afryki (w Kraju Przylądkowym).

</doc>
<doc id="1027811" url="https://pl.wikipedia.org/wiki?curid=1027811" title="Związek Państwowców Hetmańskich">
Związek Państwowców Hetmańskich

Związek Państwowców Hetmańskich (SHD) – ukraińska monarchistyczna organizacja emigracyjna, powstała w Kanadzie w 1924. Jej celem było utworzenie niepodległego hetmańskiego państwa ukraińskiego z hetmanem Pawłem Skoropadskim na czele.
Organizacja powstała na bazie emigracyjnych organizacji oświatowo-sportowych wschodniej Kanady, które w 1924 pod przewodnictwem W. Bosego zjednoczyły się w jedną organizację "Sicz". Rozszerzyła ona działalność na całą Kanadę, i w 1928 zmieniła nazwę na "Kanadyjską Organizację Siczową", a w 1934 na "Związek Państwowców Hetmańskich".
Szczytem rozwoju organizacji była druga połowa lat 30., kiedy to rozszerzyła działalność również na USA. Głównymi ośrodkami były miasta: Chicago, Detroit, Toronto, Winnipeg, jej przedstawiciele rozpoczęli również działalność w Polsce i Czechosłowacji.
Głównymi działaczami partii byli: I. Isajiw, W. Dykyj, W. Dużyj, D. Ilczyszyn, M. Łapka, I. Skałeckyj, S. Możewskyj, I. Korczynskyj, A. Arabska, O. Małofij, M. Hetman, T. Dackiw, T. Mychajliwskyj, W. Styra, P. i H. Bajrak, P. Baryckyj, P. Olijnyckyj.
Podczas II wojny światowej działalność SHD osłabła, a w 1958 nastąpił w organizacji rozłam.
SHD było jednym z założycieli Komitetu Ukraińców Kanady.

</doc>
<doc id="1027815" url="https://pl.wikipedia.org/wiki?curid=1027815" title="AIDCAS">
AIDCAS

AIDCAS – anglojęzyczny termin używany w marketingu, który obrazuje oddziaływanie reklamy i charakteru postępowania klienta na rynku.
Elementy nazwy składające się na ten akronim to:

</doc>
<doc id="1027819" url="https://pl.wikipedia.org/wiki?curid=1027819" title="Echinodon">
Echinodon

Echinodon ("Echinodon becklesii") – mały, roślinożerny lub wszystkożerny dinozaur z rodziny heterodontozaurów (Heterodontosauridae). 
Inna nazwa – "Sauraechinodon" 
Znaczenie jego nazwy – kolczasty ząb (gr. echino = spiczasty, kłujący + odon = ząb).
Żył we wczesnej kredzie (ok. 145–142 mln lat temu) na terenach Europy. Długość ciała ok. 60 cm, wysokość ok. 15 cm, masa 1 – 2 kg. Jego szczątki znaleziono w Anglii (w hrabstwie Dorset, w pobliżu miejscowości Swanage). Był to jeden z najmniejszych dinozaurów.
Klasyfikacja.
Jedyny gatunek – E. becklesii został nazwany przez Richarda Owena, który wziął echinodona za jaszczurkę. Później uważano go za bazalnego tyreofora, z powodu uznania znalezionych ze szczątkami dinozaura płyt prehistorycznego żółwia za pochodzące właśnie od tego dinozaura. Sądzono także, że Echinodon jest prymitywnym dinozaurem ptasiomiednicznym – fabrozaurydem. Paul Sereno w 1991 roku uznał echinodona za przedstawiciela znanych głównie z wczesnej jury heterodontozaurydów. Jeżeli ta klasyfikacja jest prawidłowa, to mamy do czynienia z najmłodszym znanym przedstawicielem Heterodontosauridae, który przetrwał do wczesnej kredy. Inne, niepewne pozostałości heterodontozauryda pochodzą także z późnojurajskiej formacji Morrison (Stany Zjednoczone). David B. Norman i Paul M Barrett, którzy dokonali redeskrypcji rodzaju Echinodon w 2002 roku uznali za prawdziwą klasyfikację Paula Sereno. W 2006 roku, w związku z opisaniem rodzaju Yinlong, utworzono nowy klad dinozaurów – Heterodontosauriformes, który obejmuje Heterodontozaury i Marginocephalia (ceratopsy i pachycefalozaury). Odkrycie Yinlong stanowiło podstawę do odrzucenia hipotezy o archaiczności rodziny Heterodontosauridae, którą zaliczono do cerapodów (Ornitopody + Marginocefale). Według najnowszych badań Butler et al. (2007) i Butler et al. (2008) Heterodontosauridae są bazalnymi dinozaurami ptasiomiednicznymi, niewiele bardziej zaawansowanymi od późnotriasowego rodzaju Pisanosaurus.
Paleobiologia.
Echinodon różni się od większości dinozaurów ptasiomiednicznych posiadaniem jednego lub dwóch kłów w kości szczękowej. Podobne uzębienie występowało u heterodontozaurydów, z tą różnicą, że u nich kły znajdowały się nieco bardziej z przodu szczęk, na kości przedszczękowej. Heterodontozaurydy, chociaż należą do typowo roślinożernych Ornithischia, to być może były wszystkożerne. Świadczyć o tym miałoby właśnie uzębienie oraz budowa pazurów na kończynach przednich (są one zagięte, jak u drapieżników). Pazury mogły nadawać się też do kopania w ziemi w poszukiwaniu kłączy i bulw. Inna hipoteza traktuje o owadożerności heterodontozaurydów – pazury na kończynach mogły ułatwiać rozkopywanie gniazd owadów. Chociaż echinodon poruszał się prawdopodobnie głównie na tylnych kończynach, to podobnie jak inne heterodontozaurydy mógł też chodzić na wszystkich czterech.

</doc>
<doc id="1027821" url="https://pl.wikipedia.org/wiki?curid=1027821" title="Giełda Papierów Wartościowych w Ghanie">
Giełda Papierów Wartościowych w Ghanie

Ghana Stock Exchange (w skrócie GSE) – giełda papierów wartościowych w Ghanie; zlokalizowana w stolicy kraju – Akrze.
Giełda powstała w 1989.
W lipcu 2007 na giełdzie notowanych było 30 spółek.

</doc>
<doc id="1027822" url="https://pl.wikipedia.org/wiki?curid=1027822" title="Ryszard Rubinkiewicz">
Ryszard Rubinkiewicz

Ryszard Rubinkiewicz SDB (ur. 6 marca 1939 w Kielcach, zm. 30 kwietnia 2011) – polski salezjanin, biblista, profesor nauk teologicznych, wykładowca Katolickiego Uniwersytetu Lubelskiego, były członek Papieskiej Komisji Biblijnej.
Życiorys.
Maturę zdał w 1956 w liceum im. Norwida w Kielcach. W 1956 wstąpił do zgromadzenia salezjańskiego w Kopcu. W latach 1959–1965 studiował filozofię i teologię w Oświęcimiu oraz Krakowie. 25 czerwca 1965 przyjął w Krakowie święcenia kapłańskie. W latach 1965–1970 studiował na Katolickim Uniwersytecie Lubelskim, otrzymując doktorat z zakresu teologii biblijnej. Kolejne studia w Papieskim Instytucie Biblijnym w Rzymie latach 1970–1972 zakończyły się otrzymaniem w 1978 doktoratu z nauk biblijnych. W latach 1972–1973 studiował też w École Biblique et Archéologique Française w Jerozolimie, zakończone stopniem "eleve titulare de l'Ecole Biblique".
Od 1969 pełnił funkcje profesora Pisma św. w Wyższym Seminarium Duchownym ks. Salezjanów w Krakowie. Od 1977 pracował w KUL, był kierownikiem Instytutu Nauk Biblijnych KUL, Katedry Literatury Międzytestamentalnej i Nauk Pomocniczych Biblistyki KUL. W 1981 otrzymał habilitację, a 1991 tytuł i stanowisko profesora zwyczajnego.
Należał do licznych stowarzyszeń i komisji: był prezesem Sekcji Biblistów Polskich przy KEP, członkiem Komisji Episkopatu do Dialogu z Judaizmem, Centralnej Komisji ds. Tytułu Naukowego i st. Naukowych przy prezesie Rady Ministrów, Catholic Biblical Association, Associazione Biblica Italiana, Asociazione Biblica Salesiana, Studiorum Novi Testamenti Societas, Towarzystwa Naukowego KUL (w 1981–1986 był sekretarzem generalnym). W latach 1998–2008 członek Papieskiej Komisji Biblijnej.
Obszarem zainteresowań naukowych ks. Rubinkiewicza była literatura międzytestamentalna, a zwłaszcza apokryficzna Starego i Nowego Testamentu.
Publikacje.
Ks. Rubinkiewicz ma w dorobku ok. 120 publikacji, m.in.:

</doc>
<doc id="1027828" url="https://pl.wikipedia.org/wiki?curid=1027828" title="Giełda Papierów Wartościowych w Duala">
Giełda Papierów Wartościowych w Duala

Douala Stock Exchange (w skrócie DSX) – giełda papierów wartościowych w Kamerunie; zlokalizowana w mieście Duala.
Giełda powstała w 2001.

</doc>
<doc id="1027833" url="https://pl.wikipedia.org/wiki?curid=1027833" title="Fabrozaur">
Fabrozaur

Fabrozaur ("Fabrosaurus australis") – mały, dwunożny, roślinożerny dinozaur z rodziny fabrozaurów (Fabrosauridae).
Znaczenie jego nazwy – jaszczur Jeana Fabre'a, na cześć Jeana Fabre'a
Żył w okresie późnego triasu i wczesnej jury (ok. 200-191 mln lat temu) na terenach południowej Afryki (Basutorand).
Osiągał ok. 1 m długości, wysokość ok. 30 cm, masa ok. 7 kg. Jego szczątki znaleziono w Lesotho.
Znany jedynie na podstawie kilku zębów i fragmentu szczęki. Może być tożsamy z lepiej poznanym lesotozaurem.

</doc>
<doc id="1027835" url="https://pl.wikipedia.org/wiki?curid=1027835" title="Hejnał Płońska">
Hejnał Płońska

Hejnał Płońska - hejnał miejski Płońska został skomponowany i odegrany po raz pierwszy z okazji obchodów 600 lecia miasta. Jest jednym z symboli miasta. Można go usłyszeć codziennie w samo południe spacerując ulicami miasta.

</doc>
<doc id="1027837" url="https://pl.wikipedia.org/wiki?curid=1027837" title="Gian Francesco Malipiero">
Gian Francesco Malipiero

Gian Francesco Malipiero (ur. 18 marca 1882 w Wenecji, zm. 1 sierpnia 1973 w Treviso) – włoski kompozytor i muzykolog, również wydawca dzieł Claudia Monteverdiego i Antonia Vivaldiego.
Napisał monografię o Monteverdim (1929) i Igorze Strawińskim (1945), komponował m.in. balety, kantaty, oratoria, opery takie, jak "Antoniusz i Kleopatra" (1937), symfonie, koncerty fortepianowe, skrzypcowe, kwartety smyczkowe.

</doc>
<doc id="1027838" url="https://pl.wikipedia.org/wiki?curid=1027838" title="Flet z mandragory">
Flet z mandragory

Flet z mandragory – polska powieść sensacyjno-fantastyczna Waldemara Łysiaka ukończona w roku 1978, a wydana w roku 1981 przez wydawnictwo Czytelnik. Dwa lata później ukazało się drugie wydanie - Krajowa Agencja Wydawnicza, Kraków 1983, a w 1996 roku - trzecie, przerobione przez autora stylistycznie. Czwarte wydanie ukazało się w 2009 roku nakładem wydawnictwa Nobilis. 
Akcja utworu rozgrywa się w nieznanym totalitarnym kraju, pełnym przemocy, terroru i głupoty; głównym bohaterem jest oficer policji, będący z wykształcenia historykiem sztuki. Narracja obfituje w liczne poetyckie dygresje o sztuce i mitologii. Powieść została przez wielu czytelników i niektórych recenzentów uznana za najwybitniejszą w literaturze pięknej analizę totalitaryzmu.
Jeden z recenzentów napisał o "Flecie z mandragory": "Książka Łysiaka (...) baśniowa i realistyczna, budująca świat historyczny i współczesny zarazem – mało przypomina klasyczne dystopie. Opowiada o policyjno-inwigilacyjnym obłędzie (...), proponuje nam rzecz o sadyzmie, przemocy policyjnej i manipulacji (...) Książka jest i zarazem nie jest anachroniczna. Bywało, że niosła intuicje wyprzedzające swój czas, bywało, że czas ją dublował".

</doc>
<doc id="1027840" url="https://pl.wikipedia.org/wiki?curid=1027840" title="Hetmańcy">
Hetmańcy

Hetmańcy (skoropadczycy) – ukraiński konserwatywny ruch polityczny w XX wieku, mający na celu przywrócenie Hetmanatu ("Państwa Ukraińskiego"), z hetmanem Pawłem Skoropadskim na czele.
W ruchu tym działało wiele organizacji, największą z nich był Związek Państwowców Hetmańskich. Ruch opierał się na konserwatywnej ideologii Wiaczesława Łypynśkiego (Wacława Lipińskiego).

</doc>
<doc id="1027843" url="https://pl.wikipedia.org/wiki?curid=1027843" title="Nairobi Securities Exchange">
Nairobi Securities Exchange

Nairobi Securities Exchange (wcześniej Nairobi Stock Exchange, w skrócie NSE) – giełda papierów wartościowych w Kenii; zlokalizowana w stolicy kraju – Nairobi.
Giełda powstała w 1954 r.

</doc>
<doc id="1027846" url="https://pl.wikipedia.org/wiki?curid=1027846" title="Templariusze (utwór)">
Templariusze (utwór)

Templariusze – książka Régine Pernoud przedstawiająca dzieje zakonu templariuszy. W języku polskim wydana w 1995 roku przez wydawnictwo Marabut.

</doc>
<doc id="1027847" url="https://pl.wikipedia.org/wiki?curid=1027847" title="Grupa Operacyjna Kawalerii Nr 2">
Grupa Operacyjna Kawalerii Nr 2

Grupa Operacyjna Kawalerii Nr 2 (GOKaw. Nr 2) – dyspozycyjne dowództwo taktyczne kawalerii, zmobilizowane w dniach 27–29 sierpnia 1939 w m. Brody przez Dowództwo Kresowej Brygady Kawalerii i 22 pułk Ułanów Podkarpackich, w mobilizacji alarmowej (grupa jednostek oznaczona kolorem zielonym).
Dowództwo Grupy Operacyjnej Kawalerii Nr 2 zostało zmobilizowane jako dowództwo dyspozycyjne Naczelnego Wodza. Na dowódcę grupy wyznaczony został, gen. bryg. Marian Przewłocki, dotychczasowy dowódca Kresowej BK.
Zgodnie z planem mobilizacyjnym „W1” w Warszawie, w grupie żółtej, formowała się Kwatera Główna GOK Nr 2. Kwatera główna została wprowadzona do planu mobilizacyjnego po rozformowaniu Dowództwa Dywizji Kawalerii.
Późnym wieczorem 4 września 1939 dowództwo grupy zostało podporządkowane dowódcy Armii „Modlin” z zadaniem organizacji obrony przedmościa „Wyszogród” przy pomocy zebranych oddziałów 8 DP i 20 DP oraz III batalionu 41 pułku piechoty 29 DP. Wspomniane zdanie pierwotnie miał wykonać gen. bryg. Władysław Anders, którego w tym właśnie celu przed południem 4 września dowódca armii mianował dowódcą Grupy Operacyjnej „Tadeusz”. Autorzy monografii Armii „Modlin” stwierdzają, że gen. Anders uchylił się od wykonania powierzonego mu zadania, co doprowadziło do ostrej scysji z gen. Przedrzymirskim.
5 września 1939 około godz. 3.00 do Wyszogrodu przybył dowódca grupy. Na przedmościu zastał 1 kompanię batalionu ON „Warszawa I” pod dowództwem kpt. Henryka Kuźmińskiego i pluton saperów. Na prośbę gen. Przewłockiego dowódca 26 pułku ułanów przydzielił mu szwadron kawalerii i 15 baterię artylerii konnej pod dowództwem kpt. Walentego Rakowskiego z przedmościa „Płock”. Około południa przybył III/41 pp pod dowództwem mjr. Kazimierza Bunclera. Batalion został przywieziony autobusami z Warszawy. Tego samego dnia o świcie na rozkaz dowódcy grupy saperzy podjęli nieudaną próbę zniszczenia mostu na Wiśle zakończoną, z braku odpowiedniej ilości materiałów wybuchowych, osmaleniem podpór. Most został zniszczony w dniach 7 i 8 września przez 2 kompanię 60 batalionu saperów, kpt. Witolda Kwiatkowskiego. Po wysadzeniu mostu pododdziały grupy przystąpiły do dozorowania 10 km odcinka Wisły od Wyszogrodu do Czerwińska (wyłącznie).
6 września gen. Przedrzymirski rozwiązał grupę. Odcinek dozorowania przejęła Nowogródzka BK. Gen. Przewłocki przekazał funkcję płk. dypl. Lawiczowi i udał się do Lublina, do dyspozycji dowódcy Armii „Lublin”.
7 września gen. Przewłocki wraz ze swym sztabem zameldował się w dowództwie Armii „Lublin”.
8 września o godz. 2.00 gen. bryg. Wacław Stachiewicz zapowiedział dowódcy Armii „Modlin” ponowny przyjazd GOKaw. 2, w celu ułatwienia organizacji dowodzenia. Gen. Przedrzymirski zamierzał powierzyć gen. Przewłockiemu dowództwo nad 33 DP (rez.) i 41 DP (rez.). Powyższy zamiar nie został zrealizowany ponieważ szef Sztabu NW nie posiadał łączności z Armią „Lublin”.
14 września gen. Piskor skierował sztab grupy do Lwowa.
Po wkroczeniu sowietów gen. Przewłocki dostał się do niewoli.
Obsada personalna GOKaw. nr 2

</doc>
<doc id="1027850" url="https://pl.wikipedia.org/wiki?curid=1027850" title="Giełda Papierów Wartościowych w Malawi">
Giełda Papierów Wartościowych w Malawi

Malawi Stock Exchange (w skrócie MSE) – giełda papierów wartościowych w Malawi.
Giełda powstała w 1995.

</doc>
<doc id="1027853" url="https://pl.wikipedia.org/wiki?curid=1027853" title="Jerry Hall">
Jerry Hall

Jerry Faye Hall (ur. 2 lipca 1956 w Gonzales) – amerykańska modelka i aktorka.
Życiorys.
Wczesne lata.
Urodziła się w Gonzales w stanie Teksas jako córka Marjorie (z domu Sheffield) i Johna P. Halla, kierowcy ciężarówki. Jej siostra bliźniaczka, Terry, została maklerem nieruchomości. Miała też trzy starsze siostry: Lindę, Cindy i Rosemary. W 1958, kiedy miała dwa lata jej rodzina przeprowadziła się do Mesquite, gdzie uczęszczała do North Mesquite High School. Podczas nauki cierpiała z powodu dysleksji.
Kariera.
W wieku 16 lat została odkryta w schronisku na Riwierze Francuskiej w Saint-Tropez przez agenta modelek Claude’a Haddada. Przeniosła się do Paryża i dzieliła paryski apartament z Grace Jones. Uczestniczyła w paryskim nocnym życiu, często występując w kabaretowych imprezach w klubach i na imprezach z udziałem Jones. Niedługo potem wprowadziła się z ilustratorem mody Antonio Lopezem i rozpoczęła karierę modelki.
W modelingu zadebiutowała w 1975 w Stanach Zjednoczonych. Początkowo podpisała kontrakt z nowojorskim oddziałem agencji Ford i zaczęła brać udział w lokalnych pokazach mody. Jeszcze w tym samym roku w listopadzie pojawiła się na okładce brytyjskiej edycji magazynu „Vogue” i podpisała kontrakt z agencją modelek Tess w Londynie.
Od tego czasu regularnie zaczęła uczestniczyć w sesjach zdjęciowych do międzynarodowych wydań: „Cosmopolitan” (w edycji brytyjskiej 24 czerwca 1974, w edycji brytyjskiej we wrześniu 1985), „Elle” (w edycji francuskiej w październiku 2013, w edycji węgierskiej w październiku 2013), „Harper’s Bazaar” (w edycji francuskiej w marcu 1985), „Vanity Fair” (w edycji amerykańskiej w marcu 1985, w edycji hiszpańskiej w lipcu 2015), „Playboy” (w edycji holenderskiej, niemieckiej i francuskiej w październiku 1985, w edycji australijskiej w listopadzie 1985) i „Viva!” (w edycji polskiej 17 września 1998).
W ciągu swej wieloletniej kariery na wybiegu prezentowała kolekcje: Christiana Diora, Chanel, Valentina, Thierry’ego Muglera, Vivienne Westwood, Yves'a Sainta Laurenta. Wzięła udział w wielu kampaniach reklamowych, m.in.: Basile, Chanel, H&amp;M, L’Oréal, Revlon i Versace.
W latach 80. XX wieku zaczęła dzielić modeling z aktorstwem, występując w melodramacie "Miejski kowboj" ("Urban Cowboy", 1980) z Johnem Travoltą, Debrą Winger i Scottem Glennem, komediodramacie Paula Mazursky’ego "Willie i Phil" ("Willie &amp; Phil", 1980) u boku Michaela Ontkeana, Margot Kidder i Raya Sharkeya, sitcomie FOX "Świat według Bundych" ("Married... with Children", 1987), teledysku do utworu Micka Jaggera „Running Out of Luck” (1987) oraz klasycznej baśni telewizyjnej Showtime "Jaś i magiczna fasola" ("Faerie Tale Theatre" – "Jack and the Beanstalk", 1987) z udziałem Elliotta Goulda i Jean Stapleton. W kasowym hicie kinowym Tima Burtona "Batman" (1989) pojawiła się jako Alicia Hunt.
W 1997 jej zdjęcia znalazły się w kalendarzu Pirelli.
W czerwcu 2000 została wybrana przez producenta Saschę Brooksa, aby powtórzyć sukces Kathleen Turner w roli Pani Robinson na londyńskiej scenie w spektaklu "Absolwent" według powieści Charlesa Webba u boku Ridera Stronga (Benjamin Braddock).
Życie prywatne.
Spotykała się z Andym Warholem. W latach 1975–1977 była związana z Bryanem Ferrym. W styczniu 1977 związała się z Mickiem Jaggerem, za którego wyszła za mąż 21 listopada 1990. Mają czwórkę dzieci: dwie córki – Elizabeth (ur. 2 marca 1984) i Georgię May Ayeeshą (ur. 12 stycznia 1992) oraz dwóch synów – Jamesa Leroya Augustina (ur. 23 sierpnia 1985) i Gabriela Luke’a Beauregarda (ur. 9 grudnia 1997). Jednak 13 sierpnia 1999 ich ślub anulowano.
Romansowała też z biznesmenem Robertem Sangsterem (1982), historykiem Adamem Zamoyskim (1988), biznesmenem Guyem Dellalem (1998-99), przedsiębiorcą Paulem Allenem (1999), brytyjskim pisarzem i dziennikarzem Edwardem St Aubynem (2000), dziennikarzem Philem Bronsteinem (2005) i australijskim krykiecistą Shane’em Warne’em (we wrześniu 2005).
4 marca 2016 poślubiła Ruperta Murdocha, australijskiego magnata medialnego.

</doc>
<doc id="1027854" url="https://pl.wikipedia.org/wiki?curid=1027854" title="Pizanozaur">
Pizanozaur

Pizanozaur ("Pisanosaurus") – rodzaj archozaura z grupy Dinosauriformes żyjącego w okresie triasu (ok. 227-220 mln lat temu) na terenach dzisiejszej Ameryki Południowej. Jego szczątki znaleziono w Argentynie (w prowincji La Rioja).
Jego dokładna pozycja w obrębie Dinosauriformes jest niepewna; mógł to być jeden z najwcześniejszych dinozaurów ptasiomiednicznych (Ornithischia) lub przedstawiciel rodziny Silesauridae.

</doc>
<doc id="1027857" url="https://pl.wikipedia.org/wiki?curid=1027857" title="Zastawna">
Zastawna

Zastawna (ukr. "Заставна") – miasto na Ukrainie, w obwodzie czerniowieckim na Bukowinie, siedziba władz rejonu zastawieńskiego.
W 2005 miasto zamieszkiwało 10 tys. osób.
Zastawna leży 35 km na północ od miasta Czerniowce i około 75 km od granicy ukraińsko-rumuńskiej.
Pierwsza wzmianka o miejscowości pochodzi z 1589 roku. Od XVI wieku wraz z całą Mołdawią Zastawna znajdowała się pod zwierzchnością Turcji.
Miasto zostało przyłączone do Austrii w 1775, a w 1849 stało się częścią Księstwa Bukowiny – kraju koronnego Cesarstwa Austrii. Od 1905 roku jako centrum powiatu.
W latach 1918–1940 należało do Rumunii. Zamieszkiwali je wtedy głównie Rusini (Ukraińcy), ale też Żydzi, Polacy (w tym polscy Ormianie), Niemcy i Rumuni.
Latem 1940 roku przyłączone do ZSRR. W latach 1941–1944 ponownie należało do Rumunii. Zdobyte przez Armię Czerwoną w 1944 r. W latach 1945–1991 część Ukraińskiej SRR w ramach ZSRR, a od 1991 roku należy do Ukrainy i jest miastem powiatowym obwodu czerniowieckiego.
W Zastawnej urodził się Julian Władysław Buchcik, ofiara zbrodni katyńskiej.
Za czasów austriackich w miejscowości istniały polski dom, szkoła i kościół katolicki. Po drugiej wojnie światowej Polacy z całej Bukowiny zostali przesiedleni na ziemie odzyskane.
Niedaleko centrum Zastawna znajduje się, porzucony obecnie, stary cmentarz z nagrobkami z napisami po polsku i po niemiecku.

</doc>
<doc id="1027860" url="https://pl.wikipedia.org/wiki?curid=1027860" title="You Know What It Is Vol.1">
You Know What It Is Vol.1

You Know What It Is Vol. 1 – pierwszy mixtape amerykańskiego rapera Game'a. Wydany przez wytwórnię The Black Wall Street Records, produkcją zajął się DJ Ray. Znajdują się na nim utwory z gościnnym udziałem Fabolousa, E-40, The Diplomats i Loona.

</doc>
<doc id="1027861" url="https://pl.wikipedia.org/wiki?curid=1027861" title="Windows Genuine Advantage">
Windows Genuine Advantage

Windows Genuine Advantage (WGA) – system sprawdzania legalności klucza produktu w systemie operacyjnym Microsoft Windows wprowadzony przez Microsoft. Sprawdzenie autentyczności systemu operacyjnego odbywa się za pomocą samodzielnej aplikacji Powiadomienia o oryginalności systemu Windows (ang. Windows Genuine Notifications), podczas instalacji wybranych programów (np. Windows Media Player 11) bądź w trybie on-line podczas dostępu do usług systemu Windows takich jak: Windows Update i podczas pobierania plików z Microsoft Download Center (za pośrednictwem formantu ActiveX).
W ramach mechanizmu WGA obsługiwane są następujące systemy operacyjne:
W dwóch ostatnich systemach wprowadzono mechanizm Windows Activation Technologies (WAT). Można go również zainstalować w systemie Windows Vista.

</doc>
<doc id="1027863" url="https://pl.wikipedia.org/wiki?curid=1027863" title="WGA">
WGA



</doc>
<doc id="1027864" url="https://pl.wikipedia.org/wiki?curid=1027864" title="Gospodarka Południowej Afryki">
Gospodarka Południowej Afryki

Gospodarka Południowej Afryki to rynek wschodzący (rozwijający się), oparty na własnych znacznych zasobach naturalnych. Dobrze rozwinięte są również finanse, prawo, komunikacja, energetyka i transport. Giełda RPA jest 17. największą giełdą świata. Nowoczesna infrastruktura pomaga w dystrybucji dóbr do innych ośrodków w regionie. Wzrost w latach 2004–2008 został przystopowany pod koniec 2008 przez światowy kryzys.
Przemysł.
Przemysł RPA to w głównej mierze wydobycie zasobów naturalnych.
Przemysł wydobywczy:
Rozwinięty jest także przemysł maszynowy i chemiczny, ale głównie przetwórczy.
Inne gałęzie przemysłu to:
Rolnictwo.
RPA produkuje więcej żywności niż konsumują mieszkańcy tego kraju. Nadwyżki są eksportowane. Użytki rolne i zielone stanowią ponad 75% kraju. Najważniejsze uprawy:
Pozostałe produkty rolne:
wołowina, drób, wełna, produkty mleczne,
Hodowla.
Hodowla obejmuje:
U wybrzeży RPA znajdują się bogate łowiska wykorzystywane przez rozwiniętą flotę rybacką.
Ważniejsze dane.
PKB: 476,4 mld USD (2007), 453,3 mld US D(2006)
Wzrost PKB: 5,1% (szac. 2007), 5,3% (szac. 2006)
PKB "per capita": 9800 (szac. 2007), 9500 (szac. 2006)
HDI Pozycje w latach:
120. (2005), 119. (2004), 111. (2003), 101. (1999), 95. (1995)
Tempo wzrostu produkcji przemysłowej:
5% (2004 szac.), 7% (2001 szac.)
Elektryczność:
Elektryczność – źródła energii:
Rezerwy dewizowe: 17,618 miliardów dolarów (Lis 2005), 14,943 miliardów dolarów (Sty 2005), 6,5 miliarda dolarów (Paź 2003)
Relacja 1 randa do dolara (USD):
6,16 (2006), 6,38 (2005), 6,46 (2004), 7,57 (2003)
10,5 (2002), 8,61 (2001), 6,94 (2000), 6,11 (1999)
5,53 (1998), 4,61 (1997), 4,30 (1996), 3,63 (1995)
3,55 (1994), 3,26 (1993), 2,85 (1992), 2,76 (1991)
2,58 (1990)
Najsłabsza relacja: $1 = R16,05 (12 listopada 2015)
Najsilniejsza relacja: R1 = $1,49 (5 czerwca 1973)

</doc>
<doc id="1027866" url="https://pl.wikipedia.org/wiki?curid=1027866" title="Giełda Papierów Wartościowych Mauritiusa">
Giełda Papierów Wartościowych Mauritiusa

Stock Exchange of Mauritius (w skrócie SEM) – giełda papierów wartościowych na Mauritiusie; zlokalizowana w mieście - Port Louis.
Giełda powstała w 1988.

</doc>
<doc id="1027870" url="https://pl.wikipedia.org/wiki?curid=1027870" title="Giełda Papierów Wartościowych w Casablance">
Giełda Papierów Wartościowych w Casablance

Giełda Papierów Wartościowych w Casablance (w skrócie NSE; , ) – giełda papierów wartościowych w Maroku; zlokalizowana w największym mieście kraju – Casablance.
Giełda powstała w 1929.

</doc>
<doc id="1027876" url="https://pl.wikipedia.org/wiki?curid=1027876" title="Siaozaur">
Siaozaur

Siaozaur ("Xiaosaurus dashanpensis") – roślinożerny dinozaur z rzędu dinozaurów ptasiomiednicznych (Ornithischia).
Żył w epoce środkowej jury (ok. 169-163 mln lat temu) na terenach wschodniej Azji. Długość ciała ok. 1,2 m, wysokość ok. 60 cm, masa ok. 5 kg. Jego szczątki znaleziono w Chinach (w prowincji Syczuan), w skałach formacji Shaximiao.
Znany na podstawie jednej nogi i szczęki.

</doc>
<doc id="1027877" url="https://pl.wikipedia.org/wiki?curid=1027877" title="Granatnik RPG-18">
Granatnik RPG-18

RPG-18 () – radziecki ręczny granatnik przeciwpancerny opracowany na przełomie lat 60. i 70. XX wieku, wzorowany na amerykańskim granatniku M72 LAW. 
RPG-18 jest bronią jednorazowego użytku, składającą się z wyrzutni, fabrycznie umieszczonego tam pocisku i prostych przeziernikowych przyrządów celowniczych (nastawy: 50, 100, 150, 200 metrów). RPG-18 jest transportowany w stanie złożonym i przed wystrzałem broń musi być rozłożona poprzez wysunięcie lufy. Do dnia dzisiejszego wyprodukowano około 1,5 miliona granatników, które były używane przez Armię Radziecką, Nationale Volksarmee (siły zbrojne NRD) i liczne formacje partyzanckie.
Następcą RPG-18 był granatnik RPG-22 konstrukcyjnie oparty na „osiemnastce” ale o większym kalibrze – 72,5 mm. Następcą „dwudziestki dwójki” był granatnik RPG-26 – zmodyfikowana wersja RPG-18. 

</doc>
<doc id="1027879" url="https://pl.wikipedia.org/wiki?curid=1027879" title="French Open 2007 (gra podwójna chłopców)">
French Open 2007 (gra podwójna chłopców)



</doc>
<doc id="1027880" url="https://pl.wikipedia.org/wiki?curid=1027880" title="Muzyka ambientowa">
Muzyka ambientowa



</doc>
<doc id="1027881" url="https://pl.wikipedia.org/wiki?curid=1027881" title="Kelmieńce">
Kelmieńce

Kelmieńce (ukr. Кельменці́) – osiedle typu miejskiego na Ukrainie, w obwodzie czerniowieckim, siedziba władz rejonu kelmienieckiego.
Historia.
Miejscowość założone w 1559, w latach 1359–1812 należała do Mołdawii. W 1960 otrzymało status osiedla typu miejskiego.
W 1989 liczyło 8217 mieszkańców.
W 2013 liczyło 7457 mieszkańców.

</doc>
<doc id="1027889" url="https://pl.wikipedia.org/wiki?curid=1027889" title="Otalgia">
Otalgia

Otalgia (z łac.) – objaw polegający na "bólu ucha bez choroby ucha". Związany jest on z bogatym unerwieniem ucha. Choroby innych narządów głowy i szyi poprzez wspólne unerwienie mogą objawiać się bólem ucha. Otalgia może być objawem banalnych patologii w zakresie głowy i szyi, ale też groźnym objawem, sugerującym obecność nowotworu.
Przyczyny.
Otalgie, których przyczyny leżą w zakresie unerwienia nerwu trójdzielnego (przez nerw uszno-skroniowy) mogą pojawiać się w:
Ze względu na niewielką ilość włókien czuciowych otalgie z zakresu unerwienia nerwu twarzowego spotykane są wyjątkowo rzadko. Występują niekiedy w guzach nerwu VII oraz w porażeniach typu Bella a także w półpaściu usznym – zespole Ramsaya Hunta przy rozprzestrzenianiu się zapalenia w obrębie nerwu twarzowego.
Bóle ucha związane z patologią w zakresie unerwienia nerwu językowo-gardłowego (przez nerw bębenkowy Jacobsona) pojawiają się w:
Bóle ucha powstające na skutek patologii w zakresie unerwienia nerwu błędnego (przez nerw uszny Arnolda) związane są z:
Otalgie przewodzone przez nerwy szyjne, w szczególności przez nerw uszny wielki powstają na skutek:
Otalgie mogą być również objawem neuralgii nerwu językowo-gardłowego lub splotu bębenkowego.
Leczenie.
Zawsze przyczynowe, polega na leczeniu choroby zasadniczej, dającej jako objaw ból ucha.

</doc>
<doc id="1027892" url="https://pl.wikipedia.org/wiki?curid=1027892" title="Giełda Papierów Wartościowych w Johannesburgu">
Giełda Papierów Wartościowych w Johannesburgu

Johannesburg Securities Exchange (w skrócie "JSE") – giełda papierów wartościowych w Południowej Afryce; zlokalizowana w mieście Sandton. Giełda powstała w 1887 r. Jest największą giełdą papierów wartościowych w Afryce.

</doc>
<doc id="1027893" url="https://pl.wikipedia.org/wiki?curid=1027893" title="Alokodon">
Alokodon

Alokodon ("Alocodon kuehnei") – dwunożny, roślinożerny dinozaur z rzędu dinozaurów ptasiomiednicznych (Ornithischia). Znaczenie jego nazwy – ząb z bruzdami
Żył w okresie jury (ok. 164-162 mln lat temu) na terenach współczesnej Europy Portugalia. Długość ciała ok. 1 m, wysokość ok. 30 cm, masa ok. 7 kg. Jego szczątki znaleziono w Portugalii.
Opisany jedynie na podstawie kilku zębów.

</doc>
<doc id="1027897" url="https://pl.wikipedia.org/wiki?curid=1027897" title="Ghana Stock Exchange">
Ghana Stock Exchange



</doc>
<doc id="1027898" url="https://pl.wikipedia.org/wiki?curid=1027898" title="Douala Stock Exchange">
Douala Stock Exchange



</doc>
<doc id="1027900" url="https://pl.wikipedia.org/wiki?curid=1027900" title="Chalifa ibn Ahmad Al Sani">
Chalifa ibn Ahmad Al Sani

Chalifa ibn Ahmad Al Sani (arab. خليفة بن حمد آل ثاني, ur. 17 września 1932 w Ar-Rajjan, zm. 23 października 2016 w Dosze) – emir Kataru w latach 1972–1995, odsunięty od władzy w wyniku przewrotu pałacowego przez swego syna Hamada.
W latach 1995–2004 przebywał na uchodźstwie we Francji. Zmarł 23 października 2016 roku w Dosze, a po jego śmierci ogłoszono 3-dniową żałobę narodową.

</doc>
<doc id="1027901" url="https://pl.wikipedia.org/wiki?curid=1027901" title="Nairobi Stock Exchange">
Nairobi Stock Exchange



</doc>
<doc id="1027902" url="https://pl.wikipedia.org/wiki?curid=1027902" title="Christian Daniel Rauch">
Christian Daniel Rauch

Christian Daniel Rauch (ur. 2 stycznia 1777 w Bad Arolsen, zm. 3 grudnia 1857 w Dreźnie) – rzeźbiarz niemiecki.
Historia.
Rauch kształcił się pierwotnie w Kassel, potem w Berlinie, a następnie we Włoszech. W Rzymie skorzystał wiele z doświadczeń Thorvaldsena, choć nie był jego uczniem. Podstawą jego sławy artystycznej jest statua królowej pruskiej Luizy (1812). Od 1815 do 1824 wykonał posągi generałów Wartenburga, Bülowa, Scharnhorsta, Blüchera, króla bawarskiego Maksymiliana i około 70 popiersi (wśród nich 20 wielkich rozmiarów) oraz wiele innych prac.
W 1841 wykonał, na zlecenie Edwarda Raczyńskiego, dla katedry poznańskiej pomnik twórców państwa polskiego Mieszka i Bolesława Chrobrego.
Najznakomitszym dziełem Raucha jest wielki pomnik Fryderyka Wielkiego odsłonięty w Berlinie w maju 1851. W Berlinie Rauch utworzył szkołę rzeźbiarską, z której wyszło ponad 200 artystów.
Zmarł w Dreźnie, gdzie szukał ostatniej szansy dla ratowania zdrowia.
W swoich rzeźbach celował swobodą przekazu, zachowując przy tym fotograficzną wierność. Posąg Raucha, wykonany przez Friedricha Drakego, znajduje się w przedsionku Muzeum Berlińskiego.

</doc>
<doc id="1027903" url="https://pl.wikipedia.org/wiki?curid=1027903" title="Malawi Stock Exchange">
Malawi Stock Exchange



</doc>
<doc id="1027906" url="https://pl.wikipedia.org/wiki?curid=1027906" title="The Stock Exchange of Mauritius">
The Stock Exchange of Mauritius



</doc>
<doc id="1027907" url="https://pl.wikipedia.org/wiki?curid=1027907" title="Casablanca Stock Exchange">
Casablanca Stock Exchange



</doc>
<doc id="1027908" url="https://pl.wikipedia.org/wiki?curid=1027908" title="Johannesburg Stock Exchange">
Johannesburg Stock Exchange



</doc>
<doc id="1027910" url="https://pl.wikipedia.org/wiki?curid=1027910" title="Atlas Arena">
Atlas Arena

Atlas Arena – jest jedną z największych hal widowiskowo-sportowych w Polsce. 
Atlas Arena jest przystosowana do organizacji różnego rodzaju imprez. Jest wyposażona w nowoczesną infrastrukturę spełniającą wymogi międzynarodowych federacji i organizacji sportowych. Ukształtowanie i sposób konstrukcji płyty głównej umożliwia ulokowanie na niej lodowiska, a nawet basenu z wodą. Ponadto można w niej organizować występy artystyczne, wystawy, targi, kongresy oraz koncerty.
W Atlas Arenie może bawić się jednocześnie 13 806 osób. Do dyspozycji gości jest 11-lóż VIP (każda z tarasem widokowym) oraz parking, na którym znajduje się 600 miejsc postojowych.
Historia.
Projekt hali powstał w 2004 roku i był w kilku punktach modernizowany. Budowa hali według projektu „ATJ Architekci” (arch. Jacek Kwieciński, Tomasz Kosma Kwieciński) rozpoczęła się w styczniu 2006 roku. Akt erekcyjny wbudowany został 19 stycznia 2006 roku. Prace zostały ukończone w maju 2009 roku.
Koszt całej inwestycji wyniósł 287 mln złotych.
Konstrukcja.
Hala została zrealizowana na planie koła o średnicy 135 m i jest otoczona fosą. Konstrukcja dachu w najwyższym punkcie znajduje się 34 m ponad poziomem areny. Powierzchnia całkowita wynosi 27,5 tys. m²&lt;ref name="http://lodz.naszemiasto.pl/wydarzenia/1015864.html"&gt;Zadebiutuje Arena Łódź&lt;/ref&gt;, a użytkowa 26 tys. m² pomieszczeń na 5 kondygnacjach. W obiekcie zaplanowano odrębne miejsca i przejścia dla zawodników, pracowników, widzów, sprawozdawców oraz gości honorowych. 12 mostów prowadzi do poziomu widowni i stamtąd widzowie mogą przechodzić w górę i w dół. Obiekt jest monitorowany przez 140 kamer i 600 czujników przeciwpożarowych.
W hali można organizować zawody rangi mistrzostw świata w halowej lekkiej atletyce, siatkówce, koszykówce, gimnastyce, sportach walki i tenisie. Specjalna konstrukcja areny sportowej umożliwia rozgrywanie meczów hokeja na lodzie. Ponadto obiekt jest przystosowany do organizowania występów artystycznych, koncertów, wystaw, targów, a także kongresów.
W Arenie Łódź istnieje możliwość położenia sześciotorowej bieżni o długości 200 m. W hali mieści się również sala treningowa z bieżnią na 60 m.
Wykonawcą hali były m.in. firmy: Varitex, Mostostal Warszawa, Mostostal Płock - ZPK, Mostostal Puławy, Skanska oraz ME Wielkopolska. W hali zamontowano 64 ekrany akustyczne najnowocześniejszej generacji, a wykonała je firma Toppen Polska.
Umiejscowienie.
Arena znajduje się przy parku na Zdrowiu, na osiedlu Zdrowie przy granicy z osiedlem Karolew, nieopodal ZOO, Aquaparku Fala, przy samym stadionie Łódzkiego Klubu Sportowego i Łódź Sport Arenie. Obiekt mieści się przy alei bp. Bandurskiego, która jest częścią trasy W-Z, łączącej Retkinię z Widzewem. Obok Atlas Areny znajduje się dworzec kolejowy oraz autobusowy Łódź Kaliska.
Ważniejsze wydarzenia.
Inauguracja hali nastąpiła 27 czerwca, kiedy to w obecności 13,5 tys. kibiców rozegrano mecz Polska – Brazylia w ramach rozgrywek Ligi Światowej w siatkówce.
"Zestawienie nie uwzględnia m.in. meczów rozgrywanych w ramach rozgrywek ligowych."

</doc>
<doc id="1027913" url="https://pl.wikipedia.org/wiki?curid=1027913" title="Arno Holz">
Arno Holz

Arno Holz (ur. 26 kwietnia 1863 w Rastenburgu (Kętrzyn); w Prusach Wschodnich; zm. 26 października 1929 w Berlinie) – niemiecki poeta i dramaturg naturalista.
Jego najbardziej znanym dziełem jest cykl wierszy "Phantasus" (1898), wydany w Polsce przez Stowarzyszenie im. Arno Holza w Kętrzynie w przekładzie Krzysztofa D. Szatrawskiego (Kętrzyn 2013).
Życiorys.
Arno Holz urodził się 26 kwietnia 1863 w Kętrzynie. Był synem właściciela apteki "Pod Czarnym Orłem" Hermanna Holza i jego żony Franziski z d. Werner. Gdy miał 12 lat jego rodzina, licząca już wówczas rodziców i dziesięcioro dzieci, przeprowadziła się do Berlina (w 1875). Po przerwaniu nauki szkolnej próbował sił Arno Holz najpierw jako dziennikarz, a następnie zdecydował się poświęcić działalności pisarskiej. Nawiązał kontakt z niemieckim towarzystwem Naturalistenverein "Durch", w którym poznał Gerharta Hauptmanna. W 1885 Holz otrzymał za tomik wierszy "Buch der Zeit" nagrodę im Schillera (Schiller-Preis).
W roku 1893 poślubił Emilie Wittenberg, z którą miał 3 synów. W 1926 rozwiódł się z żoną i wstąpił w drugi związek małżeński. W latach 1910–1929 mieszkał w dzielnicy Berlina Schöneberg.
W roku 1929 był nominowany do literackiej Nagrody Nobla, nagrody jednak nie zdobył (zmarł przez ogłoszeniem werdyktu, podczas gdy nagroda przyznawana jest tylko żyjącym – przyznano ją Thomasowi Mannowi).

</doc>
<doc id="1027915" url="https://pl.wikipedia.org/wiki?curid=1027915" title="Hage Geingob">
Hage Geingob

Hage Gottfried Geingob (ur. 3 sierpnia 1941 w Otjiwarongo) – namibijski polityk, wiceprzewodniczący partii SWAPO w latach 2007–2015 i jej przewodniczący od 2015, deputowany do parlamentu w latach 1989–2003 i 2005–2015. Minister transportu i handlu w latach 2008–2012, premier Namibii w latach 1990–2002 oraz 2012–2015, prezydent Namibii od 21 marca 2015.
Młodość i emigracja.
Hage Geingob urodził się w 1941 w mieście Otjiwarongo. W latach 1958–1961 kształcił się w szkole średniej Augustineum Training College w Okahandji, w której uzyskał uprawnienia pedagogiczne. W 1961 objął posadę nauczyciela w szkole Rhenish Mission School w Tsumeb, w której pracował przez rok.
W 1961 nawiązał stałe kontakty z organizacją SWAPO, walczącą o uzyskanie niepodległości przez ówczesną Afrykę Południowo-Zachodnią, znajdującą się faktycznie pod okupacją RPA. W 1962 opuścił kraj z przyczyn politycznych i przedostał się do sąsiedniej Botswany. Od 1963 do 1964 był członkiem przedstawicielstwa SWAPO w tym kraju.
W 1964 udał się na emigrację do Stanów Zjednoczonych, w czasie której kontynuował edukację oraz działalność polityczną na rzecz niepodległości Namibii. W latach 1964–1965 studiował na Temple University, a następnie od 1965 do 1970 na Uniwersytecie Fordham, na którym uzyskał dyplom licencjacki z dziedziny nauk politycznych. W 1974 uzyskał tytuł magistra stosunków międzynarodowych na uniwersytecie The New School.
W latach 1964–1971 pełnił funkcję przedstawiciela SWAPO przy ONZ, a od 1971 do 1975 pracował w Sekretariacie ONZ, reprezentując sprawę niepodległości kraju. Od 1975 do 1989 przebywał w Lusace w Zambii, gdzie kierował United Nations Institute for Namibia, instytutem edukacyjnym powołanym przez ONZ. W 1975 wszedł również w skład Biura Politycznego SWAPO, którego członkiem pozostawał aż do 2002.
Działalność po powrocie do kraju.
W 1989 powrócił do ojczyzny w czasie zmian politycznych nadzorowanych przez ONZ. W czasie pierwszych demokratycznych wyborów w 1989 pełnił funkcję szefa kampanii wyborczej SWAPO. Po zwycięstwie wyborczym, od 1989 do 1989 zajmował stanowisko przewodniczącego Zgromadzenia Konstytucyjnego, mając znaczący wpływ na opracowanie konstytucji kraju, przyjętej w lutym 1990.
Po ogłoszeniu przez Namibię niepodległości 21 marca 1990, objął nowo utworzony urząd premiera. Zachował również mandat deputowanego do Zgromadzenia Narodowego, powstałego z przekształcenia Zgromadzenia Konstytucyjnego. W wyborach w 1994 oraz w 1999 uzyskał reelekcję w parlamencie.
Na stanowisku szefa rządu u boku prezydenta i wieloletniego lidera SWAPO Sama Nujomy pozostawał przez 12 lat. W sierpniu 2002 złożył dymisję, kiedy w ramach zmian w rządzie prezydent zaproponował mu objęcie w zamian stanowiska ministra ds. rządu lokalnego. Według części komentatorów politycznych konflikt między dwoma politykami spowodowany był próbami ubiegania się przez Geingoba o sukcesję po kończącym drugą kadencję prezydencie. W sierpniu 2002 nie został ponownie wybrany w skład Biura Politycznego SWAPO, zachowując jednakże miejsce w Komitecie Centralnym.
Po odejściu z rządu w 2002 był jednym z szeregowych deputowanych. Mandat w parlamencie zachował do 2003, kiedy wyjechał do Waszyngtonu, gdzie objął stanowisko sekretarza wykonawczego Global Coalition for Africa (GCA), międzyrządowej organizacji zajmującej się rozwojem gospodarczym Afryki. Zajmował je do 2004. W listopadzie 2004 wziął udział w wyborach parlamentarnych, uzyskując po raz kolejny mandat deputowanego, który objął w marcu 2005. W 2004 doktoryzował się na University of Leeds w Wielkiej Brytanii.
W 2007 objął funkcję whipa w parlamencie, którą pełnił przez rok. Został również ponownie wybrany w skład Biura Politycznego SWAPO oraz na stanowisko wiceprzewodniczącego partii. 8 kwietnia 2008 został mianowany ministrem handlu i przemysłu w rządzie Nahasa Anguli.
Na kongresie SWAPO 2 grudnia 2012 uzyskał reelekcję na stanowisku wiceprzewodniczącego partii, co zdaniem komentatorów otwierało mu drogę do sukcesji po prezydencie Hifikepunye Pohambie i nominacji prezydenckiej w wyborach w 2014. 4 grudnia 2012 prezydent Pohamba mianował go nowym szefem rządu.

</doc>
<doc id="1027918" url="https://pl.wikipedia.org/wiki?curid=1027918" title="Nowosielica">
Nowosielica

Nowosielica (ukr. "Новоселиця", trb. "Nowosełycia") – miasto na Ukrainie, w obwodzie czerniowieckim, siedziba władz rejonu nowosielickiego.
Stacja kolejowa.
Z Nowosielicy pochodzi Tetiana Fiłoniuk, ukraińska lekkoatletka.
Historia.
Pierwsza wzmianka o miejscowości pochodzi z 1456.
Miasto od 1940.
W 1989 liczyło 8384 mieszkańców.
W 2013 liczyło 7774 mieszkańców.

</doc>
<doc id="1027919" url="https://pl.wikipedia.org/wiki?curid=1027919" title="Allmänna Idrottsklubben">
Allmänna Idrottsklubben



</doc>
<doc id="1027922" url="https://pl.wikipedia.org/wiki?curid=1027922" title="Borsa Italiana">
Borsa Italiana

Borsa Italiana (pol. "Giełda Włoska") – giełda papierów wartościowych we Włoszech; zlokalizowana w mieście – Mediolan.
Giełda powstała w 1997 r. po prywatyzacji.

</doc>
<doc id="1027925" url="https://pl.wikipedia.org/wiki?curid=1027925" title="Putyła">
Putyła

Putyła (ukr. Путила, ) – osiedle typu miejskiego na Ukrainie, w obwodzie czerniowieckim, siedziba władz rejonu putylskiego.
Historia.
Pierwsza wzmianka o miejscowości pochodzi z 1501.
W 1941 roku zaczęto wydawać gazetę.
Osiedle typu miejskiego od 1961 roku.
W 1989 liczyło 3604 mieszkańców.

</doc>
<doc id="1027926" url="https://pl.wikipedia.org/wiki?curid=1027926" title="Sigilmassazaur">
Sigilmassazaur

Sigilmassazaur ("Sigilmassasaurus brevicollis") – rodzaj teropoda, którego nazwa oznacza "jaszczur z Sijilmassa". Występował on w późnej kredzie na terenach północnej Afryki. Obecnie wiadomo bardzo mało o tym dinozaurze, jednak z pewnością był dwunożnym mięsożercą, jak większość teropodów. Skamieliny tego dinozaura zostały znalezione w oazie Tafilalt obok antycznego miasta Sijilmassa (Maroko, Afryka). Właśnie od miejsca znalezienia skamielin pochodzi nazwa rodzajowa tego dinozaura. Epitet gatunkowy pochodzi zaś od łacińskich słów "brevi" – krótki i "collum" – szyja. Odnosi się ona do krótkich kręgów szyjnych tego dinozaura. Russel znalazł też skamieliny, które przypisał do innego nienazwanego gatunku sigilmassazaura. Sigilmassazaur został odkryty w osadach formacji Kem Kem (południowe Maroko). Występował w cenomanie ok. 100-94 mln lat temu.
Materiał kopalny i gatunki.
Holotyp (CMN 41857) to tylny kręg szyjny lub przedni grzbietowy.
Paratyp (CMN 41772) składa się z kręgu grzbietowego (162 mm).
Paratyp (CMN 41774) zawiera tylny kręg szyjny (67 mm).
Paratyp (CMN 41776) to kręg grzbietowy o długości (ok. 150 mm.
Paratyp znany jako CMN 41790 zawiera kręg szyjny (ok. 127 mm).
Paratyp oznaczony jako CMN 41850 składa się z przedniego kręgu grzbietowego (152 mm).
Paratyp (CMN 41851) to kręg grzbietowy (157 mm).
Paratyp oznaczony jako CMN 41856 zawiera tylny kręg szyjny lub przedni grzbietowy o długości 146 mm.
Kolejny paratyp (CMN 41858) zawiera tylny kręg szyjny lub przedni grzbietowy.
Inny paratyp (CMN 50402) składa się z pojedynczego kręgu grzbietowego.
Paratyp (50407) zawiera kręg grzbietowy (98 mm).
Paratyp oznaczony jako CMN 50428 składa się z kręgu grzbietowego.
Paratyp (CMN 50800) zawiera kręg grzbietowy (88 mm).
Przypisany materiał zawiera przedni kręg grzbietowy (SGM-Din 3, Sereno i inni 1996), środkowy kręg szyjny (SGM-Din 4, Brussate i Sereno, 2007), niekompletny kręg szyjny (SGM-Din 5, Brussate i Sereno, 2007), pazur stopy III (120 mm, Novas i inni, 2005).
Russel uznał również 15 kręgów do "S. brevicollis" (znalezione w tym samym miejscu co holotyp tego dinozaura). Uznał on też materiał znany jako ,Spinosaurus B" za należący do rodzaju "Sigilmassasaurus" lub jego krewnego. Stworzył on rodzinę znaną jako Sigilmassasauridae dla tych dinozaurów (Russell, 1996).
"S." sp. nov. 1
Występował w barremie-albie (wczesna kreda) na terenach wyższych osadów formacji Kdem Kem (Maroko). Znany z CMN 41629 – tylnego kręgu szyjnego lub przedniego grzbietowego. Niewiele różnią się one od tych z holotypu. Ich ciemny kolor wskazuje, że pochodzą z najniższych warstw formacji Kem Kem, pochodzących z wczesnej kredy (barrem-alb). Russell przypisał do tego gatunku także dalszy kręg ogonowy (CMN 41862), ale jak zauważyli Novas i inni w 2005 prawdopodobnie należą one w rzeczywistości do ouranozaura.
"S." sp. nov. 2
Jego skamieliny, pochodzą z warstw formacji Baharija (Egipt) datowanych na cenoman. Początkowo przypisane zostały one do "spinozaura B" (Stromer,1934). Ów materiał kopalny (IPHG 1922 X 45) obejmuje: dwa zęby, środkowy kręg szyjny (117 mm), kręg szyjny (ok. 140 mm), środkowy kręg grzbietowe (140 mm), późniejszy kręg grzbietowy (160 mm), niekompletne grzbietowe żebro, dwa przednie grzbietowe żebra, niekompletne żebra brzuszne, środkowy kręg ogonowy (89 mm), dalszy kręg ogonowy (83 mm(, pięć kręgów ogonowych (96, 88, 82, 86, ok. 57 mm), dwa fragmenty kości łonowej, fragment kości udowej, kość piszczelową, falangę III-1, drugi pazur stopy paliczku IV, pazur stopy.
"S".? sp. indet
Znany z MNNHN IGU 11 – środkowego kręgu szyjnego (90 mm, Brusatte i Sereno, 2007) i MNNHN coll z In Abangarit – pazura stopy II (90 mm). Obie te skamieliny pochodzą z formacji Echkar (grupa Tegama, Niger). Pochodzą z cenomanu. Skamieniałości z In Avangarit została uznana za należącą do gatunku "Carcharodontosaurus saharicus" przez Lapparena.
Jednak mimo wszystko budową przypomina ,spinozaura B" uznanego przez Rusella za sigilmassazaura. Budową przypomina też gatunek "Sigilmassasaurus" sp. nov. 2.
S.? sp. indet.
Pochodzi z brazylijskiej formacji Alcantara (grupa Itapecuru). Jednak bliższe informacje na temat tego gatunku są nieznane. Jego skamieliny zostały znalezione w skałach datowanych na cenoman.
Gatunki – podsumowanie
"Sigilmassasaurus", Russel, 1996
"Sigilmassasaurus brevicollis" Russel, 1996
"Sigilmassasaurus" sp. nov. 1 Russel, 1996
"Sigilmassasaurus" sp. nov.2 Russel, 1996
"Sigilmassasaurus" sp. indet Lapparent, 1960
"Sigilmassasaurus" ? sp. indet. Lapparent, 1960
"Sigilmassasaurus" ? sp. indet.Medeiros i Schultz, 2002
Klasyfikacja.
Pozycja systematyczna sigilmassazaura jest niepewna, z całą pewnością jest on jednak tetanurem. Russel w 1996 stworzył dla owego dinozaura i jego krewnych rodzinę Sigilmassasauridae. Niektórzy badacze negują ważność rodzaju "Sigilmassasaurus". Paul Sereno opisali czaszkę (SGM-Din- 1) i kręg szyjny (SGM-Din- 3) podobny do tego u ,spinozaura B". Przez to uznali go za synonim karcharondontozaura. Później poszli jeszcze dalej; uznali sigilmassauraara za synonim karcharodontozaura (Sereno i inni, 1988). Później okazało się jednak, że kręg na podstawie którego Sereno zsynonimizował "spinozaura B" i karcharodontozaura nie został powiązany z czaszką, a sama ona różni się pod niektórymi względami od czaszki z holotypu karcharodontozaur. ,Spinozaur B" różni się od karcharodontozaurami niektórymi cechami, więc obecnie najczęściej uznaje się sigilmassazaura za rodzaj różny od karcharodontozaura.
Paleobiologia.
W marokańskich skałach cenomanu znaleziono szczątki takich teropodów jak sigilmasazaur, olbrzymi spinozaur i nieco mniejszy karcharodontozaur oraz deltadrom i bahariazaur (będący prawdopodobnie synonimem deltadroma). Rożnicę w wielkości między nimi najprawdopodobniej sprawiały, że zajmowały one różne nisze biologiczne. Podobna sytuacja występowała w północnoamerykańskiej formacji Morrison, gdzie żyło obok siebie pięć sporych teropodów jak i wiele mniejszych gatunków. Obecnie podobną sytuację spotyka się na sawannie, gdzie żyje obok siebie wiele drapieżników.

</doc>
<doc id="1027933" url="https://pl.wikipedia.org/wiki?curid=1027933" title="Stefan Malutki">
Stefan Malutki

Stefan Malutki (hiszp. "El Ratón Pérez", ang. "The Hairy Tooth Fairy", 2006) – argentyńsko-hiszpański film animowany zrealizowany w technologii 3D.
Obsada.
i inni
Wersja hiszpańska.
Nagranie dialogów: EXA Madrid
Reżyseria dubbingu: Antonio Lara
Wystąpili:
i inni
Wersja polska.
Wersja polska: STUDIO PRL na zlecenie: KINO ŚWIAT
Reżyseria: Cezary Morawski
Dialogi: Dariusz Dunowski
Nagrania dialogów i montaż: Renata Gontarz
Zgranie dźwięku: Michał Kostarkiewicz − Studio Filmowe Łódź
Organizacja produkcji: Michał Przybył
Wystąpili:
i inni
Kierownictwo muzyczne: Piotr Gogol
Śpiewali: Ryszard Rynkowski, Katarzyna Łaska, Anna Sochacka, Adam Krylik, Krzysztof Pietszak, Piotr Gogol

</doc>
<doc id="1027936" url="https://pl.wikipedia.org/wiki?curid=1027936" title="Epileptologia">
Epileptologia



</doc>
<doc id="1027937" url="https://pl.wikipedia.org/wiki?curid=1027937" title="Sokiriany">
Sokiriany

Sokiriany (ukr. Сокиряни, "Sokyriany") - miasto na Ukrainie w obwodzie czerniowieckim, siedziba władz rejonu sokiriańskiego.
Miasto leży w północno-zachodniej części Wyżyny Besarabskiej.
Historia.
Pierwsza wzmianka o miejscowości pochodzi z 1666.
W 1989 liczyło 11 819 mieszkańców.
W 2013 liczyło 9462 mieszkańców.

</doc>
<doc id="1027940" url="https://pl.wikipedia.org/wiki?curid=1027940" title="Kopenhaska Giełda Papierów Wartościowych">
Kopenhaska Giełda Papierów Wartościowych

Kopenhaska Giełda Papierów Wartościowych (, – CSE) – giełda papierów wartościowych w Danii, zlokalizowana w stolicy kraju – Kopenhadze. giełda wchodzi w skład giełd OMX.

</doc>
<doc id="1027941" url="https://pl.wikipedia.org/wiki?curid=1027941" title="Pío Baroja">
Pío Baroja

Pío Baroja y Nessi (ur. 28 grudnia 1872 w San Sebastián, zm. 30 października 1956 w Madrycie) – hiszpański pisarz, jeden z głównych twórców "pokolenia 98".
Po ukończeniu studiów medycznych na Uniwersytecie Madryckim objął posadę lekarza wiejskiego w Kraju Basków. Znudzony życiem na wsi, po roku pracy, przeniósł się do San Sebastián, a później do Madrytu. Po kilku latach "bezsensownej pracy", zdecydował się spróbować swoich sił w literaturze,stając się piewcą baskijskości. Wydał około stu książek, m.in. 22-tomowy cykl "Pamiętniki człowieka czynu" ("Memorias de un hombre de accion"), 1913-1935, którego bohater bierze udział we wszystkich wojnach Hiszpanii w XIX w.
Podział powieści według autora.
Pío Baroja zgrupował swoje powieści w dziewięć trylogii i jedna tetralogię:

</doc>
<doc id="1027943" url="https://pl.wikipedia.org/wiki?curid=1027943" title="Giełda Papierów Wartościowych w Kopenhadze">
Giełda Papierów Wartościowych w Kopenhadze



</doc>
<doc id="1027944" url="https://pl.wikipedia.org/wiki?curid=1027944" title="Copenhagen Stock Exchange">
Copenhagen Stock Exchange



</doc>
<doc id="1027945" url="https://pl.wikipedia.org/wiki?curid=1027945" title="Przejście graniczne Ożenna-Nižná Polianka">
Przejście graniczne Ożenna-Nižná Polianka

Przejście graniczne Ożenna-Nižná Polianka – polsko-słowackie przejście graniczne małego ruchu granicznego i na szlaku turystycznym położone w województwie podkarpackim, w powiecie jasielskim, w gminie Krempna, w miejscowości Ożenna, zlikwidowane w 2007 roku.
Opis.
Przejście graniczne na szlaku turystycznym Ożenna-Nižná Polianka, zostało utworzone 1 lipca 1997 roku w rejonie znaku granicznego nr "I/197–I/198". Czynne było w godz. 8.00–20.00 w okresie letnim (kwiecień–wrzesień) i w godz. 9.00–16.00 w okresie zimowym (październik–marzec). Dopuszczony był ruch pieszych, rowerzystów i osób korzystających z wózków inwalidzkich.
Przejście graniczne małego ruchu granicznego Ożenna-Nižná Polianka zostało utworzone 6 grudnia 1996 roku. Czynne było w godz. 8.00–20.00 w okresie letnim (kwiecień–wrzesień) i w godz. 9.00–16.00 w okresie zimowym (październik–marzec). Dopuszczone było przekraczanie granicy dla obywateli Polski i Słowacji zamieszkałych w strefie nadgranicznej lub czasowo zameldowanych w tej strefie, dla osób prowadzących gospodarstwa w pasie małego ruchu granicznego i jedynie w pobliżu tych gospodarstw oraz mechanicznych i niemechanicznych środków transportowych do użytku osobistego pod warunkiem ponownego ich wwozu.
W obu przejściach odprawę graniczną i celną wykonywały organy Straży Granicznej. Kontrolę graniczną i celną osób, towarów i środków transportu wykonywała Strażnica SG w Ożennej.
21 grudnia 2007 roku na mocy układu z Schengen przejścia graniczne zostały zlikwidowane.
Do przekraczania granicy państwowej z Republiką Słowacką na szlakach turystycznych uprawnieni byli obywatele następujących państw:
W II RP istniało polsko-czechosłowackie przejście graniczne Ożenna-Nizni Polanka (miejsce przejściowe po drogach ulicznych), na czechosłowackiej drodze celnej Grab – Ożenna – Nizni Polanka. Był to punkt przejściowy z prawem dokonywania odpraw mieszkańców pogranicza, bez towarów w czasie i na zasadach obowiązujących urzędy celne, ustawione przy drogach kołowych. Dopuszczony był mały ruch graniczny. Przekraczanie granicy odbywało się na podstawie przepustek: jednorazowych, stałych i gospodarczych.

</doc>
<doc id="1027946" url="https://pl.wikipedia.org/wiki?curid=1027946" title="Leo Victor de Gale">
Leo Victor de Gale

Leo Victor de Gale (ur. 28 grudnia 1921, zm. 23 marca 1986) – grenadyjski polityk. Pierwszy gubernator generalny kraju od 7 lutego 1974 do 30 września 1978.

</doc>
<doc id="1027949" url="https://pl.wikipedia.org/wiki?curid=1027949" title="Manamah">
Manamah



</doc>
<doc id="1027950" url="https://pl.wikipedia.org/wiki?curid=1027950" title="Altispinaks">
Altispinaks

Altispinaks ("Altispinax dunkeri") wysokokolczysty – mięsożerny, dwunożny teropod z rodziny spinozaurów (Spinosauridae).
Żył w epoce wczesnej kredy (ok. 140-121 mln lat temu) na terenach współczesnej Europy. Długość ciała ok. 9-12 m, wysokość ok. 4,5 m, masa ok. 2 t. Jego szczątki znaleziono w Anglii, Belgii i Niemczech.

</doc>
<doc id="1027952" url="https://pl.wikipedia.org/wiki?curid=1027952" title="Storożyniec">
Storożyniec

Storożyniec (ukr. "Сторожинець", trb. "Storożyneć") – miasto na Ukrainie, w obwodzie czerniowieckim na Bukowinie, siedziba władz rejonu storożynieckiego.
Znajduje tu się stacja kolejowa Storożyniec.
Historia.
Pierwsza wzmianka o miejscowości pochodzi z 1448.
W 1975 liczyło 11,6 tys. mieszkańców.
W 1989 liczyło 14 546 mieszkańców.
W 2013 liczyło 14 473 mieszkańców.

</doc>
<doc id="1027953" url="https://pl.wikipedia.org/wiki?curid=1027953" title="Oronka">
Oronka

Oronka – struga w Polsce, dopływ Szabasówki o długości 21,21 km.
Na terenie wsi Bąków wpada do Szabasówki, dopływu Radomki.

</doc>
<doc id="1027955" url="https://pl.wikipedia.org/wiki?curid=1027955" title="Karol Dziecię">
Karol Dziecię

Karol Dziecię (ur. ok. 849 we Frankfurcie, zm. 29 września 866 w Buzançais) – król Akwitanii w latach 855-866 w opozycji do Pepina II, młodszy syn króla Franków Zachodnich Karola II Łysego i Ermentrudy, córki Odona I, hrabiego Orleanu. Młodszy brat Ludwika II Jąkały.
Ojciec Karola, król Karol Łysy, walczył o koronę Akwitanii ze swoim bratankiem Pepinem II od 838 r. W 852 r. udało mu się pojmać Pepina. Jednak królewski kandydat na tron Akwitanii, Ludwik Młodszy, zrezygnował z walki o koronę w 855 r. Karol Łysy nadał więc Akwitanię swojemu młodszemu synowi, który został koronowany w Limoges.
W przeciwieństwie do swoich poprzedników na akwitańskim tronie (Ludwika Pobożnego, Pepina I i Pepina II) Karol nie posiadał żadnej realnej władzy. Akwitańczycy dążyli do zerwania z królestwem zachodniofrankijskim, więc poparli Pepina II, który w 854 r. uciekł z więzienia. Walka z Pepinem trwała do 864 r., kiedy to konkurent Karola został ponownie pojmany i osadzony w Senlis, gdzie wkrótce zmarł.
Karol ożenił się w 862 r., ale o jego żonie nie zachowały się prawie żadne informacje. Wiadomo tylko, że była wdową po hrabim Humbercie. Małżeństwo Karola zostało rozwiązane w 863 r. Nic nie wiadomo również o ewentualnych potomkach Karola, który zmarł w 866 r. Rządy w Akwitanii przejął jego starszy brat, Ludwik Jąkała.

</doc>
<doc id="1027957" url="https://pl.wikipedia.org/wiki?curid=1027957" title="Apostolski Episkopalny Kościół Katolicki">
Apostolski Episkopalny Kościół Katolicki

Apostolski Episkopalny Kościół Katolicki (cs. "Apoštolská episkopální církev katolická", AECK) – kościół starokatolicki w Czechach, będący misją Kościoła Starokatolickiego na Słowacji. AECK jest członkiem Światowej Rady Narodowych Kościołów Katolickich. Zwierzchnikiem misji jest biskup Antonín Jelínek. Siedziba władz zwierzchnich Kościoła znajduje się w Pradze.
Nabożeństwa tej wspólnoty celebrowane są w kościele św. Michała w Pradze, w wybrane niedziele o godzinie 15.00
Historia Kościoła.
Kościół Starokatolicki na Słowacji powstał w 1995 r. z wyodrębnienia się z łona Kościoła Starokatolickiego w Czechach, który to ten powstał w wyniku przekształcenia Kościoła Starokatolickiego w Czechosłowacji. W 2003 r. na skutek wzmiankowanego sporu wokół ordynacji kobiet, kościół opuścił Unię Utrechcką Kościołów Starokatolickich, a nieco później stał się członkiem założycielem Światowej Rady Narodowych Kościołów Katolickich. Kościół zawarł umowę o wspólnocie komunijnej z Kościołem Anglikańskim w Chile, Meksykańskim Narodowym Kościołem Katolickim oraz Tradycyjnym Kościołem Anglikańskim. W 2003 r. na terenie Czech zawiązała się misja Kościoła Starokatolickiego na Słowacji o nazwie: Apostolski Episkopalny Kościół Katolicki, będąca alternatywą dla Kościoła Starokatolickiego w Czechach.
Nauka Kościoła.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Kościół Starokatolicki na Słowacji całkowicie sprzeciwia się udzielaniu święceń kapłańskim kobiet oraz błogosławieństwu parom homoseksualnym.
Duchowni.
Duchownym Kościoła starokatolickiego może być mężczyzna, który ukończył odpowiednie wyższe studia teologiczne na uniwersytecie oraz zdał Egzamin Kościelny dopuszczający do święceń. Biskupem w Kościele starokatolickim może być kapłan wybrany przez Synod Ogólnokrajowy, konsekrowany przez przynajmniej trzech biskupów. Kapłanów nie obowiązuje celibat. W Kościele obowiązują stroje liturgiczne podobne jak w Kościele rzymskokatolickim.

</doc>
<doc id="1027960" url="https://pl.wikipedia.org/wiki?curid=1027960" title="Helsińska Giełda Papierów Wartościowych">
Helsińska Giełda Papierów Wartościowych

Helsińska Giełda Papierów Wartościowych ( – HSE) – giełda papierów wartościowych w Finlandii; zlokalizowana w stolicy kraju – Helsinkach. Założona w 1912 roku. Wchodzi w skład giełd OMX.

</doc>
<doc id="1027962" url="https://pl.wikipedia.org/wiki?curid=1027962" title="Kurkowszczyzna">
Kurkowszczyzna

Kurkowszczyzna – Zaścianek szlachecki w dawnym Księstwie potem województwie mścisławskim należący do rodu Kurków herbu Kur, którzy to pod wodzą brata Króla Władysława Jagiełły - Siemiona Lingwena (1390-1430) - dowódcy pułków smoleńskich - (chorągwi mścisławskiej...), brali bohatersko udział w Bitwie pod Grunwaldem - o czym wspomina Jan Długosz.

</doc>
<doc id="1027963" url="https://pl.wikipedia.org/wiki?curid=1027963" title="Helsinki Stock Exchange">
Helsinki Stock Exchange



</doc>
<doc id="1027964" url="https://pl.wikipedia.org/wiki?curid=1027964" title="Manapouri">
Manapouri

Manapōuri – drugie najgłębsze jezioro Oceanii w Nowej Zelandii, które jest położone na południowym krańcu Wyspy Południowej, w parku narodowym Fiordland. Jezioro to ma powierzchnię 142 km², a jego głębokość dochodzi do 444 m.
Elektrownia.
W 1964 roku na brzegu jeziora rozpoczęto budowę elektrowni Manapōuri. Ponieważ wykorzystuje ona 178-metrową różnicę wysokości między jeziorem, a morzem w Deep Cove wykopano 10-kilometrowy tunel którym woda jest odprowadzana ze elektrowni do Deep Cove w Doubtful Soundove. Rozpoczęła ona pracę we wrześniu 1969 roku. Całość została ukończona w 1972 roku. W 1998 roku rozpoczęto prace nad drugim tunelem i ukończono go w 2002 roku. 
Save Manapōuri.
Ogłoszenie 1959 roku planów podniesienia poziomu jeziora o 30 metrów spowodowało protesty i kampanię "Save Manapōuri." W 1970 roku petycję w obronie jeziora podpisało 10 milionów Nowozelandczyków. W 1971 komisja parlamentarna zleciła utrzymanie istniejącego poziomu jeziora. Kampania pośrednio doprowadziła do wygrania w 1972 roku wyborów przez Partię Pracy ("New Zealand Labour Party"), która obiecała zachowanie jeziora w niezmienionym stanie. Premier Norman Kirk wyznaczył 6 strażników, którzy mieli nadzorować zarządzanie jeziorem. Uznaje się, że kampania w obronie jeziora była początkiem przebudzenia świadomości ekologicznej w Nowej Zelandii. 

</doc>
<doc id="1027965" url="https://pl.wikipedia.org/wiki?curid=1027965" title="John Warburton Paul">
John Warburton Paul

John Warburton Paul (ur. 29 marca 1916 w Weymouth, zm. 31 marca 2004) – brytyjski wojskowy i urzędnik kolonialny, oficer British Army, pierwszy brytyjski gubernator generalny Gambii i Bahamów, gubernator generalny Hondurasu Brytyjskiego i gubernator porucznik Wyspy Man.
Życiorys.
Urodzony w hrabstwie Dorset, uczył się w Weymouth College oraz w Selwyn College w Cambridge
Uczestnik II wojny światowej, za swoje czyny podczas obrony Calais w 1940 został odznaczony Military Cross. Pod koniec wojny znalazł się w Sierra Leone
W 1947 roku rozpoczął służbę w brytyjskiej administracji kolonialnej, początkowo w Sierra Leone.
W 1959 został oficerem Orderu Imperium Brytyjskiego, w 1962 Rycerzem Komandorem Orderu św. Michała i św. Jerzego, a w 1965 Rycerzem Wielkiego Krzyża tego orderu.
Był ostatnim brytyjskim gubernatorem i pierwszym gubernatorem generalnym (po uzyskaniu przez kraj niepodległości) Gambii w latach 1965–1966.
W latach 1966–1972 pełnił funkcję gubernatora generalnego Hondurasu Brytyjskiego (obecnie Belize), gdzie w 1967 wprowadził stan nadzwyczajny.
Również na Bahamach był ostatnim gubernatorem (1972-1973) i pierwszym gubernatorem generalnym niepodległego państwa, w okresie 10–31 lipca 1973. W latach 1974–1980 był gubernatorem porucznikiem Wyspy Man.
Była to jego ostatnia praca, w 1980 przeszedł na emeryturę. Zmarł w 2004 w wieku 88 lat.
Życie prywatne.
Od 1946 był żonaty z Audrey Weeden. Mieli troje dzieci.

</doc>
<doc id="1027966" url="https://pl.wikipedia.org/wiki?curid=1027966" title="Hibiscus">
Hibiscus



</doc>
<doc id="1027967" url="https://pl.wikipedia.org/wiki?curid=1027967" title="Diastema">
Diastema



</doc>
<doc id="1027969" url="https://pl.wikipedia.org/wiki?curid=1027969" title="Streptospondyl">
Streptospondyl

Streptospondyl ("Streptospondylus") – teropod z nadrodziny megalozauroidów (Megalosauroidea).
Żył w okresie jury (ok. 164-160 mln lat temu) na terenach Europy. Długość ciała ok. 7 m, wysokość ok. 2,5 m, masa ok. 500 kg. Jego szczątki znaleziono w Anglii i we Francji.
Gatunki :

</doc>
<doc id="1027971" url="https://pl.wikipedia.org/wiki?curid=1027971" title="Dreams of Endless War">
Dreams of Endless War

Dreams of Endless War – debiutancki album studyjny fińskiego melodic death metalowego zespołu Norther. Został wydany 18 lipca 2002. Utwory „Victorious One” oraz „Endless War” pochodzą z pierwszego dema tego zespołu "Warlord". Utwory „Warlord” oraz „Endless War” to te same utwory; jedyną różnicą są ich tytuły na obu albumach. „Released” został wydany jako singel rok przed wydaniem albumu studyjnego.
Wideografia.
Do utworu „Released” został nakręcony teledysk, który można obejrzeć tutaj.

</doc>
<doc id="1027972" url="https://pl.wikipedia.org/wiki?curid=1027972" title="Bolsa de Madrid">
Bolsa de Madrid

Bolsa de Madrid – giełda papierów wartościowych w Hiszpanii; zlokalizowana w stolicy kraju – Madrycie.
35 największych i najpłynniejszych spółek giełdy grupuje indeks IBEX 35.
Oprócz Madrytu, w Hiszpanii działają giełdy papierów wartościowych w Barcelonie, Walencji i Bilbao.

</doc>
<doc id="1027973" url="https://pl.wikipedia.org/wiki?curid=1027973" title="Świętopełk I Przeklęty">
Świętopełk I Przeklęty



</doc>
<doc id="1027974" url="https://pl.wikipedia.org/wiki?curid=1027974" title="Madrid Stock Exchange">
Madrid Stock Exchange



</doc>
<doc id="1027976" url="https://pl.wikipedia.org/wiki?curid=1027976" title="John Montague Stow">
John Montague Stow

John Montague Stow (ur. 1911, zm. 1997) – pierwszy gubernator generalny niepodległego Barbadosu od 30 listopada 1966 do 18 maja 1967.

</doc>
<doc id="1027977" url="https://pl.wikipedia.org/wiki?curid=1027977" title="U Pana Boga za Piecem">
U Pana Boga za Piecem

U Pana Boga za Piecem – zespół wokalno-instrumentalny wykonujący poezję śpiewaną. Wymieniany jest jako jeden z kręgu "Krainy łagodności", występujący w projekcie "W górach jest wszystko co kocham". Zespół tworzy małżeństwo Sylwestra i Krystyny Szweda oraz kilka zaprzyjaźnionych osób. 
Prócz własnej twórczości, szczególnym sentymentem zespół darzy dokonania Boba Dylana. Tłumaczenia tekstów w wersji Sylwestra Szweda (autora większości tekstów i piosenek zespołu) w całości oddają klimat twórczości Boba Dylana.

</doc>
<doc id="1027980" url="https://pl.wikipedia.org/wiki?curid=1027980" title="Praska Giełda Papierów Wartościowych">
Praska Giełda Papierów Wartościowych

Praska Giełda Papierów Wartościowych (, , ) – giełda papierów wartościowych w Czechach; zlokalizowana w stolicy kraju – Pradze. Chociaż giełda w Pradze działała już w 1871 roku, w obecnym kształcie powstała ona 24 listopada 1992 roku, zaś handel uruchomiono 6 kwietnia 1993 roku.
Własność.
We wrześniu 2008 ogłoszono, że Warszawska Giełda jest zainteresowana nabyciem większości udziałów w Praskiej Giełdzie. Szacowana wartość takiej transakcji miała opiewać na kwotę około 100 do 200 milionów euro.
Pod koniec października 2008 roku podjęto decyzję, że większościowy pakiet akcji praskiej giełdy został nabyty przez Wiedeńską Giełdę za kwotę pomiędzy 5 a 10 miliardów czeskich koron.
Podczas konferencji „Współczesność i trendy rozwojowe czesko-polskich stosunków gospodarczych”, która odbyła się 24 maja 2013 w Ministerstwie Gospodarki, prezydent Czech Miloš Zeman zaproponował połączenie Giełdy Papierów Wartościowych w Warszawie i giełdy w Pradze; siedzibą tej instytucji miałaby być Warszawa.

</doc>
<doc id="1027981" url="https://pl.wikipedia.org/wiki?curid=1027981" title="Universal Pictures">
Universal Pictures

Universal Pictures (oryginalna nazwa: Universal City Studios LLC, znana także jako Universal Studios, dawniej Universal Film Manufacturing Company i Universal-International Pictures Inc.) – amerykańska wytwórnia filmowa założona 30 kwietnia 1912 roku przez Carla Laemmle. Obecnie należy do NBCUniversal, części koncernu Comcast. Razem z Paramount, Waltem Disneyem oraz Warner Brothers należy do najstarszych i największych wytwórni filmowych w USA. Od początku istnienia studia do 1 stycznia 2010 roku marką Universal opatrzono łącznie około 3400 filmów.
Wytwórnia często jest błędnie określana jako Universal Studios, które w rzeczywistości jest grupą skupiającą studia filmowe należące do NBC Universal o pełnej nazwie Universal Studios Entertainment.
Struktura biznesowa.
Produkcja filmowa.
Universal Pictures co roku wystawia w kinach po kilkanaście filmów. Wśród nich są takie hity jak:
Budynki.
Plany produkcyjne Universal Studios rozłożone są w 100 budynkach Universal City Plaza Drive mieszczących się w Universal City, w Kalifornii na niepołączonym korporacyjnie odcinku ziemi pomiędzy Los Angeles a Burbank. Ponadto grupa zajmuje część biur operacyjnych w Nowym Jorku w wieży GE Building (siedziba General Electric, jednego z właścicieli NBC Universal obok Vivendi Universal).
Pożary.
W listopadzie 1990 roku pożar strawił dekoracje przedstawiające ulice Nowego Jorku oraz dekoracje wykorzystane w filmie "Ben-Hur". Odbudowa zbiorów trwała wiele lat, a jej koszt wyniósł 50 milionów dolarów.
1 czerwca 2008 roku wczesnym ranem na terenie wytwórni wybuchł pożar, który zaprószyła ekipa remontowa reperująca dach jednego z budynków. Płomienie zniszczyły wieżę zegarową z filmu "Powrót do przyszłości", dekoracje z filmu "Żądło" oraz pawilon wystawowy "King Konga". Zniszczeniu uległo także około 50 tysięcy taśm filmowych, a także dekoracje przedstawiające ulice Nowego Jorku. Pożar opanowano po ponad 12 godzinach. W akcji brało udział 500 strażaków. Magazyn z oryginałami starszych filmów ocalał.

</doc>
<doc id="1027982" url="https://pl.wikipedia.org/wiki?curid=1027982" title="Giełda Papierów Wartościowych w Pradze">
Giełda Papierów Wartościowych w Pradze



</doc>
<doc id="1027983" url="https://pl.wikipedia.org/wiki?curid=1027983" title="Prague Stock Exchange">
Prague Stock Exchange



</doc>
<doc id="1027986" url="https://pl.wikipedia.org/wiki?curid=1027986" title="Zaurofaganaks">
Zaurofaganaks

Zaurofaganaks ("Saurophaganax") – rodzaj teropoda z rodziny allozaurów (Allosauridae).
Żył w okresie późnej jury (ok. 155–145 mln lat temu) na terenach Ameryki Północnej. Mierzył około 10,9 m długości i ważył ok. 3,2 t. Jego szczątki znaleziono w USA (w stanie Kolorado). "Saurophaganax maximus" bywa niekiedy klasyfikowany jako "Allosaurus maximus", jednak nowsze badania potwierdzają jego przynależność do odrębnego rodzaju.

</doc>
<doc id="1027988" url="https://pl.wikipedia.org/wiki?curid=1027988" title="Sekodontozaur">
Sekodontozaur

Sekodontozaur ("Secodontosaurus") – nazwa rodzajowa żyjącego we wczesnym permie drapieżnego pelykozaura z rodziny "Sphenacodontidae". Swą budową przypominał swoich najbliższych krewnych, jak sfenakodon czy dimetrodon. Tak samo jak one posiadał on żagiel na grzbiecie. Jednak cechą, która odróżnia go od nich jest budowa jego czaszki, która była niska i wąska. Fakt ten łączy się zapewne z nieokreśloną strategią łowiecką zwierzęcia. Sądzi się, że mógł polować na zwierzęta zagrzebujące się w ziemi. Niewykluczone jest jednak, że polował na ryby, podobnie jak waranozaur, czy ofiakodon.

</doc>
<doc id="1027989" url="https://pl.wikipedia.org/wiki?curid=1027989" title="Kenneth Blackburne">
Kenneth Blackburne

Kenneth William Blackburne (ur. 12 grudnia 1907 w Bordon, zm. 4 listopada 1980 w Douglas) – jamajski polityk. Pierwszy gubernator generalny niepodległej Jamajki od 6 sierpnia 1962 do 30 listopada 1962.

</doc>
<doc id="1027992" url="https://pl.wikipedia.org/wiki?curid=1027992" title="Karin Knapp">
Karin Knapp

Karin Knapp (ur. 28 czerwca 1987 w Bruneck) – włoska tenisistka, zdobywczyni Pucharu Federacji w sezonie 2013.
Kariera tenisowa.
Przygodę z tenisem rozpoczęła w wieku siedmiu lat. Jako juniorka zadebiutowała w 2003 roku. Pierwszym poważnym sukcesem był finał turnieju ITF w Bari.
Rok 2004 rozpoczęła na 747. miejscu w rankingu WTA. W ciągu roku osiągnęła półfinał turnieju w Benevento, a także ćwierćfinał turnieju w serbskiej Podgoricy.
W 2005 pierwszy raz zagrała w turnieju WTA we włoskiej Modenie dochodząc do drugiej rundy eliminacji. Do sukcesów dopisała także finał turnieju ITF w Lenzerheide.
W następnym roku wygrała pierwszy turniej ITF w Monteroni i pierwszy raz zagrała w turnieju głównym turnieju WTA w Strasburgu, przegrywając w pierwszej rundzie, w Palermo, gdzie doszła do ćwierćfinału pokonując m.in. Czeszkę Ivetę Benešovą i w Luksemburgu, gdzie docierając do drugiej rundy łatwo pokonała wysoko sklasyfikowaną Annę-Lenę Grönefeld. Sezon zakończyła na 122 miejscu w rankingu WTA.
W 2007 występem w Australian Open zadebiutowała w eliminacjach turnieju wielkoszlemowego i w turnieju głównym we French Open, gdzie doszła do trzeciej rundy. Po turnieju we włoskim Civitavecchia pierwszy raz została sklasyfikowana w pierwsze setce rankingu na 98. pozycji.
W karierze najwyżej była na 34. miejscu 3 sierpnia 2015 roku. W 2008 roku osiągnęła dwa półfinały imprez WTA w Budapeszcie i w Palermo, a także finał prestiżowego turnieju ITF w Biella, gdzie przegrała z Agnieszką Radwańską.
W sezonie 2013 na turnieju w Bogocie dotarła do półfinału. W meczu o finał uległa Jelenie Janković 6:3, 1:6, 6:7(2).
W 2014 roku osiągnęła kolejny finał zawodów WTA Tour. W Bukareszcie w meczu finałowym razem z Çağlą Büyükakçay przegrały wynikiem 4:6, 6:3, 5–10 z deblem Elena Bogdan–Alexandra Cadanțu. We wrześniu osiągnęła pierwsze zwycięstwo singlowe cyklu WTA Tour. W Taszkencie pokonała wynikiem 6:2, 7:6(4) Bojanę Jovanovski.
W sezonie 2015 w parze z Gioią Barbieri zanotowały finał w Katowicach, przegrywając w nim z Ysaline Bonaventure i Demi Schuurs 5:7, 6:4, 6–10. Odniosła również zwycięstwo na kortach ceglanych w Norymberdze w grze pojedynczej, pokonując w finale Robertę Vinci. Dwa miesiące później ponownie osiągnęła finał w singlu w Bad Gastein, jednakże uległa w nim Samancie Stosur 6:3, 6:7(3), 2:6.

</doc>
<doc id="1027995" url="https://pl.wikipedia.org/wiki?curid=1027995" title="Sztokholmska Giełda Papierów Wartościowych">
Sztokholmska Giełda Papierów Wartościowych

Giełda papierów wartościowych w Sztokholmie (szw. "Stockholmsbörsen", ang.: "Stockholm Stock Exchange, SSE") – giełda papierów wartościowych w Szwecji zlokalizowana w stolicy kraju – Sztokholmie. Została założona w 1863 roku. Od roku 1998 giełda wchodzi w skład giełd OMX. 
W roku 2003 jej operacje zostały połączone z operacjami przeprowadzanymi na giełdzie w Helsinkach.
W sierpniu 2007 na giełdzie w Sztokholmie było notowanych 310 spółek akcyjnych.
Decyzja o budowie giełdy zapadała w 1667 roku, jednak wojny opóźniły jej budowę. W końcu sporządzenie projektu powierzono Erikowi Palmstedtowi, który opracował konstrukcje budynku na Stortorget, a także dekoracyjną osłonę starej studni. W tym budynku zawierano transakcje przez 200 lat, lecz przestał już temu służyć w 1990 roku. Jednak wciąż na piętrze odbywają się posiedzenia Akademii Szwedzkiej. W budynku znajduje się Muzeum Nobla.

</doc>
<doc id="1027997" url="https://pl.wikipedia.org/wiki?curid=1027997" title="Stockholm Stock Exchange">
Stockholm Stock Exchange



</doc>
<doc id="1028000" url="https://pl.wikipedia.org/wiki?curid=1028000" title="Tmutorakań">
Tmutorakań



</doc>
<doc id="1028002" url="https://pl.wikipedia.org/wiki?curid=1028002" title="Riverdance">
Riverdance

Riverdance - tytuł wokalno-tanecznego widowiska opartego na tradycji i kulturze irlandzkiej. Z partyturą skomponowaną przez Billa Whelana, powstał jako występ interwałowy podczas Konkursu Piosenki Eurowizji w 1994 roku. Od tego czasu show odwiedziło ponad 450 miejsc na całym świecie i zostało obejrzane na żywo ponad 25 milionów ludzi, co czyni go jedną z najbardziej popularnych produkcji tanecznych na świecie.
Historia.
Po raz pierwszy show wykonano 30 kwietnia 1994 roku jako 7-minutowe przedstawienie interwałowe podczas Konkursu Piosenki Eurowizji w Dublinie. Występ został transmitowany do około 300 milionów widzów na całym świecie, oraz otrzymał głośne oklaski od czterotysięcznej widowni konkursu. Występ jest często uważany za najlepszy interwał konkursu Eurowizji. 9 lutego 1995 grupa wystąpiła po raz pierwszy wykonując pełnometrażowe przedstawienie w teatrze The Point w Dublinie. W składzie zespołu znaleźli się mistrzowie tańca irlandzkiego - Jean Butler i Michael Flatley, a także grupa wokalna Anúna. Wszystkie bilety na pokazywane przez cztery tygodnie show były wyprzedane w ciągu 3 dni.
Z powodu konfliktu z producentami Flatley opuścił wkrótce zespół. Liderem grupy został Colin Dunne; odszedł w 1998.
Po sukcesach w wielu miastach europejskich Riverdance dało pokaz w Radio City Music Hall w Nowym Jorku. Tu także osiągnięto wielki sukces. Grupę ogłoszono międzynarodowym fenomenem.
Obecne produkcje grupy nastawione są na występy w mniejszych teatrach. Odchodzi się od wystawiania show na wielkich scenach. Rezultatem jest zmniejszenie liczby tancerzy do 20. We wcześniejszych wersjach występowały 24 czy nawet 32 osoby. Poszczególne grupy występujące w określonych miejscach noszą nazwy irlandzkich rzek: Boyne (grupa występująca w Ameryce Północnej), Corrib (Europa) i Foyle (Irlandia).
Folklor irlandzki.
Przedstawienie wykorzystuje liczne elementy kultury celtyckiej: ludowe tańce (step irlandzki, slip jig i inne), piosenki, podania, mity i legendy, stroje, zabawy.
Riverdance rozpowszechniło modę na naukę, szkoły i konkursy tańca irlandzkiego na całym świecie. Jakkolwiek zarzuca się artystom, że pokazują wypaczone oblicze folkloru irlandzkiego. Przedstawienia realizowane są z wielkim rozmachem i tzw. broadwayowskim stylu, a wspomniane elementy kulturowe są w znacznym stopniu modyfikowane.

</doc>
<doc id="1028003" url="https://pl.wikipedia.org/wiki?curid=1028003" title="Wakinozaur">
Wakinozaur

Wakinozaur ("Wakinosaurus satoi") – dinozaur z rodziny allozaurów ("Allosauridae").
Żył w okresie późnej kredy (ok. 99–93 mln lat temu) na obrzeżach Azji. Jego szczątki znaleziono w Japonii (na wyspie Kiusiu).

</doc>
<doc id="1028006" url="https://pl.wikipedia.org/wiki?curid=1028006" title="Allen Montgomery Lewis">
Allen Montgomery Lewis

Allen Montgomery Lewis (ur. 26 października 1909, zm. 18 lutego 1993) – polityk Saint Lucia. Pierwszy gubernator generalny tego kraju od 22 lutego 1979 do 19 lipca 1980 oraz od 13 grudnia 1982 do 30 kwietnia 1987. Od 1974 do 22 lutego 1979 gubernator kolonii Saint Lucia.

</doc>
<doc id="1028007" url="https://pl.wikipedia.org/wiki?curid=1028007" title="Mołoczna">
Mołoczna

Mołoczna () – rzeka na Ukrainie, płynąca przez obwód zaporoski a wpadająca do Limanu Mołocznego.
Długość rzeki wynosi 197 km, a powierzchnia dorzecza – 3450 km2. Przepływa przez Tokmak, Mołoczańsk, Melitopol.

</doc>
<doc id="1028009" url="https://pl.wikipedia.org/wiki?curid=1028009" title="Colony (album)">
Colony (album)

Colony – to czwarty album studyjny melodic death metalowej grupy In Flames. Ukazał się w sprzedaży 22 czerwca 1999 roku i został wydany przez Nuclear Blast. Od wydania Colony skład zespołu pozostał niezmieniony aż do 2010 roku. Teksty piosenek opierają się na różnych aspektach religii i duchowości. Płyta zawiera dwie nowe wersje piosenek z ich pierwszego albumu – "Behind Space '99" oraz "Clad in Shadows '99".
Lista utworów.
Różnice pomiędzy wersjami.
Wersja na rynek japoński (1999).
Bonus tracks:
The Korean Digipak (1999).
Bonus tracks:

</doc>
<doc id="1028011" url="https://pl.wikipedia.org/wiki?curid=1028011" title="SIX Swiss Exchange">
SIX Swiss Exchange

SIX Swiss Exchange (dawniej SWX Swiss Exchange) – giełda papierów wartościowych w Szwajcarii, mająca swoją siedzibę w Zurychu.
Głównym indeksem Szwajcarskiej Giełdy Papierów Wartościowych jest Swiss Market Index - SMI, zawiera on 30 największych spółek pod względem kapitalizacji.

</doc>
<doc id="1028012" url="https://pl.wikipedia.org/wiki?curid=1028012" title="Tissa">
Tissa

Czechy.
Dawne nazwy miejscowości:

</doc>
<doc id="1028013" url="https://pl.wikipedia.org/wiki?curid=1028013" title="Swiss Exchange">
Swiss Exchange



</doc>
<doc id="1028014" url="https://pl.wikipedia.org/wiki?curid=1028014" title="UDOS">
UDOS

UDOS 1526 to system operacyjny przeznaczony dla komputerów Robotron A 5120/30, opracowany przez VEB Robotron.
Systemy A 5120/30.
Podstawowym systemem operacyjnym, który był zawsze dostarczany wraz z systemem komputerowym, był system SIOS 1526. Jednak system SIOS miał istotne ograniczenia, które pozwalały na użytkowanie przedmiotowych systemów komputerowych tylko w zastosowaniach takich jak:
W związku z występującymi w SIOS ograniczeniami, opracowano jako drugi, alternatywny system operacyjny dla komputerów Robotron A 5120/30, system UDOS 1526, który umożliwiał zastosowanie tych systemów komputerowych także w innych zakresach, m.in.:
Systemy stosowane dla komputerów Robotron A 5120/30 nie były ze sobą zgodne, np. w zakresie oprogramowania, formatów danych, formatów nośników danych i innych, co powodowało konieczność dokonywania odpowiednich konwersji.
Wymagania sprzętowe.
Wymagania sprzętowe dla systemu UDOS 1526:
40 lub 77 ścieżek, 26 sektorów na ścieżkę, po 128 bajtów na sektor, rekordy: 1, 2, 4, 8 lub 16 sektorów,
Komendy.
Znakiem systemowym (prompt) jest znak "%". Po pojawieniu się tego znaku można wprowadzać komendy systemu.
Lista komend systemu:
 ACTIVATE, ALLOCATE,
 BRIEF,
 CAT, CLOSE, COMPARE, COPY, COPY.DISK,
 DATE, DEACTIVATE, DEALLOCATE, DEBUG, DEFINE, DELETE, DISPLAY, DO, DUMP,
 ECHO, EXTRACT,
 FORCE, FORMAT,
 HELP,
 IMAGE, INITIALIZE,
 LADT,
 MASTER, MOVE,
 PAUSE, PRINT,
 RELEASE, RENAME, RESTORE,
 SAVE, STATUS,
 VERBOSE,
 XEQ,
 "wyrażenie", (kod błędu),
 KEY, INDATE, SPIT,
Podstawowe typy plików.
 D – DIRECTORY : katalog dyskietki
 A – ASCII : zbiór tekstowy
 B – BINARY : plik binarny
 P – PROCEDURE : programy

</doc>
<doc id="1028015" url="https://pl.wikipedia.org/wiki?curid=1028015" title="Rose Weasley">
Rose Weasley



</doc>
<doc id="1028017" url="https://pl.wikipedia.org/wiki?curid=1028017" title="Seton">
Seton

Seton to tasiemka z gazy długości około 1 metra, służąca jako opatrunek do tamowania krwotoków. Stosowana najczęściej przez laryngologów.

</doc>
<doc id="1028018" url="https://pl.wikipedia.org/wiki?curid=1028018" title="Appiusz Klaudiusz Kaudeks">
Appiusz Klaudiusz Kaudeks

Appius Claudius Caudex – członek patrycjuszowskiego rodu rzymskiego, wnuk sławnego Appiusza Klaudiusza Cekusa; konsul w 264 p.n.e.
W roku tym wciągnął Rzym w konflikt z Kartaginą na tle walki o wpływy na Sycylii. W 265 p.n.e. tyran Syrakuz Hieron II zaatakował Messynę usiłując odbić ją z rąk Mamertynów, najemników z Kampanii służących kiedyś w wojsku tyrana Agatoklesa, którzy zajęli ją kilka lat wcześniej. Mamertyni zorganizowali w oparciu o Messynę własne państwo, opanowując znaczną część Sycylii i kontrolując cieśninę między Italią i Sycylią. W obliczu zagrożenia, jakim stały się dla nich postępy Hierona II, zwrócili się o pomoc do Kartagińczyków, a gdy nie uzyskali zadowalającego wsparcia zwrócili się też do Rzymu.
Część senatu była przeciwna ingerencji, ale Appiusz Klaudiusz przeforsował wniosek o wsparcie Mamertynów w obawie przed wzrostem wpływów kartagińskich na Sycylii. Poprowadził dwa legiony na Sycylię i przejął od Mamertynów Messynę przełamując opór Kartagińczyków. Doszło potem do blokady Messyny przez Kartagińczyków i Syrakuzan, którzy odmówili rokowań z posłami Appiusza Klaudiusza. Klaudiusz zdecydował się na wojnę i pokonał najpierw wojska Syrakuzan pod dowództwem Hierona II, a następnego dnia wojska kartagińskie. Wypadki powyższe były przyczyną i początkiem I wojny punickiej.
Jego synem był Publiusz Klaudiusz Pulcher, konsul w roku 249 p.n.e.

</doc>
<doc id="1028019" url="https://pl.wikipedia.org/wiki?curid=1028019" title="Nagash">
Nagash

Nagash, właśc. Stian Arnesen (ur. 7 maja 1978 w Hamar) – norweski instrumentalista i kompozytor.
Karierę muzyczną rozpoczął w 1992 roku, zakładając wraz z Fafnirem i Glaurungiem zespół Troll. Fafnir i Glaurung wkrótce opuścili zespół, jednak mimo to Nagash postanowił kontynuować działalność zespołu jako solowy projekt. Kilka miesięcy później wraz z Blackheartem założył zespół Covenant (po wydaniu dwóch albumów nazwa została zmieniona na rzecz dłużej funkcjonującej (od 1986 roku) szwedzkiej grupy muzycznej Covenant wykonującej synth pop).
W 1996 roku, gdy miał już ugruntowaną pozycję na black metalowej scenie, dołączył do zespołu Dimmu Borgir jako basista. W 1999 roku opuścił zespół, by skoncentrować się na własnym projekcie, The Kovenant. W tym samym czasie zmienił swój pseudonim artystyczny; od tego momentu znany jest jako Lex Icon. Zmienił się też styl muzyki granej przez The Kovenant.
W 2004 roku założył wraz z Shagrathem stoner rockową grupę Chrome Division, gdzie do 2005 roku pełnił funkcję perkusisty. Po opuszczeniu Chrome Division w większym stopniu skoncentrował się na The Kovenant, brał również gościnny udział w kilku projektach (Carpe Tenebrum, Crowhead, Nocturnal Breed).

</doc>
<doc id="1028022" url="https://pl.wikipedia.org/wiki?curid=1028022" title="Allan Louisy">
Allan Louisy

Sir Allan Fitzgerald Laurent Louisy (ur. 5 września 1916 w Laborie, Saint Lucia, zm. 2 marca 2011, tamże) – drugi premier niepodległego Saint Lucia od 2 lipca 1979 do 4 maja 1981; członek Partii Pracy Saint Lucia.

</doc>
<doc id="1028023" url="https://pl.wikipedia.org/wiki?curid=1028023" title="Syczuanozaur">
Syczuanozaur

Syczuanozaur ("Szechuanosaurus") – teropod znany z czterech zębów odkrytych w osadach późnojurajskiej formacji Kuangyuan w chińskiej prowincji Syczuan; jego nazwa znaczy „jaszczur z Syczuan”. Obejmuje jeden gatunek, "Szechuanosaurus campi" Yang, 1942. Carrano, Benson i Sampson (2012) stwierdzili, że na podstawie budowy jego zębów można go tylko zaliczyć do teropodów, bez możliwości stwierdzenia, do której ich grupy należał. Do tego gatunku zaliczano też okaz CV 00214, niekompletny szkielet pozaczaszkowy odkryty w osadach formacji Shangshaximiao w Syczuanie. Razem z tym okazem zachowały się zęby przypominające zęby "S. campi"; jednak Paul (1988) stwierdził, że zęby znalezione razem z CV 00214 nie mają korzeni, co sugeruje, że są to złamane zęby padlinożercy, który posilał się na CV 00214. Tym samym nie są znane żadne zęby okazu CV 00214, w związku z czym niemożliwe są jego porównania z "Szechuanosaurus campi" i nie można stwierdzić, czy należy on do tego gatunku. Carrano i współpracownicy zaliczyli CV 00214 do gatunku "Yangchuanosaurus shangyouensis", zaś "S. campi" uznali za "nomen dubium". Nie można też potwierdzić bliskiego pokrewieństwa "S. campi" z domniemnanym drugim gatunkiem z rodzaju "Szechuanosaurus", opisanym w 1993 r. ""Szechuanosaurus" zigongensis" Gao, 1993; Carrano i współpracownicy przenieśli ten gatunek do rodzaju "Yangchuanosaurus".

</doc>
<doc id="1028025" url="https://pl.wikipedia.org/wiki?curid=1028025" title="Mięsień prosty uda">
Mięsień prosty uda

Mięsień prosty uda (łac. "musculus rectus femoris") – w anatomii człowieka część mięśnia czworogłowego uda.
Mięsień rozpoczyna się na kolcu biodrowym przednim dolnym kości biodrowej, górnym brzegu panewki oraz torebce stawu biodrowego. Mięsień kończy się wspólnym ścięgnem końcowym na guzowatości piszczeli.
Jest zginaczem i odwodzicielem stawu biodrowego, również prostuje staw kolanowy.

</doc>
<doc id="1028027" url="https://pl.wikipedia.org/wiki?curid=1028027" title="Device (zespół pop-rockowy)">
Device (zespół pop-rockowy)

Device – amerykańska pop rockowa grupa muzyczna krótko działająca w latach 80.
Zespół tworzyli:
Device wydali tylko jeden album "22B3", poprzedzony dwoma singlami. Tytułowa piosenka z pierwszego z nich, utwór „Hanging on a Heart Attack”, okazała się największym i jedynym przebojem grupy.
Po rozpadzie zespołu Holly Knight kontynuowała wcześniej rozpoczętą karierę songwritera, tworząc utwory dla takich gwiazd, jak Pat Benatar, Cheap Trick, Tina Turner i wielu innych. Paul Engemann przyłączył się do grupy Animotion, przejmując rolę głównego wokalisty. Gene Black pracował jako muzyk sesyjny.
Dyskografia.
Albumy.
Lista utworów:

</doc>
<doc id="1028028" url="https://pl.wikipedia.org/wiki?curid=1028028" title="Parafia Kościoła Katolickiego Mariawitów w Warszawie">
Parafia Kościoła Katolickiego Mariawitów w Warszawie

Parafia Matki Boskiej Nieustającej Pomocy w Warszawie – parafia centralna kustodii warszawskiej Kościoła Katolickiego Mariawitów w RP.
Parafia skupia około 200 osób z Warszawy i okolic. Kontakt z placówką warszawską utrzymuje diaspora z Leszna.
Proboszczem od 1976 jest siostra biskupka Hanna Maria Rafaela Woińska, kustoszka warszawska.
Kaplica parafialna pod wezwaniem Matki Boskiej Nieustającej Pomocy (będąca jednocześnie siedzibą kustodii warszawskiej) znajduje się w Warszawie, na Bielanach na osiedlu Marymont-Kaskada, przy ulicy Brunona Schulza 5. 
Parafia korzysta z cmentarza wyznaniowego przy ulicy Wolskiej (wspólnie z parafią Kościoła Starokatolickiego Mariawitów) oraz opiekuje się cmentarzami w Górce Powielińskiej, Gocławiu i Pogorzeli.
Historia.
W 1926 z polecenia abp Jana Marii Michała Kowalskiego, sprzedano dwa kościoły mariawickie w stolicy – przy ulicy Skaryszewskiej i Karolkowej. Pozostał tylko kościół przy ulicy Szarej. Pozbawiona większości świątyń parafia warszawska przystąpiła do budowy kościoła przy ulicy Wolskiej. Po rozłamie w mariawityzmie (1935) świątynie przejął Kościół Starokatolicki Mariawitów. Od tego momentu mariawici felicjanowscy spotykali się na nabożeństwach domowych – najpierw przy ulicy Okopowej, później przy Grochowskiej. Z czasem przy ul. Stanisława Wyspiańskiego zorganizowano kaplicę, przeniesioną w 2003 do funkcyjnego budynku przy ul. Brunona Schulza 5.
Kaplica parafialna.
Kaplica Matki Boskiej Nieustającej Pomocy zajmuje powierzchnię ok. 60 m² i znajduje się na parterze budynku; na górnych piętrach znajdują się pokoje mieszkalne. Obok kaplicy, znajduje się kancelaria parafialna i zakrystia, gdzie przyjmowani są goście.
Ołtarz stanowi specjalnie rzeźbiony stół liturgiczny z okazałym tabernakulum, krzyżem i obrazami Matki Bożej Nieustającej Pomocy i "Mateczki" – św. Marii Franciszki Kozłowskiej. Nastawa jest przyozdobiona symbolami eucharystycznymi: kłosami zboża i wijącym się krzewem winnym. Ołtarz oddzielony jest od ściany dwoma filarkami, zwieńczonych u głowicy motywami roślinnymi. Na tabernakulum, zgodnie z tradycją mariawicką, znajduje się niewielkie, pośmiertne zdjęcie Założycielki Mariawityzmu, zwane "Ofiarą Mateczki". Drzwiczki do tabernakulum są przyozdobione wizerunkiem Chrystusa, pukającego do domu, co jest nawiązaniem do fragmentu Apokalipsy św. Jana: "Oto stoję u drzwi i kołaczę: jeśli kto posłyszy mój głos i drzwi otworzy, wejdę do niego i będę z nim wieczerzał, a on ze Mną" (Ap 3, 20). Na antepedium znajduje się wyrzeźbiona w drewnie "Ostatnia Wieczerza". Ołtarz przyozdobiony jest kwiatami, elektrycznymi świecami oraz dwoma lampami oliwnymi, ustawionymi na tabernakulum. 
Skromne prezbiterium, oddzielone jest od pozostałej części kaplicy, niewielką balustradą, wspomagającą udzielanie Komunii Świętej. W kaplicy znajdują się klęczniki i krzesełka, na których poukładane są modlitewniki i publikacje, z których można korzystać podczas indywidualnej modlitwy i nabożeństw. Ponadto, w lewej części kaplicy umieszczona jest fisharmonia.
Na bocznych ścianach kaplicy, zawieszone są obrazy Najsłodszego Serca Jezusowego, Niepokalanego Poczęcia Najświętszej Maryi Panny, św. Michała Arcybiskupa oraz Franciszka z Asyżu.
Adoracja miesięczna przypada na 3. dzień każdego miesiąca. Uroczystość parafialna Matki Boskiej Nieustającej Pomocy przypada na niedzielę przed 24 czerwca.

</doc>
<doc id="1028031" url="https://pl.wikipedia.org/wiki?curid=1028031" title="Rhett Akins">
Rhett Akins

Rhett Akins (ur. 13 października 1969 w Valdosta) – amerykański muzyk country, wokalista i autor tekstów. 
Swoją karierę rozpoczął w 1994 roku. Od tego czasu nagrał 5 albumów studyjnych, dla 4 wytwórni płytowych. Wiele jego singli zajmowało czołowe miejsca na liście "US Country". Utwór "Don't Get Me Started" znajdował się przez pewien okres nawet na pierwszym miejscu.

</doc>
<doc id="1028033" url="https://pl.wikipedia.org/wiki?curid=1028033" title="Clement Arrindell">
Clement Arrindell

Sir Clement Athelston Arrindell (ur. 19 kwietnia 1931 w Basseterre, Saint Kitts i Nevis, zm. 27 marca 2011) – pierwszy gubernator generalny niepodległego Saint Kitts i Nevis od 19 września 1983 do 31 grudnia 1995. Gubernator kolonii Saint Kitts i Nevis od listopada 1981 do 19 września 1983.

</doc>
<doc id="1028036" url="https://pl.wikipedia.org/wiki?curid=1028036" title="Metriakantozaur">
Metriakantozaur

Metriakantozaur ("Metriacanthosaurus parkeri") – teropod z rodziny sinraptorów (Sinraptoridae); jego nazwa znaczy „jaszczur o umiarkowanie długich kolcach”.
Żył w epoce późnej jury (ok. 156 mln lat temu) na terenach Europy. Długość ciała ok. 8 m, wysokość ok. 2-2,5 m, masa ok. 1 t. Jego szczątki znaleziono w Anglii (w hrabstwie Dorset).

</doc>
<doc id="1028042" url="https://pl.wikipedia.org/wiki?curid=1028042" title="Addytywna grupa klas reszt">
Addytywna grupa klas reszt



</doc>
<doc id="1028043" url="https://pl.wikipedia.org/wiki?curid=1028043" title="Wiesław Kossakowski">
Wiesław Kossakowski

Wiesław Ryszard Kossakowski (ur. 17 października 1957 w Płocku) – polski polityk, poseł na Sejm II kadencji.
Życiorys.
Jest absolwentem III Liceum Ogólnokształcącego w Płocku. W 1990 uzyskał mandat radnego miasta Płocka z ramienia Polskiej Partii Zielonych. Pełnił funkcję posła na Sejm II kadencji wybranego z listy Polskiego Stronnictwa Ludowego w województwie płockim. Kandydował z ramienia PSL jako lider PPZ. W trakcie kadencji partia podpisała porozumienie o wejściu w skład koalicji Sojusz Lewicy Demokratycznej, wobec czego jej przewodniczący przeszedł do klubu parlamentarnego SLD. Po powołaniu partii SLD został jej członkiem.
W 2002 ponownie zasiadł w płockiej radzie miasta. W grudniu 2003 zawiesił członkostwo w klubie radnych SLD, a w lutym 2004 został usunięty z partii. Przystąpił następnie do tworzenia lokalnych struktur Socjaldemokracji Polskiej. W 2006 został wybrany do rady Płocka z lokalnego komitetu „Nasze Miasto Płock”. Pracuje jako pełnomocnik ds. systemu zarządzania jakością w Miejskim Towarzystwie Budownictwa Społecznego w Płocku. W 2010 nie odnowił mandatu, startując z listy stowarzyszenia „Nasz Kraj”.
W 1997 otrzymał Srebrny Krzyż Zasługi.

</doc>
<doc id="1028044" url="https://pl.wikipedia.org/wiki?curid=1028044" title="Multyplikatywna grupa klas reszt">
Multyplikatywna grupa klas reszt



</doc>
<doc id="1028046" url="https://pl.wikipedia.org/wiki?curid=1028046" title="You Know What It Is Vol.2">
You Know What It Is Vol.2

You Know What It Is Vol.2 – drugi mixtape z serii "You Know What It Is". Zawiera ona diss na Joe Budden'a
"200 Bars and Runnin”. Produkcją albumu zajął się Nu Jerzey Devil, a gościnnie wystąpili 50 Cent, Young Buck, Lloyd Banks, Dr. Dre, WC, Snoop Dogg i wielu innych.

</doc>
<doc id="1028048" url="https://pl.wikipedia.org/wiki?curid=1028048" title="James Potter Jr">
James Potter Jr



</doc>
<doc id="1028049" url="https://pl.wikipedia.org/wiki?curid=1028049" title="Bitwa o Westerplatte">
Bitwa o Westerplatte



</doc>
<doc id="1028052" url="https://pl.wikipedia.org/wiki?curid=1028052" title="Beklespinaks">
Beklespinaks

Beklespinaks ("Becklespinax altispinax") – dwunożny, mięsożerny, teropod z nadrodziny allozauroidów (Allosauroidea). Jego znaczenie nazwy – kolce Becklesa
Żył w epoce wczesnej kredy (ok. 124 mln lat temu) na terenach współczesnej Europy. Długość ciała ok. 8 m, wysokość ok. 4 m, masa ok. 1,5 t. Jego szczątki znaleziono w Anglii (w hrabstwie Sussex).

</doc>
<doc id="1028054" url="https://pl.wikipedia.org/wiki?curid=1028054" title="Manuel Vidrio">
Manuel Vidrio

Manuel Vidrio Solís (ur. 23 sierpnia 1972 w Teocuitatlán) piłkarz meksykański grający na pozycji środkowego obrońcy.
Kariera klubowa.
Pierwsze kroki piłkarskie Vidrio stawiał w klubie Chivas Guadalajara. 15 września 1991 roku zadebiutował w rozgrywkach ligi meksykańskiej w wygranym 1:0 meczu z Correcaminos UAT i w zasadzie już w pierwszym sezonie, a konkretnie w fazie Clausura był podstawowym zawodnikiem zespołu. W Chivas występował przez pełne 5 sezonów, ale w tym czasie zespół przeżywał kryzys i nie osiągnął żadnego sukcesu, ze zdobyciem mistrzostwa kraju włącznie. W 1996 roku Vidrio przeszedł do Deportivo Toluca, gdzie spędził jeden sezon, a już w 1997 roku był zawodnikiem Tecos UAG z Guadalajary. Tam grał przez półtora roku, ale nie wiodło mu się najlepiej i przed rozpoczęciem fazy Clausura 1999 przeniósł się do CF Pachuca, ówczesnego mistrza fazy Invierno. W klubie tym Manuel doszedł do dawnej formy i w 2001 roku doprowadził zespół do mistrzostwa Meksyku fazy Invierno, będącym jego pierwszym w karierze.
Latem 2002 w CA Osasuna na stanowisku pierwszego trenera zatrudniono byłego selekcjonera reprezentacji, rodaka Vidrio, Javiera Aguirre, który postanowił ściągnąć do swojego zespołu właśnie Manuela. W Primera División Meksykanin zadebiutował 1 września w zremisowanym 2:2 meczu z Villarrealem, a dwa tygodnie później zdobył swojego pierwszego i zarazem jedynego gola w lidze w przegranym 1:2 meczu z Deportivo La Coruña. W Osasunie nie sprawdził się jednak i w rundzie jesiennej rozegrał zaledwie 5 spotkań i po pół roku powrócił do ojczyzny.
W styczniu 2003 Vidrio ponownie został piłkarzem Pachuki. Jednak już w sezonie 2005/2006 zaczęły prześladować go kontuzje i w fazie Apertura rozegrał zaledwie jedno spotkanie, a w Clausura kolejnych pięć, ale już dla zespołu CD Veracruz. Po sezonie, latem 2006 zdecydował się zakończyć piłkarską karierę.
Kariera reprezentacyjna.
W reprezentacji Meksyku Vidrio zadebiutował w 1993 roku. Rok wcześniej wystąpił na Igrzyskach Olimpijskich w Barcelonie, jednak Meksyk nie wyszedł z grupy. W 1995 roku wziął udział w Pucharze Konfederacji 1995, na którym jego rodacy zajęli 3. miejsce.
W 2001 roku Vidrio był w kadrze na Copa América 2001, na którym Meksykanie zostali wicemistrzem przegrywając w finale 0:1 z Kolumbią. Natomiast rok później został powołany przez Javiera Aguirre do reprezentacji na Mistrzostwa Świata 2002. Wystąpił tam najpierw w 3 meczach grupowych: z Chorwacją (1:0), z Ekwadorem (2:1) i Włochami (1:1), a następnie w 1/8 finału z USA (0:2). Po Mundialu zakończył reprezentacyjną karierę. W drużynie narodowej wystąpił w 34 meczach i strzelił 1 gola.

</doc>
<doc id="1028056" url="https://pl.wikipedia.org/wiki?curid=1028056" title="Stadnina koni w Jaroszówce">
Stadnina koni w Jaroszówce

Stadnina Koni w Jaroszówce – położona jest w województwie dolnośląskim w południowo–zachodniej Polsce, w dolinie rzeki Czarna Woda, około 5 km od Chojnowa, 18 km od Legnicy i 25 km od Lubina. Stadnina leży w pobliżu parku krajobrazowego Dolina Czarnej Wody, wśród zalesionych łąk i pastwisk.
Historia i działalność.
Stadnina koni w Jaroszówce założona została w 1969 roku, w ramach Państwowego Ośrodka Hodowli Zarodowej w Chojnowie. Od samego początku stadnina zajmowała się hodowlą koni pełnej krwi angielskiej. 1 września 1993 roku powstał nowy podmiot gospodarczy – Stadnina Koni Jaroszówka spółka z o.o. z siedzibą w Goliszowie. W dalszym ciągu, podstawowym zadaniem stadniny jest hodowla koni wyścigowych pełnej krwi. Prowadzi się również, na niewielką skalę, hodowlę koni innych ras. Organizuje się zawody sportowe, biegi myśliwskie i pokazy. Wyniki osiągnięte w ciągu 35 lat działalności potwierdzają doskonałe warunki przyrodnicze Jaroszówki. W tym czasie wyhodowane tu konie wygrały ponad 1000 wyścigów. W oparciu o stadninę działa klub jeździecki o nazwie: "Klub Jeździecki Ośrodek Sportów Konnych w Jaroszówce", który został zarejestrowany 30 kwietnia 2002 r.
Sport.
Klub Jeździecki w Jaroszówce, powstały w 2000 roku w wyniku zmiany stosunków własnościowych w Stadninie Koni Jaroszówka, kontynuuje działalność szkoleniową prowadzoną od lat w tutejszym środowisku. Sport jeździecki w Jaroszówce działał zawsze w ścisłym powiązaniu ze stadniną – na obiektach, sprzęcie oraz koniach stadniny. Wiodącą dyscypliną uprawianą obecnie w klubie jest WKKW. Klub zajmował się również szkoleniem w ujeżdżeniu oraz woltyżerce. Od wielu lat zawodnicy trenujący w miejscowych obiektach należą do czołówki krajowej, a na przełomie lat 80. i 90. XX w. zdobywali medale Mistrzostw Świata.
W Jaroszówce 6-krotnie organizowane były Mistrzostwa Polski we Wszechstronnym Konkursie Konia Wierzchowego. 
Woltyżerka.
Stadnina Koni w Jaroszówce była pierwszym w Polsce ośrodkiem uprawiania dyscypliny woltyżerki. W latach 80. XX wieku trenerka sekcji akrobatyki sportowej, Hanna Kaczyńska, we współpracy z Andrzejem Sałackim w niespełna pół roku przygotowali zawodniczki do startu w Mistrzostwach Świata w Szwajcarii (1986). Występy sekcji woltyżerki z Jaroszówki przyniosły w kolejnych latach nowe sukcesy, m.in.: dwa brązowe medale Mistrzostw Świata w Ebreichsdorf (Austria, 1988 r.), w Heilbronn (Niemcy, 1992 r.) i brązowy medal Mistrzostw Europy w Hadze (Holandia, 1993 r.). Sukcesy sekcji przyczyniły się do popularyzacji woltyżerki w kraju.
Hodowla.
W Jaroszówce hodowane są konie pełnej krwi angielskiej oraz półkrwi angielskiej. Tutejsze konie przeznaczone są do celów sportowych. O jakości hodowli mogą świadczyć liczne nagrody i tytuły championa przyznane koniom. Hodowla znana jest nie tylko w Polsce, ale i na świecie. Konie z Jaroszówki wchodziły i wchodzą w skład reprezentacji jeździeckich europejskich państw, np. Holandii. 

</doc>
<doc id="1028058" url="https://pl.wikipedia.org/wiki?curid=1028058" title="Tropsztyn">
Tropsztyn



</doc>
<doc id="1028060" url="https://pl.wikipedia.org/wiki?curid=1028060" title="Bhangra">
Bhangra

Bhangra (język pendżabski: ਭੰਗੜਾ trb. [pə̀ŋgɽäː]) – rodzaj muzyki i tańca pochodzący z Pendżabu. Pierwotnie rodzaj tańca wykonywanego przez rolników podczas Waisakhi, pendżabskiego święta wiosny.
Współcześnie tą nazwą określa się też odmiana muzyki pop, będącą połączeniem różnych elementów zachodniego rocka i tradycyjnej pendżabskiej muzyki.

</doc>
<doc id="1028069" url="https://pl.wikipedia.org/wiki?curid=1028069" title="Syjamotyran">
Syjamotyran

Syjamotyran ("Siamotyrannus isanensis") – teropod o niepewnej pozycji systematycznej
Żył w epoce wczesnej kredy (ok. 130-125 mln lat temu) na terenach południowo-wschodniej Azji. Długość ciała ok. 6,5 m, wysokość ok. 2,5 m, masa ok. 2,5 t. Jego szczątki znaleziono w Tajlandii.
Trwają spory o to, gdzie należy zaliczyć syjamotyrana: do allozauroidów czy do tyranozauroidów.

</doc>
<doc id="1028070" url="https://pl.wikipedia.org/wiki?curid=1028070" title="János Hock">
János Hock

János Hock (ur. 31 grudnia 1859 w Devecser, zm. 10 października 1936 w Budapeszcie) – węgierski polityk. Pierwszy prezydent Węgier po ogłoszeniu niepodległości w 1918 od 13 listopada 1918 do 16 listopada 1918.

</doc>
<doc id="1028079" url="https://pl.wikipedia.org/wiki?curid=1028079" title="Teddy Lupin">
Teddy Lupin



</doc>
<doc id="1028082" url="https://pl.wikipedia.org/wiki?curid=1028082" title="Shuttle">
Shuttle



</doc>
<doc id="1028083" url="https://pl.wikipedia.org/wiki?curid=1028083" title="Giant">
Giant



</doc>
<doc id="1028084" url="https://pl.wikipedia.org/wiki?curid=1028084" title="Jigme Palden Dorji">
Jigme Palden Dorji

Jigme Palden Dorji (ur. 1919, zm. 1964) – polityk Bhutanu. Pierwszy premier tego kraju od 1952 do 5 kwietnia 1964, bezpartyjny.

</doc>
<doc id="1028087" url="https://pl.wikipedia.org/wiki?curid=1028087" title="Cucumis metuliferus">
Cucumis metuliferus



</doc>
<doc id="1028090" url="https://pl.wikipedia.org/wiki?curid=1028090" title="Igłotrzymacz">
Igłotrzymacz



</doc>
<doc id="1028093" url="https://pl.wikipedia.org/wiki?curid=1028093" title="Lorinanozaur">
Lorinanozaur

Lorinanozaur ("Lourinhanosaurus antunesi") – teropod z grupy tetanurów (Tetanurae) o niepewnej pozycji filogenetycznej, mogący być karnozaurem z rodziny Metriacanthosauridae/Sinraptoridae lub bazalnym celurozaurem. Jego nazwa znaczy "jaszczur z (formacji) Lourinhã".
Żył w okresie późnej jury (ok. 152-145 mln lat temu) na terenach współczesnej Europy. Długość ciała ok. 4-5 m, wysokość ok. 1,8 m, masa ok. 500 kg. Jego szczątki znaleziono w Portugalii (w pobliżu miejscowości Lourinhã).

</doc>
<doc id="1028094" url="https://pl.wikipedia.org/wiki?curid=1028094" title="Kościół Starokatolicki Austrii">
Kościół Starokatolicki Austrii

Kościół Starokatolicki Austrii ("de: Altkatholische Kirche Österreichs") – kościół starokatolicki (11,5 tys. wiernych), będący członkiem Unii Utrechckiej Kościołów Starokatolickich, Krajowej Rady Ekumenicznej (w Austrii) i Światowej Rady Kościołów. Organem prasowym kościoła jest "Altkatholische Kirchenzeitung". Zwierzchnikiem kościoła jest biskup dr Heinz Lederleitner.
Historia.
W lipcu 1870 r. ogłoszono, że konkordat zawarty w 1855 r. pomiędzy Piusem IX a cesarzem Franciszkiem Józefem przestał obowiązywać Austrię. Strona austriacka uznała, że papież poprzez postanowienia I Soboru Watykańskiego, faktycznie zmienił swoje uprawnienia, zmieniając podmiotowość prawną kontrahentów. Postanowiono więc o zawiązaniu szeregu specjalnych komitetów dążących do wyodrębnienia się autonomicznego kościoła, wydelegowały one swoich przedstawicieli na I Kongres Starokatolików w Monachium. Po powrocie z kongresu przystąpiono do organizacji własnych, starokatolickich parafii. W 1877 r. nastąpiło prawne uznanie Kościoła ze strony państwa, co jednak, zgodnie z ówczesną polityką państwa wobec wyznań, nie dawało Kościołowi pełnej możliwości rozwoju. 5 czerwca 1879 r. w Wiedniu odbył się I Synod Kościoła, trzy lata później na zwierzchnika wspólnoty wybrano ks. A. Nittela. Po upadku Cesarstwa Austriacko-Węgierskiego trzeba było dokonać nowego podziału kościoła. Oprócz biskupstwa w Czechosłowacji, powstało w 1920 r. biskupstwo w Austrii. Jednak z powodu oporu władz pierwszy biskup starokatolicki został wyświęcony dopiero w 1924 roku, a był nim bp Adalbert Schindelar. W latach II wojny światowej kościół ucierpiał i pod względem administracyjnym, i personalnym. 17 listopada 2007 r. nowym zwierzchnikiem kościoła został wybrany czarnoskóry ks. dr Johannes Ekemezie Okoro, pochodzący z Nigerii. Wybór pochodzącego z Afryki kapłana jest zdaniem starokatolików, kolejnym dowodem na to, że starokatolicyzm w Austrii jest symbolem integracji, zapraszającego i otwartego Kościoła. Ks. dr Jan Ekemezie Okoro został wprowadzony na urząd biskupi 2 lutego 2008 r. 24 października 2015 roku Synod Kościoła Starokatolickiego Austrii wybrał Heinza Lederleitnera na nowego zwierzchnika Kościoła, który został konsekrowany 12 lutego 2016 roku na biskupa.
Nauka Kościoła Starokatolickiego w Austrii.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Kościół Starokatolicki Austrii udziela od 1997 r. święceń kapłańskich kobietom. Od 2002 r. udzielane są błogosławieństwa parom homoseksualnym. 
Duchowni.
Obecnie Kościół liczy 27 księży. Duchownym Kościoła starokatolickiego może być zarówno mężczyzna jak i kobieta, który(a) ukończył(a) wyższe studia teologiczne na uniwersytecie i zdał(a) Egzamin Kościelny dopuszczający do święceń. Biskupem (biskupką) w Kościele starokatolickim może być kapłan (kapłanka) wybrany przez Synod Ogólnokrajowy, konsekrowany(a) przez przynajmniej trzech biskupów – członków Międzynarodowej Konferencji Biskupów Starokatolickich Unii Utrechckiej. Kapłanów (Kapłanki) nie obowiązuje celibat. W kościele starokatolickim obowiązują stroje liturgiczne podobne jak w Kościele rzymskokatolickim.
Administracja.
"Na terenie kraju funkcjonują również wspólnoty diasporalne przy kaplicach."

</doc>
<doc id="1028096" url="https://pl.wikipedia.org/wiki?curid=1028096" title="Nikoła Klusew">
Nikoła Klusew

Nikoła Klusew, mac. Никола Кљусев (wym. ; ur. 2 października 1927 w Sztipie, zm. 16 stycznia 2008 w Skopju) – macedoński ekonomista, naukowiec i polityk, w latach 1991–1992 premier Macedonii, od 1998 do 2000 minister obrony.
Życiorys.
Ukończył w 1953 studia ekonomiczne na Uniwersytecie w Belgradzie, doktoryzował się w 1964. Zajął się działalnością badawczą w ramach instytutów naukowych, był m.in. dyrektorem instytutu ekonomicznego w Skopju. Wykładał na wydziale ekonomicznym Uniwersytetu Świętych Cyryla i Metodego w Skopju, gdzie uzyskał profesurę, a w latach 1985–1987 pełnił funkcję dziekana. Wchodził w skład rad do spraw gospodarczych w administracji Socjalistycznej Federacyjnej Republiki Jugosławii i Socjalistycznej Republiki Macedonii. W 1988 uzyskał członkostwo w macedońskiej akademii nauk (MANU).
W marcu 1991, wkrótce po pierwszych pluralistycznych wyborach, objął kierownictwo macedońskiego rządu. Funkcję premiera pełnił do sierpnia 1992. Stał na czele rządu w czasie, gdy Macedonia proklamowała niepodległość. Dołączył później do centroprawicowej partii WMRO-DPMNE, z jej ramienia w 1998 uzyskał mandat posła do Zgromadzenia Republiki Macedonii. W latach 1998–2000 zajmował stanowisko ministra obrony w rządzie Lubcza Georgiewskiego.

</doc>
<doc id="1028098" url="https://pl.wikipedia.org/wiki?curid=1028098" title="DLR">
DLR



</doc>
<doc id="1028100" url="https://pl.wikipedia.org/wiki?curid=1028100" title="Projekt satelitarny Glory">
Projekt satelitarny Glory



</doc>
<doc id="1028102" url="https://pl.wikipedia.org/wiki?curid=1028102" title="Komitet problemowy PAN">
Komitet problemowy PAN

Komitety problemowe PAN – działające społecznie ciała ekspercko-doradcze, tworzone przez Prezydium PAN - na wniosek Prezesa - na okres odpowiedniej kadencji. Prezydium PAN określa każdorazowo zadania i strukturę tych komitetów w drodze regulaminu oraz powołuje ich członków.
Komitet problemowy może działać przy Prezydium albo przy wydziale PAN.
Podstawowym zadaniem komitetów jest oddziaływanie na rozwój danej dyscypliny naukowej w skali kraju, integrowanie ośrodków i środowisk naukowych oraz rozwiązywanie określonej problematyki naukowej. Szczególne znaczenie ma działalność komitetów w zakresie doradztwa, zwłaszcza opracowywanie ekspertyz, ocen i opinii naukowych dla organów administracji państwowej.
Ważne znaczenie ma również działalność komitetów w zakresie upowszechniania i wprowadzania do praktyki gospodarczej i społecznej wyników badań naukowych, w tym szczególnie organizacja konferencji i zebrań naukowych oraz inicjowanie badań naukowych. Część komitetów prowadzi własne wydawnictwa (zwarte i periodyczne), w których publikowane są prace z obszaru dyscyplin objętych zakresem działania komitetu.
Komitety problemowe PAN (stan na rok 2007):

</doc>
<doc id="1028107" url="https://pl.wikipedia.org/wiki?curid=1028107" title="Północ - Południe III">
Północ - Południe III



</doc>
<doc id="1028108" url="https://pl.wikipedia.org/wiki?curid=1028108" title="Aleksander Różniecki">
Aleksander Różniecki



</doc>
<doc id="1028109" url="https://pl.wikipedia.org/wiki?curid=1028109" title="Johnny Winter And">
Johnny Winter And

Johnny Winter And – płyta nagrana w 1970 roku przez Johnny'ego Wintera.
Johnny Winter And

</doc>
<doc id="1028110" url="https://pl.wikipedia.org/wiki?curid=1028110" title="Kasper Fodyga">
Kasper Fodyga

Kacper Fodyga, właściwie "Fodige Gaspare" (ur. w XVI wieku, zm. ok. 1624 - 1625) – wójt chęciński, murator, rzeźbiarz oraz architekt pochodzenia włoskiego; brat Sebastiana, krewny Albrechta Fodygi burmistrza miasta Szydłowca, stryj księdza Henryka Fodygi.
Życiorys.
Przybył z Mesocco i po 1596 roku a przed 1600 rokiem sprowadzony do Polski przez Radziwiłłów do Nieświeża, gdzie wykonywał bliżej nieokreślone zadania. Stamtąd trafił do radziwiłłowskiego Szydłowca, gdzie Albertowi powierzono prace przy przebudowie zamku, a Kacprowi i Sebastianowi dozór nad robotami przy ratuszu. Sebastian pozostał w Szydłowcu, zaś Kacper otrzymał zamówienie na wykonanie kaplicy Wojciecha Padniewskiego w Pilicy. Było to w roku 1601 rok po śmierci sławnego architekta pochodzącego z Italii, Santi Gucciego. Rok później zamieszkał w Chęcinach, gdzie zajął się przebudową kościoła parafialnego. Górne partie murów postanowił rozebrać, a obniżone o 2,5 metra (5 łokci) wnętrza korpusu świątyni nakrył kolebkowym sklepieniem. Kolejne zamówienie przyjął Kacper Fodyga od Mikołaja Oleśnickiego, który zlecił mu budowę kaplicy grobowej przy opactwie benedyktynów na Świętym Krzyżu (1604 - 1611). W 1614 ukończył budowę kaplicy Trzech Króli, dobudowaną przy prezbiterium kościoła św. Bartłomieja w Chęcinach. Przy ulicy Niemieckiej (obecnie Małogoska) w Chęcinach, w bezpośredniej bliskości kościoła, w pierwszych latach XVII stulecia zbudował swój dom. Schodząc bezpotomnie z tego świata, polecił "„aby jego dom przekazano na cele pobożne”" – napisał ks. Paulewicz. Jego bratanek, ks. Henryk Fodyga, wypełnił ostatnia wolę stryja i przekazał budynek klaryskom, sprowadzonym tu z Gniezna.
Linki zewnętrzne.
Kacper Fodyga na Ziemi Kieleckiej

</doc>
<doc id="1028111" url="https://pl.wikipedia.org/wiki?curid=1028111" title="Ludwik Montbrun">
Ludwik Montbrun



</doc>
<doc id="1028112" url="https://pl.wikipedia.org/wiki?curid=1028112" title="Stefan Pastuszewski">
Stefan Pastuszewski

Stefan Marian Pastuszewski (ur. 19 sierpnia 1949 w Bydgoszczy) – polski polityk, pisarz, poeta, dziennikarz i samorządowiec, poseł na Sejm I kadencji.
Życiorys.
Jest absolwentem Wyższej Szkoły Inżynierskiej w Bydgoszczy (1971), Uniwersytetu Mikołaja Kopernika (1976) i Uniwersytetu Gdańskiego (1983). W 2013 doktoryzował się z nauk humanistycznych w zakresie historii na Uniwersytet Kazimierza Wielkiego w Bydgoszczy.
Od 1967 do 1971 należał do Zrzeszenia Studentów Polskich. Od 1972 pracował jako dziennikarz w prasie bydgoskiej (m.in. „Ilustrowanym Kurierze Polskim” i „Wodniaku Bydgoskim”, w którym pełnił funkcję redaktora naczelnego). W 1974 wstąpił do Stronnictwa Demokratycznego, z którego odszedł w grudniu 1980. W 1980 wstąpił do „Solidarności”, był rzecznikiem związku w Bydgoszczy. W stanie wojennym został internowany 14 grudnia 1981, po zwolnieniu działał w podziemiu. Od 1983 do 1992 pracował jako nauczyciel akademicki na UAM, na początku lat 90. także jako nauczyciel w szkole średniej.
Sprawował mandat posła na Sejm RP I kadencji wybranego w okręgu bydgoskim z ramienia Chrześcijańskiej Demokracji (jako przedstawiciela ChDSP – od 1989 był wiceprezesem tej partii). W latach 1990–2002 był radnym Bydgoszczy, ponownie objął tę funkcję w 2005 z ramienia Prawa i Sprawiedliwości (po uzyskaniu przez Kosmę Złotowskiego mandatu senatora). W 2006, 2010 i 2014 był wybierany na kolejne kadencje. Nie uzyskał reelekcji w 2018. Od 1994 do 1998 zajmował stanowisko wiceprezydenta miasta. Od 2003 do 2007 był starszym inspektorem w Miejskim Ośrodku Kultury.
Należał do Stronnictwa Pracy (powstałego w 2000 z połączenia ChDSP i Koalicji Ludowo-Niepodległościowej). Bezskutecznie kandydował w wyborach parlamentarnych w 2001 do Sejmu z listy AWSP oraz do wyborach do Parlamentu Europejskiego w 2004 z listy Ogólnopolskiego Komitetu Obywatelskiego „OKO”. W wyborach parlamentarnych w 2005 bez powodzenia kandydował do Senatu z własnego komitetu, a w wyborach w 2007 i w 2011 bezskutecznie ubiegał się o mandat poselski z listy PiS. W 2011 po wyborach opuścił Stronnictwo Pracy.
Jest autorem licznych zbiorów opowiadań i tomików wierszy, tłumaczonych m.in. na język bułgarski, czeski, niemiecki i ukraiński. W 1998 założył miesięcznik literacki „Akant”, w którym objął funkcję sekretarza redakcji.

</doc>
<doc id="1028113" url="https://pl.wikipedia.org/wiki?curid=1028113" title="Przetacznik różyczkowaty">
Przetacznik różyczkowaty

Przetacznik różyczkowaty ("Veronica aphylla" L.) – gatunek rośliny należący do rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae"). Występuje w górach Europy. W Polsce wyłącznie w Tatrach i na Babiej Górze.
Nazewnictwo.
Łacińska nazw gatunkowa "aphylla" – bezlistna, pochodzi od bezlistnej, długiej i przypominającej łodygę szypułki kwiatostanu.

</doc>
<doc id="1028114" url="https://pl.wikipedia.org/wiki?curid=1028114" title="Jan Bessieres">
Jan Bessieres



</doc>
<doc id="1028115" url="https://pl.wikipedia.org/wiki?curid=1028115" title="Veronica aphylla">
Veronica aphylla



</doc>
<doc id="1028116" url="https://pl.wikipedia.org/wiki?curid=1028116" title="Nie będzie niczego">
Nie będzie niczego

Nie będzie niczego – pierwszy singel zespołu Grupa Operacyjna pochodzący z albumu „Ostry dyżur”. Jego bohaterem jest Krzysztof Kononowicz, działacz społeczny, vloger i patostreamer.
Teledysk.
Teledysk został zrealizowany w Białymstoku i Zielonej Górze. Podczas pierwszej zwrotki podjeżdża samochód. Wysiada z niego Krzysztof Kononowicz. Pod koniec klipu opowiada on o tym, co zlikwiduje ("wszystko nie zlikwiduję, tylko zlikwiduję alkohol"), po czym rozdaje autografy.

</doc>
<doc id="1028117" url="https://pl.wikipedia.org/wiki?curid=1028117" title="Jan Bessières">
Jan Bessières



</doc>
<doc id="1028119" url="https://pl.wikipedia.org/wiki?curid=1028119" title="Ludwik Davout">
Ludwik Davout



</doc>
<doc id="1028120" url="https://pl.wikipedia.org/wiki?curid=1028120" title="Ropień okołomigdałkowy">
Ropień okołomigdałkowy

Ropień okołomigdałkowy – najczęstsze powikłanie anginy. Powstaje on w wyniku gromadzenia się treści ropnej w przestrzeni pomiędzy torebką migdałka a powięzią pokrywającą mięśnie bocznej ściany gardła.
Objawy kliniczne stwierdzane są najczęściej w trakcie zapalenia migdałków podniebiennych lub po jego przebyciu. 
Badanie laryngologiczne.
Sporadycznie obserwuje się występowanie ropni obustronnych.
Leczenie.
Pacjenci po przebyciu ropnia okołomigdałkowego w przypadku istnienia objawów klinicznych (częstych angin) oraz pacjenci z nawracającymi ropniami okołomigdałkowymi powinny być zakwalifikowani do wykonania zabiegu tonsilektomii.
Powikłania.
Nieleczony ropień okołomigdałkowy może przebić się i opróżnić na zewnątrz (do jamy ustnej) lub też w cięższych przypadkach może być przyczyną wielu groźnych powikłań:

</doc>
<doc id="1028122" url="https://pl.wikipedia.org/wiki?curid=1028122" title="Dama pikowa">
Dama pikowa

Dama pikowa – karta do gier karcianych.

</doc>
<doc id="1028123" url="https://pl.wikipedia.org/wiki?curid=1028123" title="Araczinowo">
Araczinowo

Araczinowo, Aračinovo (maced. Арачиново, alb. "Haraçina") – wieś w północnej Macedonii Północnej, niedaleko stolicy tego kraju – Skopje. Osada jest ośrodkiem administracyjnym gminy Araczinowo.
Według stanu na 2002 rok wieś liczyła 7315 mieszkańców.

</doc>
<doc id="1028124" url="https://pl.wikipedia.org/wiki?curid=1028124" title="Grzyby psylocybinowe">
Grzyby psylocybinowe

Grzyby psylocybinowe lub grzyby halucynogenne („grzybki halucynki” lub „magiczne grzybki”) – grzyby o działaniu psychoaktywnym zawierające związki psychodeliczne, które po spożyciu w małych dawkach wywołują u człowieka głównie zaburzenia percepcji, zmienność myśli lub nastroju, przy zachowanej świadomości i minimalnym wpływie na pamięć czy orientację, natomiast rzadko wywołują prawdziwe halucynacje.
Wywierając wpływ na świadomość sprawiają, że czas, przestrzeń, kolory i dźwięk są inaczej odbierane po ich spożyciu. Mogą pojawić się halucynacje wzrokowe, tzn. osoba po ich spożyciu może widzieć rzeczy w rzeczywistości nieistniejące, lub doświadczać rzeczy, których nie ma. Grzyby halucynogenne nasilają też odczucia i zmieniają sposób postrzegania własnej osoby i otoczenia.
Określenie „grzyby psylocybinowe”, czyli popularna nazwa dla grzybów, które wpływają na świadomość, pochodzi od związku chemicznego – psylocybiny, który występuje w wielu gatunkach zaliczanych do tych grzybów.
Jest to grupa grzybów niebędąca taksonem. Łączy je fakt, że zawierają psychodeliczne substancje psychoaktywne, które wpływają na świadomość, mogą wywoływać halucynacje i prowadzić do przeżycia tzw. doświadczenia psychodelicznego, czyli po angielsku "trip".
Są stosowane przede wszystkim eksperymentalnie, długotrwałe używanie jest spotykane sporadycznie.
Za działanie psychoaktywne odpowiadają dwa związki chemiczne wytwarzane przez te grzyby: psylocybina (głównie odpowiedzialna za efekt działania substancja, która w organizmie ulega przemianie do aktywnej farmakologicznie psylocyny) i psylocyna (obecna w grzybie w mniejszych ilościach) oraz w niektórych przypadkach baeocystyna i norbaeocystyna, które uważa się za słabiej działające.
Nie powodują uzależnienia fizycznego ani psychicznego. Mogą jednak prowadzić do wywołania napadów paniki lub lęku, które sporadycznie mogą być śmiertelne w skutkach. Efekty toksyczne długoterminowe obejmują możliwość pojawienia się tzw. "flashbacks". Ich stosowanie łącznie z innymi środkami psychoaktywnymi i alkoholem zwiększa ryzyko działań niepożądanych oraz przykrych doświadczeń psychodelicznych, tzw. "bad trip" i nie jest zalecane. Stosowanie przez osoby niestabilne psychicznie, pacjentów chorych psychicznie lub osoby genetycznie obciążone ryzykiem zaburzeń psychicznych może prowadzić do ujawnienia lub zaostrzenia takich zaburzeń, np. psychozy i w związku z powyższym jest niewskazane. Absolutnie odradza się prowadzenie samochodu lub obsługiwanie maszyn po ich spożyciu, gdyż stanowi to zagrożenie dla życia.
Grzyby o właściwościach halucynogenno-psychodelicznych występują w naturze. Większość z nich to małe, brązowe lub brązowo-żółte grzyby, które łatwo pomylić podczas zbierania w lesie z grzybami niezawierającymi psylocybiny, niejadalnymi lub trującymi. Ze względu na morfologiczne podobieństwo do innych gatunków (np. pieczarki dwuzarodnikowej) zdarzają się także niezamierzone przypadki konsumpcji grzybów o właściwościach psychoaktywnych. Cechą charakterystyczną dla rodzaju "Psilocybe" jest zmiana zabarwienia miąższu grzyba na kolor niebieski lub zielony podczas krojenia lub miażdżenia. W klimacie umiarkowanym, w tym również w Polsce, występuje łysiczka lancetowata.
W Ameryce Południowej i Ameryce Środkowej znane są od tysięcy lat, a ich „magiczny” efekt działania był wykorzystywany podczas obrzędów religijnych jako ułatwiający kontakt z bogami.
Termin grzyby halucynogenne odnosi się zwykle do grzybów psylocybinowych (zawierających psylocybinę i psylocynę), choć obejmuje też muchomory zawierające muscymol i kwas ibotenowy (zwykle chodzi o muchomora czerwonego, którego spożycie prowadzi do wystąpienia stanu delirium i towarzyszących mu halucynacji).
Zdarza się, że grzyby sprzedawane jako halucynogenne zostają sfałszowane przez nasączenie zwykłych grzybów konsumpcyjnych substancjami halucynogennymi, tj. LSD i PCP lub innymi, albo w ogóle nie zawierają związku halucynogennego .
Obecnie trwają badania nad zastosowaniem grzybów psylocybinowych w leczeniu stanów lękowych u pacjentów terminalnie chorych i depresji.
Historia.
Na podstawie datowanych na tysiące lat kamiennych figurek, przedstawiających grzyby z trzonem w formie człowieka lub zwierzęcia i nakryciem w formie kapelusza na głowie, które znaleziono podczas wykopalisk archeologicznych w Meksyku i Gwatemali, wyciągnięto wniosek, że najprawdopodobniej już wtedy ludzie stosowali grzyby halucynogenne. Późniejsze badania wykazały, że grzyby halucynogenne były stosowane nie tylko przez Indian meksykańskich, ale także Indian z Ameryki Środkowej i Południowej, a także w innych częściach świata od około 2200 lat.
"Teonanácatl" to nazwa grzybów halucynogennych w języku Azteków i Indian Ameryki Środkowej. Pierwsza wzmianka o "teonanácatl" pochodzi z szesnastowiecznego Kodeksu Florenckiego, spisywanego przez katolickiego księdza Bernardino de Sahagúna. Hiszpańscy kolonizatorzy zakazali Indianom stosowania grzybów halucynogennych podczas rytuałów, lecz rdzennej ludności udało się zachować tę tradycję w tajemnicy przez cztery wieki. Przez cały ten okres nie pojawiały się żadne wzmianki w literaturze naukowej o grzybach halucynogennych, a nawet niektórzy podawali w wątpliwość ich istnienie, jak np. w 1916 roku amerykański botanik William Safford, który uważał, że kronikarze hiszpańscy pomylili grzyba halucynogennego z kaktusem o nazwie pejotl.
Dopiero w 1938 roku Amerykanin Richard Schultes, student botaniki, który nie dowierzał wersji Safforda, jakoby Indianie (znani ze znajomości roślin) mogli pomylić grzyba z kaktusem, przywiózł z wyprawy do Meksyku grzyba "Teonánacatl", którego udało mu się zidentyfikować podczas badań na uniwersytecie. W rok później Schultes opublikował artykuł na temat "świętych grzybów meksykańskich" pt. "Plantae Mexicanae II: The Identification of Teonanacatl, a Narcotic Basidiomycete of the Aztecs", zaś następne lata poświęcił odkrywaniu flory w dolinie rzeki Amazonki.
Opis indiańskiego rytuału z grzybami halucynogennymi, który ukazał się w czasopiśmie "Life" 10 czerwca w 1957 zawdzięczamy nowojorskiemu bankierowi R. Gordonowi Wassonowi – białemu, którego dopuszczono do uczestnictwa w nocnym obrzędzie Indian-Mazateków, który miał miejsce w meksykańskiej wiosce w 1955 roku. Podczas ceremonii najpierw oddano cześć grzybom halucynogennym, po czym zostały skonsumowane (wolno żute i połknięte). Reportaż Wassona zapoczątkował rozwój popularności magicznych grzybów na Zachodzie, szczególnie wśród hippisów. Zsyntetyzowano i przeanalizowano związki chemiczne odpowiedzialne za działanie halucynogenne: psylocybinę i psylocynę. Firma Sandoz wypuściła na rynek syntetyczną psylocybinę.
Na uniwersytecie Harvarda w latach 60. zostały przeprowadzone eksperymenty z psylocybiną, którymi kierował psycholog Timothy Leary.
W 1963 odkryto, że także występująca powszechnie w Europie łysiczka lancetowata zawiera psylocybinę.
Kilkanaście lat później w USA w 1976 roku ukazał się podręcznik na temat hodowania grzybów, który stał się bestsellerem. Tym niemniej aż do początku lat 90. grzyby halucynogenne pozostawały trudno dostępne i pojawiały się tylko na nielicznych przyjęciach.
Pierwszy sklep (tzw. "smartshop") oferujący świeże grzyby halucynogenne otwarto w Holandii w październiku 1993 roku. Od 1 grudnia 2008 roku sprzedaż i posiadanie grzybów halucynogennych zostały w Amsterdamie zakazane. Przyczyną była seria wypadków, którym ulegli turyści po zażyciu grzybków halucynogennych (tzw. "paddo's").
Gatunki.
Grupa grzybów psylocybinowych obejmuje grzyby następujących rodzajów: łysiczki, "Conocybe", "Copelandia", "Gymnopilus", "Inocybe" oraz kołpaczki.
Do najczęściej stosowanych gatunków grzybów halucynogennych należą:
W Polsce najbardziej popularne grzyby psylocybinowe to łysiczki lancetowate.
Stosowanie.
Grzyby psylocybinowe są używane z różnych powodów, np. u ludzi młodych wynika to z chęci eksperymentowania, w innych grupach wiekowych w celach rekreacyjnych lub w związku z zainteresowaniem kulturą lat 60. XX wieku.
Mogą być konsumowane świeże lub suszone grzyby, lub ich części. Czasami parzy się z nich „herbatę” lub dodaje do potrawy, albo umieszcza w tabliczce czekolady, aby zamaskować nieprzyjemny smak. Po spożyciu efekt halucynogenny pojawia się po około 30 minutach i utrzymuje się od 3 do 7 godzin, przy czym najsilniejsze doznania z reguły występują w pierwszych dwóch godzinach. Po spożyciu grzybów halucynogennych i pojawieniu się ich planowanych lub niezaplanowanych efektów – nie ma możliwości przerwania ich dalszego działania. Ilość związków aktywnych jest inna w każdym egzemplarzu grzyba. W grzybach suszonych związki aktywne są bardziej skoncentrowane. Ta sama niewielka ilość grzyba suszonego może wywierać działanie kilka razy silniejsze niż w przypadku grzyba świeżego tego samego gatunku. Używanie grzybów psylocybinowych ogranicza ich nieprzyjemny smak oraz lekkie nudności, które wywołują. Osoby, które miały przykre doświadczenia po pierwszym zażyciu grzybów psylocybinowych rezygnują z ich ponownego użycia.
Efekty działania.
Doświadczenie psychodeliczne występuje u osoby dorosłej po spożyciu około 4 do 12 miligramów substancji czynnej, przy czym dawka 8 mg może wywoływać u osób wrażliwych, nieprzyjemne, często trudne do opanowania doznania. Trwa od 2 do 6 godzin, po czym następuje okres powrotu do „normalności”, trwający także od 2 do 6 godzin.
Powtórzenie stosowania grzybów psylocybinowych w odstępie kilkudniowym sprawia, że nie wywołują praktycznie żadnego efektu.
Stosowanie grzybów psylocybinowych tylko od czasu do czasu (w dużych odstępach czasu) nie wymaga zwiększania dawki. Efekty wywoływane przez grzyby psylocybinowe zależą od wielu czynników, np. gatunku grzyba, skonsumowanej dawki, masy ciała (przy niższej masie ciała ta sama dawka wywołuje silniejszy efekt) i zawartości żołądka (ta sama dawka zażyta na pusty żołądek daje silniejszy efekt) i mogą być odczuwane jako przyjemne lub złe. Grzyby psylocybinowe oddziałują silniej na kobiety.
Czynniki, które mogą przyczynić się do negatywnych odczuć po zażyciu grzybów psylocybinowych:
Krótkoterminowe efekty psychiczne.
Krótkoterminowe efekty psychiczne po zażyciu dawki grzybów psylocybinowych mogą obejmować:
Do negatywnych efektów psychicznych, które mogą wystąpić po zażyciu dawki grzybów psylocybinowych należą:
Powyższe nieprzyjemne objawy są często określane przez użytkowników jako tzw. "bad trip" i mogą obejmować także uczucie depersonalizacji, napady paniki i stany zbliżone do psychozy.
Efekty fizyczne.
Efekty fizyczne po zażyciu dawki grzybów psylocybinowych mogą być przyjemne lub niemiłe i mogą obejmować:
Temperatura ciała pozostaje z reguły normalna.
Długoterminowe efekty oraz zagrożenia.
Długoterminowe efekty związane ze stosowaniem grzybów psylocybinowych, to możliwość wystąpienia zaburzeń psychicznych, tj. lęk i psychozy u osób predysponowanych.
Inne zagrożenia związane ze stosowaniem grzybów psylocybinowych:
Flashbacks.
Efekt "flashback" oznacza ponowne wystąpienie halucynacji w kilka dni lub tydzień po (nawet jednorazowym) zażyciu grzybów psylocybinowych. Osobom, u których wystąpiły tzw. "flashbacks" nie zaleca się ponownego stosowania innych psychodelików ani marihuany. Zespół "Hallucinogen Persisting Perception Disorder" (skrót HPPD) jest bardzo rzadki, ale może utrzymywać się jeszcze przez miesiące lub lata po zażyciu środków halucynogennych. Występuje głównie po stosowaniu LSD, a w mniejszym stopniu po grzybach halucynogennych. W większości przypadków "flashbacks" pojawiały się u osób z wcześniejszymi zaburzeniami psychiatrycznymi lub u stosujących różne substancje narkotyczne.
Uzależnienie.
Stosowanie grzybów psylocybinowych nie prowadzi do rozwoju uzależnienia fizycznego. Uzależnienie psychiczne pojawia się bardzo rzadko i jeżeli dana osoba nie może obejść się bez stosowania grzybów psylocybinowych, to raczej ma to związek z jej osobowością i wynika z chęci doświadczania wrażeń i przeżyć podczas doświadczenia psychodelicznego.
Pierwsza pomoc.
Jeżeli osoba po zażyciu grzybów psylocybinowych przeżywa tzw. złe doświadczenie psychodeliczne, to należy ją uspokoić, rozmawiać z nią, trzymać za ręce, wyjaśnić, że złe doświadczenia miną, zapewnić jej pobyt w bezpiecznym i spokojnym miejscu, starać się odwrócić jej uwagę od efektów, które pojawiły się po spożyciu grzybów, a przede wszystkim nie zostawiać jej samej. Niektórzy uważają, że zjedzenie słodyczy lub dawki witaminy C pomaga zahamować doświadczenie psychodeliczne. Inni zalecają również głębokie oddychanie. Jeżeli sytuacja pogarsza się, staje się niebezpieczna lub uczucie lęku utrzymuje się godzinami, to należy skontaktować się z lekarzem.
Postępowanie kliniczne w przypadku bardzo ostrego lęku obejmuje właściwą formę psychoterapii oraz leczenie objawowe, jeżeli zachodzi taka konieczność. Podaje się lek przeciwlękowy lub uspokajający (zaleca się diazepam), przy czym nie istnieją oficjalne wytyczne ze względu na niewystarczającą ilość danych w literaturze naukowej oraz mocno zindywidualizowane objawy, które są zależne od osobniczej wrażliwości pacjenta oraz warunków zewnętrznych. Leki przeciwpsychotyczne powinny zostać użyte tylko wtedy, gdy zawiodły inne sposoby i zaburzenie ma niezwykle ostry przebieg. Wydaje się, że czasami lepiej jest pozwolić na całkowite wydziałanie i usunięcie grzybów z organizmu oraz osiągnięcie stanu katharsis.
Status prawny.
We wszystkich państwach Unii Europejskiej grzyby halucynogenne są objęte restrykcjami na mocy odpowiednich ustaw.
W Polsce takie grzyby uznawane są za preparaty zawierające psylocynę wymienioną w akcie wykonawczym do Ustawy o przeciwdziałaniu narkomanii, jako substancja psychotropowa z grupy I-P, której posiadanie, wbrew przepisom ustawy, podlega karze
Eksperymenty medyczne.
Aktualnie psylocybina i psylocyna – aktywne związki obecne w grzybach halucynogennych – nie są stosowane w leczeniu ludzi. W latach 60. XX wieku zostały przeprowadzone eksperymenty psychoterapeutyczne i mistyczne z syntetyczną psylocybiną, produkowaną przez firmę Sandoz pod nazwą Indocybin. Od lat 90. XX wieku ponownie są przeprowadzane badania kliniczne nad potencjalnym zastosowaniem w leczeniu trudnych do opanowania schorzeń psychiatrycznych, tj. OCD, przewlekła depresja, zespół stresu pourazowego, choroba alkoholowa czy stany lękowe u pacjentów w stanie terminalnym.

</doc>
<doc id="1028125" url="https://pl.wikipedia.org/wiki?curid=1028125" title="Gabriel Téllez">
Gabriel Téllez



</doc>
<doc id="1028127" url="https://pl.wikipedia.org/wiki?curid=1028127" title="Éric Rabésandratana">
Éric Rabésandratana

Éric Rabésandratana (ur. 18 września 1972 w Épinay-sur-Seine) – były francuski piłkarz pochodzenia malgaskiego grający na środkowego obrońcy lub defensywnego pomocnika.
Kariera klubowa.
Rabésandratana jest wychowankiem klubu AS Nancy. Jego pierwszym trenerem w tym klubie był Aime Jacquet, który w 1990 roku awansował go do kadry pierwszego zespołu, a 8 września zadebiutował w Ligue 1 wyjazdowym meczem z SM Caen (1:4). Stał się wówczas podstawowym zawodnikiem zespołu i miał pewne miejsce na środku obrony Nancy. Jednak w sezonie 1991/1992 Nancy opuściło ligę i spadło do Ligue 2. Przez kolejne 4 sezony zespół grał na drugim froncie, ale w sezonie 1995/1996 Éric zrobił furorę grając w pomocy, gdy zdobył 16 bramek i walnie przyczynił się do powrotu zespołu do pierwszej ligi. W Nancy Rabésandratana grał jeszcze przez rok, ale mimo strzeleniu 7 goli w lidze, jego zespół został zdegradowany.
Jako jeden z najlepszych zawodników zespołu, Rabésandratana szybko zyskał zainteresowanie czołowych klubów Francji. Ostatecznie przeszedł do Paris Saint-Germain, w barwach którego w sezonie 1997/1998 zadebiutował w europejskich pucharach, a konkretnie w fazie grupowej Ligi Mistrzów. Na krajowym podwórku zajął z PSG dopiero 8. pozycję, ale zdobył zarówno Puchar Francji jak i Puchar Ligi Francuskiej. W sezonach 1998/1999 i 1999/2000 był podstawowym zawodnikiem PSG, ale sukces osiągnął dopiero w tym drugim, gdy został wicemistrzem Francji, a w finale Pucharu Ligi stołeczny zespół uległ 0:2 FC Gueugnon. Rok później po raz kolejny zagrał w Lidze Mistrzów, ale w lidze PSG znów spisało się słabo, kończąc sezon na 9. miejscu.
Latem 2001 Rabésandratana postanowił zmienić barwy klubowe i przeszedł do greckiego AEK Ateny. Doznał jednak kontuzji i w ciągu roku nie wystąpił w żadnym oficjalnym spotkaniu tego klubu i w 2002 roku wrócił do Francji. Został zawodnikiem LB Châteauroux i przez 2 lata występował z nim w Ligue 2. W 2004 roku wyjechał do Belgii. Występował w RAEC Mons, z którym na koniec sezonu spadł z ligi, ale pobyt w drugiej lidze trwał tylko rok i sezon 2006/2007 Éric rozegrał już w Eerste Klasse. Po sezonie został wolnym zawodnikiem, gdyż skończył mu się kontrakt z Mons. Następnie zakończył karierę.
Kariera reprezentacyjna.
Rabésandratana ma za sobą występy w młodzieżowej reprezentacji Francji U-21, ale w 2007 roku FIFA zezwoliła mu na reprezentowanie barw Madagaskaru i zadebiutował w tej drużynie w eliminacjach do Pucharu Narodów Afryki 2008. Rozegrał w niej 1 mecz.

</doc>
<doc id="1028129" url="https://pl.wikipedia.org/wiki?curid=1028129" title="François Chasseloup Laubat">
François Chasseloup Laubat



</doc>
<doc id="1028131" url="https://pl.wikipedia.org/wiki?curid=1028131" title="Sopiszte">
Sopiszte

Sopiszte (mac. "Сопиште") – wieś w Macedonii Północnej, siedziba gminy Sopiszte. W 2002 roku liczyła 5325 mieszkańców. Ośrodek przemysłu spożywczego i włókienniczego.

</doc>
<doc id="1028132" url="https://pl.wikipedia.org/wiki?curid=1028132" title="Bardzo Duży Teleskop">
Bardzo Duży Teleskop



</doc>
<doc id="1028135" url="https://pl.wikipedia.org/wiki?curid=1028135" title="Eric Rabesandratana">
Eric Rabesandratana



</doc>
<doc id="1028137" url="https://pl.wikipedia.org/wiki?curid=1028137" title="Włoska Giełda Papierów Wartościowych">
Włoska Giełda Papierów Wartościowych



</doc>
<doc id="1028138" url="https://pl.wikipedia.org/wiki?curid=1028138" title="Wełeszta">
Wełeszta

Wełeszta (mac. "Велешта") – wieś w Macedonii Północnej; 8 900 mieszkańców (2006). Przemysł spożywczy, włókienniczy.

</doc>
<doc id="1028141" url="https://pl.wikipedia.org/wiki?curid=1028141" title="Wojna o sukcesję mantuańską">
Wojna o sukcesję mantuańską

Wojna o sukcesję mantuańską – konflikt zbrojny toczący się w latach 1628-1631 o tron księstwa Mantui spowodowany wymarciem głównej linii książęcej rodu Gonzaga w 1627 roku. Polityczne tło wojny stanowiły rywalizacja francusko-habsburska oraz wojna trzydziestoletnia.
22 grudnia 1612 r. w wieku 26 lat zmarł książę Mantui i Monferratu Franciszek IV Gonzaga. Władca nie pozostawił po sobie męskiego potomka, jedynie 3-letnią córkę Marię. Jego młodsi bracia, Ferdynand I (1587-1626) oraz Wincenty II (1594-1627), należący do stanu duchownego (z kardynalatem, odpowiednio, od 1605 i 1615 r.), poszli w ślady brata przyjmując stan książęcy i zawierając małżeństwa. Ich próby ratowania dynastii zakończyły się niepowodzeniem.
Wincenty II zmarł 25 grudnia 1627 r. w wieku 33 lat, w dniu w którym jego 18-letnia siostrzenica Maria poślubiła dalekiego krewnego - Karol II Gonzagę, francuskiego księcia Nevers i Rethel. Zrodziło to problem dynastyczny, jako że Karol reprezentował poboczna linię Gonzagów. Z kolei cesarz Ferdynand II, który przed pięcioma laty poślubił siostrę trzech książąt, Eleonorę Gonzagę, starał się pozyskać Mantuę jako dziedzictwo lenne i połączyć rody Gonzagów i Guastallów z Hiszpanii. Żądania Karola II popierane były przez Francję, co groziło zwiększeniem niezadowolenia Habsburgów. Cesarza wspierała Sabaudia, której władca Karol Emanuel I zamierzał pozyskać Montferrat.
Nieporozumienia skłoniły Francję do wysłania swoich wojsk pod dowództwem Jeana de Saint Bonneta de Toiras do północnej Italii. W roku 1630 udało się zdobyć Mantuę. Konflikt przerwało jednak włączenie się Szwecji do wojny trzydziestoletniej, co skierowało uwagę cesarza na inny teatr wojny. 6 kwietnia 1631 roku Karol II Gonzaga zawarł porozumienie pokojowe z Ferdynandem II w Cherasco. Sabaudia otrzymała część Montferratu, zmuszona była jednak oddać Francuzom twierdzę Pinerolo.

</doc>
<doc id="1028146" url="https://pl.wikipedia.org/wiki?curid=1028146" title="Katedra Matki Bożej Różańcowej w Buffalo">
Katedra Matki Bożej Różańcowej w Buffalo

Katedra Matki Bożej Różańcowej w Buffalo - katedra diecezji Buffalo-Pittsburgh Polskiego Narodowego Kościoła Katolickiego (PNKK) w Stanach Zjednoczonych Ameryki Północnej i Kanady. Proboszczem katedry jest bp Tadeusz Pepłowski - zwierzchnik diecezji Buffalo-Pittsburgh PNKK, zaś wikarym ks. Gary Spencer.
Za Geneze powstania parafii (katedry) Matki Bożej Różańcowej, można uznać spór polskich parafian z ks. Janem Pitassem mający miejsce pod koniec XIX wieku w parafii w Lancaster. W wyniku starań miejscowej polonii doszło w 1866 r. do pobudowania nowego kościoła i erygowania drugiej parafii polskiej pw. św. Wojciecha, postanowiono jednak erygować kolejną, niezależną już od Biskupów amerykańskich, polską parafie. W 1896 r. parafie objął ks. Stefan Kamiński, który niedługo potem przyjął sakrę biskupią. Ośrodek kościelny w Buffalo, przybrał nazwę Kościół Polskokatolicki w Ameryce Północnej bądź też Kościół Niezależny w Ameryce Północnej. Po śmierci bp Stefana Kamińskiego w 1911 r., jego parafie przyłączyły się do uformowanego już wówczas ośrodka w Scranton. Biskup Franciszekm Hodur na proboszcza tej nowej swojej placówki wyznaczył ks. Walentego Gawrychowskiego. We wrześniu 1945 r. odbył się w Buffalo IX Synod PNKK.
Na początku lat 90. rozpoczęła się emigracja Polaków do podmiejskich dzielnic Buffalo, w 1992 r. postanowiono o przeniesieniu parafii na przedmieścia miasta. Ostatnia msza św. odbyła się w końcu 1993 roku. Tymczasowe miejsce liturgiczne zostało znalezione w starym Kościele Zwiastowania na Clinton Street w Elmie. W Lancaster, zaś rozpoczęto budowę nowej katedry, otwartej w 1995. Część wyposażenia starej katedry zostało przeniesione do nowego kompleksu, wliczając w to piękne szklane witraże świętych, wspaniałe organy, oryginalny kamień węgielny i dzwonki katedralne, które były ostatnio zostały zainstalowane we wspaniałej wieży dzwonniczej.
Msze św. odbywają się w świątyni codziennie o 8:00, w niedziele dodatkowo o 11:00. Sam zaś kościół położony jest przy ul. Broadway 6298 w Lancaster.

</doc>
<doc id="1028147" url="https://pl.wikipedia.org/wiki?curid=1028147" title="Erika Toda">
Erika Toda

 (ur. 17 sierpnia 1988 w Kobe w Japonii) – japońska aktorka.
Zagrała wiele drugoplanowych ról w produkcjach japońskich dramatach telewizyjnych jak "Nobuta wo Produce", "Engine" czy "Gal Circle", zagrała też główną postać w dramacie "Liar Game". Ostatnio zagrała w filmowej adaptacji popularnej japońskiej mangi "Death Note". Wcieliła się w postać Misy Amane w obu filmach.

</doc>
<doc id="1028148" url="https://pl.wikipedia.org/wiki?curid=1028148" title="STEREO">
STEREO



</doc>
<doc id="1028149" url="https://pl.wikipedia.org/wiki?curid=1028149" title="Obserwatorium STEREO">
Obserwatorium STEREO



</doc>
<doc id="1028150" url="https://pl.wikipedia.org/wiki?curid=1028150" title="Wet Wet Wet">
Wet Wet Wet

Wet Wet Wet – brytyjska grupa popowa założona w 1982 roku, w Clydebank (Szkocja). W skład grupy wchodzą Marti Pellow (wokalista), Tommy Cunningham (perkusista i wokalista), Graeme Clark (wokalista i basista), Neil Mitchell (wokalista i klawiszowiec). Najbardziej znane przeboje grupy to: "Love is All Around" (cover utworu grupy The Troggs), "Angel Eyes (Home and Away)", "Goodnight Girl" i "Julia Says".

</doc>
<doc id="1028151" url="https://pl.wikipedia.org/wiki?curid=1028151" title="Państwowa Wyższa Szkoła Sztuk Plastycznych w Poznaniu">
Państwowa Wyższa Szkoła Sztuk Plastycznych w Poznaniu



</doc>
<doc id="1028153" url="https://pl.wikipedia.org/wiki?curid=1028153" title="Badanie laryngologiczne">
Badanie laryngologiczne

Badanie laryngologiczne (badanie OtoRynoLaryngologiczne, w skrócie badanie ORL) – badanie lekarskie wykonywane przez laryngologa.
W jego skład wchodzi:
Dodatkowo uzupełnieniem badania ORL może być:
Do badania ORL laryngolog używa najczęściej lustra czołowego lub lampy czołowej i specjalnych narzędzi.

</doc>
<doc id="1028154" url="https://pl.wikipedia.org/wiki?curid=1028154" title="Winning Women">
Winning Women



</doc>
<doc id="1028155" url="https://pl.wikipedia.org/wiki?curid=1028155" title="Badanie ORL">
Badanie ORL



</doc>
<doc id="1028156" url="https://pl.wikipedia.org/wiki?curid=1028156" title="Główna antyklina Donbasu">
Główna antyklina Donbasu

Główna antyklina Donbasu – antyklinalna struktura, dzieląca doniecką strukturę fałdową na dwie części.
Rozciągłość antykliny wynosi 270 km, a jej szerokość 8-12 km. Zbudowana jest z skał osadowych karbonu.
W jej głównej części znajdują się złoża rtęci, a w skrzydłach pokłady węgla kamiennego.

</doc>
<doc id="1028157" url="https://pl.wikipedia.org/wiki?curid=1028157" title="Jerzy Olek">
Jerzy Olek

Jerzy Olek (ur. 28 marca 1943 w Sanoku, zm. 19 listopada 2022 r. we Wrocławiu) – artysta plastyk z tytułem profesorskim i teoretyk sztuki zajmujący się fotografią i sztuką multimedialną. 
W swoich dziełach artystycznych zajmuje się przestrzenią, której subiektywne wyobrażenia przedstawia rysunkiem, fotografią, lustrzanym odbiciem, grafiką lub komputerowym drukiem, tworząc rozbudowane struktury wizualne i instalacje.
Życiorys.
Urodził się w Sanoku w 1943 r., wychowywał w Bieszczadach. W 1965 ukończył studia z zakresu budownictwa lądowego na Politechnice Wrocławskiej. Zadebiutował wystawą indywidualną w 1965 r. Działał m.in. w klubie fotograficznym „Pałacyk” i grupie artystycznej „Odra 65”. Pierwsze recenzje i komentarze krytyczne publikował w studenckim czasopiśmie „Konfrontacje”, kolejne w „Politechniku”, „Wiadomościach”, „Fotografii”, „Odrze”, „Nurcie” i „Opolu”. W 1977 r. stworzył we Wrocławiu ruch artystyczny i galerię „Foto-Medium-Art”, animował spotkania i akcje „Seminarium Foto-Medium-Art”. Od lat 70. wchodził w skład zespołów redakcyjnych takich czasopism jak „Fotografia”, „European Photography”, „Projekt”, „Art Life”, w późniejszych latach pism „Arteon”, „Rita Baum”, „Artluk” i „CoCAin”.
Od 1988 wykładał w Państwowej Wyższej Szkole Sztuk Plastycznych w Poznaniu, w 1996 uzyskał dyplom ukończenia tej uczelni.
Był wykładowcą Akademii Sztuk Pięknych w Poznaniu (Katedra Fotografii, Wydział Komunikacji Multimedialnej) i Gdańsku, a także Politechniki Wrocławskiej i Uniwersytetu Wrocławskiego. Wykładał w Instytucie Dziennikarstwa i Komunikacji Społecznej SWPS Uniwersytetu Humanistycznospołecznego we Wrocławiu. Specjalizował się w psychofizjologii widzenia oraz nowych mediach. Animator ruchu fotografii ekspansywnej i medialnej (lata 70.) oraz fotografii elementarnej (lata 80.). Pomysłodawca i kurator wystaw w Polsce i za granicą. Był autorem licznych publikacji w periodykach polskich i obcych. W domowej galerii „ef” w Starym Gierałtowie prezentował kolekcję miniatur autorstwa artystów z wielu krajów. Od połowy lat 80. organizował tam warsztaty pn. „Uczestnictwo we wspólnocie”. Jest autorem książek: "Moja droga do bezwymiaru", "Umożliwianie niemożliwemu", "7 od/za/słon iluzji" i "Zobaczyć idealne, czyli bezkresy kresek".
W 2005 uzyskał tytuł profesora nauk plastycznych.
Pomysłodawca i realizator wielu wystaw problemowych, m.in.:
Ważniejsze wystawy indywidualne.
Ostatni z wymieniowych cykli prezentowany był w rozmaitych aranżacjach i zestawach m.in. w Arles, Berlinie, Białymstoku, Bratysławie Bydgoszczy, Casablance, Dreźnie, Frankfurcie nad Odrą, Gdańsku, Kioto, Kłodzku, Kopenhadze, Krakowie, Legnicy, Lyonie, Łodzi, Nantes, Narze, Odense, Opawie, Osace, Perigeux, Poczdamie, Poznaniu, Radomiu, Saragossie, Słubicach, Sopocie, Strasburgu, Tokio, Toruniu, Wiedniu, Wrocławiu, Wuppertalu, Zielonej Górze i na wyspie Sarema.

</doc>
<doc id="1028158" url="https://pl.wikipedia.org/wiki?curid=1028158" title="Ari (piłkarz)">
Ari (piłkarz)

Ari, właśc. Ariclenes da Silva Ferreira (ur. 11 grudnia 1985 w Fortalezie) – rosyjski piłkarz brazylijskiego pochodzenia grający na pozycji napastnika. W 2018 roku był reprezentantem Rosji.
Życiorys.
Ari jest wychowankiem klubu Fortalezy EC. W 2005 roku zadebiutował w jego barwach w lidze brazylijskiej, ale wystąpił w trzech meczach. W tym samym roku sięgnął po tytuł mistrza stanu Ceará. 
W styczniu 2006 roku za 1,8 miliona euro został sprzedany do szwedzkiego klubu Kalmar FF. W lidze szwedzkiej spisywał się na tyle dobrze i skutecznie, że zdobył 15 bramek, co dało mu tytuł króla strzelców ligi i jednocześnie poprawił o jedną bramkę dorobek sprzed roku należący do jego rodaka Afonso Alvesa. Z Kalmar zajął 5. pozycję w lidze. Latem 2007 po zakończeniu pierwszej rundy rozgrywek Allsvenskan, Ari odszedł z zespołu i za 4,5 miliony euro przeszedł do trzeciej drużyny Eredivisie - AZ Alkmaar. 
Spędził tam niemal trzy lata i w styczniu 2010 odszedł do rosyjskiego Spartaka Moskwa.. Od sierpnia 2013 roku do 2021 reprezentował barwy FK Krasnodar, z krótką przerwą na wypożyczenie do Lokomotiwu Moskwa w sezonie 2017/18.
Reprezentacja.
Ari jest naturalizowanym Rosjaninem. Obywatelstwo państwa otrzymał w czerwcu 2018 roku. Debiut reprezentacyjny zaliczył 12 listopada 2018 w spotkaniu z Niemcami.

</doc>
<doc id="1028159" url="https://pl.wikipedia.org/wiki?curid=1028159" title="Sara Ramírez">
Sara Ramírez

Sara Ramírez (ur. 31 sierpnia 1975 w Mazatlán w stanie Sinaloa, Meksyk), meksykańsko-amerykańska aktorka i piosenkarka. Zdobywczyni Nagrody Tony w kategorii Najlepsza Aktorka Drugoplanowa w Musicalu.
Życiorys.
Sara Ramirez urodziła się w popularnym kurorcie morskim nad Pacyfikiem. W wieku 8 lat przeprowadziła się do Tierrasanta w San Diego. Po skończeniu "San Diego School of Creative and Performing Arts w San Diego", ukończyła nowojorską Juilliard School, gdzie doskonaliła swoje aktorskie umiejętności.
W 1998 roku debiutowała na Broadwayu w sztuce Paula Simona "The Capeman". W 1999 roku wystąpiła w "The Gershwins' Fascinating Rhythm", za co została nominowana do nagrody "Outer Critics Circle". Pojawiła się także w "A Act Class", "Dreamgirls", "The Vagina Monologues".
Sara Ramirez użyczyła głosu głównemu bohaterowi gry na PlayStation "Um Jammer Lammy". Dołączyła do obsady Chirurgów w czasie trwania drugiego sezonu w roli dr Callie Torres.
Sara Ramirez mówi biegle po angielsku i hiszpańsku.
Sara Ramirez zawarła związek małżeński z Ryanem Debolt 4 lipca 2012. Jest osobą biseksualną i niebinarną, używa zarówno żeńskich (she/her) i nijakich (they/them) zaimków.

</doc>
<doc id="1028161" url="https://pl.wikipedia.org/wiki?curid=1028161" title="90 mm armata przeciwlotnicza 90/53 Modello 41">
90 mm armata przeciwlotnicza 90/53 Modello 41

Cannone da 90/53 modello 41 – włoskie działo przeciwlotnicze z okresu II wojny światowej. Była to nowoczesna konstrukcja dorównująca niemieckiej 8,8 cm Flak 18.
Canone modello 41 została skonstruowana w drugiej połowie lat 30. XX wieku. Pierwsze egzemplarze powstały w 1939. Zamówiono 1087 armat w wersji modello 41P (wersja stacjonarna), 660 modello 41C (wersja holowana), 57 armat przeznaczonych do montażu na ciężkich samochodach ciężarowych Dovunque SPA 41 i Lancia 3Ro. Ambitne plany produkcji podobnie jak w przypadku innych typów dział włoskich pokrzyżowała słabość włoskiego przemysłu. W rezultacie do kapitulacji Włoch w 1943 dostarczono 539 armat wszystkich wersji.
Działa modello 41 były używane przez Włochów zarówno w roli dział przeciwlotniczych jak i dział artylerii nadbrzeżnej. Podobnie jak niemieckie działa przeciwlotnicze 88 mm armata modello 41 mogła pełnić rolę działa przeciwpancernego. 30 z nich zainstalowano na niszczycielach czołgów Semovente M41M da 90/53, planowano także produkcje kołowego niszczyciela czołgów Semovente Ruotato da 90/53 Breda 501 uzbrojonego w to działo. Powstała także wersja morska działa modello 41 instalowana na pancernikach typu "Littorio".
Po kapitulacji Włoch produkcja Canone modello 41 była kontynuowana na potrzeby Wehrmachtu. Używała ona już wcześniej armat tego typu w Afryce Północnej pod oznaczeniami 9 cm FlaK 41(i) oraz 9 cm FlaK 309(i). W listopadzie 1944 armia niemiecka miała 315 armat tego typu rozlokowanych zarówno na terenie Włoch jak i Niemiec. Także alianci używali zdobycznych armat modello 41. Wiele z nich było używanych w roli dział artylerii nadbrzeżnej chroniącej zdobyte włoskie porty.

</doc>
<doc id="1028163" url="https://pl.wikipedia.org/wiki?curid=1028163" title="Księgi proroków">
Księgi proroków

Księgi proroków – poemat metafizyczno-egzystencjalny Antoniego Langego z 1895. 
Utwór składa się z sześciu kolejnych pieśni:
Treść.
Poemat podejmuje próbę odpowiedzi na główne problemy i sens ludzkiej egzystencji w odniesieniu do religii takich jak: judaizm, zaratustranizm, braminizm, buddyzm, islam czy chrześcijaństwo. Odznacza się przy tym erudycją, bogactwem języka (terminologia rodem z pism sanskrytu, egzotyczne sformułowania) i sprawnym warsztatem autora; Lange w każdym poemacie adekwatnie do treści zmienia styl oraz sposób obrazowania.
Forma.
Utwory są napisane w formie sestyny lirycznej, układu stroficznego znanego w Polsce od XVII wieku. Wersy są jedenastozgłoskowe. Każdy z utworów składa się z siedmiu strof, sześciu sześciowersowych i jednej trójwersowej. We wszystkich zwrotkach sześciowersowych tych samych sześć słów powtarza się na końcu wersów, a w strofie trójwersowej występują one w średniówce i klauzuli.
Sestyna liryczna wywodzi się z literatury prowansalskiej. Za jej twórcę uchodzi trubadur Arnaut Daniel. Sestyny pisali między innymi Francesco Petrarca, Jaroslav Vrchlický i Algernon Charles Swinburne. Użycie przez Langego sestyny jest wyrazem jego parnasistowskich dążeń. Poeta ten wykorzystywał wiele tradycyjnych form stroficznych, między innymi sonet, rondo i balladę francuską.

</doc>
<doc id="1028165" url="https://pl.wikipedia.org/wiki?curid=1028165" title="Izabella Gustowska">
Izabella Gustowska

Izabella Antonina Gustowska (ur. 1948 w Poznaniu) – polska artystka intermedialna, profesorka sztuk plastycznych, wieloletnia wykładowczyni w Uniwersytecie Artystycznym w Poznaniu.
Życiorys.
Absolwentka Liceum Plastycznego im. Piotra Potworowskiego w Poznaniu (1967). 
W rozmowie z Pauliną Domagalską Izabella Gustowska wspominała moment, w którym podjęła decyzję dotyczącą studiów:
W latach 1967–1972 studiowała w Państwowej Wyższej Szkole Sztuk Plastycznych w Poznaniu (obecnie Uniwersytet Artystyczny w Poznaniu). Dyplom otrzymała w 1972 r. w pracowni Tadeusza Jackowskiego. Na przełomie lat 1970–1978 była członkinią grupy poznańskich artystów odNOWA. W latach 1979-1994 prowadziła poznańską Galeria ON. Była stypendystką prof. Emilio Vedovy w Wenecji, dwukrotnie Funduszu Rozwoju Twórczości Plastycznej, University of Alberta w Edmonton w Kanadzie, Fundacji San Zanobi we Włoszech, Central Saint Martin's College of Art w Londynie oraz kilkakrotnie Ministerstwa Kultury i Sztuki. W 1987 r. reprezentowała Polskę na Biennale w São Paulo; jest laureatką licznych prestiżowych międzynarodowych biennale i triennale grafiki (Kraków, Bradford, Lublana, New Delhi, Fredrikstad) oraz konkursów w dziedzinie rysunku, malarstwa, grafiki a nawet tkaniny. Miała ponad 50 wystaw i prezentacji indywidualnych. Jest kuratorką wystaw oraz wydarzeń artystycznych m.in. cyklu wystaw i spotkań artystycznych "Obecność" w Poznaniu, II Biennale Fotografii w Poznaniu, Art Poznań i Targi sztuki. W 1978 razem z Krystyną Piotrowską zrobiła wystawę "3 Kobiety" w BWA w Poznaniu, a potem w 1980 "Sztukę Kobiet" w Galerii ON. Były to jedne z pierwszych w Polsce wystaw feministycznych. Jak sama mówi:
Zaraz po studiach rozpoczęła pracę jako asystentka prof. Alfonsa Gielniaka w pracowni rysunku w macierzystej uczelni. Tym samym rozpoczęła swoją karierę jako nauczycielka akademicka. W 1991 roku nadano jej tytuł profesory. Wykładała na Uniwersytecie Artystycznym na Wydziale Komunikacji Multimedialnej – Pracownia Działań Filmowych i Performatywnych, Uniwersytecie Zielonogórskim na Wydziale Artystycznym, w Państwowej Wyższej Szkole Zawodowej w Głogowie oraz w Wyższej Szkole Nauk Humanistycznych i Dziennikarstwa w Katedrze Informatyki i Komunikacji Wizualnej. Mieszka i pracuje w Poznaniu. Realizuje prace w obszarze różnych mediów. 
W 2019 otrzymała od Rady Miasta Poznania odznaczenie „Zasłużony dla Miasta Poznania” w uznaniu „dla wybitnych osiągnięć twórczych, pracy pedagogicznej i działalności na rzecz poznańskiego środowiska artystycznego”.
Cykle prac.
Artystka zajmuje się grafiką, malarstwem, instalacją, performance. Wykorzystuje w pracach sprzęt wideo i materiał fotograficzny, które łączy z innymi mediami oraz środkami wyrazu (performance dokamerowy, działania parateatralne lub instalacje). Często jej realizacje powstają w ramach całych cykli, lub są przez autorkę do nich włączane. Dotychczas powstały cykle:
Wybrane wystawy indywidualne

</doc>
<doc id="1028167" url="https://pl.wikipedia.org/wiki?curid=1028167" title="Katarzyna Månsdotter">
Katarzyna Månsdotter

Katarzyna Månsdotter szw. "Karin Månsdotter" (ur. 6 listopada 1550, zm. 13 września 1612) – królowa Szwecji, żona władcy Szwecji Eryka XIV, córka landsknechta szwedzkiego Månsa i jego żony Ingrid.
Została koronowana 5 lipca 1568, dzień po oficjalnym ślubie z Erykiem. Jednakże para pobrała się w tajemnicy już 13 lipca 1567. Jako że ślubu udzielił im arcybiskup, Riksdag uznał go za prawomocny dzięki czemu ich syn Gustaw ur. 28 stycznia 1568 został następcą tronu.
29 września 1568 Eryk XIV Waza został zdetronizowany i uwięziony.
Z małżeństwa doczekała się czwórki dzieci, z których dwoje urodziło się przed detronizacją i jedynie one przeżyły wiek niemowlęcy:

</doc>
<doc id="1028168" url="https://pl.wikipedia.org/wiki?curid=1028168" title="Martin Fabuš">
Martin Fabuš

Martin Fabuš (ur. 11 listopada 1976 w Trenczynie) – słowacki piłkarz, występujący na pozycji napastnika.
Kariera.
W swojej karierze występował w takich klubach jak: TJ Slovan Nemšová, Slovan Bratysława (mistrzostwo Słowacji w 1995), Ozeta Dukla Trenčín (1999 – król strzelców ligi słowackiej z 19 golami), Sigma Ołomuniec, ponownie Ozeta Dukla, Karlsruher SC, Ozeta Dukla, MŠK Žilina (2003 – mistrzostwo słowacji, król strzelców z 12 golami, 2004 – mistrzostwo), Dukla Bańska Bystrzyca (2005 – Puchar Słowacji), FK AS Trenčín, FC Zlaté Moravce (2007 – Puchar Słowacji), ASK Schwadorf i Ruch Chorzów.

</doc>
<doc id="1028170" url="https://pl.wikipedia.org/wiki?curid=1028170" title="9 cm Flak 41(i)">
9 cm Flak 41(i)



</doc>
<doc id="1028171" url="https://pl.wikipedia.org/wiki?curid=1028171" title="Acura Classic 2007">
Acura Classic 2007

Acura Classic 2007 – tenisowy turniej WTA z cyklu Acura Classic rozgrywany w dniach 28 lipca-5 sierpnia 2007 roku w San Diego na kortach twardych o puli nagród 1 340 000 dolarów amerykańskich.

</doc>
<doc id="1028172" url="https://pl.wikipedia.org/wiki?curid=1028172" title="9 cm Flak 309/1(i)">
9 cm Flak 309/1(i)



</doc>
<doc id="1028173" url="https://pl.wikipedia.org/wiki?curid=1028173" title="Martin Fabus">
Martin Fabus



</doc>
<doc id="1028176" url="https://pl.wikipedia.org/wiki?curid=1028176" title="Dragutin Zelenović">
Dragutin Zelenović

Dragutin Zelenović, cyr. Драгутин Зеленовић (ur. 19 maja 1928 w Sirigu, zm. 27 kwietnia 2020 w Nowym Sadzie) – serbski polityk, inżynier i naukowiec, profesor, w 1991 premier Serbii.
Życiorys.
Urodził się w Sirigu w pobliżu Temerina. Z wykształcenia inżynier mechanik, w 1975 uzyskał doktorat na Uniwersytecie w Nowym Sadzie. Zawodowo związany z tą uczelnią, w 1976 otrzymał pełną profesurę na wydziale nauk technicznych. W latach 1987–1989 zajmował stanowisko rektora uniwersytetu. W pracy naukowej zajął się zagadnieniami z zakresu systemów produkcji. Został członkiem korespondentem Serbskiej Akademii Nauk i Sztuk.
W 1989 wszedł w skład Prezydium Jugosławii. W okresie przemian politycznych na początku lat 90. dołączył do nowo powstałej postkomunistycznej Socjalistycznej Partii Serbii. 11 lutego 1991 objął nowo utworzony urząd premiera Serbii (wchodzącej w skład Jugosławii). Ustąpił w grudniu tego samego roku w obliczu kryzysu gospodarczego i międzynarodowego na tle rozpadu Jugosławii. Zakończył pełnienie tej funkcji 23 grudnia.

</doc>
<doc id="1028180" url="https://pl.wikipedia.org/wiki?curid=1028180" title="Alfréd Hajós">
Alfréd Hajós

Alfréd Hajós, pierwotnie Arnold Guttman (ur. 1 lutego 1878 w Budapeszcie, zm. 12 listopada 1955 tamże) – węgierski pływak, lekkoatleta i piłkarz, uczestnik i dwukrotny złoty medalista I Nowożytnych Igrzysk Olimpijskich w pływaniu na 100 m i 1200 m stylem dowolnym.
Alfred Hajos miał 13 lat, kiedy zaczął pływać. Jego ojciec utonął w Dunaju.
Podczas ateńskich igrzysk w ekstremalnie zimnej wodzie (10 stopni) osiemnastoletni wówczas Hajós zwyciężył w wyścigach na 100 m (przed Otto Herschmannem) oraz na 1200 m (przed Joanisem Andreu z prawie trzyminutową przewagą). Miał także wystartować w wyścigu na 500 m, jednak zrezygnował, ponieważ wyścig ten był rozgrywany zaraz po finale na 100 m. Kiedy podczas obiadu dla zwycięzców, Książę Grecji zapytał Hajósa, gdzie nauczył się tak dobrze pływać, Hajós odpowiedział „W wodzie”. Hajós był najmłodszym zwycięzcą igrzysk w Atenach.
Hajós był bardzo wszechstronnym sportowcem, w roku 1895 i 1896 był mistrzem Europy w pływaniu na 100 m. W 1898 roku był mistrzem Węgier w biegu na 100 m, 400 m ppł. oraz w rzucie dyskiem. Był także napastnikiem piłkarskim (mistrzostwo kraju w 1901, 1902 i 1903 roku). W 1906 roku prowadził reprezentację Węgier w dwóch spotkaniach zakończonych remisem i zwycięstwem.
W 1924 roku razem z Dezső Lauberem (który był tenisistą podczas igrzysk w 1908 roku) zaprojektowali stadion, za co zostali nagrodzeni srebrnym medalem (jury nie przyznawało złotego medalu) w ramach Olimpijskiego Konkursu Sztuki i Literatury. W 1930 roku Hajós zaprojektował stadion na wyspie Małgorzaty na Dunaju, który był areną zmagań podczas mistrzostw Europy w 1958 i 2006 roku.
Jego brat Henrik Hajós został złotym medalistą w sztafecie 4 × 250 m stylem dowolnym podczas Olimpiady Letniej 1906 w Atenach.

</doc>
<doc id="1028186" url="https://pl.wikipedia.org/wiki?curid=1028186" title="Baddeley Devesi">
Baddeley Devesi

Sir Baddeley Devesi (ur. 16 października 1941 w Guadalcanal, zm. 16 lutego 2012) – polityk Wysp Salomona; pierwszy gubernator generalny kraju, po uzyskaniu niepodległości od 7 lipca 1978 do 7 lipca 1988. Był także ministrem spraw wewnętrznych i dwukrotnie wicepremierem. Tytuł szlachecki otrzymał w 1980.

</doc>
<doc id="1028188" url="https://pl.wikipedia.org/wiki?curid=1028188" title="Pavol Baláž">
Pavol Baláž

Pavol Baláž (ur. 1 kwietnia 1984 w Partizánskem) – słowacki piłkarz występujący na pozycji pomocnika. Od 2016 roku zawodnik SVU Mauer-Öhling.
Życiorys.
Jest wychowankiem klubu OFK Tovarniky. W latach 2004–2007 grał w Interze Bratysława. W 1. lidze zadebiutował 7 sierpnia 2004 w przegranym 0:1 meczu z MŠK Rimavská Sobota. Od 1 sierpnia do 31 grudnia 2006 przebywał na wypożyczeniu w ZTS Dubnica. 1 lipca 2007 został piłkarzem Ruchu Chorzów. W Ekstraklasie po raz pierwszy zagrał 27 lipca 2007 – miało to miejsce w wygranym 4:1 spotkaniu z Dyskobolią Grodzisk Wielkopolski. W 7. minucie asystował przy bramce Martina Fabuša, w 20. minucie zdobył gola na 2:0 po asyście Krzysztofa Nykiela, a w 84. minucie został zmieniony przez Łukasza Janoszkę. W sumie w barwach Ruchu zagrał w 54 meczach ligowych, w których zdobył 5 goli. 1 lutego 2010 odszedł do ŁKS Łódź. Zagrał dla niego w 14 spotkaniach I ligi. 1 sierpnia 2010 został piłkarzem Tatrana Preszów. W latach 2012–2016 grał w MFK Topvar Topoľčany. 1 stycznia 2016 dołączył do austriackiego SVU Mauer-Öhling.

</doc>
<doc id="1028190" url="https://pl.wikipedia.org/wiki?curid=1028190" title="Ramón Pérez de Ayala">
Ramón Pérez de Ayala

Ramón Pérez de Ayala y Fernández del Portal (ur. 9 sierpnia 1881 w Oviedo, zm. 5 sierpnia 1962 w Madrycie) – hiszpański pisarz i dziennikarz.

</doc>
<doc id="1028194" url="https://pl.wikipedia.org/wiki?curid=1028194" title="OMX">
OMX

OMX – szwedzko-fińska firma zajmująca się finansami, powstała w 2003 z połączenia OM AB i HEX plc.
Posiada dwie dywizje: OMX Exchanges, operującą siedmioma giełdami w północnych i nadbałtyckich krajach, oraz OMX Technology, zajmującą się produkcją systemów do transakcji finansowych używanych przez giełdy zrzeszone w OMX.

</doc>
<doc id="1028195" url="https://pl.wikipedia.org/wiki?curid=1028195" title="Przepuklina okołostomijna">
Przepuklina okołostomijna

Przepuklina okołostomijna – późne powikłanie stomii (obok jej wypadania, zwężenia czy zmian skórnych okołostomijnych). Należy ona do kategorii przepuklin pooperacyjnych. Jej wrotami jest otwór w powłokach brzusznych (a właściwie ujmując w powięzi mięśnia skośnego zewnętrznego brzucha lub prostego brzucha) przepuszczający wyłonione jelito. Przyczynami powstawania przepukliny okołostomijnej jest stałe poszerzanie się otworu w powłokach, a rzadziej błąd chirurga polegający na zbyt szerokim otworze lub zastosowaniu nieodpowiednich szwów.
Objawami przepukliny okołostomijnej jest powiększające się z czasem uwypuklenie w okolicy wyłonionej stomii. Pojawiają się wówczas problemy z odpowiednim zaopatrzeniem stomii (niemożność dopasowania płytki bazowej lub worków samoprzylepnych). Istnieje także możliwość uwięźnięcia we wrotach przepukliny (obok wyprowadzonego jelita) pętli jelitowych co doprowadza do niedrożności jelit. 
Według znawców tematu np. Golighera mimo najlepszej techniki operacyjnej i stosowania tzw. "zasad dobrej stomii" podanych przez Turnbulla i Weakleya w 1967 roku, pojawienie się przepukliny okołostomijnej jest nieuniknione i jest jedynie kwestią długości życia pacjenta po wyłonieniu. 
Leczenie przepukliny okołostomijnej jest jedynie operacyjne. Problematyczny jest czas wykonania zabiegu. Przyjmuje się, że jeśli rokowanie co do życia pacjenta jest złe, a przepuklina nie utrudnia pasażu treści do worka stomijnego, można pozostawić ją bez leczenia. Jeśli rokowanie jest dobre lub przepuklina zaburza wydalanie czy też uniemożliwia prawidłowe zaopatrzenie należy zastosować leczenie operacyjne.
Wyróżnia się tu: 
Obie te metody charakteryzują się wysokim odsetkiem nawrotów (30-70%). W roku 1985 Sugarbaker podał klasyczny już dziś sposób zaopatrywania przepuklin okołostomijnych z użyciem siatki polipropylenowej (wycina się w niej otwór przepuszczający jelito). Siatka ta wzmacnia również bliznę powstałą w wyniku ponownego otwarcia jamy otrzewnej. Metoda ta lub jej odmiany pozostają obecnie najlepszym sposobem naprawy. W ostatnich latach pojawiały się doniesienia o stosowaniu siatki wzmacniającej już w czasie pierwotnego zabiegu wyłaniania stomii, co miałoby zapobiegać powstawaniu przepuklin okołostomijnych. 

</doc>
<doc id="1028196" url="https://pl.wikipedia.org/wiki?curid=1028196" title="Pavol Balaz">
Pavol Balaz



</doc>
<doc id="1028198" url="https://pl.wikipedia.org/wiki?curid=1028198" title="Wiktoria Weasley">
Wiktoria Weasley



</doc>
<doc id="1028203" url="https://pl.wikipedia.org/wiki?curid=1028203" title="José Cadalso">
José Cadalso

José Cadalso y Vázquez de Andrade (ur. 8 października 1741 w Kadyksie, zm. 26 lutego 1782 w Gibraltarze) – hiszpański pisarz neoklasycystyczny.
Życiorys.
Jego ojciec, wywodzący się z baskijskiej szlachty, był zamożnym kupcem. Rodzina matki pochodziła z Kadyksu. Tam też urodził się przyszły pisarz. We wczesnym dzieciństwie stracił matkę. Wychowywali go dalsi krewni, gdyż ojciec, pochłonięty interesami i podróżami, dbał tylko o jego materialny byt. Cadalso otrzymał staranne wykształcenie: wysłano go do Collège Louis-Le Grand w Paryżu, potem przebywał w Wielkiej Brytanii, gdzie nauczył się angielskiego, a powróciwszy do Hiszpanii, trafił do Real Seminario de Nobles w Madrycie. Następnie uzupełniał edukację podróżując po Europie. W 1762 r. zmarł jego ojciec, pozostawiając długi, po których spłaceniu Cadalso pozostał niemal bez środków do życia. Zmuszony do wyboru zawodu, zdecydował się na karierę wojskową.
Brał udział w kampanii portugalskiej, w którą Hiszpania zaangażowała się na mocy Paktu familijnego z Francją w 1761 r. W 1764 r. awansował na kapitana kawalerii. Zamieszkał w Madrycie, gdzie nawiązywał kontakty w kręgach ilustrados. W 1768 r. musiał opuścić Madryt na skutek skandalu, jaki wywołał jego pamflet na swobodne obyczaje dam z arystokracji. W Saragossie, dokąd się udał, powstała większość utworów poetyckich zawartych w zbiorze "Ocios de mi juventud" (wyd. w 1773). Po powrocie do stolicy, w prywatnym teatrze pałacu hrabiego Arandy wystawił neoklasycystyczną tragedię "Don Sancho García" (1771), w której główną rolę żeńską grała aktorka María Ignacia Ibañez, wielka miłość pisarza. Kilka miesięcy po wystawieniu sztuki María Ignacia zmarła. Rozpacz po jej śmierci znalazła odbicie w poezji Cadalsa oraz w dialogu Posępne noce ("Noches lúgubres", wyd. w 1789).
Po roku 1770 pisarz związany był z dwiema neoklasycystycznymi grupami poetyckimi. W Madrycie była to tzw. Tertulia de la Fonda de San Sebastián, gdzie spotykali się m.in. Nicolás Fernández de Moratín, Tomás de Iriarte i Ignacio López de Ayala. Kiedy w 1773 r. został wysłany ze swym regimentem do Salamanki, poznał grupę poetów określanych jako szkoła z Salamanki ("escuela salmantina"); należeli do niej Juan Meléndez Valdés, Juan Pablo Forner, Diego Tadeo González i José Iglesias de la Casa. Przyjaźń z nimi przetrwała także po opuszczeniu Salamanki, podtrzymywana przez obfitą korespondencję. W Salamance powstała prawdopodobnie pierwsza wersja "Noches lúgubres". 
W 1774 r. Cadalso wystąpił o zezwolenie na druk drugiego ze swych najsłynniejszych dzieł, powieści Listy marokańskie ("Cartas marruecas"), która jednak wydana została dopiero po jego śmierci. W 1779 r. wybuchł kolejny konflikt między Wielką Brytanią a Francją, którą wspierała Hiszpania. Cadalso znalazł się w szeregach armii hiszpańskiej, która oblegała Gibraltar. W czasie tego oblężenia zginął, przypadkowo trafiony w głowę zabłąkanym pociskiem.
Twórczość literacka.
Poezja.
Jego twórczość poetycka, zebrana przede wszystkim w "Ocios de mi juventud", stanowi doskonały przykład klasycyzmu. Dominuje w niej lekka, często nawet frywolna tematyka. Pisał poezję satyryczną na wzór Horacego, a także hiszpańskich poetów XVII wieku (Góngora, Quevedo). Tworzył także anakreontyki, zawierające pochwały przyjaźni, miłości i wina. W poezji bukolicznej przedstawiał wyidealizowaną, sentymentalną wizję przyrody; podmiot liryczny jawi się w niej jako zakochany "pastuszek", spędzający beztrosko czas na tańcach i grze na fujarce w towarzystwie ukochanej, określanej jako "nimfa". Oboje ukrywają się pod konwencjonalnymi imionami "Filis" (María Ignacia) i "Dalmiro" (poetycki pseudonim używany przez Cadalsa). Najlepsze miłosne wiersze poeta stworzył po przedwczesnej śmierci Maríi Ignacii Ibañez (wśród nich wyróżnia się szczególnie "A la muerte de Filis" - "Na śmierć Filis"); pomimo ograniczeń klasycznej formy wyrażają one szczere i głębokie uczucia.
"Los eruditos a la violeta" ("Uperfumowani erudyci", 1772).
Satyryczne dziełko, dedykowane wszystkim, którzy "chcą wiedzieć dużo ucząc się niewiele", stanowi krytykę ludzi powierzchownie wykształconych, pod pozorami erudycji skrywających ignorancję. Składa się z siedmiu lekcji, tworzących tygodniowy kurs wszystkich dziedzin wiedzy, jakie niezbędne są, by w kontaktach towarzyskich sprawiać wrażenie człowieka inteligentnego i światłego. Edukacja bywalca salonów - jak się okazuje - sprowadza się do wyuczenia się na pamięć garści nazwisk i podręcznych cytatów oraz komunałów zwalniających od samodzielnego myślenia. W ten sposób, zupełnie bez wysiłku, młody człowiek może stać się ozdobą eleganckiego towarzystwa i zrobić błyskotliwą karierę.
"Cartas marruecas" ("Listy marokańskie").
Powieść epistolarna wydana już po śmierci autora - pierwodruk w 1789 r. w czasopiśmie "Correo de Madrid" - wzorowana na "Listach perskich" Monteskiusza i "The Citizen of the World or Letters from a Chinese Philosopher" Olivera Goldsmitha (1762). Trzy postacie wymieniają między sobą listy: młody Marokańczyk Gazel, podróżujący po Hiszpanii, jego opiekun i mistrz, stary mędrzec Ben-Beley, oraz Hiszpan Nuño Núñez, z którym Gazel nawiązał przyjaźń. Tematem korespondencji jest Hiszpania w II połowie XVIII wieku, jej sytuacja społeczna, kulturalna i ekonomiczna, narodowy charakter Hiszpanów, ich wady i zalety. Cadalso nie dotyka kwestii politycznych i religijnych, aby nie narazić się cenzurze, i skupia się na sprawach nurtujących hiszpańskich "ilustrados": zaniedbaniach w edukacji i kulturze, zacofaniu gospodarczym, bezkrytycznym zapatrzeniu w zagraniczne wzorce, powierzchowności i obłudzie kontaktów społecznych, obojętności elit wobec obywatelskich obowiązków. "Listy marokańskie" przeniknięte są patriotycznym pragnieniem odnowy kraju, ale stanowią również gorzką konstatację jego słabości, która w oczach autora jest wynikiem błędnej polityki Habsburgów.
"Noches lúgubres" ("Posępne noce").
Trzyczęściowy dialog, opublikowany pośmiertnie, podobnie jak "Listy marokańskie" ("Correo de Madrid", 1789), prawdopodobnie zredagowany około 1775 r. Według deklaracji samego autora, inspiracją do jego powstania był poemat "Night Thoughts" angielskiego poety Edwarda Younga. Akcja "Posępnych nocy" toczy się na cmentarzu i w więzieniu. Główny bohater, Tediato, zamierza wydobyć z grobu ciało zmarłej ukochanej, a następnie popełnić samobójstwo, podpalając swój dom, aby spłonąć w nim wraz z ciałem kobiety. W realizacji makabrycznego planu pomaga mu przekupiony grabarz, Lorenzo. W pełnych rozpaczy monologach Tediata dostrzegalne jest poczucie bezsensu egzystencji, zagubienia, niedopasowania do społeczeństwa - bólu istnienia (Weltschmerz), który będzie jednym z typowych elementów romantycznej wizji świata. Z kolei rozmowy Tediata z Lorenzem stają się okazją do wysunięcia serii oskarżeń pod adresem współczesnego im społeczeństwa - pełnego obłudy i niesprawiedliwości, nieczułego na cierpienie zarówno jednostek wyjątkowych (jak Tediato), jak i nędzarzy i wykluczonych, do których zalicza się grabarz. Trzecia "Noc" pozostała niedokończona, stąd nie wiadomo, jak potoczą się losy bohaterów i czy Tediato zrealizuje swój samobójczy plan.

</doc>
<doc id="1028204" url="https://pl.wikipedia.org/wiki?curid=1028204" title="Osiedle Złotej Jesieni">
Osiedle Złotej Jesieni



</doc>
<doc id="1028205" url="https://pl.wikipedia.org/wiki?curid=1028205" title="Andrass Samuelsen">
Andrass Samuelsen

Andras Samuelsen (ur. 1 lipca 1873 w Haldórsvíku, zm. 30 czerwca 1954 w Fuglafjørður) – polityk Wysp Owczych; członek Partii Unionistycznej; pierwszy premier tego terytorium po uzyskaniu autonomii od Danii od 12 maja 1948 do 15 grudnia 1950.

</doc>
<doc id="1028206" url="https://pl.wikipedia.org/wiki?curid=1028206" title="Andrew Shue">
Andrew Shue

Andrew Eppley Shue (ur. 20 lutego 1967 w Wilmington w Delaware) – amerykański aktor telewizyjny i filmowy.
Życiorys.
Wczesne lata.
Urodził się jako jedno z czworga dzieci Jamesa Shue i Anne Wells Shue, ma siostrę Elisabeth (ur. 6 października 1963) i dwóch braci – Williama (zm. 1988) i Johna. Po ukończeniu szkoły średniej Columbia High School w Maplewood, w stanie New Jersey, w 1989 otrzymał dyplom ukończenia wydziału historii w Dartmouth College. Był piłkarzem amerykańskiej drużyny kluby piłkarskiego Bulawayo Highlanders w czasie rozpoczęcia turnieju w Zimbabwe. W 1996 roku grał z drużyną piłkarską Los Angeles Galaxy. 
Kariera.
Na początku swojej ekranowej kariery występował w produkcjach kinowych z udziałem swojej siostry Elisabeth; dramacie sensacyjnym "Karate Kid" ("The Karate Kid", 1984) u boku Pata Mority, komedii przygodowej Chrisa Columbusa "Zwariowana noc" ("Adventures in Babysitting", 1987), melodramacie komediowym "Koktajl" ("Cocktail", 1988) z Tomem Cruise. Pojawił się także w melodramacie sportowym "Zwariowałem dla ciebie" ("Vision Quest", 1985) z Matthew Modine, Lindą Fiorentino, Daphne Zunigą i Madonną, "Amerykanin z Shaolin" ("American Shaolin", 1991) i dramacie kryminalnym Francisa Forda Coppoli "Zaklinacz deszczu" ("The Rainmaker", 1997) z Mattem Damonem, Virginią Madsen i Mickeyem Rourkiem.
Wystąpił gościnnie w jednym z odcinków sitcomu ABC "Cudowne lata" ("The Wonder Years", 1992) jako Brian Billings. Popularność zdobył rolą Billy'ego Campbella w operze mydlanej Aarona Spellinga "Melrose Place" (1992–98). 
Życie prywatne.
Spotykał się z Courtney Thorne-Smith (1992). W dniu 7 października 1994 roku poślubił Jennifer Hageney, z którą ma trzech synów: Nathaniela Williama (ur. 1 sierpnia 1996), Aidana (ur. 1999) i Wyatta (ur. 2004). W 2008 rozwiódł się.
W kwietniu 2009 poznał byłą współprezenterkę wiadomości The Today Show i korespondentkę ABC News Amy Robach, z którą się ożenił 6 lutego 2010 przy The Lighthouse - Chelsea Piers. Mają dwie córki - Avę (ur. 2003) i Analise (ur. 2006).

</doc>
<doc id="1028207" url="https://pl.wikipedia.org/wiki?curid=1028207" title="Aralia">
Aralia

Aralia, dzięgława ("Aralia" L.) – rodzaj roślin należący do rodziny araliowatych ("Araliaceae"). Zalicza się do niego co najmniej 73 gatunki. Występują one w Azji i w obu Amerykach. Rodzaj najbardziej zróżnicowany jest w południowo-wschodniej Azji. W Chinach występuje 29 gatunków, z czego 17 to endemity tego kraju. Rośliny te rosną w lasach, często w lukach i na porębach, także w formacjach zaroślowych.
Aralia wysoka "A. elata", rzadziej inne gatunki drzewiaste, uprawiane są jako rośliny ozdobne, cenione dla okazałych liści i obfitego kwitnienia późnym latem. Młodę pędy aralii chińskiej "A. chinensis" i aralii sercowatej "A. cordata" są spożywane jako warzywo. Liczne gatunki wykorzystywane są także jako rośliny lecznicze.
Systematyka.
Rodzaj należący do podrodziny "Aralioideae", rodziny araliowatych ("(Araliaceae" Juss.), rzędu selerowców ("Apiales" Lindl.), kladu astrowych w obrębie okrytonasiennych.

</doc>
<doc id="1028208" url="https://pl.wikipedia.org/wiki?curid=1028208" title="Arytmetyka modulo">
Arytmetyka modulo



</doc>
<doc id="1028210" url="https://pl.wikipedia.org/wiki?curid=1028210" title="Osiedla w Łodzi">
Osiedla w Łodzi



</doc>
<doc id="1028214" url="https://pl.wikipedia.org/wiki?curid=1028214" title="Kołobrulion">
Kołobrulion

Kołobrulion albo kołonotatnik – określenie zeszytu, którego kartki przymocowane są do okładki ruchomymi kółeczkami lub spiralą.
Do dzisiaj kołobruliony są w sprzedaży i można je kupić w sklepach z artykułami szkolnymi.

</doc>
<doc id="1028215" url="https://pl.wikipedia.org/wiki?curid=1028215" title="Hugo Weasley">
Hugo Weasley



</doc>
<doc id="1028216" url="https://pl.wikipedia.org/wiki?curid=1028216" title="Aračinowo">
Aračinowo



</doc>
<doc id="1028217" url="https://pl.wikipedia.org/wiki?curid=1028217" title="Konklawe 1431">
Konklawe 1431

Konklawe 1-3 marca 1431 – pierwsze konklawe, jakie odbyło się po zakończeniu Wielkiej schizmy zachodniej. W jego wyniku papieżem został Eugeniusz IV.
Sytuacja w Kościele w chwili śmierci Marcina V.
Papież Marcin V, wybrany na konklawe podczas Soboru w Konstancji, zmarł 20 lutego 1431 roku. Podstawowym celem jego pontyfikatu było przywrócenie papiestwu autorytetu zachwianego w okresie tzw. niewoli awiniońskiej i Wielkiej schizmy zachodniej. Choć przestrzegał większości zobowiązań podjętych na Soborze w Konstancji (m.in. na 1431 rok zwołał kolejny sobór do Bazylei), jednak zdecydowanie przeciwstawiał się tezom koncyliarystów o wyższości soboru nad papieżem i bronił prymatu następcy św. Piotra w Kościele.
Kolegium Kardynalskie, będące najbardziej uprzywilejowaną korporacją w Kościele, obawiało się ruchu koncyliarnego bodaj jeszcze bardziej niż sam papież. Już w Konstancji podważano przywileje kardynalskie np. ich wyłączność na wybieranie papieży. Z tego powodu większość kardynałów z niepokojem oczekiwała otwarcia obrad soboru bazylejskiego. Z drugiej strony Święte Kolegium walczyło także o większe uprawnienia do kontrolowania poczynań papieża i na tym tle dochodziło do konfliktu z Marcinem V, który bronił swoich uprawnień w sposób bardzo zdecydowany. Kardynałowie zgromadzeni na konklawe po jego śmierci chcieli wybrać człowieka, który z jednej strony będzie ostro sprzeciwiał się tendencjom koncyliarnym, a z drugiej będzie bardziej uległy wobec Kolegium Kardynalskiego.
Lista uczestników.
Święte Kolegium liczyło 22 członków, jednak aż czterech z nich nie było uznawanych za elektorów, gdyż do chwili śmierci Marcina nie otrzymali jeszcze insygniów kardynalskich. Spośród pozostałych osiemnastu kardynałów w konklawe wzięło udział czternastu:
Sobór w Konstancji uznał ważność nominacji kardynalskich wszystkich trzech obediencji okresu schizmy. Siedmiu elektorów było nominatami Marcina V, trzech – pizańskiego antypapieża Jana XXIII (Panciera, Castiglione i Conti), dwóch – rzymskiego papieża Grzegorza XII (Correr i Condulmer), a po jednym – rzymskiego papieża Innocentego VII (Orsini) i awiniońskiego antypapieża Benedykta XIII (Carillo).
Nieobecni.
Czterech elektorów nie było obecnych w Rzymie:
Kardynał Pierre de Foix został mianowany przez antypapieża Jana XXIII, pozostali byli nominatami Marcina V.
Kardynałowie bez uprawnień elektorskich.
Czterech kardynałów nominowanych przez Marcina V nie było uznawanych za pełnoprawnych członków Świętego Kolegium z uwagi na brak dopełnienia wszystkich obrzędów związanych z ich nominacją. Niedopuszczenie kardynała Domenico Capranici było jednak naruszeniem rozporządzenia Marcina V z 24 maja 1426, w którym nakazał dopuszczenie go do udziału w konklawe bez względu na to, czy jego nominacja zostanie upubliczniona do tego czasu:
Wybór Eugeniusza IV.
Rozpoczęte wieczorem 1 marca w kościele S. Maria sopra Minerva konklawe okazało się jednym z najkrótszych w historii. 2 marca kardynałowie podpisali kapitulację wyborczą, która ograniczała prerogatywy elekta na rzecz Świętego Kolegium. Następnego dnia odbyło się głosowanie zakończone jednomyślnym wyborem kardynała Gabriela Condulmera na papieża. Elekt przybrał imię Eugeniusza IV i 11 marca został uroczyście koronowany przez protodiakona Alfonso Carillo.

</doc>
<doc id="1028218" url="https://pl.wikipedia.org/wiki?curid=1028218" title="Hrabstwo Bent">
Hrabstwo Bent

Hrabstwo Bent (ang. "Bent County") – hrabstwo w stanie Kolorado w Stanach Zjednoczonych. Hrabstwo zajmuje powierzchnię 3991,48 km². Według szacunków United States Census Bureau w roku 2006 liczyło 5551 mieszkańców. Siedzibą administracyjną hrabstwa jest Las Animas.

</doc>
<doc id="1028220" url="https://pl.wikipedia.org/wiki?curid=1028220" title="D-Link PGS">
D-Link PGS

D-Link PGS – drużyna sportu elektronicznego.
Drużyna kilkakrotnie zmieniała nazwy, barwy i symbole w zależności od sponsora tytularnego. Od czasów sformalizowania działalności w formie spółki firma posiada jednak jedno logo. Nieodłączna nazwa PGS wywodziła się początkowo z nazw inwestujących firm. Obecnie jest to nazwa własna. Po połączeniu się z Wilda D-Link, nazwa klanu brzmi D-Link PGS. Rozwiązanie drużyny nastąpiło w 2010 r.
Jako Pentagram ConneXion (CNN).
Barwami zespołu były czarny oraz żółty, a później, po modyfikacji, czarny i biały. Pierwszy projekt koszulki został wykonany na World Cyber Games Poland 2004. Fundamentem był motyw pentagramu, który był wizytówką sponsorującej firmy. Zespół grał w nich do 2005 roku.
Jako Team Pentagram (TP).
Pod nazwą Team Pentagram barwą zespołu była biel. Wszystkie stroje były białe z czarnymi napisami. Zawodnicy nosili koszulki polo, na których widniał pentagram. Po raz pierwszy na plecach znajdowały się pseudonimy graczy, a pod nimi lista sponsorów.
Jako Pentagram G-Shock (PGS).
W tym okresie PGS współpracował z firmą Cropp, która zaprojektowała stroje dla całej organizacji, w tym etapie projektów było dużo i różniły się od siebie stopniem skomplikowania. Istniała możliwość zakupu koszulki w sklepie na stronie internetowej. Pierwszą wersją był biały T-shirt z czarnymi rękawami i czarnym paskiem na kołnierzyku.
Jako PGSPokerStrategy.cc &amp; PGSPokerStrategy.com (PGS.PS).
Po raz pierwszy jako symbol nie pojawił się pentagram, a wariacji strojów zostało wyprodukowanych dużo. Były to m.in. czarne, czerwone i żółte polo.
Sekcje.
Zlikwidowane sekcje.
Counter-Strike

</doc>
<doc id="1028223" url="https://pl.wikipedia.org/wiki?curid=1028223" title="HMS Invincible (1977)">
HMS Invincible (1977)

HMS Invincible (R05) – brytyjski lotniskowiec typu "Invincible", który wszedł do służby w 1980. Okręt wziął udział w wojnie o Falklandy.
Historia.
Stępkę pod budowę pierwszego okrętu typu "Invincible" HMS "Invincible" położono 20 lipca 1973 w stoczni Vickers w Barrow-in-Furness. Wodowanie nastąpiło 8 maja 1977, wejście do służby 11 lipca 1980. 
W lutym 1982 rząd Australii zgodził się kupić lotniskowiec "Invincible" za 175 milionów funtów. Umowa nie została jednak zrealizowana z powodu wybuchu wojny o Falklandy w kwietniu 1982. Wraz z lotniskowcem HMS "Hermes" stanowił trzon brytyjskich sił ekspedycyjnych wysłanych w celu odzyskania wysp. Podczas walk 18 samolotów Harrier stacjonujących na pokładzie "Invincible" zapewniało osłonę lotniczą brytyjskiej flocie, a także wspierało działania wojsk na lądzie. W latach 1993-1999 okręt zabezpieczał działania sił międzynarodowych związane z wojną w państwach byłej Jugosławii, gdzie wziął udział m.in. w atakach na siły serbskie w związku z kryzysem w Kosowie. Pod koniec 2003 po rocznej modernizacji okręt ponownie wszedł do służby. W czasie modernizacji z dziobu okrętu usunięto zestaw przeciwlotniczy, aby na przedłużonym pokładzie zrobić więcej miejsca dla samolotów. Zmodernizowano także urządzenia łączności na okręcie. Po przebudowie wyporność okrętu wzrosła do 22 000 t.
W październiku "Invincible" został okrętem flagowym floty NATO podczas manewrów "Destined Glory", które miały miejsce na Morzu Śródziemnym. Okręt wycofano ze służby 3 sierpnia 2005. Przez kolejne lata pozostawał w rezerwie. Okręt pozbawiony części wyposażenia i silników został wystawiony na aukcję. Zakupem zainteresowany był chiński biznesmen Lam Kin-bong, który zaoferował 5 milionów funtów i zamierzał wykorzystać okręt w celach edukacyjno-rozrywkowych. Transakcja została jednak anulowana przez rząd brytyjski, oficjalnie z powodów formalnych. Okręt zostanie zezłomowany przez turecką stocznię.
Po wycofaniu ze służby, w roli okrętu flagowego Royal Navy został zastąpiony przez jednostkę bliźniaczą HMS "Illustrious".
Wizyta w Polsce.
W czerwcu 1998 okręt zawinął do portu w Gdyni i zacumował przy Nabrzeżu Francuskim. Wizyta odbyła się z okazji 80. rocznicy polskiej Marynarki Wojennej oraz w związku z "Morskimi Pokazami Lotniczymi Gdynia '98".

</doc>
<doc id="1028224" url="https://pl.wikipedia.org/wiki?curid=1028224" title="Scorpius Malfoy">
Scorpius Malfoy



</doc>
<doc id="1028230" url="https://pl.wikipedia.org/wiki?curid=1028230" title="Śpigiel (jezioro)">
Śpigiel (jezioro)

Śpigiel (zwane również "Sąpielec", "Sompjilec", niem. "Samplitz See") – jezioro o powierzchni 12,1 ha położone w północnej części wsi Śpigiel, na południowy zachód od Pilca w województwie warmińsko-mazurskim, w powiecie kętrzyńskim, w gminie Reszel.
Jezioro znajduje się na Pojezierzu Mazurskim w dorzeczu rzeki Dajna, która łączy jezioro Kiersztanowskie z jeziorem Dejnowa.
Jest ono niewielkie, moczarowate. Brzeg porośnięty, za nimi las.
Na południowym krańcu jeziora położona jest miejscowość Śpigiel. Na północnym wschód od jeziora położony jest Pilec. W Pilcu jest zapora wodna przy dawnym młynie, przez którą przelewa się do jeziora woda rzeki Dajny.

</doc>
<doc id="1028232" url="https://pl.wikipedia.org/wiki?curid=1028232" title="Julia Louis-Dreyfus">
Julia Louis-Dreyfus

Julia Elizabeth Scarlett Louis-Dreyfus (ur. 13 stycznia 1961 w Nowym Jorku) – amerykańska aktorka, występowała w roli Elaine Benes w serialu telewizyjnym "Kroniki Seinfelda", za którą otrzymała Złoty Glob (1994). 
Wielokrotnie nagrodzona nagrodą Emmy za role w "Figurantce" oraz w "Nowych przygodach starej Christine".
Otrzymała tytuł doctora honoris causa nauk humanistycznych Uniwersytetu Northwestern.
Aktorka posiada swoją gwiazdę na Hollywoodzkiej Alei Gwiazd.

</doc>
<doc id="1028233" url="https://pl.wikipedia.org/wiki?curid=1028233" title="Muzeum im. ks. dr. Władysława Łęgi w Grudziądzu">
Muzeum im. ks. dr. Władysława Łęgi w Grudziądzu

Muzeum im. ks. dr. Władysława Łęgi w Grudziądzu – muzeum w Grudziądzu, założone w 1884 roku. Od 2005 roku nosi ono imię Władysława Łęgi.
Historia.
Pod koniec XIX wieku, 24 listopada 1883 roku w Grudziądzu powstało Towarzystwo Starożytności (niem. "Altertumsgesellschaft"), którego prezesem został dyrektor gimnazjum dr Siegfried Anger. Jednym z celów było zorganizowanie muzeum. Otwarcie Miejskiego Muzeum Starożytności nastąpiło już 15 czerwca 1884 roku. Tymczasowo zajmowało salę w szkole dla dziewcząt, mieszczącej się w tzw. Pałacu Opatek przy ul. Klasztornej. 
Początkowo liczyło 741 eksponatów, wyłącznie z dziedziny archeologii, pochodzących z kilku miejscowych kolekcji prywatnych. W 1890 r. zajmowało 3 pomieszczenia i posiadało 3116 obiektów zabytkowych z różnych dziedzin. W związku z brakiem wystarczającej przestrzeni, w latach 1893-1899 zbiory przechowywano w Gimnazjum Klasycznym przy ul. Sienkiewicza, a od 1897 roku, siedzibą muzeum stał się nowy ratusz w dawnym kolegium jezuickim, gdzie 23 czerwca 1896 r. otwarto stałą ekspozycję w reprezentacyjnej – choć nadal niewystarczającej – sali refektarza. 
Od 1904 r. prowadzono starania o budowę własnej siedziby, do czego przyczynił się hojny zapis w testamencie Gustava Roethego z Berlina, byłego wydawcy wielkonakładowej grudziądzkiej gazety niemieckiej "Der Gesellige". Działalność muzeum wspierał m.in. księgarz i wydawca Arnold Kriedte. Otwarcie nowego reprezentacyjnego gmachu przy ul. Legionów, mieszczącego również – do dzisiaj – bibliotekę miejską, nastąpiło w 1911 r. W odrodzonej Polsce w latach 1921–1939 Muzeum i Biblioteka Miejska pomyślnie rozwijały się pod zarządem Towarzystwa Czytelni Ludowych, a od 1922 r. honorowym kustoszem zbiorów był ks. dr. Władysław Łęga. 
Podczas okupacji niemieckiej w latach 1940–1945 istniało Muzeum Miejskie (funkcję dyrektora sprawował dr Hans Bernhard Meyer), a jego charakter został podporządkowany doraźnym celom hitlerowskiej propagandy politycznej. Po wojnie ocalała zaledwie 1/3 zbiorów. Muzeum w Grudziądzu zostało ponownie otwarte dla publiczności w 1946 r. Od roku 1956 siedzibą Muzeum jest odbudowany ze zniszczeń wojennych gmach dawnego klasztoru benedyktynek przy ul. Wodnej 3/5. W 1961 r. muzeum przeszło znaczącą reorganizację, a w latach późniejszych w skład muzeum weszły zabytkowe spichrze i tzw. Pałac Opatek, mieszczące kolejne sale ekspozycyjne. 
Od 13 maja 2005 r. Muzeum w Grudziądzu nosi imię swego przedwojennego honorowego kustosza, duchownego i wybitnego naukowca, ks. dr. Władysława Łęgi. 
Muzeum jest operatorem Góry Zamkowej z reliktami zamku krzyżackiego oraz wieżą Klimek, która po rekonstrukcji została oddana do użytku w grudniu 2014 roku, jako punkt widokowy. 
Działy.
W skład placówki wchodzą następujące działy: 
W muzeum odbywają się wystawy stałe i czasowe. W skład zbiorów wchodzą ponadto liczne dzieła dokumentujące ikonografię dawnego Grudziądza i ocalałe relikty rzeźbiarskiego wyposażenie miejscowego kościoła reformatów.
Inne funkcje muzeum.
W muzeum cyklicznie odbywają się koncerty kameralne. Działa tutaj również biblioteka naukowa, prowadzone są badania archeologiczne oraz działalność wydawnicza. 
Współpraca międzynarodowa.
Muzeum współpracuje z niemieckim Muzeum Prus Zachodnich w Warendorf.

</doc>
<doc id="1028234" url="https://pl.wikipedia.org/wiki?curid=1028234" title="Hrabstwo Crowley">
Hrabstwo Crowley

Hrabstwo Crowley (ang. "Crowley County") – hrabstwo w stanie Kolorado w Stanach Zjednoczonych. Hrabstwo zajmuje powierzchnię 2 072,85 km². Według szacunków United States Census Bureau w roku 2006 liczyło 5 386 mieszkańców. Siedzibą administracyjną hrabstwa jest Ordway.

</doc>
<doc id="1028235" url="https://pl.wikipedia.org/wiki?curid=1028235" title="Jerzy Tupou I">
Jerzy Tupou I

Jerzy Tupou I (ang. George Tupou I, tong. Siaosi Tupou I) (prawdziwe imię Tāufaāhau I) (ur. 1797, Koloua, Tonga, zm. 18 lutego 1893, Nukuʻalofa, Tonga) – pierwszy król Tonga od 4 grudnia 1845 do śmierci.
Był przywódcą jednego z plemion i podporządkował sobie innych naczelników; potem ogłosił się królem Tonga; wprowadził on szereg reform, m.in. powołał parlament (1862), ogłosił konstytucję (1875); zawarł szereg układów z europejskimi państwami (z Francją w 1855, z Niemcami w 1876 i z Wielką Brytanią w 1879).

</doc>
<doc id="1028236" url="https://pl.wikipedia.org/wiki?curid=1028236" title="Karolina Burbon">
Karolina Burbon



</doc>
<doc id="1028239" url="https://pl.wikipedia.org/wiki?curid=1028239" title="Chloroprotyksen">
Chloroprotyksen

Chloroprotyksen, chlorprotiksen (łac. "chlorprothixenum") – organiczny związek chemiczny, neuroleptyk z grupy pochodnych tioksantenu, wprowadzony do lecznictwa w roku 1959 pod nazwą handlową "Truxal" przez duńską firmę "H. Lundbeck". Wykazuje silne działanie uspokajające, słabe przeciwpsychotyczne, słabe przeciwautystyczne i bardzo słabe przeciwdepresyjne. Związek znalazł zastosowanie w leczeniu urojeń z pobudzeniem psychomotorycznym i obniżeniem nastroju, a również w leczeniu niektórych zespołów depresyjnych, zwłaszcza przebiegających z nasilonymi stanami lękowymi i niepokojem oraz w stanach psychotycznych, w tym psychozach alkoholowych i starczych. Pod względem budowy chemicznej związek podobny do chloropromazyny.
Historia.
Pierwszymi lekami przeciwpsychotycznymi były pochodne fenotiazyny. Odkryto, że pewne substancje o działaniu antyhistaminowym powodują nie tylko uspokojenie pacjenta, ale również łagodzą objawy manii, majaczenia, a nawet psychoz.
Chcąc ominąć prawo patentowe chroniące pochodne fenotiazyny, firma Lundbeck podjęła się wprowadzenia na rynek innych, podobnych substancji. Wybór padł na tioksanteny. O ile fenotiazyny posiadały w środkowym pierścieniu prócz siarki atom azotu, tioksanteny miały w tym miejscu atom węgla. Synteza tioksantenów nie przedstawiała większych trudności. Wykorzystano w niej kwas salicylowy, stosowany po II wojnie światowej w terapii świerzbu. W efekcie w 1957 powstał chloroprotyksen.
Związek wprowadzono na rynek pod nazwą "Truxal", w nawiązaniu do belgijskiego magika Truxa, specjalizującego się w odgadywaniu cudzych myśli.
Budowa chemiczna.
Chloroprotyksen jest pochodną tioksantenu z łańcuchem bocznym w pozycji 9. Ze względu na obecność wiązania podwójnego tworzy dwa izomery geometryczne, przy czym izomer "cis" ma silniejsze działanie neuroleptyczne.
Budową cząsteczki przypomina imipraminę.
Mechanizm działania.
Chloroprotyksen należy do leków przeciwpsychotycznych pierwszej generacji.
Jest on silnym antagonistą następujących receptorów:
Najsilniej chloroprotyksen wiąże się z receptorami α1, słabiej z D2, M i 5-HT2A, jeszcze słabiej zaś z D1 i D4. Działanie leków przeciwpsychotycznych polega jednak głównie na interakcji z receptorem D2, co potwierdza redukcja pobudzenia wywołanego apomorfiną (agonista receptorów D2) u szczurów. W przypadku chloroprotyksenu spadek pobudzenia następował po średniej dawce 0,194 mg/kg, całkowite jego ustąpienie po 21,5 mg/kg (lek podawano podskórnie). Lokuje to chloroprotyksen wśród antagonistów o średnim potencjale blokowania receptora D2.
Działanie.
Działanie przeciwpsychotyczne leku jest słabe, podobnie jak tiorydazyny – działają one bardziej jak anksjolityki niż neuroleptyki.
Terapia.
W leczeniu przeciwpsychotycznym stosuje się dziennie od 50–100 do 400–600 mg chloroprotyksenu. Lek jednak słabo działa na objawy psychotyczne.
Częściej stosuje się go w terapii niepokoju i nasennie, zwłaszcza w małych dawkach u osób starszych. Skutecznie łagodzi pobudzenie, lęk, objawy depresji. Podaje się go przy leczeniu zaburzeń nerwicowych, zaburzeń osobowości i w zależności alkoholowej, w przypadkach majaczenia, a także w przypadku drażliwości, lęku i niepokoju w terapii uzależnienia od kannabinoli.
Formy "depot" (o przedłużonym uwalnianiu) nie stosuje się.
Działania niepożądane.
Najczęściej występujące działania niepożądane to senność, bóle i zawroty głowy, zmęczenie, niedociśnienie ortostatyczne, zaparcia, zwiększenie masy ciała, niezbyt często występuje dystonia, akatyzja i suchość w jamie ustnej. Obserwowano tachykardię (przy nagłym zwiększeniu dawki), reakcje fototoksyczne oraz zależną od dawki, odwracalną polineuropatię.
W przypadku stosowania leku przeciwko objawom psychotycznym najważniejszym objawem ubocznym jest sedacja. Natomiast działanie pozapiramidowe nie jest zbyt silne. Ogólnie pochodne tioksantenu przewyższają bezpieczeństwem fenotiozyny, prawdopodobnie z uwagi na silne blokowanie receptora D1, ale też D4. W przeciwieństwie do pochodnych fenotiazyny czy też butyrofenonu nie pogarszają depresji. W przypadku chloroprotyksenu można mówić nawet o niewielkim działaniu przeciwdepresyjnym.
Interakcje.
Prócz interakcji typowych dla neuroleptyków (w tym wzajemne nasilenie działania z astemizolem, nasilenie działania na układ pozapiramidowe przy połączeniu z rezerpiną, metoklopramidem, tetrabenazyną, nasilenie działań narkotycznych analgetyków, zwiększenie neurotoksyczności przy połączeniu z litem, nasilenie działań niepożądanych przez dodanie indometacyny) chloroprotyksen osłabia działanie insuliny, zwiększając siłę własnego.
Prowadzi się też badania nad interakcją chloroprotyksenu i chlorochiny, leku przeciwmalarycznego. Dokładniej chodzi o uczulanie na chlorochinę.
Preparaty.
Preparat dostępny w Polsce: "Chlorprothixen Zentiva".

</doc>
<doc id="1028240" url="https://pl.wikipedia.org/wiki?curid=1028240" title="Panaeolina foenisecii">
Panaeolina foenisecii

"Panaeolina foenisecii" (Pers.) Maire – gatunek grzybów z rzędu pieczarkowców ("Agaricales"). 
Systematyka i nazewnictwo.
Pozycja w klasyfikacji według Index Fungorum: "Panaeolina, incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1800 r. Christian Hendrik Persoon nadając mu nazwę "Agaricus foenisecii". Obecną, uznaną przez Index Fungorum nazwę nadał mu w 1933 r. René Charles Joseph Ernest Maire. Synonimy naukowe:
Wcześniej zaliczany był m.in. do rodzaju "Panaeolus". W 2003 r. Władysław Wojewoda zaproponował dla niego polską nazwę kołpaczek szorstkozarodnikowy. Znany był też pod nazwą kołpaczek kośny. Po przeniesieniu tego gatunku do rodzaju "Panaeolina" obydwie nazwy polskie stały się niespójne z nazwą naukową. 
Morfologia.
Średnicy 1–3 cm, cielistobrązowy do czerwonobrązowego, bardzo higrofaniczny, na miejscu wzrostu często dwubarwny, podczas wysychania od szczytu zmienia barwę na jasnobeżową do białawocielistej. Skórka sucha. Brzeg w stanie wilgotnym daleko, prześwitująco żłobkowany.
Najpierw szarobeżowe, później ciemnobrązowe, na powierzchniach charakterystycznie pstrokate, u góry przyczepione. Ostrze blaszek jaśniejsze.
Jaśniejszy niż kapelusz, lekko przejrzysty, podczas wysychania białawy, cały delikatnie kosmkowaty.
Czarnobrązowy. Zarodniki cytrynkowate, wyraźnie szorstkie, o średnicy (11,5)14–17(22) × (7,5)8,5–11 µm. Podstawki 2-zarodnikowe lub 4-zarodnikowe. Skórka kapelusza komórkowa.
Występowanie i siedlisko.
Najliczniej notowany w Ameryce Północnej, Europie i Australii, ale występuje także w Azji, Ameryce Środkowej (na wyspie Puerto Rico) i w Republice Południowej Afryki. 
Rośnie od wiosny do późnej jesieni (maj-październik), zwykle na nawożonych łąkach i trawnikach, uprawianych darniach, trawiastych przydrożach. Podczas sprzyjającej pogody grzyb pojawia się zaraz po skoszeniu łąk. Rośnie pojedynczo i w grupach. Jest częsty, łatwy jednak do przeoczenia ze względu na niewielkie rozmiary.
Znaczenie.
Saprotrof. Grzyb niejadalny. Wbrew szeroko rozpowszechnionemu mniemaniu grzyb zawiera tylko śladowe ilości psylocybiny.
Gatunki podobne.
Bywa często mylony z łysiczką lancetowatą ("Psilocybe semilanceata").

</doc>
<doc id="1028241" url="https://pl.wikipedia.org/wiki?curid=1028241" title="Superliga słowacka w piłce nożnej (2007/2008)">
Superliga słowacka w piłce nożnej (2007/2008)

Superliga słowacka w piłce nożnej w sezonie 2007/2008 nosiła nazwę Corgoň liga. W lidze występowało 12 drużyn. Był to 15. sezon ligowy na Słowacji od chwili rozpadu Czechosłowacji. Sezon rozpoczął się 13 lipca 2007 roku i trwał do 31 maja 2008. Tytułu mistrzowskiego broniła drużyna MŠK Žilina, a nowym mistrzem została FC Artmedia Petržalka. Zapewniła ona sobie prawo gry w eliminacjach Ligi Mistrzów, a wicemistrz MŠK Žilina prawo gry w Pucharze UEFA. 

</doc>
<doc id="1028244" url="https://pl.wikipedia.org/wiki?curid=1028244" title="Teresa Burbon">
Teresa Burbon



</doc>
<doc id="1028250" url="https://pl.wikipedia.org/wiki?curid=1028250" title="Jan Chmielewski (polityk)">
Jan Chmielewski (polityk)

Jan Roman Chmielewski (ur. 27 grudnia 1951 we Wrocławiu) – polski polityk, samorządowiec, fizyk, działacz społeczny, poseł na Sejm III kadencji.
Życiorys.
Ukończył w 1976 studia na Wydziale Matematyki, Fizyki i Chemii Uniwersytetu Wrocławskiego. Od 1980 należy do Solidarności. W latach 1980–1993 był zatrudniony w Instytucie Technologii Elektronowej Politechniki Wrocławskiej. Od 1993 pracuje we wrocławskim oddziale Przemysłowego Instytutu Telekomunikacji w Warszawie.
Od lat 70. prowadzi niezależną poradnię rodzinną przy parafii św. Elżbiety we Wrocławiu.
W latach 1997–2001 był posłem na Sejm III kadencji z ramienia AWS, bez powodzenia ubiegał się o reelekcję z listy AWSP. Należał do Ruchu Społecznego AWS. W 1994 po raz pierwszy wybrany na radnego Wrocławia, w 1998 uzyskał reelekcję z listy AWS, w 2002, 2006, 2010 i 2014 zdobywał mandat z listy komitetu Rafała Dutkiewicza.
W 2007 otrzymał Złoty Krzyż Zasługi.

</doc>
<doc id="1028252" url="https://pl.wikipedia.org/wiki?curid=1028252" title="Pierwszy rząd Paava Lipponena">
Pierwszy rząd Paava Lipponena

Pierwszy rząd Paavo Lipponena – 66. gabinet w historii Finlandii. Utworzony został 13 kwietnia 1995 po wyborach parlamentarnych w tym samym roku. Na jego czele stanął Paavo Lipponen. Gabinet współtworzyło pięć ugrupowań: Socjaldemokratyczna Partia Finlandii (SDP), Partia Koalicji Narodowej (Kok.), Liga Zielonych (Vihr.), Szwedzka Partia Ludowa (SFP) i Sojusz Lewicy (Vas).
Gabinet przetrwał do końca kadencji Eduskunty. 15 kwietnia 1999 zastąpił go kolejny rząd z tym samym premierem.

</doc>
<doc id="1028253" url="https://pl.wikipedia.org/wiki?curid=1028253" title="Otiatria">
Otiatria



</doc>
<doc id="1028254" url="https://pl.wikipedia.org/wiki?curid=1028254" title="2. liga">
2. liga



</doc>
<doc id="1028255" url="https://pl.wikipedia.org/wiki?curid=1028255" title="Hysteria (album Def Leppard)">
Hysteria (album Def Leppard)

Hysteria – czwarty album studyjny brytyjskiej grupy Def Leppard, wydany 3 sierpnia 1987. Płyta spotkała się z uznaniem krytyków oraz olbrzymim sukcesem komercyjnym, rozchodząc się w ponad 25-milionowym nakładzie na całym świecie, w tym 12 milionów w USA. Promowało ją 7 singli, z których każdy spotkał się z sukcesem na listach przebojów.
W roku 2003 album został uplasowany na 472. miejscu listy 500 albumów wszech czasów magazynu "Rolling Stone".
Jest to pierwszy album, na którym perkusista Rick Allen gra jedną ręką po tragicznym wypadku pod koniec 1984 roku.

</doc>
<doc id="1028256" url="https://pl.wikipedia.org/wiki?curid=1028256" title="Albert Henry">
Albert Henry

Sir Albert Royle Henry (ur. 1907, zm. 1981) – polityk Wysp Cooka; pierwszy premier tego terytorium po uzyskaniu statusu państwa stowarzyszonego z Nową Zelandią od 4 sierpnia 1965 do 25 lipca 1978; założył w 1964 Partię Wysp Cooka (Cook Islands Party).

</doc>
<doc id="1028257" url="https://pl.wikipedia.org/wiki?curid=1028257" title="Cerina Vincent">
Cerina Vincent

Cerina Vincent (ur. 7 lutego 1979 w Las Vegas w stanie Nevada, USA) – amerykańska aktorka. Grała w serialu "" jako Maya (Żółty Ranger). Występowała również w serialu "Rodzinka od Środka" jako Suzy Diaz.

</doc>
<doc id="1028264" url="https://pl.wikipedia.org/wiki?curid=1028264" title="David Kobylík">
David Kobylík

David Kobylík (ur. 27 czerwca 1981 w Ołomuńcu) – czeski piłkarz występujący na pozycji bocznego pomocnika.
Kariera klubowa.
Kobylík pochodzi z Ołomuńca, a piłkarską karierę rozpoczął w tamtejszej Sigmie. W 1999 roku zadebiutował w jej barwach w lidze czeskiej. W sezonie 2000/2001 grał już w pierwszym składzie Sigmy, która na koniec sezonu zdobyła 3. miejsce w lidze. Po raz pierwszy w Pucharze UEFA wystąpił w kolejnych rozgrywkach, w lidze zajmując 10. pozycję.
Latem 2002 roku Kobylík wyjechał do Francji i podpisał kontrakt z RC Strasbourg. W Ligue 1 zadebiutował 9 listopada w wygranym 2:0 meczu z RC Lens. Przez cały sezon był rezerwowym klubu ze Strasburga - podobnie jak w następnych rozgrywkach, dlatego latem 2004 roku powrócił do Czech. Przez jeden sezon reprezentował barwy Sigmy, z którą po raz drugi w karierze zajął 3. miejsce w Gambrinus Lidze, a latem 2005 roku przeszedł do niemieckiej Arminii Bielefeld. W Bundeslidze zadebiutował 17 września w zremisowanym 0:0 spotkaniu z 1. FC Kaiserslautern, a w całych rozgrywkach strzelił dwa gole i pomógł zespołowi w utrzymaniu w lidze. W sezonie 2006/2007 stracił jednak miejsce w składzie i był rezerwowym dla Jörga Böhme oraz Jonasa Kampera. Rok później było podobnie, gdyż tylko dwa razy pojawił się na placu gry w pełnym wymiarze czasowym.
Latem 2008 roku Kobylík odszedł do cypryjskiej Omonii Nikozja. Później grał ponownie w Sigmie Ołomuniec i MŠK Žilina (mistrzostwo Słowacji) oraz dwukrotnie w Polonii Bytom. Następnie występował w austriackim TSV Hartberg, 1. HFK Olomouc, Baníku Sokolov, Union Hofstetten-Grünau i FC Hněvotín.
 
Kariera reprezentacyjna.
Kobylík nie zdołał zadebiutować w pierwszej reprezentacji Czech, a wcześniej grał tylko w kadrach młodzieżowych. Otrzymał jednak powołanie na mecz towarzyski z Turcją (2:2), który odbył się 1 marca 2006 roku, ale nie pojawił się na boisku.

</doc>
<doc id="1028266" url="https://pl.wikipedia.org/wiki?curid=1028266" title="David Kobylik">
David Kobylik



</doc>
<doc id="1028267" url="https://pl.wikipedia.org/wiki?curid=1028267" title="Proskineza">
Proskineza

Proskineza (z gr. "proskynesis") – pokłon, przyklęknięcie bądź pochylenie głowy, będące częścią rytuału oddawania czci władcy lub bóstwu.
Występowały różne rodzaje proskinezy wobec władcy, w zależności m.in. od rodzaju hołdu, typu rytuału i rangi osoby oddającej cześć.

</doc>
<doc id="1028268" url="https://pl.wikipedia.org/wiki?curid=1028268" title="NWOBHM (album)">
NWOBHM (album)

NWOBHM: New Wave of Black Heavy Metal – minialbum norweskiej blackmetalowej grupy Darkthrone wydany 23 lipca 2007 roku. Tytuł albumu nawiązuje do nurtu muzyki heavymetalowej z lat 80. XX wieku - New Wave of British Heavy Metal.

</doc>
<doc id="1028272" url="https://pl.wikipedia.org/wiki?curid=1028272" title="Marian Anderson">
Marian Anderson

Marian Anderson (ur. 27 lutego 1897 w Filadelfii, zm. 8 kwietnia 1993 w Portland) – amerykańska śpiewaczka (kontralt), znana m.in. z występu pod Pomnikiem Lincolna w niedzielę wielkanocną 1939.
Życiorys.
Urodziła się w Filadelfii (Pensylwania) jako córka Johna Berkeleya Andersona, pracownika chłodni w Reading Terminal Market, handlarza lodem i węglem, fryzjera oraz Anne (znanej również jako „Annie” i „Anna”, panieńskie nazwisko nieznany), byłej nauczycielki. Różne prace Johna Andersona dawały tylko skromny dochód, a po jego śmierci, zanim Marian była nastolatką, dochody jej matki jako praczki i robotnicy w domu towarowym Wannamaker były jeszcze mniejsze. Jednak, jak później wspominała Anderson, ani ona, ani jej dwie młodsze siostry nie uważali się za biednych. Kiedy Marian miała około 8 lat, jej ojciec kupił od brata fortepian; zaczęła uczyć się grać na nim i stała się wystarczająco dobra, by sobie akompaniować. Również jako nastolatka, widząc skrzypce w witrynie lombardu, postanowiła je kupić i zarobiła wymagane 4 $, szorując schody sąsiadów. Próbowała również nauczyć się gry na skrzypcach, ale odkryła, że ​​nie ma uzdolnienia do gry na tym instrumencie.
Mając 6 lat, dołączyła do kościelnego chóru dla młodzieży. Po ukończeniu szkoły w 1921 chciała uczyć się w szkole muzycznej, gdzie jednak nie przyjmowano Afroamerykanów. Lekcji udzielał jej prywatny nauczyciel.
Kariera.
Debiutowała 26 sierpnia 1925 z orkiestrą Filharmonii Nowojorskiej i natychmiast odniosła sukces. W 1928 zaśpiewała pierwszy raz w Carnegie Hall. Jej reputacja wzrosła na początku latach 30. podczas występów w Europie, gdzie nie spotkała się z rasistowskimi uprzedzeniami. Słynny dyrygent Arturo Toscanini powiedział, że taki głos jak jej słyszany jest raz na sto lat. W 1935 menedżerem artystki został Sol Hurok, który pełnił tę funkcję do końca kariery śpiewaczki.
W 1939 kobiety z Daughters of the American Revolution nie pozwoliły Marian Anderson na występ przed publicznością o różnym kolorze skóry w Constitution Hall. W geście dezaprobaty z członkostwa w organizacji zrezygnowało wiele kobiet, w tym pierwsza dama Eleanor Roosevelt. W niedzielę wielkanocną 1939 roku odbył się plenerowy koncert pod Pomnikiem Lincolna, na który przyszło ponad 75 000 osób różnego pochodzenia.
Talentem śpiewaczki oczarowany był fiński kompozytor Jean Sibelius, który poznał Anderson w 1933 roku. Sibelius zadedykował jej jeden ze swoich utworów.
Marian Anderson była pierwszą Afroamerykanką, która wystąpiła w nowojorskiej Metropolitan Opera (7 stycznia 1955 r. jako Ulryka w "Balu maskowym" Giuseppe Verdiego).

</doc>
<doc id="1028273" url="https://pl.wikipedia.org/wiki?curid=1028273" title="Igor Jefimow">
Igor Jefimow

Igor Jefimow, ros. Игорь Ефимов (ur. 16 września 1960 w Tbilisi) – gruziński szachista, w latach 1996–2006 reprezentant Włoch, a od 2007 – Monako, arcymistrz od 1993 roku.
Kariera szachowa.
Pierwsze sukcesy zaczął odnosić pod koniec lat 70. XX wieku. W roku 1977 zajął IV miejsce w Erywaniu. W 1985 zajął III lokatę w turnieju "Bohemians" w Pradze. W 1992 triumfował (przed Igorsem Rausisem i Witalijem Cieszkowskim) w Moskwie, natomiast w 1994 był II (za Nikoła Mitkowem) w Nicei.
Po zmianie obywatelstwa należał do ścisłej czołówki włoskich szachistów. Wielokrotnie wystąpił w finałach indywidualnych mistrzostw kraju, zdobywając 2 złote (1997, 1998) i 2 srebrne medale (1999, 2000). W latach 1998 i 2000 reprezentował Włochy na szachowych olimpiadach (w obu przypadkach na I szachownicy), natomiast w 1997 i 1999 – w drużynowych mistrzostwach Europy, w roku 1997 zdobywając w Puli srebrny medal za indywidualny wynik na II szachownicy. Poza tym podzielił II m. w otwartym turnieju w Asti (1995, za Michele Godeną), podzielił III m. w Reggio Emilia (1996/97, za Michałem Krasenkowem i Wiktorem Bołoganem, a wraz z Dmitrijem Komarow i Olegiem Romaniszynem), podzielił I m. w Cutro (1997, wraz z Nenadem Aleksiciem), ponownie podzielił III m. w Reggio Emilia (1997/98, za Dimitrijem Komarowem i Leonidem Judasinem, a wraz z Symbatem Lyputianem), zajął II m. w Montecatini Terme (1998, za Igorem Miladinoviciem), podzielił II m. w Saint-Vincent (1998, za Robertem Zelčiciem, a wraz z m.in. Igorem Nowikowem, Thomasem Lutherem i Reynaldo Verą), podzielił I m. w Bozen (1998, wraz z m.in. Michele Godeną i Giennadijem Timoszczenko), zwyciężył w turnieju "Monaco Masters" (2000), zajął II m. w Reggio Emilia (2000/01, za Olegiem Romaniszynem), podzielił I m. w Lido Estensi (2002, wraz z Viorelem Iordachescu i Nikoła Mitkowem), podzielił I m. w Cortinie d'Ampezzo (2003, wraz z Nenadem Sulavą i Arkadijem Rotsteinem) oraz triumfował w Trieście (2006). W 2007 r. podzielił I m. w dwóch turniejach otwartych, w Grisolii (wspólnie z Władimirem Ochotnikiem, Rainerem Buhmannem, Giorgim Bagaturowem i Nenadem Aleksiciem) oraz w Senigalli (wspólnie z Sinišą Dražiciem i Todorem Todorowem). W 2015 r. zdobył tytuł indywidualnego mistrza Monako.
Najwyższy ranking w karierze osiągnął 1 lipca 1997 r., z wynikiem 2540 punktów zajmował wówczas 1. miejsce wśród włoskich szachistów.

</doc>
<doc id="1028276" url="https://pl.wikipedia.org/wiki?curid=1028276" title="Al-Dżazuli Dafalla">
Al-Dżazuli Dafalla

Al-Dżazuli Dafalla (arab. الجزولي دفع الله, ur. 1935) – sudański polityk. Premier kraju od 22 kwietnia 1985 do 6 maja 1986; zrezygnował z urzędu po demokratycznych wyborach w 1986; bezpartyjny.

</doc>
<doc id="1028278" url="https://pl.wikipedia.org/wiki?curid=1028278" title="Kij (postać legendarna)">
Kij (postać legendarna)

Kij (Кий) – legendarny książę, założyciel i pierwszy władca Kijowa.
W kronice Nestora.
Według "Powieści minionych lat" był przywódcą jednego z rodów Polan wschodnich. Miasto Kijów założył wraz z braćmi Szczekiem i Chorywem, oprócz nich miał także siostrę imieniem Łybedź. Później miał wraz z drużyną chodzić do Carogrodu, gdzie służył jednemu z cesarzy i cieszył się jego szacunkiem. Następnie założył gród Kijowiec nad Dunajem, gdzie chciał się osiedlić, jednak został stamtąd wygnany przez okoliczne plemiona i powrócił do Kijowa. 
Nestor nie znał imienia wspomnianego przez siebie cesarza, a zatem i czasu opisywanych przez siebie wydarzeń, jednak historycy uznający prawdopodobieństwo jego przekazu (na przykład Boris Rybakow) uważają, że mógł to być cesarz Justynian I Wielki, gdyż za jego rządów w armii bizantyńskiej służyli liczni Słowianie i budował on grody warowne nad Dunajem. Nestor przytacza też inną wersją legendy, wedle której Kij miał być przewoźnikiem a miasto powstało w miejscu, używanej przez niego przeprawy przez Dniepr, jednak zaznacza, że uważa ją za fałszywą.
W innych źródłach.
Legenda podobna do podania o Kiju i jego braciach pojawia się już w źródłach ormiańskich z VI/VII wieku, autorstwa historyka Zobiego Glaki. Bohaterowie noszą tam imiona Kuar, Meltej i Chorean (zobacz Kaganat Chazarski). Prawdopodobnie wpływ na powstanie legendy Nestora w XII wieku miała istniejąca już opowieść ormiańskiego historyka.

</doc>
<doc id="1028279" url="https://pl.wikipedia.org/wiki?curid=1028279" title="Kontruderzenie znad Wieprza">
Kontruderzenie znad Wieprza

Kontruderzenie znad Wieprza (manewr znad Wieprza) – rozpoczęta 16 sierpnia 1920 roku operacja wojsk polskich na tyły Frontu Zachodniego Armii Czerwonej atakującego Warszawę w czasie wojny polsko-bolszewickiej.
Planowanie uderzenia z południa.
4 lipca 1920 wojska Frontu Zachodniego Michaiła Tuchaczewskiego rozpoczęły drugą ofensywę pod hasłem „Na Wilno, Mińsk, Warszawę!”. Po zwycięskiej bitwie nad Autą zmusiły do odwrotu polską 1 Armię i zadały jej dotkliwe straty.
Podejmowane przez polskie dowództwo próby ustabilizowania frontu nie dały rezultatu. Energiczne działania 3 Korpusu Kawalerii Gaja Gaja, który kilkakrotnie obchodził lewe skrzydło wojsk polskich, powodowały, że Armia Czerwona przełamała obronę polską na Niemnie i Bugu i w sierpniu wkroczyła na Białostocczyznę i Podlasie. 10 sierpnia wojska Frontu Zachodniego osiągnęły linię: Mława–Przasnysz–Maków–Wyszków–Węgrów–Siedlce–Łuków–Włodawa, a jego sztab szykował plan zajęcia Warszawy. Plan opierał się na założeniu, że Polacy do obrony stolicy skoncentrują wojska na północ od Bugu, zaś na południu nie będą dysponować siłami zdolnymi do podjęcia działań zaczepnych.
Od połowy lipca Józef Piłsudski rozważał uderzenie w bok prących na zachód wojsk Tuchaczewskiego. Naczelny Wódz planował uderzenia na skrzydło wojsk rosyjskiego Frontu Zachodniego z rejonu Brześcia siłami ściągniętymi głównie z Frontu Południowo-Wschodniego. Szybki upadek Brześcia uczynił ten plan nieaktualnym. Piłsudski postanowił stoczyć decydującą bitwę na obszarze między Wisłą a Bugiem. Myślą przewodnią manewru było uderzenie w południowe skrzydło wojsk Tuchaczewskiego. Planowaniem oskrzydlenia wojsk sowieckich zajmował się też Sztab Generalny pod kierunkiem gen. Tadeusza Rozwadowskiego, który, wraz z przedstawicielem Francuskiej Misji Wojskowej w Polsce gen. Maxime Weygandem, opowiadał się za wykonaniem płytkiego dwustronnego natarcia przez dwie grupy uderzeniowe – jedną z rejonu Garwolina lub Karczewa; drugą, zebraną na północ od Bugu. W nocy z 5 na 6 sierpnia w Belwederze wypracowano ostateczną koncepcję głębokiego jednostronnego oskrzydlenia przeciwnika od południa i wyjścia na jego tyły.
Główne zadanie, w planowanej kontrofensywie, wykonać miały wojska Frontu Środkowego gen. Edwarda Rydza-Śmigłego. Jego 4 Armia gen. Leonarda Skierskiego w składzie 14, 16 DP i 21 DPGór. oraz XII BP i 32 pp miała skoncentrować się na linii Wieprza od Dęblina po Kock i uderzyć w ogólnym kierunku na Garwolin i dalej ku północy, wychodząc na tyły Sowietów pod Warszawą i nawiązując kontakt z 1 Armią gen. Franciszka Latinika.
Między Kockiem a Chełmem ześrodkować się miała 3 Armia gen. Zygmunta Zielińskiego w składzie 1 i 3 DPLeg., Brygada Jazdy Ochotniczej mjr. Feliksa Jaworskiego oraz 4 Brygada Jazdy, której zadaniem było wykonanie natarcia w kierunku północno-wschodnim.
Pozostałe jednostki 3 Armii – 7 DP, ukraińska 6 DP, grupa gen. Bułaka-Bałachowicza i Brygada Kozaków Dońskich zajmowały odcinek frontu od Chełma do Brodów i osłaniały od południowego wschodu wojska koncentrujące się nad Wieprzem.
Walczące wojska.
Skład i rozmieszczenie wojsk polskich.
Grupy uderzeniowe wywodziły się z dwóch armii Frontu Środkowego generała Edwarda Śmigłego-Rydza:
Pierwsza grupa uderzeniowa ześrodkowała się w rejonie Dęblina. Przy tej grupie (przy 14 Dywizji generała Daniela Konarzewskiego) umieścił swoje stanowisko dowodzenia sam Marszałek. Obok, przy 16 Dywizji, generał Leonard Skierski. Generał Edward Śmigły-Rydz stanął przy 1 Dywizji Piechoty Legionów. Dowódcy najwyższego szczebla znaleźli się przy dywizjach przede wszystkim po to, by w ten sposób podnieść morale wojska i ugruntować wiarę w powodzenie operacji.
Działania zbrojne w rejonie Wieprza i Wisły.
Józef Piłsudski, który objął dowództwo grup wykonujących uderzenie, skoncentrował odwody wojsk polskich w okolicach rzeki Wieprz. Między Dęblinem i Lubartowem wykonał niespodziewany dla bolszewików atak na ich skrzydło i tyły.
Uderzenie grup manewrowych.
Pod wpływem informacji napływających z Warszawy, wskutek uporczywych walk na przedmościu Warszawy i nacisku Tuchaczewskiego w kierunku Płocka, Włocławka i Brodnicy, Wódz Naczelny przyśpieszył uderzenie znad Wieprza i o świcie 16 sierpnia ruszyło polskie uderzenie, które całkowicie zmieniło układ operacyjny na przedpolach Warszawy. Doskonała dotychczas pozycja Frontu Zachodniego do szturmu na Warszawę i zadania klęski Polakom stała się pozycją śmiertelnego zagrożenia.
Przed frontem atakujących wojsk polskich broniły się jedynie drobne oddziały bolszewickie, luźno obsadzające szerokie odcinki frontu. Poszczególne bataliony i pułki Grupy Mozyrskiej Tichona Chwiesina zostały rozdzielone kolumnami maszerujących na północ dywizji polskich. Jedynie 21 Dywizja Górska stoczyła krótki bój o Kock, a jednostki 4 Armii osiągnęły tempo natarcia dochodzące do 40 km na dobę i wyszły na Wilgę i Bystrzycę.
14 Wielkopolska Dywizja Piechoty gen. Daniela Konarzewskiego, walcząc z oddziałami 57 Dywizji Strzelców z Grupy Mozyrskiej, minęła Garwolin i weszła w pas natarcia lewego skrzydła – sowieckiej 16 Armii Nikołaja Sołłohuba nacierającego na Warszawę. Na prawym skrzydle nacierających wojsk 3 Dywizja Piechoty Legionów gen. Leona Berbeckiego osiągnęła Włodawę, a 1 Dywizja Piechoty Legionów płk Stefana Dęba-Biernackiego Wisznice. 4 Brygada Jazdy pod Cycowem rozbiła kierującą się na Lublin grupę Dotola.
Łatwość, z jaką polskie związki taktyczne zdobywały teren, niepokoiła zarówno dowodzącego operacją Józefa Piłsudskiego, jak i oficerów jego sztabu. Dopatrywano się zasadzki – lub innego przeciwdziałania – organizowanej przez dowodzącego frontem Zachodnim Michaiła Tuchaczewskiego. Wieczorem Naczelny Wódz zdecydował się na odtworzenie odwodów. Uwolniona dzięki postępom ofensywy, od zadania osłony przepraw na środkowej Wiśle, 2 Dywizja Piechoty Legionów otrzymała zadanie skoncentrować się pod Dęblinem.
W drugim dniu operacji natarcie wznowiły związki taktyczne 3 Armii. 3 Dywizja Piechoty Legionów, po zniszczeniu w rejonie Włodawy głównych sił sowieckiej 58 Dywizji Strzelców, ruszyła wzdłuż Bugu na Sławatycze. 1 Dywizja Piechoty Legionów zajęła Białą Podlaską i Międzyrzec, a Brygada Jazdy Ochotniczej mjr. Jaworskiego rozbiła pod Kąkolownicą sowiecki 508 pułk strzelców. Bez przeszkód posuwały się też wojska 4 Armii. 21 Dywizja Górska zajęła Łuków i Siedlce, 14 Dywizja Piechoty przełamała obronę lewoskrzydłowych oddziałów 8 Dywizji Strzelców z 16 Armii i osiągnęła linię Osieck – Kołbiel – Stodzew. Do wieczora jednostki polskich grup uderzeniowych wyszły na linię Biała Podlaska – Siedlce – Mińsk Mazowiecki – Praga i nawiązały kontakt taktyczny z oddziałami 1 Armii gen. Franciszka Latinika.
W tym też dniu, o 10:00 z przedmościa warszawskiego na Dębe Wielkie uderzyła z powodzeniem 15 Dywizja Piechoty gen. Władysława Junga, siłami grupy ppłk. Stanisława Wrzalińskiego, przełamała obronę sowieckiej 10 Dywizji Strzelców, a o 18:00 pociągi pancerne wjechały na dworzec w Mińsku Mazowieckim. Niemal równocześnie od południa do miasta wkroczyły oddziały 14 Wielkopolskiej Dywizji Piechoty. Zsynchronizowane natarcie 15 i 14 DP zmusiło sowieckie 8, 10 i 17 DS do odwrotu na wschód.
Komunikat prasowy Sztabu Generalnego z 18 sierpnia 1920 donosił:
Pościg.
17 sierpnia wieczorem Naczelne Dowództwo WP wydało zarządzenia do przegrupowanie wojsk i postawiło przed armiami polskimi nowe zadania operacyjne. Zarządzone przegrupowanie miało na celu stworzenie odpowiedniej grupy pościgowej, która odcięłaby nieprzyjacielowi odwrót na linię Brześć – Białystok – Osowiec i w ten sposób osaczyła go, doprowadzając do całkowitego zniszczenia.
W skład nowej 3 Armii weszły 7 Dywizja Piechoty i 2 Dywizja Piechoty Legionów. Została ona przerzucona koleją do Lublina i miała osłaniać Lubelszczyznę i Chełmszczyznę przed uderzeniem wojsk Frontu Południowo-Zachodniego. 2 Armia w składzie: 1 DP Leg., 3 DP Leg., 1 DLB, 21 DGór., 41 pp, 4 BJ i Brygady Jazdy mjr. Jaworskiego, pod dowództwem gen. Edwarda Rydza-Śmigłego ruszyła do pościgu w kierunku na Białystok, a 4 Armia, wzmocniona 15 Dywizją Piechoty, otrzymała rozkaz sforsowania Bugu na odcinku Brok – Granne i wypierania Sowietów ku granicy pruskiej. 1 Armia prowadziła pościg z przedmościa warszawskiego na Ostrów – Łomżę; 5 Armia miała ruszyć na Przasnysz – Mławę i zniszczyć 3 Korpus Kawalerii.
Na polskie uderzenie znad Wieprza dowódca sowieckiego Frontu Zachodniego zareagował dopiero wieczorem 17 sierpnia. Polecił cofnąć 16 Armię za Liwiec, Grupie Mozyrskiej nakazał uporczywą obronę rejonu Biała Podlaska – Sławatycze, 1 Armii Konnej Siemiona Budionnego zaś skoncentrowanie się pod Włodzimierzem Wołyńskim w gotowości do uderzenia na tyły wojsk polskiego Frontu Środkowego. Na północnym skrzydle Frontu Zachodniego Tuchaczewski zamierzał skoncentrować 4 Armię w rejonie Ciechanów – Przasnysz – Maków i uderzyć nią na tyły i skrzydło walczących nad Wkrą wojsk gen. Władysława Sikorskiego.
Wobec wielkiego tempa natarcia wojsk polskich rozkazy te były w znacznej części nieaktualne. Grupa Mozyrska w zasadzie przestała istnieć, 16 Armia znajdowała się w wymuszonym odwrocie, a jej dowódca stracił kontrolę nad podległymi mu jednostkami. Rejon przewidziany do koncentracji 4 Armii był już zagrożony przez oddziały gen. Sikorskiego, a dowódca frontu Południowo-Wschodniego Aleksandr Jegorow celowo opóźniał przekazanie części swoich wojsk Tuchaczewskiemu. W tej ostatniej sprawie Tuchaczewski interweniował u Kamieniewa i Trockiego.
19 sierpnia wojska polskie opanowały przeprawy na Bugu. 15 Dywizja Piechoty zajęła Brok, 1 Dywizja Piechoty Legionów Drohiczyn, a jazda mjr. Feliksa Jaworskiego Frankopol oraz Skrzeszew.
Zmusiło to przemieszane dywizje 16 Armii do cofania się okrężną drogą przez Granne i Nur, a rozbite oddziały Grupy Mozyrskiej w tym czasie zbierały się w rejonie Żabinki. Odwrót oddziałów sowieckich przybierał miejscami charakter ucieczki. Niektóre pułki odmawiały walki, a okrążeni czerwonoarmiści często rzucali karabiny i rozbrajali swoich komisarzy.
Nie uległa panice 15 Armia Augusta Korka, dlatego polska 5 Armia gen. Sikorskiego musiała zdobywać teren w twardej walce.
Dopiero 19 sierpnia Kork zdecydował się na odwrót w kierunku Ostrołęki i Łomży. Naczelny Wódz nakazał gen. Latinikowi skierować w pas działania 5 Armii część sił jego 1 Armii. 8 i 10 Dywizja Piechoty rozpoczęły marsz na Łomżę, ale już 20 sierpnia zostały przez sztab 1 Armii zawrócone na północny zachód. Gen. Latinik przekonany, że wojska sowieckich 15 i 3 Armii koncentrują się w rejonie Ciechanowa i Mławy, większość swoich sił skupił na zachód od Narwi. Dokonana przez niego błędna ocena położenia przyczyniła się do zmniejszenia rozmiarów klęski bolszewików. Reakcją Piłsudskiego na zmianę kierunku marszu wojsk gen. Latinika było przesunięcie 8 Dywizji Piechoty do 4 Armii i skierowaniem tejże armii na Łomżę Rozwiązanie to umożliwiło jednak sowieckiej 3 Armii Łazarewicza oderwanie się od wojsk polskich i odejście za Narew. Mimo wzmocnienia kierunku łomżyńskiego, 21 sierpnia Sowieci zajęli Łomżę. Kilka godzin później 15 Dywizja Piechoty gen. Junga zaatakowała osłaniającą miasto 11 Dywizję Strzelców i rozbiła ją pod Śniadowem, a w dniu następnym zdobyła Łomżę. Resztki 15 Armii wycofały się do Grajewa i stąd, wzdłuż granicy pruskiej, na wschód.
Również gen. Sikorski niewłaściwie ocenił zamiary przeciwnika. Ułatwiło to 3 Korpusowi Kawalerii Gaja trzykrotne przełamanie obrony polskich oddziałów zaporowych.
W tym czasie 3 Armia Łazarewicza, wykorzystując zaangażowanie wojsk polskich pod Łomżą i Białymstokiem, ruszyła na Wyszków – Zambrów, by odejść w kierunku Grodna. Część oddziałów 5, 6 i 21 DS cofała się razem z wojskami 16 Armii Sołłohuba i uległa zniszczeniu w bitwie pod Białymstokiem.
Najdalej na zachód wysunięta 4 Armia Szuwajewa dopiero w nocy z 18 na 19 sierpnia rozpoczęła wycofywanie znad Wisły. Dwie dywizje kawalerii z 3 KK miały uderzyć na Płońsk. Do natarcia nie doszło, gdyż następnego dnia sowiecka armia rozpoczęła ogólny odwrót, a 3 KK otrzymał zadanie ubezpieczania tyłów. Sam Szuwajew, który udał się do Ciechanowa w celu nawiązania łączności z dowództwem 15 Armii i sztabem Frontu Zachodniego, został odcięty od swoich wojsk. Pozbawiona dowódcy armia szybko uległa demoralizacji. Zwartość zachował jedynie 3 KK Gaja. 22 sierpnia przerwał on pod Mławą obronę 18 DP gen. Krajowskiego, pod Grabowem 202 pułku piechoty, a 23 sierpnia pod Krzynowłogą Wielką i Chorzelami front Brygady Syberyjskiej. Następnie Gaja Gaj skierował swoje oddziały na Kolno. Nie mogąc zdobyć miasta, bronionego przez 60 pułk piechoty, przekroczył 26 sierpnia granicę Prus Wschodnich.
Bilans walk.
25 sierpnia we wszystkich jednostkach polskich walczących nad Wisłą świętowano zwycięstwo. Operacja zaczepna wojsk polskich rozpoczęta 16 sierpnia 1920 znad Wieprza całkowicie zmieniła położenie wojsk na froncie polsko-bolszewickim. Utraconej nad Wisłą inicjatywy strategicznej dowództwo sowieckie nie odzyskało już do końca działań wojennych. Klęska zniweczyła też plany przeniesienia przez Armię Czerwoną rewolucji na teren Niemiec.
Strona polska odniosła zwycięstwo dzięki sprawnemu dowodzeniu, całkowitemu zaskoczeniu silniejszego przeciwnika i ogromnej mobilizacji sił całego narodu w obronie zagrożonej niepodległości.

</doc>
<doc id="1028283" url="https://pl.wikipedia.org/wiki?curid=1028283" title="Trójkąt śmierci">
Trójkąt śmierci

Trójkąt śmierci (łac. "triangulum mortis") – obszar anatomiczny twarzy w kształcie trójkąta, którego podstawę tworzy linia łącząca kąciki ust, a wierzchołkiem jest szczyt piramidy nosa. Zawiera wargę górną i piramidę nosa.
Obszar ten posiada specyficzne unaczynienie żylne: z jednej strony żyły nosa i wargi górnej łączą się z układem żylnym szyi przez żyłę twarzową, a z drugiej ku górze poprzez żyłę kątową i żyłę oczną górną i dolną (patrz rysunek) wnikają do zatoki jamistej w jamie czaszki.
Odpływ krwi w kierunku jamy czaszki przez żyłę kątową jest niebezpieczny w przypadku stanów zapalnych w obrębie tego trójkąta (czyrak przedsionka nosa, czyrak wargi górnej), stwarzając niebezpieczeństwo groźnych dla życia powikłań wewnątrzczaszkowych, szczególnie zakrzepowego zapalenia zatoki jamistej. Dochodzi do niego w następstwie zakrzepowego zapalenia naczyń żylnych. Powikłaniom wewnątrzczaszkowym z tego obszaru sprzyja także specyficzna budowa żył twarzoczaszki, które mogą być pozbawione zastawek żylnych, co sprzyja rozprzestrzenianiu się procesu zapalnego.

</doc>
<doc id="1028285" url="https://pl.wikipedia.org/wiki?curid=1028285" title="Wembley Lions">
Wembley Lions

Wembley Lions – angielski klub żużlowy z siedzibą w Londynie, w dzielnicy Wembley, działający w latach 1929–1971.
7-krotny mistrz Anglii (1946, 1947, 1949, 1950, 1951, 1952 i 1953).

</doc>
<doc id="1028289" url="https://pl.wikipedia.org/wiki?curid=1028289" title="Salina (wyspa)">
Salina (wyspa)

Salina – wyspa pochodzenia wulkanicznego, położona na północ od Sycylii na Morzu Tyrreńskim.
Druga co do wielkości wyspa w Archipelagu wysp Liparyjskich. Wznosi się na wysokość ponad 900 m n.p.m. Jej całkowita powierzchnia wynosi ok. 26,1 km². Żyje na niej około 2 500 stałych mieszkańców skupionych głównie w trzech miasteczkach: "Santa Marina Salina", "Malfa" i "Leni".
Za czasów greckich nazywano ją "Didyme" („bliźniaki”), nazwą nawiązującą do dominujących nad wyspą dwóch charakterystycznych stożków wulkanicznych. Nazwa "salina" pochodzi z kolei od sztucznego basenu, położonego na południowo-wschodnim cyplu wyspy ("Punta di Lingua"), w którym w dawnych czasach produkowano sól z wody morskiej. Salina jest najbardziej urodzajną z wysp Liparyjskich. Znana jest m.in. z uprawy kaparów oraz winogron, z których produkuje się wino "Malvasia".
Wyspa powstała w wyniku aktywności sześciu nieczynnych obecnie wulkanów: "Capo", "Pizzo del Corvo" (529 m), "Monte Rivi" (852 m), "Monte Fossa delle Felci" (962 m), "Monte dei Porri" (860 m) i "Pollara". Trzy najstarsze wulkany ("Capo", "Pizzo di Corvo" i "Monte Rivi") były aktywne około 430 tys.–500 tys. lat temu i są obecnie silnie zerodowane. Około 127 tys. lat temu zaczął tworzyć się wulkan "Fossa delle Felci", wyrzucając materiał piroklastyczny i andezytowo-bazaltowe lawy. Około 100 tys. lat temu, gdy działał jeszcze wulkan "Fossa delle Felci", pojawiło się nowe centrum wulkaniczne, "Porri", którego andezytowo-bazaltowe lawy i materiały piroklastyczne pokryły całą ówczesną wyspę, łącznie z wulkanem "Fossa delle Felci". Stratowulkan "Porri" zakończył swoją aktywność około 67 tys. lat temu.
Około 30 tys. lat temu w północno-zachodniej części wyspy pojawił się najmłodszy z wulkanów, "Pollara", dając wylewy lawy dacytowej. Z kolei około 24 tys. lat temu wulkan "Fossa delle Felci" wznowił swoją aktywność po długiej przerwie, początkowo w formie silnie eksplozywnej, następnie ograniczając się do wylewów lawy andezytowo-bazaltowej i andezytowej oraz niewielkich wybuchów (wulkanizm typu stromboliańskiego). Natomiast "Pollara", po początkowych wylewach uciszył się na dłuższy czas, podczas którego jego magma ewoluowała w komorze magmowej od dacytu do ryolitu. Około 13 tys. lat do tej komory wtargnęła prawdopodobnie gorętsza magma bazaltowa, która wywołała końcową, gwałtowną erupcję. Poza wyrzuceniem dużej ilości materiału piroklastycznego, erupcja ta wyrwała krater o średnicy 1 km w północno-zachodniej części wulkanu "Monte dei Porri". Mniej więcej w tym samym czasie zakończył swą aktywność wulkan "Fossa delle Felci". Na morzu w pobliżu wulkanu "Pollara" aktywnych jest szereg fumaroli.

</doc>
<doc id="1028292" url="https://pl.wikipedia.org/wiki?curid=1028292" title="Zebra z klasą">
Zebra z klasą

Zebra z klasą (ang. "Racing Stripes", 2005) – film familijny/komediowy produkcji RPA i USA w reżyserii Frederika Du Chau. Film stylem przypomina "Babe – świnkę z klasą" – protagonistyczna, mówiąca zebra walczy o uznanie na farmie w której mieszka.
Obsada.
i inni
Wersja polska.
Wersja polska: Master Film na zlecenie MONOLITH FILMS
Reżyseria: Paweł Leśniak
Konsultacja: Artur Tyszkiewicz
Dialogi: Elżbieta Kowalska
Dźwięk: Elżbieta Mikuś
Montaż: Jan Graboś i Gabriela Turant-Wiśniewska
Kierownictwo produkcji: Romuald Cieślak
Wystąpili:
i inni

</doc>
<doc id="1028293" url="https://pl.wikipedia.org/wiki?curid=1028293" title="Bogusława Towalewska">
Bogusława Towalewska

Bogusława Maria Towalewska (ur. 19 stycznia 1958 w Wyrzysku) – polska polityk, nauczycielka i samorządowiec, posłanka na Sejm IV kadencji.
Życiorys.
Ukończyła w 1982 studia w Instytucie Nauk Politycznych na Uniwersytecie Wrocławskim. W latach 80. była członkinią Polskiej Zjednoczonej Partii Robotniczej. W latach 1982–1983 pracowała w wałeckim oddziale Zakładów Rowerowych Romet w Bydgoszczy. Następnie była instruktorem w Towarzystwie Wiedzy Powszechnej i nauczycielką oraz wicedyrektorem Szkoły Podstawowej nr 3 w Wałczu. Sprawowała też mandat posła IV kadencji z ramienia Sojuszu Lewicy Demokratycznej, wybranego w okręgu koszalińskim. W 2005 nie uzyskała mandatu, powróciła do kierowania zakładem oświatowym. W 2006 i w 2010 uzyskiwała mandat radnej powiatu wałeckiego. W 2012 wygrała wybory uzupełniające na urząd burmistrza Wałcza. Utrzymała to stanowisko w wyborach w 2014. W 2018 przegrała głosowanie w pierwszej turze, uzyskała natomiast mandat radnej miejskiej w Wałczu.

</doc>
<doc id="1028294" url="https://pl.wikipedia.org/wiki?curid=1028294" title="Jantra (religie Wschodu)">
Jantra (religie Wschodu)

Jantra (dewanagari: यन्त्र) – termin sanskrycki; w znaczeniu dosłownym oznacza "instrument, maszynę" bądź "warsztat", w szczególności "warsztat tkacki" są rytualnymi diagramami rozpowszechnionymi w hinduizmie i tantryzmie, służą do medytacji lub spełniają funkcje inicjacyjne.
Jantra jest reprezentacją pierwiastka boskiego i może być traktowana jako fizyczny wyraz mantry: mantra przedstawia pierwiastek boski w postaci dźwięku, jantra natomiast w postaci geometrycznej figury.
Jantra ma zawsze charakter geometryczny w odróżnieniu od mandali, która może zawierać również elementy ikonograficzne. Spotyka się także motywy florystyczne. Istnieje pogląd, że jantra zawiera w sobie mandalę. Znaczeniem jantry są aspekty boskości, reprezentacja wszechświata jak również mapa świadomości. W praktyce medytacyjnej jantry i mantry występują parami uzupełniając się. Szczególnym rodzajem jantry jest śri jantra utworzona z 9 trójkątów oraz bindu. Cztery trójkąty skierowane w górę reprezentują aspekt męski, boga Śiwę, zaś pięć skierowanych w dół reprezentuje aspekt kobiecy, boginię Śakti.

</doc>
<doc id="1028298" url="https://pl.wikipedia.org/wiki?curid=1028298" title="The Electric Light Orchestra">
The Electric Light Orchestra

The Electric Light Orchestra – debiutancki album zespołu Electric Light Orchestra, wydany w Wielkiej Brytanii w grudniu 1971, znany także (wydanie amerykańskie z marca 1972 roku) pod tytułem No Answer.
Historia.
O nazwie amerykańskiego wydania albumu zadecydowała niefortunna pomyłka. Sekretarka menadżera projektu z "United Artists Records", nie mogąc się skontaktować telefonicznie z menadżerem zespołu, Donem Ardenem, w sprawie tytułu albumu odnotowała "no answer" („bez odpowiedzi”), co zostało później błędnie odczytane jako tytuł albumu.

</doc>
<doc id="1028300" url="https://pl.wikipedia.org/wiki?curid=1028300" title="Henny Eman">
Henny Eman

Jan Hendrik Albert "Henny" Eman (ur. 20 marca 1948 roku) – arubański polityk. Pierwszy premier tego terytorium od 1 stycznia 1986 do 9 lutego 1989 oraz od 29 lipca 1994 do 30 października 2001; członek Arubańskiej Partii Ludowej.

</doc>
<doc id="1028303" url="https://pl.wikipedia.org/wiki?curid=1028303" title="Edward Mizikowski">
Edward Mizikowski

Edward Mizikowski (ur. 5 września 1952 w Nowej Soli, zm. 20 sierpnia 2017) – polski działacz opozycji niepodległościowej, robotnik, dziennikarz, poeta.
Życiorys.
Ślusarz w Hucie Warszawa. W grudniu 1981 był głównym organizatorem „Robotniczego Komitetu Samoobrony Społecznej „Solidarność” Huty Warszawa, który przekształcił w kwietniu 1982 się w Międzyzakładowy Robotniczy Komitet Samoobrony Społecznej NSZZ „Solidarność”, a następnie Międzyzakładowy Robotniczy Komitet „Solidarności” (MRKS).
Wieloletni członek NSZZ „Solidarność”, redaktor i wydawca prasy podziemnej („Głos Wolnego Hutnika”, „Głos Wolnego Robotnika”, „CDN – Głos Wolnego Robotnika”), organizator manifestacji antykomunistycznych na Mazowszu. Aresztowany przez Służbę Bezpieczeństwa 29 listopada 1982, przebywał w więzieniu na Rakowieckiej do 26 lipca 1983. Sprawę umorzono w wyniku amnestii. 22 sierpnia 1988 organizator strajku w Hucie Warszawa, aresztowany i skazany na miesiąc aresztu.
W latach 90. działacz Związku Piłsudczyków i Związku Strzeleckiego. Zgłosił swą kandydaturę w wyborach prezydenckich w 1990, nie udało mu się jednak zebrać wymaganych 100 tys. podpisów. W wyborach parlamentarnych w 1993 bez powodzenia kandydował do Sejmu z listy Koalicji dla Rzeczypospolitej. Wychowawca młodzieży. Autor tomików poezji „Serce i pazury” (2004), „Wybiłem się na Niepodległość” (2007).
Pochowany na cmentarzu Bródnowskim (kwatera 32L-2-29).

</doc>
<doc id="1028305" url="https://pl.wikipedia.org/wiki?curid=1028305" title="New Cross Rangers">
New Cross Rangers

New Cross Rangers – angielski klub żużlowy z Londynu działający w latach 1934–1963.

</doc>
<doc id="1028306" url="https://pl.wikipedia.org/wiki?curid=1028306" title="Bindu">
Bindu

Bindu (dewanagari बिन्दु) – pojęcie z sanskrytu oznaczające kropkę o charakterze ornamentalnym, religijnym bądź mistycznym.

</doc>
<doc id="1028308" url="https://pl.wikipedia.org/wiki?curid=1028308" title="Final Straw">
Final Straw

Final Straw – trzeci album indierockowego zespołu Snow Patrol. Został wydany w Wielkiej Brytanii w 2003 roku, a w Stanach Zjednoczonych rok później. Płyta przyniosła grupie sukces poza granicami ojczystej Irlandii Północnej i Szkocji.
Teksty piosenek zostały napisane przez wokalistę zespołu, Gary'ego Lightbody'ego, a muzyka skomponowana wspólnie, przez wszystkich członków grupy.
W 2004 roku w Wielkiej Brytanii została wydana reedycja albumu z dwiema dodatkowymi piosenkami, zanim ukazał się w Stanach Zjednoczonych (bez utworów bonusowych).
Piosenka "Wow" została wykorzystana w grze na PlayStation 2, "Gran Turismo 4".
Utwór "Somewhere A Clock is Ticking" można było usłyszeć pod koniec trzeciego odcinka drugiej serii serialu "Chirurdzy", pod tytułem "17 seconds".

</doc>
<doc id="1028309" url="https://pl.wikipedia.org/wiki?curid=1028309" title="Felipe Tromp">
Felipe Tromp

Felipe Tromp (ur. 1917, zm. 12 sierpnia 1995) - polityk arubański. Pierwszy gubernator Aruby od 1 stycznia 1986 do 12 marca 1992.

</doc>
<doc id="1028310" url="https://pl.wikipedia.org/wiki?curid=1028310" title="Centrum Informacji Anarchistycznej">
Centrum Informacji Anarchistycznej

Centrum Informacji Anarchistycznej ("CIA") – serwis informacyjny o profilu społeczno-ekonomicznym z akcentem na informacje dotyczące polskiego i międzynarodowego ruchu anarchistycznego oraz tematy znajdujące się w zakresie zainteresowań anarchistów. Serwis tworzony jest na podstawie informacji publikowanych przez czytelników i redagowanych przez kolektyw redakcyjny oraz wiadomości cytowanych za innymi serwisami informacyjnymi. Czasami wydarzenia przedstawiane są z wyraźnie anarchistycznego punktu widzenia.
Stale aktualizowany jest również serwis anglojęzyczny, w którym publikowane są przede wszystkim artykuły na temat wydarzeń w Polsce i Europie Wschodniej.
Zgodnie z polityką redakcyjną serwisu na CIA nie są publikowane treści promujące partie polityczne, totalitaryzm, nacjonalizm i nienawiść narodową lub religijną, seksizm, homofobię, antysemityzm, ekonomię kapitalistyczną, instytucje Kościoła, instytucje rządowe, wojny prowadzone pomiędzy państwami narodowymi i religiami lub elitaryzm.
Serwis znany jest z relacjonowania na żywo dużych protestów społecznych, takich jak np. powstanie w meksykańskim stanie Oaxaca, Antyszczyt przeciwko szczytowi G8 w Heiligendamm, działania ekologów w obronie Doliny Rospudy, protesty francuskich studentów czy protesty pracowników służby zdrowia. W związku z tym czasami korzystają z tego serwisu, jako źródła, media komercyjne.
Oprócz wiadomości i publicystyki CIA prowadzi także kalendarz nadchodzących wydarzeń oraz blogi redaktorów. Serwis udostępnia także kanały wideo i audio za pomocą RSS oraz „Anarchiwum”, gdzie umieszczane są zdjęcia oraz filmy.
Skrót CIA celowo nawiązuje do amerykańskiej Central Intelligence Agency.

</doc>
<doc id="1028311" url="https://pl.wikipedia.org/wiki?curid=1028311" title="Zbigniew Wójcik (historyk)">
Zbigniew Wójcik (historyk)

Zbigniew Stanisław Wójcik (ur. 29 października 1922 w Warszawie, zm. 22 marca 2014 tamże) – polski historyk, profesor nauk humanistycznych. Znawca nowożytnej historii Polski XVII wieku, zwłaszcza stosunków polsko-ruskich w okresie wojen kozackich, specjalizował się też w polityce zagranicznej I RP oraz dziejach Rosji w nowożytności. Żołnierz AK.
Życiorys.
Syn Stanisławy oraz chorążego Walentego Wójcika, przybocznego Józefa Piłsudskiego. Ukończył szkołę powszechną w Warszawie, następnie uczęszczał do Gimnazjum i Liceum im. Króla Stefana Batorego, tam też zdał maturę (w ramach tajnego nauczania) i w roku akademickim 1943–1944 rozpoczął konspiracyjne studia na tajnym Uniwersytecie Warszawskim. Następnie od 1944 r. kontynuował je już w trybie jawnym na Katolickim Uniwersytecie Lubelskim oraz ponownie na UW. Studia historyczne ukończył w 1947 r. Był uczniem Władysława Tomkiewicza i Janusza Wolińskiego. W 1950 r. uzyskał stopień doktora (praca "Ukraina w latach 1660–1663"). W 1960 r. habilitował się na Uniwersytecie Warszawskim. Tytuł profesora (nadzwyczajnego) otrzymał w 1971 r. W latach 1948–1961 pracował w państwowej służbie archiwalnej, a od 1959 r. w Instytucie Historii PAN.
Autor licznych publikacji historycznych, głównie z zakresu historii Polski w XVII w. – zwłaszcza jej polityki międzynarodowej oraz stosunków polsko-kozackich. Jego "Jan Sobieski" był pierwszą polską syntezą naukową obejmującą cały okres panowania Jana III. Za książkę tę otrzymał nagrodę Fundacji Jurzykowskiego. Autor syntezy dziejów powszechnych w XVI i XVII w., do dziś wznawianej i stanowiącej jeden z podstawowych podręczników akademickich. Napisał też jeden tom historii Rosji.
Uczestnik wielu międzynarodowych konferencji naukowych. Wykładał jako "visiting professor" na Uniwersytecie Harvarda (1972) i jako "Senior Research Fellow" na Uniwersytecie Columbia (1979). Przeprowadzał również studia archiwalne w ZSRR, Francji, Austrii, Wielkiej Brytanii. Członek Polskiej Akademii Nauk i Towarzystwa Naukowego Warszawskiego.
W czasie II wojny światowej walczył w Armii Krajowej. W latach 80. współorganizował Duszpasterstwo Legionistów i POW-iaków, a w 1989 był współtwórcą Związku Piłsudczyków, w którym od 2001 był członkiem Rady Programowej.
Był odznaczony Krzyżem Komandorskim Orderu Odrodzenia Polski (1993).
W PRL informacje na temat Zbigniewa Wójcika podlegały cenzurze. W 1977 roku jego nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jego nazwisko z adnotacją: „Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW”. Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp.

</doc>
<doc id="1028312" url="https://pl.wikipedia.org/wiki?curid=1028312" title="Pugilares">
Pugilares



</doc>
<doc id="1028314" url="https://pl.wikipedia.org/wiki?curid=1028314" title="Københavns Fondsbørs">
Københavns Fondsbørs



</doc>
<doc id="1028315" url="https://pl.wikipedia.org/wiki?curid=1028315" title="Archeotyris">
Archeotyris

Archaeothyris – rodzaj jednego z najstarszych znanych pelykozaurów. Za starszego uważa się jedynie "klepsydropsa" oraz "protoklepsydropsa", ale zły stan zachowania szkieletu tego drugiego nie daje nam pewności.
"Archaeothyris" żył w środkowym karbonie (około 320 milionów lat temu). Jego szczątki odkryto na terenie Nowej Szkocji w Kanadzie, w pobliżu miejsc odnalezienia skamieniałości najstarszego znanego owodniowca, "Hylonomusa" i jednego z najstarszych poznanych diapsydów o nazwie "Petrolakozaur". Także czas występowania tych zwierząt był dość zbliżony.
Zwierzę zamieszkiwało bagna, obecne w karbonie na terenie Nowej Szkocji.
"Archaeothyris" miał wraz z długim ogonem 50 cm długości. Posiadał on mocne szczęki, które potrafił zapewne otwierać szerzej niż pierwotne owodniowce, oraz mocno zaciskać. Wyposażone były one w zestaw ostrych zębów o ujednoliconym kształcie, lecz zróżnicowanej długości. Ich wygląd świadczy, że zwierzę było drapieżnikiem. Wiemy, że u późniejszych pelykozaurów, będących być może potomkami "Archaeothyris", nastąpiło dalsze zróżnicowanie uzębienia.
Uważa się, że "Archaeothyris" był najstarszym członkiem rodziny "Ophiacodontidae", do której należał późniejszy "Ophiacodon".

</doc>
<doc id="1028317" url="https://pl.wikipedia.org/wiki?curid=1028317" title="Cape doctor">
Cape doctor

Cape Doctor (The Cape Doctor, także South-Easter) – silny, chłodny i suchy wiatr regionalny wiejący w Afryce Południowej, na wybrzeżach Republiki Południowej Afryki. Wieje od strony Atlantyku i Oceanu Indyjskiego (czyli Indyku), głównie z południowego wschodu. Przynosi ulgę w czasie mocnych upałów, choć bywa też tnący i uciążliwy.
Mimo że mieszkańcy Kapsztadu nie darzą sympatią Cape Doctor'a z powodu jego dokuczliwej siły, jednak północno-zachodnie wiatry zimowe potrafią być wiele silniejsze i bardziej destruktywne aniżeli Cape Doctor.

</doc>
<doc id="1028321" url="https://pl.wikipedia.org/wiki?curid=1028321" title="Geografia Hiszpanii">
Geografia Hiszpanii

Hiszpania jest dużym krajem położonym w Europie Zachodniej; zajmuje większą część Półwyspu Iberyjskiego i dwa archipelagi (Wyspy Kanaryjskie na Atlantyku i Baleary na Morzu Śródziemnym), a także dwa miasta (Ceuta i Melilla, na północy Afryki, oprócz wielu mniejszych wysp na tym obszarze i w pobliżu Półwyspu).
Hiszpania jest górzystym i wyżynnym krajem, charakteryzującym się ciepłymi i gorącymi latami oraz łagodnymi zimami. Kraj pokrywa strefa śródziemnomorskiej roślinności stepowej i lasów dębu korkowego. Ciepły klimat sprawia, że sezon turystyczny trwa przez większą część roku, a urozmaica go ciekawy folklor i duża liczba zabytków.
Powierzchnia i granice.
Powierzchnia Hiszpanii zajmuje 504 750 km²; w tym lądowa – 499 542 km², zaś wody obejmują 5240 km². Hiszpania jest trzecim co do wielkości krajem Europy, po Ukrainie i Francji, wyłączając europejską część Rosji.
Skrajne punkty: północny 43°50′N, południowy 35°59′N, zachodni 09°22′W, wschodni 03°20′E. Rozciągłość południkowa wynosi 860 km, a równoleżnikowa 1025 km. Powyższe dane dotyczą tylko kontynentalnej części Hiszpanii.
Poza kontynentalną częścią Hiszpanii najdalej na południe wysuniętym punktem jest przylądek Estaca de Bares na kanaryjskiej wyspie Hierro (Ferro), na 27°38′N i 17°58′W. Najdalej wysunięty punkt na zachodzie to Punta Orchilla, także na wyspie Hierro, na 27°42′N i 18°09′W. Najdalej na wschód wysunięty punkt to Punta Esperó na Minorce, leżącej na Morzu Śródziemnym, na 39°52′N i 04°19′E.
Hiszpania graniczy z następującymi państwami:
Linia brzegowa – 3 904, a wraz z wyspami jej długość wynosi 4964 km
Ukształtowanie poziome.
Pomijając wyspy, brzeg morski Hiszpanii ma długość prawie 4000 km długości, jednak linia brzegowa nie jest silnie rozwinięta. Spoglądając na mapę Hiszpanii, można zauważyć, że jej linia brzegowa jest urozmaicona jedynie łagodnie wysuniętymi półwyspami, oraz szerokimi i o łagodnym wgłębieniu zatokami, jak Zatoka Walencka. Znaczne odcinki brzegu, zwłaszcza na wschodzie, mają postać niemal wyrównanego wybrzeża. Jedynie północne wybrzeże (Zatoka Biskajska) i część południowego wybrzeża (rejon zachodniej Andaluzji) to wybrzeża nieco bardziej poszarpane, urozmaicone serią niewielkich półwyspów.
Wybrzeża Hiszpanii, sprzyjające turystyce, są w większości płaskie i dostępne. Znaczna część wybrzeża wschodniego i południowego to plaże, tylko miejscami urozmaicone skałami i klifami. Na północy oprócz plaż ciągnących się nad Zatoką Biskajską brzeg morski w zachodniej części wybrzeża jest riasowy. Baleary są w znacznej mierze usiane klifami, ale i tam w wielu miejscach występują płaskie wybrzeża, intensywnie zagospodarowane turystycznie.
Budowa geologiczna.
Hiszpania ma skomplikowaną budowę geologiczną, ukształtowaną przez ruchy górotwórcze w proterozoiku, sylurze i w karbonie. Najwyższe łańcuchy górskie należą do systemu fałdowań alpejskich. Centralna część Półwyspu Iberyjskiego (w granicach Hiszpanii i Portugalii) zbudowana jest z masywów paleozoicznych, częściowo przykrytych osadami mezozoicznymi i kenozoicznymi, które występują w rozległych nieckach. Hiszpania, będąc krajem górzystym i wyżynnym, posiada kilka pasm górskich, które cechuje rozmaita budowa geologiczna.
Góry Kastylijskie są zbudowane ze starych granitów i krystalicznych łupków, które w okresie plejstocenu uległy zlodowaceniu. Góry Iberyjskie są obszarem sfałdowanym w orogenezie alpejskiej z występującymi wapiennymi formami krasowymi. Góry Kantabryjskie powstały w orogenezie hercyńskiej i są zbudowane z kwarcytów, wapieni i łupków piaskowców paleozoicznych. Sierra Morena to obszar górski, który został sfałdowany w orogenezie alpejskiej, bogaty w surowce mineralne takie jak rudy rtęci (cynober). Góry te zbudowane są z granitów, wapieni i łupków. Góry Betyckie są alpejskim górotworem, pokrytym licznymi uskokami i spękaniami; zbudowane są ze skał krystalicznych oraz osadowych, na które składają się wapienie, dolomity, piaskowce i margle. Pireneje zbudowane są w części osiowej z hercyńskich masywów krystalicznych, w częściach brzeżnych z osadowych skał mezozoicznych. Ostatecznie zostały wypiętrzone w orogenezie alpejskiej. Obszar Galicji to wyżyna będąca swoistym przedgórzem Gór Kantabryjskich, zbudowana z granitów i starych skał metamorficznych. Archipelag Balearów jest zbudowanym głównie z wapieni geologicznym przedłużeniem Gór Betyckich.
Rzeźba.
Najwyższym szczytem Hiszpanii jest Pico del Teide (3718 m n.p.m.) na Teneryfie.
Niziny.
Hiszpania jest krajem wyżynno-górzystym, gdzie tereny nizinne do wysokości 200 m n.p.m. stanowią jedynie 11% powierzchni kraju. Tereny leżące powyżej 600 m n.p.m. stanowią aż 58% powierzchni kraju. Tereny nizinne skupiają się głównie w strefie wybrzeża oraz w dolinach rzek. Największą niziną jest Nizina Andaluzyjska, leżąca w regionie rzeki Gwadalkiwir na południowym zachodzie kraju. Niziny nadmorskie Hiszpanii są nizinami napływowymi, narastającymi na skutek akumulacyjnej działalności rzek i morza. Największą taką niziną jest Nizina Walencka, leżąca jak sama nazwa wskazuje w rejonie miasta Walencja na wschodnim wybrzeżu Hiszpanii.
Meseta.
Dominującą formację w Hiszpanii stanowią góry i towarzyszące im wyżyny, występujące najczęściej pod postacią kotlin. Główną jednostkę geograficzną kraju stanowi Meseta, będąca obszarem górzysto-wyżynnym o średniej wysokości 650 m n.p.m. Meseta Iberyjska zajmuje powierzchnię 210 tys. km² i znajduje się w centralnej części kraju. Jest to największa wyżyna Europy. Otaczają ją pasma górskie, jak np.: Góry Kantabryjskie, Góry Iberyjskie, oraz Sierra Morena.
Góry otaczające Mesetę.
Góry Kantabryjskie leżą na północy kraju i ciągną się równolegle do wybrzeży Zatoki Biskajskiej. Długie na około 500 km góry i wysokie średnio na 2000 m n.p.m. stanowią wyraźna barierę klimatyczną. Najwyższym szczytem tych gór jest Torre de Cerredo mający 2648 m n.p.m. Góry Iberyjskie ograniczają Mesetę od północnego wschodu; ciągną się mniej więcej od wschodniej części Gór Kantabryjskich w kierunku Morza Śródziemnego na długości 400 km. Najwyższym szczytem tych gór jest Moncayo, wysoki na 2313 m n.p.m. Góry te obejmują następujące pasma: Montes de Oca, Demanda, Cebollera, Picos de Urbión i Moncayo, gdzie wznosi się najwyższy szczyt tychże gór. Sierra Morena to ostatni górotwór otaczający Mesetę. Sierra Morena leżące na południu kraju ciągną się z zachodu na wschód na długości 350 km. Najwyższym szczytem tych gór jest Sierra Madrona wysoki na 1323 m n.p.m. Zachodnim przedłużeniem tych gór jest Masyw Galicyjski, leżący w północno-zachodniej części kraju.
Góry Kastylijskie.
Obszar Mesety przedzielają Góry Kastylijskie zwane Kordylierą Centralną. Góry te ciągną się przez środkową część kraju, od południowego zachodu, na północny wschód, na długości 550 km. Są największym górotworem dzielącym Mesetę i mają powierzchnię około 60 tys. km². Najwyższym szczytem jest Almanzor wysoki na 2592 m n.p.m. Góry te obejmują od wschodu w kierunku zachodnim następujące masywy: Sierra de Ayllón, Sierra de Somosierra, Sierra de Guadarrama, Sierra de Malagón, Sierra de la Paramera, La Serrota, Sierra de Villafranca, Sierra de Béjar, Sierra de Gredos, gdzie wznosi się najwyższy szczyty tychże gór, Sierra de Gata i Serra da Estrela. Góry te dzielą Mesetę na Starą Kastylię na północy i Nową Kastylię na południu i są drugim co do wielkości obszarem górskich Hiszpanii jak i całego Półwyspu Iberyjskiego.
Pireneje.
Pireneje stanowią naturalną granicę Hiszpanii i Francji. Ciągną się od krawędzi Zatoki Biskajskiej do niemal wybrzeży Morza Śródziemnego na długości 440 km. Pireneje tworzą potężny, słabo dostępny mur górski o średniej wysokości szczytów dochodzącej do 3000 m n.p.m. i przełęczach nieobniżających się poniżej 1600 m n.p.m. Góry te są drugim co do wysokości górotworem w Hiszpanii. Na ich obszarze wznosi się szczyt Pico de Aneto o wysokości 3404 m n.p.m.
Góry Betyckie.
Góry Betyckie są największym łańcuchem gór, leżącym w Hiszpanii, jak i na całym Półwyspie Iberyjskim. Góry te ciągną się równolegle do południowego i południowo-wschodniego wybrzeża Morza Śródziemnego na długości około 600 km. Najwyższym masywem jest Sierra Nevada, gdzie znajduje się najwyższy szczyt całego półwyspu – Mulhacén o wysokości 3478 m n.p.m. Góry te dzielą się na dwa główne łańcuchy: Kordylierę Penybetycką i Kordyliery Subbetyckie.
Kotliny.
Największą wyżynną kotliną w Hiszpanii jest Kotlina Aragońska, leżąca między Pirenejami a Górami Iberyjskimi. Jej dno znajduje się średnio na wysokości 250 m n.p.m., zaś na obrzeżach wznosi się na 500–700 m n.p.m. Na południu leży Kotlina Teruel, która dzieli kordylierę na łańcuch zachodni: Sierra de Albarracín i Montañas de Cuenca.
Klimat.
Ogólne informacje.
Hiszpania leży w strefie klimatu podzwrotnikowego, który dzieli się na dwa główne typy. Klimat kontynentalny we wnętrzu kraju i morski na jego obrzeżach. Hiszpania z reguły charakteryzuje się ciepłymi latami w obszarach nadbrzeżnych i upalnymi w głębi lądu. Zimy są łagodne na wybrzeżu i chłodne, a nawet mroźne na obszarach leżących daleko od akwenów morskich. W górach występuje piętrowość klimatyczna. Średnia roczna wilgotność wynosi od 60% w głębi lądu do 76% w północno-zachodniej części kraju. Zimą Hiszpania dostaje się pod wpływ polarno-morskich mas powietrza, które sięgają także terenów na samym południu kraju. Masy te są pochodzenia atlantyckiego. Latem cały obszar od maja do końca października znajduje się pod wpływem mas zwrotnikowych, pochodzących znad Sahary. W okresie letnim w Hiszpanii burze należą do rzadkości, skupiając się głównie regionach leżących nad Zatoką Biskajską, gdzie latem dochodzi do zderzania się chłodnych mas atlantyckich z gorącymi afrykańskimi. Burze na obszarze całego kraju najczęściej występują wiosną; zdarzają się także jesienią.
Odmiany klimatyczne w kraju.
Na obszarze kraju w związku ze skomplikowaną orografią i usytuowaniem wybrzeży wykształciła się spora różnorodność klimatyczna, w związku z czym możemy mówić o lokalnych mikroklimatach w wielu przypadkach. Główne odmiany klimatu Hiszpanii to:
Klimat oceaniczny: występuje w Galicji, Asturii, Kantabrii, Kraju Basków i Nawarrze. Charakteryzują go obfite opady w ciągu całego roku i niskie temperatury (jak na Hiszpanię) tak zimą jak i latem (La Coruna: 10,4°C w styczniu, 19,2°C w sierpniu i 1008 mm; Bilbao: 9,0°C w styczniu, 20,3°C w sierpniu i 1195 mm).
Klimat oceaniczno-kontynentalny: występuje w Kastylii i Leonie, Madrycie, La Rioja, Kastylii-La Manchy, Estremadurze i Andaluzji. Opady są tutaj mniej obfite, przeważają w półroczu zimowym i charakteryzują się większą zmiennością dobową jak i roczną. Na obszarach wyżej położonych występują zimy z bardzo niskimi temperaturami i chłodne lata (Soria: 2,9°C w styczniu, 20,0°C w lipcu), podczas gdy na południu i w strefach niżej położonych zimy są bardziej łagodne, a lata upalne (Córdoba: 9,2°C w styczniu, 27,2°C w lipcu).
Klimat śródziemnomorski kontynentalny: występuje w Aragonii, Katalonii, Walencji, Murcji, Kastylii-La Manchy i Andaluzji. Opady są niewielkie i pojawiają się głównie wiosną i jesienią. Obserwuje się podobną sytuację termiczną jak w klimacie oceaniczno-kontynentalnym (Murcja: 10,1°C w styczniu, 26,7°C w sierpniu). Dobowe wahania temperatury w niektórych miejscach przekraczają 25°C.
Klimat śródziemnomorski występuje w Katalonii, Walencji, Murcji, Andaluzji i na Balearach. Opady są niewielkie, przypadają przede wszystkim na jesień (czasem przybierają formę ulew), ich wysokość zmniejsza się z północy na południe od klimatu śródziemnomorskiego wilgotnego do suchego (Barcelona 640 mm, Tortosa 524 mm, Walencja 454 mm, Alicante 336 mm, Almería 196 mm). Temperatury są łagodne zimą i bardzo wysokie latem, z amplitudami mniejszymi niż w klimacie kontynentalnym, ale większymi niż w oceanicznym (Barcelona: 8,9°C w styczniu, 23,6°C w sierpniu; Alicante: 11,5°C w styczniu, 25,5°C w sierpniu).
Klimat górski występuje na obszarach górzystych i charakteryzuje się piętrowością klimatyczno-roślinną. Zimy np. w Pirenejach w zależności od wysokości cechują się temperaturami od –10°C powyżej 2500 m n.p.m., gdzie śnieg utrzymuje się ponad sześć miesięcy, do 3-7°C u podnóża gór. Na wysokościach rzędu 3000-3400 w regionie masywu, gdzie wznosi się szczyt Pico de Aneto, występują wieczne śniegi, a latem temperatura nie przekracza 0°C. Górski klimat panuje także na innych obszarach górskich, przede wszystkim w Górach Betyckich, gdzie surowe zimy występują w łańcuchu Sierra Nevada.
Maksima klimatyczne.
Temperatura maksymalna: Murcja 47,2°C (4 lipca 1994), Sewilla 47,0°C (6 sierpnia 1946), Córdoba 46,6°C (23 lipca 1995), Jerez de la Frontera (Kadyks) 45,1°C (1 sierpnia 2003), Badajoz 45,0°C (1 sierpnia 2003).
Temperatura minimalna: Lago Estangento (Lérida) –32,0°C (2 lutego 1956), Calamocha (Teruel) –30,0°C (17 grudnia 1963), Molina de Aragón (Guadalajara) –28,0°C (17 grudnia 1963), Albacete –24,0°C (3 stycznia 1971), Burgos –22,0°C (3 stycznia 1971), Teruel –21,5°C (25 stycznia 1952), Salamanka –20,0°C (5 lutego 1963).
Najwyższy opad dobowy: Gandia (Walencja) 720 mm (3 listopada 1987), Malaga 313 mm (27 września 1957), Santa Cruz de Tenerife 280 mm (27 lutego 1988), Alicante 270,2 mm (30 września 1997), Bilbao 252,6 mm (26 sierpnia 1983), Girona 233 mm (6 stycznia 1977).
Wody.
Hiszpania leży na obszarze dwóch zlewisk: Morza Śródziemnego, obejmującego obszary wschodniej i południowej części kraju, oraz Oceanu Atlantyckiego, którego zlewisko jest największe, zajmujące dwie trzecie powierzchni kraju i obejmuje całą środkową, północną i zachodnią oraz południowo-zachodnią część kraju. Część rzek hiszpańskich, jak np. Tag, płynąc do Oceanu Atlantyckiego, przepływa przez terytorium Portugalii.
Rzeki.
Sieć rzeczna kraju jest dość gęsta; najwięcej cieków skupia się w zachodniej i północno-wschodniej części, ale rzeki liczne są w wielu innych miejscach. Główne rzeki Hiszpanii to Tag (731 km,), Gwadiana (778 km), Duero i Gwadalkiwir (657 km), uchodzące do Atlantyku, oraz Ebro (930 km, najdłuższa rzeka w kraju), która wpada do Morza Śródziemnego. Do pozostałych rzek uchodzących do Morza Śródziemnego należą: Júcar (498 km), Segura (325 km), Turia (280 km). Pozostałe rzeki uchodzące do Atlantyku to: Miño (310 km), Navia (159 km), Tambre (134 km), i Guadalete (157 km). Najdłuższą rzeką na Półwyspie Iberyjskim jest Tag, który na długości 225 kilometrów odcinek płynie przez Portugalię; łącznie rzeka ta liczy 1010 km.
Główne rzeki kraju, jak Tag czy Gwadalkwir, wyżłobiły przez tysiące lat głębokie doliny, w których licznie występują progi sprzyjające rozwojowi hydroenergetyki. Rzeki Hiszpanii cechują się zmiennością stanu swych wód, co jest spowodowane rocznym rozkładem opadów. Najobfitszą w zasoby wody jest Duero, ale i jej poziom ulega znacznym zmianom w ciągu roku. Istnienie licznych progów uniemożliwia żeglugę, jedynie Gwadalkiwir jest żeglowny w dolnym biegu. Dopływy są wykorzystywane do celów irygacyjnych, co jednak jest możliwe tylko dzięki budowie dużych zbiorników retencyjnych.
Jeziora i inne zbiorniki wodne.
Hiszpania ma niewiele jezior naturalnych; zdecydowana większość z nich to zbiorniki utworzone na skutek działalności gospodarki wodnej. Do głównych jezior należą: Albufera de Valencia, Lago de Sanabria, Lago de Bañolas, Laguna de Gallocanta, Laguna de la Zaida, Lagunas de Ruidera. Liczne są zbiorniki retencyjne, wykorzystywane głównie na potrzeby rolnictwa. Największy zbiornik retencyjny zbudowano na rzece Esli w pobliżu jej ujścia do Duero.
Gleby.
Pokrywa glebowa Hiszpanii jest bardzo zróżnicowana. Duże obszary Hiszpanii zajmują gleby górskie, gdzie na ogromnych obszarach występują gleby brązowe (cynamonowe) i brunatne śródziemnomorskie. Północne obszary kraju pokryte są glebami brunatnymi, a w Górach Kantabryjskich występuje kompleks gleb bielicowych. W wielu miejscach Galicji, gdzie panuje wilgotny klimat, tereny pokryte są piaszczystymi, zabagnionymi glebami i typowymi glebami występującymi na obszarach bagiennych. Na południu kraju przeważają czerwonoziemy. Najżyźniejszymi glebami w Hiszpanii są aluwia pokrywające doliny rzek.
Flora.
Naturalna szata roślinna została zniszczona, m.in. wskutek wypasu owiec; jej miejsce zajmują uprawy i pastwiska. Znaczne obszary kraju mają charakter bezdrzewnego stepu wtórnego, na którego obszarze niegdyś rosły lasy. Dawniej jedynymi obszarami pozbawionymi drzew były najsuchsze tereny Kotliny Aragońskiej i część Kotliny Nowej Kastylii, oraz niewielkie obszary Starej Kastylii. Obecnie na skutek dewastacji obszary stepowe obejmują znaczne obszary. Niektóre suche regiony kraju podlegają powolnemu procesowi pustynnienia.
Lasy.
Obecnie lasy w Hiszpanii zajmują 30% powierzchni, jednak tereny leśne uległy znacznej degradacji. Pomijając stepy, strefę roślinną Hiszpanii można podzielić na trzy strefy. Są to: lasy strefy wilgotnej obejmujące północną, a zwłaszcza północno-wschodnią część kraju, gdzie wyraźnie zaznacza się wpływ Atlantyku; strefa lasów suchych na południu i południowym zachodzie, gdzie poza lasami występuje znana na całym obszarze śródziemnomorskim roślinność twardolistna – makia, oraz las górski, obejmujący obszar Pirenejów, Gór Kastylijskich, Betyckich i innych obszarów, gdzie występuje piętrowość roślinno-klimatyczna.
Formacje roślinne.
Tereny wilgotne na północy i na północnym wschodzie porastają lasy liściaste i mieszane, gdzie rosną takie gatunki jak dęby i buki, na terenach Galicji obszar pokryty jest bagnami i torfowiskami, które zajmują niewielki procent powierzchni kraju. Lasy terenów suchych to obszary występowania lasów liściastych, do których należą takie gatunki jak: dąb ostrolistny, dąb korkowy, pinia. Tereny te porasta wspomniana wyżej makia. Na obszarach, gdzie zniszczono lasy, a nie występują tereny rolnicze, poza makią występuje garig i tzw. tomillares – formacje złożone przeważnie z wargowych roślin zielnych. Obszary wilgotniejsze strefy śródziemnomorskiej, czyli strefa nabrzeżna, porośnięte są lasami dębowymi, gdzie rośnie wymieniony wyżej cenny dąb korkowy. Powszechne są także lasy sosnowe oraz cyprysy. W wielu miejscach, zwłaszcza w pobliżu mórz, a także w obszarach miejskich rosną palmy. Tereny górskie pokryte są w zależności od wysokości różnymi formacjami roślinnymi. Obszary dolnych partii gór porastają dęby ostrolistne, korkowe, kasztany. W wyższych partiach gór tereny pokryte są łąkami górskimi, które wyżej ustępują miejsca górskiej tundrze i nagim skałom. Obszary niskich Pirenejów porośnięte są także lasami bukowymi i sosnowymi lasami atlantyckimi, które także miejscami występują w regionach nad Zatoką Biskajską.
Fauna.
Obszar Hiszpanii pod względem gatunkowym należy do obszaru śródziemnomorskiego i obszarów europejskich lasów Krainy Palearktycznej; oznacza to, że w Hiszpanii występuje fauna charakterystyczna zarówno dla obszarów podzwrotnikowych, jak i lasów Europy. Pomimo zmian w przyrodzie, jakie wystąpiły w ostatnich dziesięcioleciach, fauna w Hiszpanii jest urozmaicona. W lasach w Hiszpanii żyją wilki i rysie, chociaż ich liczebność jest bardzo mała. Częściej w Hiszpanii, szczególnie na północy, występują charakterystyczne dla lasów pospolite gatunki, do których należą dziki, jelenie i zające. Świat ptaków w Hiszpanii jest bogaty i obfituje w drapieżniki. W rzekach i jeziorach żyją różne gatunki ryb, takie jak pstrągi.
Na obszarze Nowej Kastylii w Hiszpanii żyją przepiórki. Dużo w Hiszpanii jest również węży.

</doc>
<doc id="1028323" url="https://pl.wikipedia.org/wiki?curid=1028323" title="Składy rządów fińskich">
Składy rządów fińskich



</doc>
<doc id="1028324" url="https://pl.wikipedia.org/wiki?curid=1028324" title="Jean-Baptiste Mallet de Grandville">
Jean-Baptiste Mallet de Grandville



</doc>
<doc id="1028325" url="https://pl.wikipedia.org/wiki?curid=1028325" title="Księgarnia i Wydawnictwo św. Wojciecha">
Księgarnia i Wydawnictwo św. Wojciecha



</doc>
<doc id="1028326" url="https://pl.wikipedia.org/wiki?curid=1028326" title="Jean Baptiste Mallet de Grandville">
Jean Baptiste Mallet de Grandville



</doc>
<doc id="1028328" url="https://pl.wikipedia.org/wiki?curid=1028328" title="Valérie Kaprisky">
Valérie Kaprisky

Valérie Kaprisky, właśc. Valerie Chérès (ur. 19 sierpnia 1962 w Neuilly-sur-Seine) – francuska aktorka filmowa.
Kariera.
Jej pseudonim artystyczny Kaprisky wymyśliła matka aktorki. Mając 19 lat zadebiutowała na dużym ekranie w filmie "Życie kurtyzany" ("Brantôme 81: Vie de dames galantes", 1981) oraz dwóch komediach – "Dzień wybijaniem głupot się zaczyna" ("Le jour se lève et les conneries commencent" (1981) i "Mężczyźni wolą grube dziewczyny" ("Les Hommes préfèrent les grosses", 1981). Po udziale w dramacie "Afrodyta" ("Aphrodite" 1982) zagrała rolę francuskiej studentki Moniki w utrzymanym w poetyce jaskrawych wideoklipów amerykańskim remake’u filmu Jean-Luca Godarda – "Do utraty tchu" ("Breathless", 1983) u boku Richarda Gere’a.
Wzbudziła znaczne zainteresowanie kreacją Ethel w dramacie Andrzeja Żuławskiego "Kobieta publiczna" ("La Femme publique", 1984), za którą zdobyła nominację do Césara. Rola Catherine, która po rozstaniu z kochankiem wyjeżdża z Montrealu, w romansie "Namiętności pożądania" ("Mouvements du désir" 1994) z muzyką Zbigniewa Preisnera przyniosła jej nominację do kanadyjskiej nagrody Genie.
Pozostałe informacje.
Ma 168 cm wzrostu.

</doc>
<doc id="1028331" url="https://pl.wikipedia.org/wiki?curid=1028331" title="Kromlek">
Kromlek

Kromlek - niemiecki zespół wykonujący muzykę na pograniczu folk i viking metalu, założony w 2004. Teksty dotyczą mitologii nordyckiej, natury, świata fantasy.

</doc>
<doc id="1028334" url="https://pl.wikipedia.org/wiki?curid=1028334" title="Izabela z Angoulême">
Izabela z Angoulême

Izabela z Angoulême, fr. "Isabelle d’Angoulême", ang. "Isabella of Angoulême" (ur. ok. 1187, zm. 31 maja 1246) – hrabina Angoulême i królowa Anglii.
Była jedyną córką i następczynią Aimera Taillefer, hrabiego Angoulême, i Alicji z Courtenay (córki Piotra I dziedzica rodu Courtenay). Została suwerenną władczynią Angoulême w 1202, kiedy była już królową Anglii. Jej ślub z królem Janem bez Ziemi miał bowiem miejsce 24 sierpnia 1200, w Bordeaux, zaraz po tym jak jej mąż anulował swoje pierwsze małżeństwo (z Avisą z Gloucester). W momencie ślubu Izabela miała około 13 lat, ale była już znana z powodu swojej urody, i współcześni historycy nazywają ją czasem "Heleną Średniowiecza".
Jej małżeństwo z Janem nie było szczęśliwe, ponieważ Izabela była znacznie młodsza od swojego męża. Przed tym ślubem Izabela była zaręczona z Hugonem IX z Lusignan, hrabią La Marche. Ponieważ zaręczyny zostały zerwane król Francji – Filip August – skonfiskował wszystkie francuskie ziemie Jana bez Ziemi i Izabeli. Kiedy Jan zmarł w 1216 jego żona miała zaledwie około 29 lat. Wróciła do ojczyzny i w 1220 poślubiła syna swojego dawnego narzeczonego, Hugona X.
W 1244 została oskarżona o spiskowanie przeciwko francuskiemu królowi i uciekła do opactwa Fontevraud – tam zmarła 31 maja 1246. Tam też została pochowana. Po tym wydarzeniu większość jej dzieci, nie mając przyszłości we Francji przeniosło się do Anglii na dwór ich przyrodniego brata – króla Henryka III Plantageneta.
Potomstwo.
Z pierwszego małżeństwa Izabela miała 5 dzieci, w tym: 
Z drugim mężem Izabela miała 9 dzieci, w tym:

</doc>
<doc id="1028336" url="https://pl.wikipedia.org/wiki?curid=1028336" title="Kołonotatnik">
Kołonotatnik



</doc>
<doc id="1028337" url="https://pl.wikipedia.org/wiki?curid=1028337" title="Fremantle Doctor">
Fremantle Doctor

Fremantle Doctor (Freo Doctor lub po prostu Doctor) – wiatr lokalny, forma bryzy morskiej, występująca w Australii Zachodniej w miesiącach letnich w godzinach popołudniowych. Powstający w wyniku różnic temperatur pomiędzy morzem a lądem, wiejący od morza wiatr przynosi ze sobą obniżenie temperatury. Nazwany od dzielnicy Perth – Fremantle.
Niewyjaśniona jest historia powstania nazwy tego wiatru, wiązana jest albo z jego rzekomymi "leczniczymi" właściwościami, znany jest także jako "Fremantle Docker", jako że w czasie gdy wiał do lądu ułatwiał przybijanie do nadbrzeża statkom żagłowym. Fremantle Doctor odgrywa zazwyczaj ważną rolę w meczach krykietowych granych w Perth, wiejący ze znaczną siłą wiatr ma czasami wpływ na rzucane piłki.

</doc>
<doc id="1028341" url="https://pl.wikipedia.org/wiki?curid=1028341" title="Virgínia Cavendish">
Virgínia Cavendish

Virgínia Cavendish Moura (ur. 25 listopada 1970 w Recife w stanie Pernambuco, Brazylia), brazylijska aktorka.

</doc>
<doc id="1028345" url="https://pl.wikipedia.org/wiki?curid=1028345" title="Przymiotno jednokoszyczkowe">
Przymiotno jednokoszyczkowe

Przymiotno jednokoszyczkowe ("Erigeron uniflorus" L.) – gatunek rośliny należący do rodziny astrowatych. Występuje w górach Europy, Ameryki Północnej, Turcji i Kaukazu. W Polsce występuje wyłącznie w Tatrach. Roślina rzadka.
Biologia i ekologia.
Bylina. Kwitnie od lipca do września. Siedlisko: porasta wilgotne skały i hale. W Tatrach występuje głównie w piętrze alpejskim. 
Tworzy mieszańce z bardzo podobnym gatunkiem – przymiotnem węgierskim.
Zagrożenia.
Kategorie zagrożenia gatunku:
Gatunek nie ma statusu gatunku prawnie chronionego – w Polsce występuje wyłącznie na obszarze Tatrzańskiego Parku Narodowego, gdzie i tak podlega ochronie.

</doc>
<doc id="1028348" url="https://pl.wikipedia.org/wiki?curid=1028348" title="Szczękościsk">
Szczękościsk

Szczękościsk (łac. "trismus") – przemijające ograniczenie ruchomości rozwarcia szczęk spowodowane odruchowym przykurczem mięśni unoszących żuchwę (żwacz, mięśnie skrzydłowe lub skroniowe).

</doc>
<doc id="1028349" url="https://pl.wikipedia.org/wiki?curid=1028349" title="Jonathan Motzfeldt">
Jonathan Motzfeldt

Jonathan Motzfeldt (ur. 25 września 1938 w Qassimiut, zm. 28 października 2010 w Nuuk) – grenlandzki polityk, premier Grenlandii w latach 1979–1991 oraz 1997–2002. Członek partii Siumut (Naprzód). Duchowny kościoła luterańskiego.
Życiorys.
Jonathan Motzfeldt urodził się 25 września 1938 roku w Qassimiut na Grenlandii. W roku 1966 ukończył studium teologiczne na Uniwersytecie Kopenhaskim. Od roku 1992 był w związku małżeńskim z Kristjaną Guðrún Guðmundsdóttir. Zmarł 28 października 2010 roku w Nuuk. Miał 72 lata. Przyczyną śmierci był wylew krwi do mózgu. Według innych źródeł powodem śmierci była choroba nowotworowa.
Działalność polityczna.
W połowie lat 50. wraz z grupą inuickich aktywistów dążył do zwiększenia niezależności Grenlandii od władz w Kopenhadze. W roku 1979 został pierwszym szefem autonomicznego rządu wyspy i pełnił tę funkcję do roku 1991, gdy musiał ustąpić ze stanowiska z powodu problemów alkoholowych. Ponownie został wybrany na tę funkcję w roku 1997 i sprawował urząd do roku 2002, kiedy został oskarżony o nadużycia finansowe.
Za jego rządów w roku 1985 Grenlandia wystąpiła z Europejskiej Wspólnoty Gospodarczej (EWG). Jako minister sprzeciwiał się utrzymywaniu czterech amerykańskich baz wojskowych na terytorium Grenlandii, które powstały na podstawie umowy z 1951 roku pomiędzy Danią i Stanami Zjednoczonymi. Trzy z nich zostały zamknięte. Pozostała jedynie baza lotnicza Thule w pobliżu Qaanaaq.

</doc>
<doc id="1028352" url="https://pl.wikipedia.org/wiki?curid=1028352" title="Erigeron uniflorus">
Erigeron uniflorus



</doc>
<doc id="1028357" url="https://pl.wikipedia.org/wiki?curid=1028357" title="Miles Walker">
Miles Walker

Sir Miles Walker (ur. 1940) – polityk wyspy Man. Pierwszy premier (szef ministrów) tego terytorium od grudnia 1986 do 3 grudnia 1996; od 1979 do 1996 minister różnych resortów; bezpartyjny.

</doc>
<doc id="1028358" url="https://pl.wikipedia.org/wiki?curid=1028358" title="Hubert Kemmler">
Hubert Kemmler



</doc>
<doc id="1028360" url="https://pl.wikipedia.org/wiki?curid=1028360" title="Spartak Trnawa">
Spartak Trnawa

Spartak Trnawa – słowacki klub piłkarski z siedzibą w Trnawie, założony 30 maja 1923 pod nazwą ŠK Rapid Trnawa, od sezonu 2002/03 występujący w I lidze. Pięciokrotny mistrz Czechosłowacji.

</doc>
<doc id="1028361" url="https://pl.wikipedia.org/wiki?curid=1028361" title="Lista misji NASA">
Lista misji NASA

NASA, od kiedy powstała w 1958, podjęła się wielu załogowych i bezzałogowych misji kosmicznych.
Załogowe loty kosmiczne.
NASA ukończyła z powodzeniem wiele załogowych misji kosmicznych. Część zakończyła się niepowodzeniem, a nawet śmiercią załogi – były to Apollo 1 w 1967, STS-51-L (katastrofa promu Challenger) w 1986 i STS-107 (katastrofa promu Columbia) w 2003.
Poniżej znajduje się lista programów załogowych lotów kosmicznych NASA.

</doc>
<doc id="1028362" url="https://pl.wikipedia.org/wiki?curid=1028362" title="Audymetr">
Audymetr

Audymetr (ang. "audimeter") – urządzenie, które służy do pomiaru oglądalności stacji telewizyjnych przez wybraną grupę respondentów (gospodarstw domowych).
Audymetr umożliwia dokonanie analizy:
Analiza informacji przekazywanych przez audymetr umożliwia planowanie kampanii reklamowych, ocenę ich skuteczności oraz opracowywanie oferty cenowej spotów reklamowych przez nadawców telewizyjnych.

</doc>
<doc id="1028368" url="https://pl.wikipedia.org/wiki?curid=1028368" title="Anima">
Anima



</doc>
<doc id="1028370" url="https://pl.wikipedia.org/wiki?curid=1028370" title="Dzielnice Pragi">
Dzielnice Pragi

Podział administracyjny Pragi składa się z dwóch lub trzech poziomów w zależności od części miasta. Strukturą najwyższą jest Magistrat Miasta Stołecznego Pragi ("Magistrát hlavního města Prahy") – odpowiedzialny za transport publiczny, finanse miasta, władzę wykonawczą, ochronę zdrowia i obronę cywilną, kulturę i inne.
W 1990 roku miasto zostało podzielone na 56 (od 1992 roku na 57) samozarządzających się gmin miejskich ("městské části"). Rejony te są odpowiedzialne za skupiska zieleni (np. parki) i ochronę środowiska, dostarczanie wyposażenia do szkół i ochotniczą straż pożarną, sportowe i kulturalne przedsięwzięcia, organizowaniem życia społecznego, ochronę zdrowia, cmentarze oraz niektóre podatki. Innymi obowiązkami gmin miejskich jest zarządzanie własnością miejską.
Od 2001 roku, 57 gmin miejskich jest zgrupowana w 22 ponumerowane dzielnice administracyjne ("správní obvody") dla celów administracji publicznej.
List rejonów katastralnych.
Według: "Rejon katastralny (rok przyłączenia do Pragi) - gmina miejska"
Źródło: Kuča, Karl (2002). "Města a městečka v Čechách, na Moravě a ve Slezsku Par-Pra (V. díl)." .

</doc>
<doc id="1028372" url="https://pl.wikipedia.org/wiki?curid=1028372" title="Granatnik RPG-22">
Granatnik RPG-22

RPG-22 „Netto” (ros. РПГ-22 „Нетто”) – radziecki ręczny granatnik przeciwpancerny wprowadzony do produkcji w 1985. Konstrukcja oparta jest na wcześniejszym RPG-18, ale posiada większy kaliber – 72,5 mm. Do użycia jest gotowy w ok. 10 sekund i potrafi przebić pancerz na grubość 400 mm.

</doc>
<doc id="1028373" url="https://pl.wikipedia.org/wiki?curid=1028373" title="Ambient (ujednoznacznienie)">
Ambient (ujednoznacznienie)



</doc>
<doc id="1028374" url="https://pl.wikipedia.org/wiki?curid=1028374" title="American Express Centurion">
American Express Centurion

American Express Centurion – karta kredytowa wydawana przez American Express popularnie znana jako Czarna Karta istniejąca od 1999 roku.
Historia.
Pierwsze karty obciążeniowe American Express wprowadził w 1958 roku. W 1966 roku firma wprowadziła kartę Premier Rewards Gold, a w 1984 roku kartę Platinum. Początkowo oferowano ją na zaproszenie klientom American Express od co najmniej dwóch lat, którzy wydawali dużo pieniędzy i mieli doskonałą historię płatności. Oplata roczna z tą kartę wynosiła 250 USD. W 1999 roku wprowadzono Centurion Card. Nazwa jest związana z rzymskim centurionem i nawiązuje do logo firmy. Istnieją trzy rodzaje kart American Express Centurion: osobista, biznesowa i firmowa. O "Centuriona" nie można wnioskować. Zaproszenie oprócz obywateli USA mogą otrzymać mieszkańcy kilkudziesięciu krajów Europy, Azji, Bliskiego Wschodu i Ameryki Południowej.
W Polsce w wydawaniu kart pośredniczą Fortis Bank, BRE Bank oraz Bank BPH. Od 1 czerwca 2007 roku karta wytwarzana jest z tytanu – tylko karta główna, karty podłączone do konta są nadal z plastiku. Posiadaczami kart jest ok. 20 tys. osób na świecie, a w Polsce kilkadziesiąt.
Większość z polskich posiadaczy została zaproszona do programu Centurion przez centralę American Express w Nowym Jorku lub centralę europejską w Londynie. Również w innych krajach, aby stać się posiadaczem Czarnej Karty trzeba wydawać ok. 250 tys. USD rocznie, ale także zostać zaproszonym przez centralę American Express w Nowym Jorku lub centralę europejską w Londynie.
Użycie karty odbywa się bez konieczności podawania kodu PIN. Okres bez odsetek wynosi standardowo do 45 dni od pierwszego dnia okresu rozliczeniowego, lecz w pojedynczych przypadkach może zostać dobrany indywidualnie. Istnieje obszerny program ubezpieczeniowy obejmujący wszystkich posiadaczy kart związanych z karta główną. Posiadacz karty American Express Centurion w ramach jednej opłaty może mieć podłączonych do swego konta oprócz dwóch kart własnych (na rozgraniczenie wydatków prywatnych oraz firmowych): jedną dodatkową American Express Centurion dla dowolnej osoby oraz do dziewiętnastu kart Amex innego typu, w tym pięć kart American Express Platinum oraz dodatkowo po kilka kart American Express Gold i American Express Green. American Express Centurion jest kartą wymagającą spłaty całego zadłużenia przypadającego na miesięczny okres rozliczeniowy.
Dostępność i opłaty.
Od 1 lipca 2007 zmienione zostały zasady wydawania karty. By w ogóle zostać wziętym pod uwagę przez American Express wymagane są minimalne wydatki w wysokości 250 000 USD na innej karcie Amex. Roczna opłata jest ustalana w zależności od zamieszkiwanego kraju i dla USA wynosi 2800 USD a dla większości krajów UE jest to 2800 EUR lub 1800 GBP. W roku 2009 wprowadzono również – za dodatkowa opłatę roczną w wysokości 1400 USD /1400 Euro/650 GBP – możliwość wystawienia dodatkowych kart Centuriona poza wliczonymi w roczną opłatę główną.
Korzyści z posiadania karty.
Karta przydatna jest zarówno do użytku osobistego jak i biznesowego. Centurion Concierge Centre bez przerwy jest do dyspozycji posiadaczy kart, umożliwia także pomoc prawną czy medyczną, organizuje podróże, rezerwuje przeloty i hotele, rezerwuje stoliki w restauracjach, załatwia bilety w lożach VIP na występy światowych gwiazd, specjalne wydarzenia sportowe i kulturalne. Karta daje wiele przywilejów, np. prywatny doradca w znanych butikach, m.in. u Gucciego, w salonach Bulgari, Saks Fifth Avenue, Harrods, dostęp do lotniskowych klubów w ramach programu Priority Pass niezależnie dla siebie oraz posiadacza dodatkowej karty Centuriona oraz członkostwo w wielu programach lojalnościowych. Centurion zapewnia również możliwość wynajęcia pokoju w wielu hotelach bez uprzedniej rezerwacji, podwyższenie klasy pokoju czy w bonusie możliwość skorzystania z jednej darmowej nocy w hotelach, m.in. sieci Hilton, Mandarin Oriental, Kempinski Hotels, Fine Hotels &amp; Resorts, Radisson SAS, siec Burj Al Arab, The Raffles, The Dorchester, czy The George V w Paryżu. Dodatkowe korzyści wynikające z posiadania Centuriona to bezpłatne bilety na loty transatlantyckie czy podwyższenie klasy biletu.
Posiadacz Centuriona na specjalnych warunkach ma dostęp do wynajmu prywatnych jachtów, odrzutowców czy luksusowych samochodów. W ramach programu lojalnościowego przy odpowiednio wysokim poziomie wydatków posiadacze Centuriona nagradzani byli np. w roku 2008 – łodzią motorowa 27 ft Classic Mahogany Boat firmy Grand Craft Boat Company czy w roku 2009 – samochodem marki Porsche 911 Carrera.
Black Ink.
W roku 2004 American Express zaczął wysyłać posiadaczom Centuriona specjalne, niezatytułowane czasopismo. Od numeru na wiosnę 2007 magazyn zyskał nazwę – Black Ink. W Europie magazyn w czarnych okładkach z tłoczeniami ukazuje się pod nazwą Centurion Magazine. Magazyn zawiera również specjalne oferty kierowane tylko do posiadaczy karty Centurion. Dodatkowo nieregularnie wydawany jest magazyn tematyczny Centurion Yachting Special.

</doc>
<doc id="1028378" url="https://pl.wikipedia.org/wiki?curid=1028378" title="Blue&amp;Me">
Blue&amp;Me

Blue&amp;Me – system głosowej kontroli niektórych funkcji w samochodach koncernu Fiat. Powstał we współpracy z Microsoft, na bazie platformy Windows Mobile i umożliwia, dzięki systemowi rozpoznawania mowy także po polsku, na kontrolę systemów audio samochodu – np. odgrywania muzyki w formacie MP3 z Pen Drive podłączonym do portu USB w schowku pasażera, czy zmiany źródła dźwięku – radio, CD. Umożliwia także, po skojarzeniu z telefonem poprzez Bluetooth, na wybieranie głosowe liczb (numeru telefonu), pozycji z książki telefonicznej – po skopiowaniu jej do pamięci urządzenia, czy odczytywania treści nadchodzących wiadomości SMS. System charakteryzuje się dobrą skutecznością rozpoznawania mowy – nie ma konieczności ani możliwości trenowania głosu, a to dzięki filtrom szumu oraz mikrofonowi kierunkowemu. Porozumiewa się z użytkownikiem za pomocą głosu (kobiecego w wersji polskiej) i wyświetlaczy w konsoli oraz na odtwarzaczu CD. Montowany jako opcja m.in. w modelach Fiata: Grande Punto, Croma, Nuova Bravo, Linea, 500 i Evo. Alfa Romeo: Brera, MiTo, Spider, 159 oraz Lancii: Ypsilon, Musa, Delta.
Dostępny także w rozszerzonej wersji pod nazwą Blue&amp;Me Nav, oferującej dodatkowo nawigację piktograficzną i głosową. Blue&amp;Me Nav korzysta z map firmy Navteq.

</doc>
<doc id="1028379" url="https://pl.wikipedia.org/wiki?curid=1028379" title="Karabiny Avalonu">
Karabiny Avalonu

Karabiny Avalonu () – drugi tom cyklu fantasy "Kroniki Amberu" autorstwa Rogera Zelazny’ego, wydany pierwotnie w 1972 roku. W Polsce po raz pierwszy wydany został w 1989 roku, w przekładzie Piotra Cholewy, w jednej książce razem z tomem "Dziewięciu książąt Amberu". "Karabiny Avalonu", to bezpośrednia kontynuacja pierwszej części cyklu.
Fabuła.
Corwin po opuszczeniu Cabry postanawia wyruszyć do jednego z Cieni, do Avalonu, w którym kiedyś spędził kilka wieków jako władca, odkrył bowiem pewną substancję, która w Amberze zyskiwała silnie wybuchowe właściwości. Ponieważ Avalon upadł, szukał podobnego cienia. Wytłumaczył to Ganelonowi w ten sposób – „Nasz Avalon padł, ale w Cieniu mogę raz jeszcze znaleźć taki sam”.
W drodze, przejeżdżając przez krainę Lorraine, spotkał wygnanego z Avalonu swojego dawnego generała – Ganelona. Corwin pozostał tam, gdyż dowiedział się o pewnym niepokojącym i groźnym zjawisku, które bardzo przypominało zagrażającą Amberowi klątwę rzuconą przez niego samego. Był to ciągle powiększający się czarny krąg, z którego wyłaniali się mroczni najeźdźcy. Corwin zwyciężył w bitwie i ruszył w dalszą drogę do Avalonu w towarzystwie Ganelona.
Po dotarciu do tej krainy, spotkał swojego brata Benedykta, który został tam protektorem. Korzystając z jego gościny, w tajemnicy zbiera składniki potrzebne do produkcji wybuchowego prochu i w międzyczasie poznaje Darę, podającą się za wnuczkę jego brata. Po zdobyciu upragnionej substancji, Corwin postanawia wyruszyć do wcześniej odkrytego Cienia, którego mieszkańcy uważali go za boga i już wcześniej pomagali mu jako żołnierze.
Razem z Ganelonem, opuścił w tajemnicy Avalon i wyruszył w drogę, ale po pewnym czasie zauważył, że w ślad za nim podąża Benedykt. Po szaleńczej ucieczce, Corwin zostaje zmuszony do walki z bratem, ale mimo przewagi Benedykta, udaje mu się go pokonać.
Po tym incydencie, Corwin zbiera armię i wyposażając ją w karabiny, rusza do Amberu, by przejąć władzę w królestwie. Kiedy ostatecznie dociera do rodzinnego świata, zastaje wojska Amberu walczące z mrocznymi siłami. Włączając się do bitwy, daje zwycięstwo amberytom dzięki karabinom. W walce ginie jego brat Eryk, który dotychczas zasiadał na tronie Amberu i siłą rzeczy Corwin zdobywa władzę w Amberze biorąc z rąk zmarłego brata Klejnot Wszechmocy.

</doc>
<doc id="1028380" url="https://pl.wikipedia.org/wiki?curid=1028380" title="Kamera przemysłowa">
Kamera przemysłowa

Kamera przemysłowa – kamera stosowana w systemach monitoringu (np. "CCTV"), w celu zapewnienia bezpieczeństwa w obiektach wymagających ochrony, np. bankach, sklepach, stacjach benzynowych itp. Zainstalowanie kamer monitorujących stwarza większe prawdopodobieństwo schwytania włamywacza lub napastnika w wyniku uwiecznienia jego wizerunku.
Budowa.
Kamera przemysłowa składa się z:
Podstawą do osiągnięcia dobrej jakości obrazu jest dokładność wykonania przetwornika oraz jakość i prawidłowy dobór obiektywu. Automatyka kamery może skorygować sygnał tylko w pewnych granicach, dlatego należy traktować ją raczej jako użyteczne uzupełnienie.
W kamerach (nie tylko przemysłowych) obecnie stosuje się przetworniki wykonywane w następujących technologiach:
Jednym z elementów oceny jakości przetwornika jest ilość elementów światłoczułych – pikseli. Proste kamery posiadają 320.000 punktów (pikseli), natomiast kamery wyższej klasy nawet 5 milionów. Kamery o ilości pikseli powyżej miliona nazywane są megapikselowymi.
Kamery przemysłowe, ze względu na docelowe miejsce pracy, można podzielić na:
Ze względu na możliwość wykonywania ruchu kamery przemysłowe dzieli się na:
Historia i perspektywy rozwoju.
W tradycyjnej technologii sygnał był w całości odczytywany z przetwornika, wzmacniany i dopiero poddawany dalszej obróbce. Przełom jakościowy w odbiorze sygnału z przetworników wprowadziła technologia DSP. W tego typu urządzeniach każdy element światłoczuły jest wyposażony we własny przetwornik analogowo-cyfrowy. Sygnał zostaje przetworzony na postać cyfrową na poziomie poszczególnych elementów światłoczułych – zmniejsza to zakłócenia i pozwala na sterowanie pracą poszczególnych elementów światłoczułych. Każdy piksel może być odczytywany tuż przed osiągnięciem stanu nasycenia, co redukuje możliwość prześwietlenia. W stosunku do tradycyjnych kamer, pojawiają się nowe możliwości, takie jak: detekcja ruchu, programowany backlight, zdalne sterowanie przez złącze RS-232, datownik, generator opisu czy menu ekranowe. Generalnie, takie kamery charakteryzują się lepszym kontrastem, często posiadają możliwość redukcji efektu rozmycia jasnych punktów obrazu (efekt taki występuje, kiedy obserwujemy obraz z punktami o bardzo dużej jasności, które są widziane wtedy jako smuga). W najbardziej rozbudowanych kamerach z DSP możliwa jest detekcja zmiany oświetlenia oraz elektroniczny zoom.
Obecnie rozwój przetworników CMOS następuje poprzez:
W niedalekiej przyszłości należy się spodziewać takiego dopracowania tej technologii, że stanie się ona podstawą w budowie kamer i aparatów cyfrowych – mimo że obecnie kojarzona jest ze sprzętem niższej jakości.
Inną, mającą perspektywy rozwoju, technologią digitalizacji na poziomie elementów światłoczułych jest MOSAD (ang. "Multiplexed Oversample Analog to Digital Conversion")

</doc>
<doc id="1028381" url="https://pl.wikipedia.org/wiki?curid=1028381" title="Mistrzostwa Słowacji w piłce nożnej">
Mistrzostwa Słowacji w piłce nożnej



</doc>
<doc id="1028382" url="https://pl.wikipedia.org/wiki?curid=1028382" title="12&quot;ers">
12&quot;ers

12"ers – album muzyczny Phila Collinsa zawierający remiksy jego piosenek zamieszczonych na płycie "No Jacket Required".

</doc>
<doc id="1028384" url="https://pl.wikipedia.org/wiki?curid=1028384" title="Tremplin Le Praz K120">
Tremplin Le Praz K120



</doc>
<doc id="1028386" url="https://pl.wikipedia.org/wiki?curid=1028386" title="Skocznia Olimpijska K120 w Hakubie">
Skocznia Olimpijska K120 w Hakubie



</doc>
<doc id="1028388" url="https://pl.wikipedia.org/wiki?curid=1028388" title="Guerillas">
Guerillas



</doc>
<doc id="1028389" url="https://pl.wikipedia.org/wiki?curid=1028389" title="Kościół św. Maksymiliana Marii Kolbego w Gnieźnie">
Kościół św. Maksymiliana Marii Kolbego w Gnieźnie

Kościół świętego Maksymiliana Marii Kolbego w Gnieźnie – rzymskokatolicki kościół parafialny należący do parafii pod tym samym wezwaniem (dekanat gnieźnieński II archidiecezji gnieźnieńskiej). Znajduje się w gnieźnieńskim Osiedlu Tysiąclecia.
Kościół został zbudowany w latach 1974-1980 jako dom katechetyczny i mieszkalny dla parafii św. Michała Archanioła. W 1997 roku wnętrze domu zostało przebudowane dla potrzeb kultu religijnego: wyburzona została część stropu i ścian oddzielających tymczasową kaplicę od korytarzy a także wykorzystana została część zakrystii do wydzielenia nowego prezbiterium, w oknach zostały wprawione witraże zaprojektowane przez Marię Powalisz-Bardońską, zostały zamontowane: ołtarz i konfesjonały. Kościół otrzymał także nowy dzwon nazwany imieniem jego patrona – św. Maksymilian Kolbe. Świątynia została poświęcona w dniu 20 maja 1998 roku przez arcybiskupa Henryka Muszyńskiego. W 2011 roku w całym budynku została założona termoizolacja, natomiast w 2017 roku zostało zrewitalizowane bezpośrednie otoczenie kościoła. W świątyni w nabożeństwach może uczestniczyć około 300 wiernych.

</doc>
<doc id="1028390" url="https://pl.wikipedia.org/wiki?curid=1028390" title="Vikersundbakken K185">
Vikersundbakken K185



</doc>
<doc id="1028396" url="https://pl.wikipedia.org/wiki?curid=1028396" title="Brothers in Arms DS">
Brothers in Arms DS

Brothers in Arms DS – Gra konsolowa z gatunku strzelanek trzecioosobowych w realiach II wojny światowej, wyprodukowana przez Gearbox Software i Gameloft oraz wydana przez Ubisoft w 2007 na platformę Nintendo DS. Jest to gra z serii "Brothers in Arms".
Gracz wciela się w niej w żołnierza walczącego na frontach II wojny światowej, między innymi w Normandii i Tunezji.

</doc>
<doc id="1028404" url="https://pl.wikipedia.org/wiki?curid=1028404" title="Lugnets">
Lugnets



</doc>
<doc id="1028406" url="https://pl.wikipedia.org/wiki?curid=1028406" title="Siemens SL42">
Siemens SL42



</doc>
<doc id="1028407" url="https://pl.wikipedia.org/wiki?curid=1028407" title="Glif (typografia)">
Glif (typografia)

Glif (glyf) – w typografii kształt przedstawiający w określonym kroju pisma konkretny grafem lub symbol. 
Abstrakcyjna jednostka reprezentowana przez glif to znak pisarski. Znakiem pisarskim może być grafem (elementem pisma), a także cyfra, znak interpunkcyjny, piktogram lub symbol dekoracyjny (taki jak "Dingbats" lub unikodowe "Miscellaneous Symbols").
Dwa lub więcej glifów reprezentujących ten sam grafem, zamiennie lub zależnie od kontekstu, nazywa się allografami.
Etymologia.
Określenie pochodzi z języka od słów γλυφη („rzeźbiarstwo”) i γλύφειν („drążyć, wyryć, wycinać”) (pokrewnych łacińskiemu wyrazowi „łuszczyć” i „rozłupywać”). W języku w 1701 r. antykwariusze zaczęli używać słowa , a od 1727 r. w języku funkcjonuje .
W języku angielskim znacznie dłuższą historię miały co prawda rzeźbione i wyryte "święte glify" egipskich hieroglifów pochodzące z pierwszego elżbietańskiego tłumaczenia Plutarcha, który zaadaptował "hieroglyphic" („hieroglifowy”) jako przymiotnik łaciński. Jednak "glif" po raz pierwszy zyskał szeroką europejską uwagę wraz z grawerunkami i litografiami z rysunków Fredericka Catherwooda zawierającymi nieodszyfrowane glify cywilizacji Majów we wczesnych latach 40. XIX w.
Typografia.
W rozumieniu typografii glif jest konkretnym graficznym odzwierciedleniem grafemu lub niekiedy kilku połączonych grafemów (glif złożony) lub tylko części grafemu. W zastosowaniach informatycznych, tak samo jak w typografii, określenie „znak pisarski” odnosi się do grafemu lub podobnej do niego jednostki tekstu, którą można odnaleźć w piśmie języka naturalnego ("skryptach"). Znak pisarski lub grafem jest jednostką tekstu, natomiast glif jest jednostką graficzną.
Przykładowo ciąg "ffi" zawiera trzy znaki, ale może być reprezentowany przez "jeden glif", czyli trzy znaki połączone w pojedynczą jednostkę znaną jako ligatura. Z drugiej strony niektóre urządzenia drukarskie wymagały użycia wielu glifów do przedstawienia pojedynczego znaku (np. dwóch dywizów w miejscu pauzy lub apostrofu i kropki w miejscu wykrzyknika).
Większość glifów typograficznych pochodzi ze znaków kroju pisma. W kroju pisma każdy znak zazwyczaj odpowiada pojedynczemu glifowi, jednak są pewne wyjątki, kiedy np. font obsługuje język z obszernym alfabetem lub złożonym pismem i wówczas jeden znak może odpowiadać wielu glifom lub wiele znaków jednemu glifowi.
Odpowiednikiem glifu w czcionkach używanych w druku wypukłym jest tzw. oczko czcionki, czyli kształt znaku uformowany na jej powierzchni czołowej, który jest odbijany w procesie drukowania.

</doc>
<doc id="1028410" url="https://pl.wikipedia.org/wiki?curid=1028410" title="CK Browar">
CK Browar



</doc>
<doc id="1028411" url="https://pl.wikipedia.org/wiki?curid=1028411" title="Wyspy Magdaleny">
Wyspy Magdaleny

Wyspy Magdaleny (fr. "Îles de la Madeleine", ang. "Magdalen Islands") − niewielki archipelag wysp w Zatoce Świętego Wawrzyńca w Kanadzie. Terytorialnie należą do prowincji Quebec, choć geograficznie wyspy te są bliższe prowincji Nowa Szkocja, głównie ze względu na pochodzenie etniczne mieszkańców i na dominujący tutaj język akadiański francuski. Ich łączna powierzchnia wynosi 205,53 km². 
Pierwszym Europejczykiem na wyspach był Jacques Cartier przybyły tu w 1534 roku. Pierwsze zasiedlenie tych terenów przez francuskich osadników nastąpiło w 1755 roku po deportacji Akadian (zob. Akadia) z terenów Nowej Szkocji.
Dziś wyspy zamieszkane są przez 12.824 osób, ludność anglojęzyczna stanowi tu niewielką mniejszość. Gospodarka wysp oparta jest w głównej mierze na turystyce.

</doc>
<doc id="1028412" url="https://pl.wikipedia.org/wiki?curid=1028412" title="Magdalen Islands">
Magdalen Islands



</doc>
<doc id="1028413" url="https://pl.wikipedia.org/wiki?curid=1028413" title="Îles de la Madeleine">
Îles de la Madeleine



</doc>
<doc id="1028414" url="https://pl.wikipedia.org/wiki?curid=1028414" title="Iles de la Madeleine">
Iles de la Madeleine



</doc>
<doc id="1028415" url="https://pl.wikipedia.org/wiki?curid=1028415" title="In the Flesh?">
In the Flesh?

In the Flesh? - utwór muzyczny brytyjskiego zespołu rockowego Pink Floyd. Pochodzi z wydanej w 1979 roku rock opery/concept albumu "The Wall", i - jak większość utworów z tej płyty - napisany został przez ówczesnego lidera grupy, Rogera Watersa.
Kompozycja.
"In the Flesh?" to stosunkowo dynamiczne wprowadzenie do jednego z najsłynniejszych albumów zespołu. Pierwsze 17 sekund stanowi dość ciche intro będące duplikacją linii melodycznej pochodzącej z kończącego płytę "Outside the Wall". Taki zabieg koncepcyjny, mający na celu uzyskanie efektu cykliczności dzieła, był dość często stosowany w pracach grupy za czasów artystycznej dominacji basisty i kompozytora Rogera Watersa. Innym zabiegiem służącym podkreśleniu takiej koncepcji są słowa kończące ostatni utwór i rozpoczynające pierwszy. "Outside the Wall" kończy się zwrotem "czy to nie tutaj...", natomiast to, co najpierw słyszymy w "In the Flesh?" to kontynuacja tej frazy: "...zaczynaliśmy?". Takie "klamry" spinające początek i koniec albumu mają za zadanie podkreślić, że proces, który został na nim przedstawiony, trwa nieprzerwanie, i każda próba wyrwania się poza ten zaklęty krąg prowadzi tylko z powrotem na jego początek.
Po tym wprowadzeniu utwór nagle "wybucha" zarówno dźwiękiem jak i dynamiką - efekt ten uzyskano dzięki zastosowaniu zniekształconych partii organowych. Ta część trwa przez mniej więcej minutę i 15 sekund, po czym rozpoczyna się główna, liryczna część, podczas której słyszalny w tle motyw przewodni kompozycji staje się zdecydowanie cichszy i mniej potężny niż we fragmentach instrumentalnych. Jednak gdy po kolejnych 38 sekundach partia wokalna dobiega końca, linia melodyczna utworu wraca do swego poprzedniego, dynamicznego charakteru. W tle słychać też bardzo charakterystyczne dla Pink Floyd wzbogacające przekaz dźwięki pozamuzyczne - tutaj jest to Roger Waters udzielający instrukcji ekipie technicznej ("Lights!", "Roll the sound effects!", "Action!"), odgłos nurkujących bombowców (sfabrykowany za pomocą przekształcenia dźwięków gitary elektrycznej), a także płacz niemowlęcia - łącznik z "The Thin Ice".
Fabuła.
Jak wszystkie utwory na płycie, "In the Flesh?" przedstawia część historii jej głównego bohatera, gwiazdora rockowego imieniem Pink. Według wyjaśnień samego autora "album zaczyna się na koncercie, potem cofamy się w czasie i poznajemy historię bohatera" - historię, która doprowadziła go na ten stadion i do tego stanu psychicznego. Pierwszy utwór stanowi właśnie ów fragment otwierający: przedstawia Pinka jako wyniosłego, aroganckiego gwiazdora spoglądającego z pogardą na zgromadzonych na widowni słuchaczy i "wielbicieli". Dostrzega hipokryzję i prawdziwe pragnienia kłębiącego się pod sceną tłumu - stara się je zaspokoić, ale także z pewną goryczą oznajmia im, że tak naprawdę wcale go nie znają i "jeśli chcą się dowiedzieć, co jest za tymi zimnymi oczyma, muszą przegryźć się przez to całe przebranie". Po "In the Flesh?" - swoistym intro - płyta cofa się w czasie aż do najwcześniejszego dzieciństwa bohatera, i rozpoczynamy, piosenka po piosence, odkrywanie historii kryjącej się "za chłodnym spojrzeniem" wokalisty rockowego.
Wersje koncertowe.
Podczas pierwotnej trasy promującej "The Wall" utwór ten był wykonywany na scenie przez grupę sobowtórów w maskach odlanych z twarzy członków Pink Floyd, praktycznie nieodróżnialnych od swoich pierwowzorów. Ich faktyczna tożsamość wychodziła na jaw dopiero pod koniec utworu, gdy na scenie pojawiał się prawdziwy zespół. Później imitatorzy pojawiali się także jako "surrogate band" ("grupa zastępcza") podczas wykonywania repryzy utworu, "In the Flesh". Stanowiło to swoistą grę Watersa z publicznością; miało w autoironiczny sposób obrazować bezsens stadionowych koncertów wielkich gwiazdorów rocka, bezmyślnych spędów, podczas których ludziom tak naprawdę nie chodzi o prawdziwe obcowanie ze sztuką czy artystą, a raczej o "dreszcz emocji" wywoływany przez jakichś "gwiezdnych kadetów".
Podczas zorganizowanego na placu Poczdamskim spektaklu "The Wall", wykonanie utworu "In the Flesh?" powierzono niemieckiej grupie Scorpions, która wjechała na scenę limuzyną, świadomie wzmagając tym samym przesłanie utworu: przekonanie Watersa o izolacji dzielącej wielkich artystów stadionowych od własnej publiczności.
Wersja filmowa.
Na początku filmu widzimy Pinka siedzącego w zamkniętym pokoju hotelowym; wraz z wybuchem głośnych, heavymetalowych fraz gitary tłum ludzi wdziera się do środka. W tym momencie nagłe cięcie przenosi akcję do czasów II wojny światowej: następuje kilka sekwencji przedstawiających zamieszki uliczne; motyw, do którego reżyser wróci jeszcze nieraz podczas trwania filmu. Widzimy też atak niemieckiego bombowca nurkującego Ju-87 Stuka na bunkier, co symbolizuje śmierć, którą na wojnie poniósł ojciec bohatera. Podczas sekwencji obrazujących koncert rockowy odtwórca głównej roli, Bob Geldof, przedstawił własną interpretację obu części "In the Flesh".

</doc>
<doc id="1028416" url="https://pl.wikipedia.org/wiki?curid=1028416" title="Austin A40">
Austin A40

Symbolem A40 oznaczono kilka różnych samochodów produkowanych przez Austin Motor Company w latach 40., 50. i 60. XX stulecia.
Nazwy poszczególnych modeli firmy Austin wyrażały przybliżoną moc stosowanych w nich silników podaną w koniach mechanicznych. Dlatego też, samochodom nadawano dodatkowe nazwy (pierwotnie zapożyczając je od nazw jednostek podziału terytorialnego Anglii).
Pod nazwą Austin A40 sprzedawano następujące modele samochodów:

</doc>
<doc id="1028417" url="https://pl.wikipedia.org/wiki?curid=1028417" title="Summer Roberts">
Summer Roberts



</doc>
<doc id="1028423" url="https://pl.wikipedia.org/wiki?curid=1028423" title="Bazylika Matki Bożej Ołtarza Niebiańskiego">
Bazylika Matki Bożej Ołtarza Niebiańskiego

Bazylika Matki Bożej Ołtarza Niebiańskiego (łac. "Basilica Sanctae Mariae de Ara coeli al Campidoglio", wł. "Basilica di Santa Maria in Ara coeli") – zabytkowa bazylika na rzymskim Kapitolu. Kościół tytularny.
Świątynia ta jest kościołem rektoralnym parafii "San Marco Evangelista al Campidoglio" oraz kościołem tytularnym, mającym również rangę bazyliki mniejszej.
Lokalizacja.
Kościół znajduje się w X. Rione Rzymu – Campitelli przy "Scala dell'Arce Capitolina" 12.
Historia.
Zbudowany został w XIII wieku, najprawdopodobniej na miejscu starożytnej świątyni Junony. Do dnia dzisiejszego poświęcony jest senatowi i ludowi rzymskiemu ("Senatus Populusque Romanus").
Kościół został zbudowany przez franciszkanów w XIII wieku prawdopodobnie wg projektu Arnolfo di Cambio. Został konsekrowany w 1268 roku, jednak nadal trwały prace nad jego ukończeniem. Zakonnicy zachęcali darczyńców do budowania kaplic bocznych, co zaowocowało ich sporą liczbą.
W roku 1348 z inicjatywy Coli di Rienzi dobudowano schody jako wotum dziękczynne dla Matki Bożej za powstrzymanie epidemii dżumy. Schody zaprojektował Lorenzo di Simone di Andreozzo.
Przebudowa kościoła miała miejsce w latach 1467–1472. W latach 1534–1549 dodano zakrystię i obecnie istniejącą dzwonnicę. Z kolei w 1564 roku wyburzono absydę zdobioną malowidłami Pietro Cavalliniego, usunięto "schola cantorum" oraz przebito nowe wejście boczne. Z kolei w 1689 roku podczas renowacji zaślepiono niektóre okna oraz zmieniono dekorację nawy głównej.
W 1412 roku w gzymsie świątyni zainstalowano zegar, który następnie w 1728 roku został przesunięty na środek fasady, a w 1806 został usunięty.
Architektura i sztuka.
Schody prowadzące do bazyliki składają się ze 124 marmurowych stopni, płyty do których pochodzą z różnych starożytnych budynków.
22 kolumny, pochodzące z różnych antycznych budowli, dzielą wnętrze na trzy nawy. Wspaniały barokowy ołtarz główny zawiera obraz Matki Bożej. Strop ozdobiony jest freskiem upamiętniającym bitwę pod Lepanto, zamówionym przez papieża Grzegorza XIII. Posadzka została wykonana przez Cosmatich.
W pierwszej kaplicy po prawej stronie znajdują się freski Pinturicchia przedstawiające sceny z życia świętego Bernardyna ze Sieny. Wewnątrz znajdują się między innymi posągi kardynała Lodovico d’Albret, grobowiec autorstwa Donatella oraz rzeźba kardynała Matteo d’Acquasparta.
Świątynia znana jest jednak przede wszystkim z "Santo Bambino" – piętnastowiecznej figurki Dzieciątka Jezus. Według tradycji, była ona wyrzeźbiona z drzewa oliwnego, pochodzącego z Ogrójca. Aktualnie w kościele wystawiona jest kopia, oryginał został skradziony w 1994 roku.
Kardynałowie prezbiterzy.
Bazylika Matki Bożej Ołtarza Niebiańskiego jest jednym z kościołów tytularnych nadawanych kardynałom-prezbiterom ("Titulus Sanctae Mariae de Aracoeli"). Tytuł ten został ustanowiony 10 lipca 1517 roku przez papieża Leona X.

</doc>
<doc id="1028429" url="https://pl.wikipedia.org/wiki?curid=1028429" title="Góra św. Anny">
Góra św. Anny



</doc>
<doc id="1028430" url="https://pl.wikipedia.org/wiki?curid=1028430" title="Kościół Przenajświętszego Sakramentu w Warszawie">
Kościół Przenajświętszego Sakramentu w Warszawie

Kościół Przenajświętszego Sakramentu – świątynia Kościoła Starokatolickiego Mariawitów w Warszawie, mieszcząca się niegdyś przy ulicy Szarej 8 na Powiślu. Uszkodzony podczas II wojny światowej, następnie rozebrany.
Historia.
Na początku XX wieku w okresie najburzliwszego rozwoju mariawityzmu, wierni z kaplicy domowej tegoż wyznania znajdującej się przy Czerniakowskiej 96 wraz ze swoim kapłanem Szczepanem Marią Żebrowskim postanowili o budowie nowej parafialnej świątyni. Prace rozpoczęły się w 1908. Rosyjskie władze miasta nie chciały się zgodzić na postawienie neogotyckiej wieży, proponując zamiast tego bizantyjską kopułę. Decyzję w tej sprawie podejmowano aż w Petersburgu. Ostatecznie jednak mariawici wybudowali kościół w stylu neogotyckim z wieżą, jednonawowy, sześcioprzęsłowy z nawą poprzeczną, wyodrębnionym prezbiterium i pomieszczeniami mieszkalnymi dla księży. Za kościołem znajdował się owocowo-warzywny ogród sióstr mariawitek.
Przez całą wojnę kościół pełnił funkcje sakralne, pomimo uszkodzonych w 1939 i 1944 murów zewnętrznych. Po wojnie nabożeństwa odbywały się jeszcze w kruchcie kościoła, jednak ze względów finansowych podjęto decyzję o likwidacji parafii. Resztki budowli rozebrano, a działkę przejęło państwo. 
Art. 33.1 ustawy o stosunku Państwa do Kościoła Starokatolickiego Mariawitów w RP, zawiera odniesienie prawne do pokościelnego terenu: "„Przyznaje się Kościołowi prawo nieodpłatnego użytkowania wieczystego działki gruntu położonego w Warszawie przy ul. Szarej 8, oznaczonej hip. nr N-6062.”"
W 2020, podczas budowy apartamentowca na działce przy ul. Rozbrat, za pawilonem dawnej restauracji Syreni Śpiew natrafiono na relikty świątyni. Zachowane w gruncie mury były w bardzo dobrym stanie i pozwoliły doczytać plan budynku; znaleziono także czarno-białe fragmenty kamiennej posadzki.

</doc>
<doc id="1028432" url="https://pl.wikipedia.org/wiki?curid=1028432" title="Puchar Azji w Piłce Nożnej 2011">
Puchar Azji w Piłce Nożnej 2011

Puchar Azji w Piłce Nożnej 2011 rozgrywany był w Katarze w dniach od 7 do 29 stycznia 2011. Była to piętnasta edycja Pucharu Azji, po raz drugi gospodarzem byli Katarczycy. Tytułu z roku 2007 bronili Irakijczycy. Zwyciężyli Japończycy, którzy w finale pokonali po dogrywce Australijczyków 1:0, uzyskując tym samym automatyczny start w Pucharze Konfederacji 2013, który rozegrany zostanie w Brazylii. Po raz drugi z rzędu, trzecie miejsce zajęła Korea Południowa, a pierwszy raz w historii w czołowej czwórce znaleźli się Uzbecy.
Gospodarz.
Chęć organizacji Pucharu Azji w roku 2011 wyraziły trzy państwa: Katar, Indie i Iran. Oficjalnie Katar swoją ofertę przedstawił 19 czerwca 2007, podczas gdy Indie wycofały swoje zainteresowanie, zaś Iran nie złożył na czas odpowiednich dokumentów.
29 lipca 2007, w czasie rozgrywania Pucharu Azji 2007, Katar został oficjalnie ogłoszony gospodarzem tych rozgrywek w 2011 roku. FIFA zadecydowała również, iż mecze mającego się odbyć za cztery lata turnieju toczone będą w styczniu, czyli w czasie astronomicznej zimy w Europie, bowiem w Katarze o tej porze roku panują wysokie temperatury.
Zakwalifikowane drużyny.
3 najlepsze zespoły Pucharu Azji 2007 oraz gospodarz turnieju otrzymały automatyczną kwalifikację do tego turnieju. Pozostałe drużyny wywalczyły awans poprzez turniej eliminacyjny AFC Challenge Cup w latach 2008 i 2010. Ostatnim dniem eliminacji był 3 marca 2010.
Sędziowie.
Lista dwunastu sędziów desygnowanych do prowadzenia spotkań Pucharu Azji 2011:
Losowanie.
Losowanie przeprowadzono 23 kwietnia 2010 w Dosze. W pierwszym koszyku umieszczono gospodarza (który został też automatycznie przydzielony do grupy A) i trzy najlepsze drużyny poprzedniego turnieju - Irak, Arabię Saudyjską i Koreę Południową.
Faza pucharowa.
Finał.
MISTRZ AZJI 2011
Japonia CZWARTY TYTUŁ

</doc>
<doc id="1028433" url="https://pl.wikipedia.org/wiki?curid=1028433" title="Adrenalize">
Adrenalize

Adrenalize – piąty album studyjny brytyjskiego zespołu Def Leppard wydany w roku 1992.
Był to pierwszy album zespołu nagrany po śmierci gitarzysty Steve'a Clarka w 1991 roku.

</doc>
<doc id="1028434" url="https://pl.wikipedia.org/wiki?curid=1028434" title="Stanisław Wyszyński (aktor)">
Stanisław Wyszyński (aktor)

Stanisław Wyszyński (ur. 12 stycznia 1932 w Wilnie, zm. 12 grudnia 2012 w Warszawie) – polski aktor filmowy i teatralny. Ukończył Państwową Wyższą Szkołę Teatralną w Warszawie w 1955. Występował jako aktor w warszawskich teatrach oraz w Teatrze Telewizji. Był także aktorem dubbingowym.

</doc>
<doc id="1028435" url="https://pl.wikipedia.org/wiki?curid=1028435" title="Lipiec 2007 w sporcie">
Lipiec 2007 w sporcie

9 lipca.
Piłka nożna.
Mecz przerwano. Po tym zdarzeniu kibice przenieśli się na ulice Wilna.

</doc>
<doc id="1028440" url="https://pl.wikipedia.org/wiki?curid=1028440" title="Richard Moll">
Richard Moll

Charles Richard Moll (ur. 13 stycznia 1943 w Pasadenie) – amerykański aktor filmowy, telewizyjny i głosowy. Z powodu swojego wysokiego wzrostu, budowy ciała i niskiego głosu nierzadko gra role złoczyńców.

</doc>
<doc id="1028441" url="https://pl.wikipedia.org/wiki?curid=1028441" title="The Locos">
The Locos

The Locos – hiszpański zespół skapunkowy powstały w 2005 roku z inicjatywy Pipi (Ricardo Degaldo de la Obra), jednego z członków zespołu Ska-P. Muzyka The Locos, podobnie jak miało to miejsce w przypadku Ska-P, charakteryzuje się skocznymi melodiami w rytmie ska połączonymi z melodyjnym punkiem oraz zaangażowanymi, często skrajnie lewicowymi tekstami. Zespół szybko zdobył dość dużą popularność w Europie Zachodniej (zwłaszcza w Hiszpanii, Francji i Niemczech) oraz w krajach Ameryki Łacińskiej.
9 maja 2006 ukazała się debiutancka płyta The Locos zatytułowana "Jaula de Grillos". Po jej premierze zespół wyruszył w wielomiesięczną trasę koncertową po Europie i Ameryce Południowej.

</doc>
<doc id="1028443" url="https://pl.wikipedia.org/wiki?curid=1028443" title="Bitwa morska pod Pulą">
Bitwa morska pod Pulą

Bitwa morska pod Pulą – starcie zbrojne, które miało miejsce 7 maja 1379 r. w trakcie IV wojny wenecko-genueńskiej o panowanie na Morzu Śródziemnym, w okolicy chorwackiego miasta Pula w rejonie Istrii.
Kulisy wojny.
Dnia 30 maja 1378 r. flota wenecka pod wodzą admirała Vettora Pisani odniosła zwycięstwo nad Genueńczykami w bitwie pod Anzio. Genueńczycy w sojuszu z Węgrami oraz niektórymi ludami północnej Italii starali się podjąć oblężenie Wenecji i zmusić miasto do kapitulacji. Jesienią 1378 r. flota genueńska pod wodzą admirała Luciano Dorii wtargnęła na wody Adriatyku, wspierając operację wojsk patriarchy Akwilei i sprzymierzonych wojsk węgierskich w Dalmacji. Tu też flota Dorii przeczekała zimę.
Tymczasem flota wenecka jesienią 1378 r. powróciła z Cypru, gdzie daremnie próbowała wypędzić Genueńczyków z Famagusty. Wenecjanie zimę spędzili na swoich okrętach w okolicy Puli.
Bitwa.
Wiosną 1379 r. Genueńczycy spalili miejscowości Grado i Caorle, po czym w dniu 7 maja pojawili się w okolicy Puli. Wenecki admirał Vettor Pisani był świadomy przewagi liczebnej wroga i chciał uniknąć bitwy, jednak kapitanowie jego okrętów namówili go do ataku na pokryte lodem jednostki genueńskie. Pomimo nieuporządkowanego szyku floty weneckiej, w walce to właśnie Pisani był górą. Zdobyto genueński okręt flagowy, zabijając m.in. głównodowodzącego flotą genueńską Luciano Dorię. W tym decydującym momencie, zamiast wycofać swoje szczupłe siły, Wenecjanie wplątali się w przewlekłe walki. Brat zabitego Luciana, Ambrogio Doria, przejął dowodzenie nad flotą i całymi siłami zaatakował Wenecjan, całkowicie ich rozbijając.
Po bitwie.
Straty weneckie wyniosły 700 zabitych oraz 2 400 jeńców z których 800 po bitwie zgładzono. 15 weneckich galer wpadło w ręce Genueńczyków. Pisani dysponując zaledwie 7 galerami wrócił do Wenecji. Tam skazano go za klęskę na 6 miesięcy więzienia, pozbawiając go praw publicznych na okres 5 lat. Admirał objął jednak ponownie dowodzenie, gdy tylko Wenecja stała się celem nowego ataku wroga. Pod Chioggia admirał odciął flotę genueńską w lagunie, po czym doszczętnie rozbił pod Brontolo. Miasto Chioggia zostało odzyskane ostatecznie przez Wenecjan w czerwcu 1380 r. Pomimo porażki Wenecjan pod Pulą, nadal mieli oni przewagę na lądzie, co przyczyniło się w końcu do zwycięskiego zakończenia konfliktu.

</doc>
<doc id="1028447" url="https://pl.wikipedia.org/wiki?curid=1028447" title="Troskliwe Misie">
Troskliwe Misie



</doc>
<doc id="1028448" url="https://pl.wikipedia.org/wiki?curid=1028448" title="Jeleniec (Bucharzewo)">
Jeleniec (Bucharzewo)

Jeleniec – osada wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków.
W latach 1975–1998 osada administracyjnie należała do województwa poznańskiego.

</doc>
<doc id="1028450" url="https://pl.wikipedia.org/wiki?curid=1028450" title="Jeziorno (Bucharzewo)">
Jeziorno (Bucharzewo)

Jeziorno – osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków, nad jeziorem Kubek. Wchodzi w skład sołectwa Bucharzewo. 
W latach 1975–1998 osada administracyjnie należała do województwa poznańskiego.
Demografia.
Według danych Urzędu Gminy w Sierakowie w 2008 roku osadę Jeziorno zamieszkiwało 17 osób osób. 
W przeciągu 10 lat (1998 - 2008) w osadzie przybyło tylko 2 mieszkańców. W 2008 roku mieszkańcy Jeziorna stanowili około 14,4% mieszkańców sołectwa Bucharzewo. 

</doc>
<doc id="1028452" url="https://pl.wikipedia.org/wiki?curid=1028452" title="Lichwin">
Lichwin



</doc>
<doc id="1028455" url="https://pl.wikipedia.org/wiki?curid=1028455" title="Kolumna Matki Boskiej Niepokalanego Poczęcia">
Kolumna Matki Boskiej Niepokalanego Poczęcia



</doc>
<doc id="1028456" url="https://pl.wikipedia.org/wiki?curid=1028456" title="Tympanoplastyka">
Tympanoplastyka

Tympanoplastyka, operacja tympanoplastyczna – rodzaj operacji laryngologicznej poprawiającej słuch poprzez odtworzenie drogi przewodzenia dźwięku w uchu środkowym.
Istotą zabiegu jest rekonstrukcja kosteczek słuchowych lub błony bębenkowej. Tympanoplastyka to operacja w obrębie jamy bębenkowej. Wykonuje się ją przy użyciu mikroskopu operacyjnego.
Wskazaniem do wykonania tympanoplastyki jest przewlekłe zapalenie ucha środkowego. Wykonuje się ją czasem także w perlakowym zapaleniu ucha środkowego jako operację odtwórczą.
Zgodnie z podziałem Wullsteina wyróżnia się 5 typów operacji tympanoplastycznych:

</doc>
<doc id="1028460" url="https://pl.wikipedia.org/wiki?curid=1028460" title="Lichwin (Bucharzewo)">
Lichwin (Bucharzewo)

Lichwin – osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków, na północnym brzegu jeziora Lichwińskiego, w Puszczy Noteckiej. 
W latach 1975–1998 Lichwin administracyjnie należał do województwa poznańskiego.

</doc>
<doc id="1028463" url="https://pl.wikipedia.org/wiki?curid=1028463" title="Bogumił Brzezinski">
Bogumił Brzezinski

Bogumił Kazimierz Brzezinski (ur. 22 maja 1943) − polski chemik, profesor dr hab.
W 1967 ukończył studia na Wydziale Matematyki, Fizyki i Chemii Uniwersytetu im. Adama Mickiewicza w Poznaniu. Pracował następnie na tej uczelni, w 1972 obronił doktorat, w 1982 habilitował się. W 1991 został profesorem nauk chemicznych. W latach 1975−76 w ramach Stypendium Fundacji Aleksandra Humboldta odbył staż naukowy na Uniwersytecie w Monachium. Wielokrotnie odbywał staże na Uniwersytecie im. Alexandra Humbolta w Berlinie. Przez lata współpracował z Prof. Zundelem. W latach 1990−1996 był prodziekanem Wydziału Chemii UAM. Prof. Brzezinski jest promotorem 9 prac doktorskich.
Zakres badań.
Jest autorem blisko 400 publikacji naukowych o zasięgu międzynarodowym. Jest uważany za autorytet w dziedzinie spektroskopii w podczerwieni.
W pracy naukowej zajmuje się:
Odznaczenia i wyróżnienia.
W 1994 odznaczony Krzyżem Kawalerskim Orderu Odrodzenia Polski.

</doc>
<doc id="1028464" url="https://pl.wikipedia.org/wiki?curid=1028464" title="Parki narodowe w Wielkiej Brytanii">
Parki narodowe w Wielkiej Brytanii

Na terenie Zjednoczonego Królestwa znajduje się 15 parków narodowych, w tym dziesięć w Anglii, trzy w Walii i dwa w Szkocji. W Anglii, Walii i Irlandii Płn. powołuje się je na podstawie Ustawy o Parkach Narodowych i Dostępie do Wsi z 1949 r. ("National Parks and Access to the Countryside Act 1949"), zaś w Szkocji na podstawie Ustawy o Parkach Narodowych z 2000 r. ("National Parks Act 2000") uchwalonych przez parlament szkocki. W przeciwieństwie do większości innych państw brytyjskie parki narodowe obejmują grunty głównie prywatne, są zamieszkałe i są porównywalne do polskich parków krajobrazowych (obie formy ochrony przyrody mają kategorię V według IUCN). Tworzy się je w miejscach względnie słabo rozwiniętych, cennych krajobrazowo w celu ochrony dziedzictwa przyrodniczego, krajobrazowego i kulturowego oraz promocji zachowań ekologicznych wśród społeczeństwa.
Brytyjskie parki narodowe są bardzo chętnie odwiedzane przez turystów (110 mln wizyt rocznie; dla porównania w Polsce parki narodowe odwiedza ponad 11 mln turystów, a we Francji około 6 mln). Wśród zagrożeń brytyjskich parków narodowych wymienia się: przeciążenie najciekawszych miejsc przez turystów, erozja ścieżek na skutek nadmiernego ruchu turystycznego, przeszkadzanie zwierzętom np. przez hałas, używanie rowerów itp., zaśmiecanie, niszczenie ogrodzeń farmerskich, zmiana zachowań lokalnej społeczności, konflikty między różnymi grupami turystów (np. między używającymi motorówek a innymi turystami wodnymi w Parku Narodowym Lake District). Z drugiej strony brytyjskie parki narodowe mają znaczący wpływ na lokalną ekonomię, wytwarzając około 25 procent nowych miejsc pracy.
Parki narodowe Szkocji.
W Szkocji dotąd powołano dwa parki narodowe, proponuje się utworzenie kolejnych pięciu.

</doc>
<doc id="1028465" url="https://pl.wikipedia.org/wiki?curid=1028465" title="Błoto (Bucharzewo)">
Błoto (Bucharzewo)

Błoto - osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków. Wchodzi w skład sołectwa Marianowo.
W latach 1975–1998 osada administracyjnie należała do województwa poznańskiego.

</doc>
<doc id="1028467" url="https://pl.wikipedia.org/wiki?curid=1028467" title="Borowy Młyn (Bucharzewo)">
Borowy Młyn (Bucharzewo)

Borowy Młyn – osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków. Wchodzi w skład sołectwa Marianowo.
W latach 1975–1998 osada administracyjnie należała do województwa poznańskiego.
Lokalizacja.
Atrakcyjnie, pod względem przyrodniczym i krajobrazowym, położona osada w dolinie tzw. Borowego Strumienia, tworzącego powyżej leśniczówki, jezioro rynnowe o sztucznie podwyższonym poziomie wody, zwane Borowym Stawem. Na południe od lesniczówki leży jezioro Borowy Młyn (22,47 ha).
Historia osady.
Wzmiankowana w dokumentach już w 1443 r., o historii jeszcze starszej. Na pobliskich wydmach znaleziono przedmioty pochodzące z epoki kamiennej. Nazwa osady wskazuje na istnienie tu w przeszłości młyna. Obecnie znajduje się tutaj leśniczówka, siedziba leśnictwa "Borowy Młyn" w Nadleśnictwie Sieraków.
W okresie Wielkiego Księstwa Poznańskiego (1815-1848) miejscowość należała do wsi mniejszych w ówczesnym pruskim powiecie Międzyrzecz w rejencji poznańskiej. Borowy Młyn należał do okręgu sierakowskiego tego powiatu i stanowił część majątku Sieraków, którego właścicielem był wówczas rząd pruski w Berlinie. Według spisu urzędowego z 1837 roku wieś liczyła 29 mieszkańców, którzy zamieszkiwali dwa dymy (domostwa).
Turystyka.
Borowy Młyn jest ważnym skrzyżowaniem szlaków turystycznych pieszych:
oraz lokalnych dróg rowerowych.

</doc>
<doc id="1028468" url="https://pl.wikipedia.org/wiki?curid=1028468" title="Gospódka">
Gospódka

Gospódka – osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków. Wchodzi w skład sołectwa Marianowo.
W latach 1975–1998 osada administracyjnie należała do województwa poznańskiego.

</doc>
<doc id="1028470" url="https://pl.wikipedia.org/wiki?curid=1028470" title="Balaton (ujednoznacznienie)">
Balaton (ujednoznacznienie)



</doc>
<doc id="1028471" url="https://pl.wikipedia.org/wiki?curid=1028471" title="Kukułka (Bucharzewo)">
Kukułka (Bucharzewo)

Kukułka – osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków. Wchodzi w skład sołectwa Marianowo.
W latach 1975–1998 osada administracyjnie należała do województwa poznańskiego.
Historia osady.
Nazwa pochodzi najprawdopodobniej od często spotykanych tutaj kukułek. Niegdyś funkcjonował tutaj młyn wodny, pozostałością którego jest sztucznie spiętrzony staw.
Przyroda.
Osada otoczona jest wydmami i rozległą Puszczą Notecką, nad dawnym stawem młyńskim, w dolinie strumienia zasilającego Jezioro Kłosowskie, położonego 0,5 km na południe od leśniczówki. W okolicy przeważają lasy sosnowe. Ciekawsze partie lasu ciągną się wzdłuż strumienia, na północny zachód. Na torfowisku (2 km na północny wschód) występuje ciekawa flora; rośnie tam m.in.:

</doc>
<doc id="1028474" url="https://pl.wikipedia.org/wiki?curid=1028474" title="Pławiska">
Pławiska

Pławiska – osada leśna wsi Bucharzewo w Polsce, położona w województwie wielkopolskim, w powiecie międzychodzkim, w gminie Sieraków. Wchodzi w skład sołectwa Marianowo.
W latach 1975–1998 Pławiska administracyjnie należała do województwa poznańskiego.

</doc>
<doc id="1028477" url="https://pl.wikipedia.org/wiki?curid=1028477" title="Ród von Gaschin">
Ród von Gaschin

Rodzina von Gaschin – śląski ród magnatów.
Historia rodu.
Gaschinowie wywodzą się z Niemiec z rodu Bersten II. Przybył on na początku XIII wieku do Polski i tutaj rozgałęzili się w różne rodziny. Jednym z potomków tej rodziny był Jan Wierzchlejski, który służył jako rotmistrz w wojsku polskim. Niektóre źródła mówią o tym, że rodzina von Gaschin jest pochodzenia etnicznie polskiego, o czym może świadczyć brzmienie nazwiska Gaszyna, które było przez nich używane przez pewien okres. Inne źródła mówią o etnicznie czeskim pochodzeniu tej rodziny od rodu Velenów, jednak takie powiązanie może świadczyć tylko o tym, że Czesi jako pierwsi nadali im tytuły rycerskie. Zdaniem Wincentego Ogrodzińskiego Gaszynowie przybyli na Śląsk z ziemi wieluńskiej.
Protoplastą rodu był Nicolaus Gaszyński, zwany "Silesius", który w 1554 poślubił Magdalenę, córkę Mikołaja Klemy. Mikołaj Klema był panem na połowie Kietrza i na Sudole. W 1557 biskup ołomuniecki powierzył protoplaście rodu w lenne prawo swoje dobra, tzn. drugą połowę Kietrza, ale także część wiosek: Langowa, Kratowow i Erenberg. Po pożarze kościoła w Kietrzu, Nicolaus wraz z mieszkańcami postawił nową świątynię. W 1586 ród został podniesiony do stanu rycerskiego. Od 1595 byli właścicielami dużego murowanego domu, który znajdował się w zachodniej pierzei rynku w Raciborzu.
W 1618 wybuchła wojna trzydziestoletnia, a Gaszynowie jako jeden z nielicznych rodów szlacheckich podczas całej wojny nie przeszli na wiarę protestancką i walczyli u boku cesarza Ferdynanda II. W 1621 za wierność cesarz wyniósł ich do stanu baronów. Za wspólną walkę z cesarzem przeciw Turkom, Gaszynowie otrzymali tytuł dziedzicznych hrabiów (niem. "Graf").
Melchior Ferdynand von Gaschin (ur. 1581 w Kietrzu) został cesarskim radcą oraz kanclerzem księstwa opolskiego i raciborskiego. W 1631 nabył zamek w Żyrowej, który od tej pory był rodową siedzibą Gaschinów i gdzie umieścili herb swoich przodków – Bersten II. Od 1650 byli przez jakiś czas również właścicielami pałacu we Frysztacie.
W 1653 ród otrzymał tytuł hrabiów cesarstwa (niem "Reichsgraf"). Wtedy to Gaszynowie zmienili nazwisko na von Gaschin, jednak równie często podpisywali się z francuska, "de Gaschin". Hrabia Melchior von Gaschin w 1655 postanowił wybudować kościół oraz klasztor dla zakonu Franciszkanów na szczycie Góry Świętej Anny. Jednak, aby móc podarować te ziemie zakonnikom, hrabia musiał uzyskać zgodę polskiego króla Jana II Kazimierza, mimo tego, że ziemie te znajdowały się na terenie Cesarstwa.
Kiedy król Polski wyraził zgodę na darowiznę oraz biskup wrocławski zezwolił na budowę klasztoru spisano w 1657 w języku staroczeskim akt nadania, który brzmiał tak: "My Jan Kazimir z Buozi Milosti Kral Polsky, Welike Knize Litewskie Ruske Pruske Mazowskie Samogitske Ifflandtske Smolinskie a Czernichowskie, Knize w Slezy Opolske a Ratiborzke, gakuoz take Szwedtskij Gotskij a Wandalskij diedicznij Kral..."
W 1665 w Polskiej Cerekwi zmarł graf Melchior von Gaschin, który został pochowany w kaplicy rodowej oo. dominikanów w Raciborzu.
Maria Elżbieta, córka najwyższego kanclerza Czech Franciszka Wilhelma Popela von Lobkowitza oraz hrabiny von Trautmannsdorf, od 1719 była właścicielką murowanego domu w Raciborzu. W 1690 wyszła za hrabiego Jerzego Adama Franciszka von Gaschin (jego opełny tytuł brzmiał: hrabia Rzeszy von Gaschin baron von Rosenberg, pan na Woźnikach, Polskiej Cerekwi, Żyrowej, Bodzanowicach, Karwinie oraz Kietrzu). Maria Elżbieta zmarła w 1724. W testamencie nakazała sprzedać swój dom, a za uzyskaną kwotę wznieść na Rynku w Raciborzu kamienną kolumnę poświęconą Matce Boskiej Niepokalanego Poczęcia. Poleciła także, aby odprawiano nabożeństwa jako wotum dziękczynne za ustąpienie zarazy z 1715. Wykonawcą testamentu był jej syn, Karol Ludwik von Gaschin.
Hrabia Karol Ludwik 21 września 1725 zawarł porozumienie z magistratem Raciborza na mocy, którego zdeponował on w ratuszu 1200 guldenów. Z tej sumy 700 magistrat miał dobrze ulokować, aby można było odprawiać mszę świętą w każdą niedzielę i święto maryjne pod statuą przez duchownego z kościoła kolegiackiego. Pozostałe pieniądze miały być przeznaczone na budowę kolumny. Hrabia Karol Ludwik 23 kwietnia 1726 dołożył jeszcze 400 guldenów na budowę statui. Kolumnę ukończono w 1727.
W 1726 przyszedł na świat hrabia Antoni. Był człowiekiem bardzo krzepkim. Mówiono, że w dłoni potrafił łamać monety, a w dwóch podkowy.
Gdy wybuchła I wojna śląska (wojna w latach 1740–1742 między Prusami a Austrią) rodzina von Gaschin nie brała czynnego udziału w walkach. Śląsk przeszedł pod panowanie pruskie.
Ostatnim męskim potomkiem rodu był hrabia Amand von Gaschin, który w 1837 poślubił Fanny Leszczyc-Sumiński. W 1842 kupił Krowiarki wraz z pałacem oraz Maków od swego kuzyna hrabiego von Strachwitz. Do nabytych dóbr przeniósł się z dotychczasowej rodowej siedziby w Żyrowej. Amand i Fanny mieli trójkę dzieci: syna Mikołaja oraz dwie córki Wandę (zm. 1908) i Pamelę (zm. 1913).
W 1854 powstał krzyż przydrożny w Krowiarkach, na którym jest pięć imion tej rodziny: Amand (ojciec), Fanny (matka), Wanda i Pamela (córki), Niclaus (syn).
Hrabianka Wanda została jedyną spadkobierczynią rodziny von Gaschin. W wieku 19 lat poślubiła hrabiego Hugona II Henckel von Donnersmarck z Siemianowic.
Hrabia Amand wraz z żoną Fanny i ich synem Mikołajem zostali pochowani w makowskim kościele, gdzie spoczywali do 1888. Następnie zostali przeniesieni do wybudowanego rodzinnego mauzoleum w zamkowym parku w Krowiarkach.

</doc>
<doc id="1028478" url="https://pl.wikipedia.org/wiki?curid=1028478" title="FC Senec">
FC Senec

 FC Senec – słowacki pierwszoligowy klub piłkarski z siedzibą w mieście Senec.
FC Senec został założony w 1994 roku. Był zdobywcą Pucharu Słowacji i Superpucharu Słowacji w roku 2002.

</doc>
<doc id="1028485" url="https://pl.wikipedia.org/wiki?curid=1028485" title="Paracenteza (otolaryngologia)">
Paracenteza (otolaryngologia)

Paracenteza, inaczej myringotomia – zabieg laryngologiczny polegający na nakłuciu błony bębenkowej w celu ewakuacji wydzieliny patologicznej z jamy bębenkowej lub w celach diagnostycznych. Wykonywany jest w znieczuleniu miejscowym lub ogólnym (u dzieci).

</doc>
<doc id="1028491" url="https://pl.wikipedia.org/wiki?curid=1028491" title="Park Narodowy New Forest">
Park Narodowy New Forest

Park Narodowy New Forest – park narodowy położony w południowej Anglii, na terenie hrabstw Hampshire i Wiltshire. Posiada kategorię V według systematyki IUCN. Park powstał 1 marca 2005, zaś głównym celem jego istnienia jest ochrona ostatnich dzikich wrzosowisk i starodrzewów w tej gęsto obecnie zaludnionej części Wielkiej Brytanii. Powierzchnia wynosi 571 km2.
Najciekawszym, oprócz wrzosów, gatunkiem flory New Forest jest rosiczka. W parku spotkać można cykady leśne, jedyny gatunek cykad rodzimy dla Wielkiej Brytanii, obecnie występujący już coraz rzadziej. Znajdziemy tu także rzadkie na Wyspach owady z rodziny turkuciowatych. Z płazów i gadów spotykane są m.in. zaskroniec zwyczajny, żmija zygzakowata, gniewosz plamisty, jaszczurka zwinka oraz traszka grzebieniasta. Najważniejsze gatunki większych zwierząt to daniel, sarna, jeleń szlachetny, jeleń wschodni (sika) oraz mundżak indyjski. Jednak tym, z czego park jest najbardziej znany, są półdzikie konie.

</doc>
<doc id="1028497" url="https://pl.wikipedia.org/wiki?curid=1028497" title="FC ViOn Zlaté Moravce">
FC ViOn Zlaté Moravce

 FC ViOn Zlaté Moravce, właśc. Football Club Viliam Ondrejka Zlaté Moravce-Vráble – słowacki klub piłkarski. Siedziba klubu mieści się w mieście Zlaté Moravce. Został założony w 1995 roku. Zdobywca Pucharu Słowacji (2007).

</doc>
<doc id="1028499" url="https://pl.wikipedia.org/wiki?curid=1028499" title="Wojna polsko-turecka">
Wojna polsko-turecka



</doc>
<doc id="1028502" url="https://pl.wikipedia.org/wiki?curid=1028502" title="W 80 dni dookoła świata (film 2004)">
W 80 dni dookoła świata (film 2004)

W 80 dni dookoła świata (ang. "Around the World in 80 Days") – film komediowy, familijny, przygodowy z 2004 roku, koprodukcja irlandzko-niemiecko-amerykańsko-brytyjska.
Scenariusz filmu oparto na powieści Juliusza Verne’a "W osiemdziesiąt dni dookoła świata". Główną różnicą w stosunku do książki i pozostałych ekranizacji było wyeksponowanie roli Passepartout, granego przez Jackiego Chana.
Film zarobił w Stanach Zjednoczonych 24 004 159 dolarów amerykańskich, w Wielkiej Brytanii 3 971 126 funtów szterlingów, we Włoszech 1 478 783, a w Holandii 180 890 euro oraz w Tajlandii 258 500 bahtów.
Nominacje.
W 2005 roku podczas 26. rozdania nagród Złotych Malin Arnold Schwarzenegger został nominowany w kategorii Najgorszy aktor drugoplanowy, a film był nominowany w kategorii Najgorszy remake lub sequel.

</doc>
<doc id="1028503" url="https://pl.wikipedia.org/wiki?curid=1028503" title="Lidia Kłobucka">
Lidia Kłobucka

Lidia Kłobucka (ur. 22 lutego 1932 roku w Lidzie, zm. 4 maja 1995 w Chicago) – polska śpiewaczka operetkowa. Solistka Operetki Warszawskiej, uczennica Ady Sari.

</doc>
<doc id="1028505" url="https://pl.wikipedia.org/wiki?curid=1028505" title="Młoda Ekstraklasa (2007/2008)">
Młoda Ekstraklasa (2007/2008)

Młoda Ekstraklasa 2007/2008 (oficjalny skrót MESA) – był to pierwszy w historii polskiej piłki nożnej sezon ligowych rozgrywek piłkarskich, przeznaczonych dla drużyn młodzieżowych. Organizatorem zmagań była Ekstraklasa SA oraz PZPN, a zwycięzca rywalizacji – Wisła Kraków uhonorowany został oficjalnym tytułem „Mistrza Młodej Ekstraklasy”.
Opis rozgrywek.
Początkowo w rozgrywkach miały brać udział reprezentacje młodzieżowe wszystkich drużyn z Orange Ekstraklasy. Jednak w maju 2007 decyzję o nieprzystąpieniu do nich podjęły władze Widzewa Łódź, w związku z czym w rozgrwkach uczestniczyło 15 klubów.
Kadry zawodnicze poszczególnych ekip składały się z piłkarzy urodzonych po 1 stycznia 1986, jednak nie młodszych niż 16 lat (kategoria junior starszy). Regulamin rozgrywek dopuszczał jednak możliwość zgłoszenia do drużyny kadry do trzech zawodników przekraczających górną granicę wiekową (21 lat).
Sędziowie.
Poniżej znajduje się lista sędziów, którzy prowadzili mecze Młodej Ekstraklasy:
Rozgrywki.
Pierwszy sezon rozgrywek Młodej Ekstraklasy został zainaugurowany 28 lipca 2007, meczem Ruch Chorzów – Dyskobolia Grodzisk Wlkp. wygranym przez ekipę gości 2:1.
Zwycięzcą rozgrywek w pierwszym sezonie została młodzieżowa drużyna Wisły Kraków, pokonując w decydującym meczu 1:0 Koronę Kielce. Zwycięską bramkę zdobył w 90+3. minucie Kamil Jeleń. Królem strzelców pierwszego sezonu został zawodnik Górnika Zabrze – Marcin Wodecki.
Najlepsi strzelcy.
17 Marcin Wodecki (Górnik Zabrze)
16 Artur Sobiech (Ruch Chorzów)
11 Jacek Kiełb (Korona Kielce), Michał Zapaśnik (Zagłębie Lubin)

</doc>
<doc id="1028508" url="https://pl.wikipedia.org/wiki?curid=1028508" title="Jan Konzal">
Jan Konzal

Jan Konzal (ur. 5 maja 1935 w Zbuzany-Třebonice, zm. 16 listopada 2021) – czeski potajemnie wyświęcony żonaty biskup podziemnego Kościoła katolickiego, który istniał w Czechosłowacji w czasach komunizmu. Z wykształcenia jest inżynierem elektrotechnikiem. W 1968 r. ożenił się z Magdaleną Mazancovą.
Od młodości był związany z tajnymi strukturami Kościoła katolickiego. W r. 1960 na trzy lata trafił do więzienia za udział w potajemnie sprawowanych mszach św.
W marcu 1972 r. podziemny biskup Bedřich Provazník wyświęcił go na diakona, a w maju tego samego roku na kapłana. 10 lat później 29 maja 1982 r. inny podziemny biskup Fridolín Zahradník wyświęcił go na biskupa.
Po upadku komunizmu nie potrafił dojść do zgody ani z kard. Vlkem, dawnym kolegą z podziemia, ani ze Stolicą Apostolską i dlatego nie włączył się do struktur oficjalnego Kościoła, lecz nadal pozostał w "podziemiu", prowadząc w Pradze niewielką wspólnotę żonatych tajnych księży, ich żon i nielicznej grupy świeckich. Z czasem jego poglądy coraz bardziej się liberalizowały, tak że często nie mieściły się już w granicach katolickiej ortodoksji. Zasłynął m.in. z postulatu, by mężczyźni spowiadali się nie kapłanowi, lecz swym żonom.

</doc>
<doc id="1028509" url="https://pl.wikipedia.org/wiki?curid=1028509" title="Zalesienie">
Zalesienie



</doc>
<doc id="1028510" url="https://pl.wikipedia.org/wiki?curid=1028510" title="Iran-Contras">
Iran-Contras



</doc>
<doc id="1028511" url="https://pl.wikipedia.org/wiki?curid=1028511" title="Andrzej Ferenc">
Andrzej Ferenc

Andrzej Ferenc (ur. 25 kwietnia 1959 w Tłuszczu) – polski aktor, lektor, reżyser i wykładowca akademicki.
Działalność.
W 1982 ukończył studia na PWST w Warszawie. 30 grudnia 1982 zadebiutował w teatrze. Był aktorem Teatru Rozmaitości, gdzie zagrał m.in. Koseckiego w „Popiele i diamencie”, rolę Chłopca z Deszczu w „Dwóch teatrach”, Małego Księcia według Saint-Exupery’ego, von Kostryna w „Balladynie” i Romea w „Romeo i Julii”. Następnie pracował w Teatrze Dramatycznym, gdzie m.in. wyreżyserował wspólnie z Andrzejem Blumenfeldem „Zatrutą studnię” według Jacka Kaczmarskiego. W jednym z przedstawień wystąpił sam autor. Występował także w Operze Narodowej w przedstawieniu „Kynolog w rozterce” oraz „Kolonia karna” według Franza Kafki. Na scenie Teatru Współczesnego w Warszawie grał m.in. w „Wizycie starszej pani”, we „Wniebowstąpieniu” według Tadeusza Konwickiego oraz w „Martwych duszach” Mikołaja Gogola w roli Adwokata.
Ważniejsze filmy: „Lawa” reż. Tadeusz Konwicki, „Kornblumenblau” reż. Leszek Wosiewicz, „Pokój z krzykiem” reż. Janos Xantus (Węgry), oraz „Sceny dziecięce z życia prowincji” reż. Tomasz Zygadło.
Związany z Polskim Radiem, zagrał w ponad tysiącu słuchowisk. Nagrodzony w 2010 r. Złotym Mikrofonem, w 2014 r. nagrodą za reżyserię słuchowiska „Cyjanek o piątej” i w 2016 r. nagrodą Wielki Splendor Teatru Polskiego Radia. Znany jest również jako lektor programowy w telewizji TVN, który czyta teksty zapowiadające programy, od samego początku istnienia stacji.
Od 2011 r. jest wykładowcą aktorstwa w Akademii Muzycznej w Łodzi, a od 2016 r. twórcą oraz dyrektorem artystycznym Teatru Scena w Domu Literatury w Warszawie.

</doc>
<doc id="1028512" url="https://pl.wikipedia.org/wiki?curid=1028512" title="MFK Ružomberok">
MFK Ružomberok

MFK Ružomberok – słowacki klub piłkarski, występujący w Fortuna lidze. Siedziba klubu mieści się w mieście Rużomberk. Został założony w 1906 roku jako "Rózsahegyi Sport Club". Zdobył mistrzostwo Słowacji i Puchar Słowacji 2006.
Skład na sezon 2017/2018.
 
 

</doc>
<doc id="1028514" url="https://pl.wikipedia.org/wiki?curid=1028514" title="Irangate">
Irangate



</doc>
<doc id="1028516" url="https://pl.wikipedia.org/wiki?curid=1028516" title="Kapodziób">
Kapodziób

Kapodziób ("Cereopsis novaehollandiae") – gatunek dużego ptaka z rodziny kaczkowatych (Anatidae), zamieszkujący południową Australię, Tasmanię oraz wyspy położone u południowych wybrzeży Australii oraz w Cieśninie Bassa.
Zasięg występowania.
Kapodziób występuje w zależności od podgatunku:
Taksonomia.
Gatunek i rodzaj po raz pierwszy opisał w 1801 roku angielski ornitolog John Latham, nadając mu nazwę "Cereopsis N. Hollandiae". Jako miejsce typowe odłowu holotypu Latham wskazał Nową Południową Walię (tj. wyspy Cieśniny Bassa).
Morfologia.
Długość ciała 75–100 cm, długość skrzydła 45–50 cm, rozpiętość skrzydeł 137–160 cm; masa ciała samców 3170–5100 g, samic 3180 g. Samce są nieco większe od samic. Charakteryzuje się krótką szyją i małą głową oraz krótkim, tępym dziobem, pokrytym prawie do końca zielonkawą woskówką. Nogi są różowe z czarnymi palcami o mocnych pazurach i głęboko wciętych błonach pławnych. Upierzenie jest popielate z ciemniejszymi plamami na skrzydłach.
Tryb życia.
Żyje na otwartych, trawiastych stokach. Ptak ten prowadzi głównie lądowy tryb życia, rzadko wchodzi do wody. Żywi się pokarmem roślinnym, żerując na trawiastych plażach i stokach. Poza sezonem lęgowym towarzyski, przemieszcza się w niewielkich stadach. Kapodzioby do lęgów przystępują w chłodnej porze roku (lipiec - sierpień). Gniazdo jest umieszczane na ziemi, w dołku pod skałami i krzewami. Samica składa 4–5 jaj, które wysiaduje przez 34–37 dni.
Status.
IUCN uznaje kapodzioba za gatunek najmniejszej troski (LC, Least Concern) nieprzerwanie od 1988 roku. Liczebność populacji szacuje się na 16–18 tysięcy osobników.

</doc>
<doc id="1028517" url="https://pl.wikipedia.org/wiki?curid=1028517" title="Linia kolejowa nr 231">
Linia kolejowa nr 231

Linia kolejowa nr 231 – jednotorowa, niezelektryfikowana linia kolejowa znaczenia miejscowego (do km 5,140 znaczenia państwowego z uwagi na odchodzącą w tym miejscu bocznicę kolejową do jednostki wojskowej Wojsk Inżynieryjnych) łącząca stację Inowrocław Rąbinek z Kruszwicą. Prędkość maksymalna dla pociągów pasażerskich, towarowych oraz szynobusów wynosi 20 km/h. Według wykazu linii kolejowych ma klasę C3. Pierwotnie linia kolejowa rozpoczynała się już na stacji Inowrocław, biegnąc przez obecny teren Parku Solankowego i Osiedla Rąbin. Zmiana biegu trasy została przeprowadzona po katastrofie górniczej w rejonie obecnego Osiedla Rąbin.
Dawny przebieg.
Dawniej linia od Kruszwicy biegła dalej, przez Strzelno, aż do Mogilna. Z uwagi na jej nieprzejezdność została wykreślona z ewidencji PKP PLK; zlikwidowano na niej również ruch pasażerski i towarowy. Na tym odcinku zachowało się kilka obiektów mostowych, m.in. w Czerniaku nad Notecią oraz na przesmyku między Jeziorem Kunowskim a Jeziorem Bronisławskim.
W 2015 PKP podjęła działania zmierzające do przeprowadzenia procesu fizycznej likwidacji tego fragmentu. W 2018 był on już w większości pozbawiony szyn, rozkradzionych przez zbieraczy złomu. .

</doc>
<doc id="1028519" url="https://pl.wikipedia.org/wiki?curid=1028519" title="Wędrówki z dinozaurami">
Wędrówki z dinozaurami

Wędrówki z dinozaurami (ang. "Walking with Dinosaurs") – paradokumentalny serial telewizyjny, wyprodukowany przez telewizję BBC i po raz pierwszy emitowany w Wielkiej Brytanii w 1999 r., z Kennethem Branaghem jako narratorem. W Polsce serial był po raz pierwszy emitowany w roku 2000 w Programie Drugim Telewizji Polskiej; konsultantem naukowym wersji polskiej był Karol Sabath, a lektorami – Maciej Gudowski i Janusz Szydłowski.
Stylizowane na dokument przyrodniczy, "Wędrówki z dinozaurami" przy użyciu komputerowych efektów specjalnych i animatroniki starają się odtworzyć wygląd i zachowania dinozaurów i innych zwierząt z ery mezozoicznej. W odróżnieniu od wielu starszych filmów dokumentalnych poświęconych dinozaurom, przeznaczających stosunkowo niewiele czasu na sceny ze zrekonstruowanymi zwierzętami, "Wędrówki z dinozaurami" niemal całkowicie skupiają się na pokazywaniu scen z życia prehistorycznych zwierząt, ich zachowań, interakcji z otoczeniem, relacji z przedstawicielami swojego i innych gatunków, zdobywania pożywienia, walki i rozmnażania; dane o tych aspektach ich życia uzyskano dzięki badaniom skamieniałości uzupełnionym przez spekulacje oparte na analizie zachowań współczesnych zwierząt. Od tej formuły twórcy serii zaczęli odchodzić dopiero przy niektórych odcinkach specjalnych serialu (patrz niżej). „Typowymi” dokumentami o dinozaurach, zawierającymi wywiady z paleontologami będącymi konsultantami naukowymi serialu oraz informacje o historii odkryć i badaniach nad skamieniałościami, są dodatkowe odcinki opisujące powstawanie serialu: "Jak powstawały ‘Wędrówki z dinozaurami’" (ang. "The Making of ‘Walking with Dinosaurs’") i druga część odcinka specjalnego "Ballada o Wielkim Alu".
Oryginalna seria.
Każdy odcinek "Wędrówek z dinozaurami" przedstawia losy danego zwierzęcia lub grupki zwierząt (co nie wyklucza wątków pobocznych, bez udziału lub z niewielkim udziałem „głównych bohaterów” odcinka), zazwyczaj w przeciągu kilku miesięcy lub nawet kilku lat. Oryginalna seria składa się z sześciu 30-minutowych odcinków, z których każdy przedstawia losy zwierząt zamieszkujących dane terytorium na określonym etapie ery mezozoicznej.
Uwaga: polskie tytuły odcinków pochodzą z wersji polskiej serialu emitowanej na TVP2 w roku 2000.
"Nowa krew".
Odcinek miał premierę w Wielkiej Brytanii 4 października 1999 r. Pierwszy odcinek serii przedstawia ekosystem terytorium współczesnej Arizony z okresu triasu, 220 mln lat temu.
Zwierzęta pojawiające się w odcinku:
W odpowiadającym temu odcinkowi rozdziale książki Tima Hainesa pojawiają się też niezidentyfikowane fitozaury, metopozaury oraz spawęk.
Odcinek skupia się na losach grupki teropodów z rodzaju "Coelophysis" (a w szczególności jednej, młodej samicy), żyjących w zachodniej części superkontynentu Pangei. Dinozaury nie są jeszcze dominującą grupą lądowych kręgowców, rywalizują z przedstawicielami innych gałęzi archozaurów, w tym wielkimi drapieżnymi postozuchami, z pterozaurami, jak owadożerne peteinozaury, a także z terapsydami, takimi jak roślinożerne placeriasy czy ssakopodobne cynodonty. Wytrzymałość zwierząt różnych gatunków zostaje wystawiona na próbę, gdy po zakończeniu pory deszczowej przychodzi nadzwyczajnie długa i ciężka, 9-miesięczna pora sucha, doprowadzająca stopniowo do wyschnięcia lokalnej rzeki i przemiany okolicy w pustynię. Celofyzom udaje się dostosować do nowych, trudnych warunków, dzięki temu, że przy wydalaniu tracą mniej wody niż inne duże kręgowce, oraz dzięki zmianom zachowań – łączą się w grupy by wspólnie polować, nie cofają się przed kanibalizmem. Inne duże kręgowce nie radzą sobie tak dobrze w warunkach suszy. Samica postozucha, ranna w udo podczas ataku na placeriasy, nie jest w stanie polować; wypędzona przez samca swojego gatunku z własnego terytorium, wkrótce traci władzę w tylnych kończynach i ostatecznie ginie z głodu i wyczerpania, a jej ciało pada łupem watahy celofyzów. Gdy pora sucha się przedłuża, placeriasy opuszczają okolicę w poszukiwaniu wody i pożywienia; ostatecznie oprócz celofyzów w tej okolicy udaje się przetrwać jedynie cynodontom. Gdy przychodzi pora deszczowa, teren jest już opanowany przez dinozaury; do celofyzów dołącza stado dużych roślinożernych plateozaurów – dowód na to, jak dinozaury zdążyły się już zróżnicować, a zarazem zapowiedź nadchodzącej ery ich dominacji.
"Czas tytanów".
Odcinek miał premierę w Wielkiej Brytanii 11 października 1999 r. Drugi odcinek serii przedstawia ekosystem terytorium współczesnego Kolorado z późnej jury, 152 mln lat temu.
Zwierzęta pojawiające się w odcinku:
W odpowiadającym temu odcinkowi rozdziale książki Tima Hainesa pojawiają się też celury ("Coelurus"); z kolei małe ornitopody nie są wprost wspominane, choć są wzmianki o bliżej nieokreślonych roślinożercach, których wabią spustoszenia dokonywane przez stado diplodoków w zagajniku sagowców.
Pod koniec okresu jurajskiego, po rozpadzie superkontynentu Pangei, klimat jest wilgotniejszy niż w triasie. Dzięki temu ogromne obszary, na których kiedyś były pustynie, teraz są porośnięte lasami iglastymi lub rozległymi paprociowymi równinami. Dinozaury dominują na Ziemi od dziesiątków milionów lat; największy sukces odnoszą olbrzymie, długoszyje zauropody, jak brachiozaury czy diplodoki. Odcinek otwiera scena składania jaj przez samicę diplodoka w gnieździe na skraju lasu. Przy pomocy pokładełka samica składa ok. 100 jaj, po czym przysypuje je i, pozostawiając własnemu losowi, opuszcza las i wraca do swego stada. Po 3 miesiącach z tych jaj, które nie padły łupem leśnych drapieżników, takich jak niewielki ornitolest, wykluwają się młode. Odcinek skupia się na ich dalszych losach, zwłaszcza jednej samiczki, od narodzin i natychmiastowej ucieczki w głąb lasu. Gdy samiczka ma rok, udaje się jej przeżyć atak dwóch allozaurów na stadko młodych diplodoków, do którego należy; w ataku tym giną dwa inne diplodoki, jeden zabity przez allozaura, drugi zabity przez przypadek przez zdenerwowanego stegozaura. Równolegle do losów małych diplodoków, odcinek przedstawia też życie stada dorosłych przedstawicieli tego gatunku, ich wzajemne relacje, zdobywanie pokarmu i sposób, w jaki kształtują swoje środowisko, karczując lasy. Przedstawiony zostaje też związek łączący olbrzymie diplodoki z niewielkimi pterozaurami – anurognatami, spędzającymi większą część życia na grzbietach lub w pobliżu olbrzymich dinozaurów i pożerającymi płoszone przez nie owady. Gdy samica diplodoka ma 5 lat, jako jednej z trzech członków stadka udaje się jej przeżyć ogromny pożar lasu; jest jednak zmuszona do wyjścia na równiny, gdzie jest narażona na ataki wielkich drapieżników, przed którymi nie potrafi się obronić. Jeden z towarzyszących jej młodych diplodoków wkrótce ginie; samicy i drugiemu z jej towarzyszy udaje się jednak znaleźć stado dorosłych diplodoków i dołączyć do niego. W wieku 10 lat już dojrzała samica po raz pierwszy przystępuje do godów i do kopulacji. Po kilku dniach zostaje zaatakowana przez dwa allozaury, udaje jej się jednak przeżyć atak, mimo odniesienia poważnych ran.
"Okrutne morze".
Odcinek miał premierę w Wielkiej Brytanii 18 października 1999 r. Trzeci odcinek serialu przedstawia ekosystem terytorium współczesnego Oxfordshire z późnej jury, 149 mln lat temu.
Zwierzęta pojawiające się w odcinku:
W odpowiadającym temu odcinkowi rozdziale książki Tima Hainesa wzmiankowani są też liczni inni mieszkańcy jurajskich mórz, m.in. morskie krokodyle, minogi, śluzice, belemnity czy krewetki.
Odcinek otwiera scena, w której z morza przy brzegu wyspy niespodziewanie wynurza się olbrzymi pliozaur "Liopleurodon", by schwytać w zęby eustreptospondyla poszukującego pożywienia na wybrzeżu i wciągnąć go pod wodę. (Nie ma dowodów, że liopleurodony rzeczywiście polowały w ten sposób; twórców serialu mogły zainspirować zachowania orek żyjących w wodach przybrzeżnych Argentyny, potrafiących atakować uchatki na wybrzeżach.) Na skutek podniesienia się poziomu oceanów, obszar współczesnej Europy w późnej jurze jest w dużym stopniu pokryty wodami Morza Tetydy, rozdzielającego kontynenty Laurazji i Gondwana. Na północnych krańcach Tetydy, gdzie dzieje się akcja odcinka, znajdują się nieliczne małe wysepki, otoczone płytkim morzem. Dinozaury nie są tu liczne, znakomite warunki do życia znajdują tu natomiast gady morskie z grupy plezjozaurów, jak kryptoklidy, oraz rybożerne pterozaury, jak ramforynchy. Raz do roku jednak z głębszych wód przybywają tu setki samic ichtiozaurów z rodzaju "Ophthalmosaurus", by wydać tu na świat młode. Odcinek skupia się na losach nowego pokolenia oftalmozaurów przez cztery miesiące, jakie spędzają na płytkich wodach, od narodzin, przez stopniowy wzrost i nabywanie umiejętności łowieckich – przy jednoczesnym unikaniu drapieżników, takich jak liopleurodony czy rekiny z rodzaju "Hybodus" – aż do ich ostatecznego wypłynięcia na głębsze wody. Widzowie są jednak świadkami także wydarzeń z życia innych mieszkańców wysp i ich wód przybrzeżnych, jak polowania ramforynchów i kryptoklidów na ryby, wędrówki padlinożernych eustreptospondyli z wyspy na wyspę w poszukiwaniu pożywienia, gody skrzypłoczy, czy wreszcie wielki sztorm, który kładzie kres życiu największego drapieżnika tych wód – 25–metrowego liopleurodona, wyrzuconego na brzeg wyspy, niezdolnego wrócić do morza i zdanego na łaskę eustreptospondyli.
"Pod skrzydłami olbrzymów".
Odcinek miał premierę w Wielkiej Brytanii 25 października 1999 r. Czwarty odcinek serialu przedstawia zwierzęta żyjące we wczesnej kredzie, 127 mln lat temu, na olbrzymim obszarze, od Brazylii, przez Amerykę Północną i młody Atlantyk, aż po wyspy na terytorium współczesnej Europy zachodniej.
Zwierzęta pojawiające się w odcinku:
W odpowiadającym temu odcinkowi rozdziale książki Tima Hainesa pojawiają się też duże drapieżne słodkowodne żółwie, będące dominującymi drapieżnikami jezior wyspy Kornubii.
Gdy we wczesnej kredzie podniósł się poziom oceanów, rozpadały się stare kontynenty, a między nowymi rozciągały się rozległe płytkie morza, powstały doskonałe warunki dla rozwoju wielkich pterozaurów. Odcinek skupia się na losach jednego z nich – ponad 40-letniego samca pterozaura z rodzaju "Ornithocheirus", olbrzyma o 12–metrowej rozpiętości skrzydeł. Zazwyczaj przemierzający Ziemię w poszukiwaniu pożywienia, ornitocheir, jak co roku gdy zbliża się okres godów, zmienia trasę swej wędrówki, wyruszając na tereny lęgowe na wyspie Kantabrii, odpowiadającej terytorium dzisiejszej Hiszpanii. Wyruszając ze skalistych wybrzeży na terytorium dzisiejszej Brazylii (według książki Tima Hainesa z wybrzeży Borboremy, odpowiadających północno-wschodniej Brazylii), pterozaur po kilku dniach dociera do południowych wybrzeży dzisiejszej Ameryki Północnej. Tam trafia na ogromne, składające się z setek osobników stado iguanodonów z gatunku "Dakotadon", przemierzających wybrzeże i żerujących na skraju lasu. Tropikalna ulewa zmusza ornitocheira do schronienia się na dzień przed deszczem i tym samym przerwania swej wędrówki; pterozaur spędza ten czas na oczyszczaniu futra z pasożytów – owadów z rodzaju "Saurophthirus". W końcu, wykorzystując silne prądy wznoszące powietrza, udaje mu się wzbić w przestworza i kontynuować wędrówkę. Cały dzień zajmuje mu pokonanie młodego, szerokiego dopiero na 300 km, Atlantyku i dotarcie do pierwszej wyspy po jego wschodniej stronie (w książce Tima Hainesa wyspa ta zostaje zidentyfikowana jako Kornubia, obejmująca tereny dzisiejszej Kornwalii). Tam ornitocheir natrafia na stado iguanodonów, inaczej ubarwionych i większych od kuzynów z Ameryki Północnej. Stado jest dwukrotnie atakowane przez parę drapieżnych utahraptorów; drugi atak kończy się sukcesem drapieżników, które zabijają jednego z iguanodonów. Olbrzymi pterozaur ostatecznie zostaje zmuszony do opuszczenia wyspy przez stado ptaków z rodzaju "Iberomesornis", uznających go za zagrożenie dla swych jaj i w związku z tym wściekle go atakujących. Ornitocheir, po pokonaniu łącznie 14 000 km, ostatecznie dociera na wyspę Kantabrię. Chce wylądować w samym centrum terenów lęgowych, wiedząc, że ma wówczas największe szanse na wzbudzenie zainteresowania samic; jednak przybyłe wcześniej samce uniemożliwiają mu lądowanie w tym miejscu i przepędzają go na skraj tokowiska. Wyczerpanie długą podróżą, upałem i bezowocnymi próbami zdobycia partnerki po trzech dniach doprowadza do śmierci olbrzymiego pterozaura. Ciało jego i innych zdechłych pterozaurów służy za pokarm dla pozostających na wyspie młodych ornitocheirów.
"Duchy milczących kniei".
Odcinek miał premierę w Wielkiej Brytanii 1 listopada 1999 r. Piąty odcinek serialu przedstawia ekosystem terytorium współczesnej Australii ze środkowej kredy, 106 mln lat temu.
Zwierzęta pojawiające się w odcinku:
W odpowiadającym temu odcinkowi rozdziale książki Tima Hainesa pojawiają się też ptaki – "Nanantius" (w książce błędnie nazwane "Nanatius"), a zamiast komarów dinozaurom dokuczają meszki.
W połowie okresu kredowego wielki południowy kontynent, obejmujący dzisiejszą Amerykę Południową, Antarktydę i Australię jest ogrzewany przez ciepłe prądy morskie płynące od równika i uniemożliwiające powstanie czapy lodowej na biegunie południowym. Dzięki temu na obszarach dzisiejszej Australii rosną rozległe lasy iglaste. Mimo to warunki są jak na erę mezozoiczną wyjątkowo trudne; choć w czasie dnia polarnego jest ciepło, bujnie rozwijają się rośliny a słońce nie zachodzi, to z drugiej strony przez kilka miesięcy w roku żyjące tu zwierzęta muszą żyć w ciemnościach i borykać się z niskimi temperaturami z powodu nadejścia nocy polarnej. Przez cały rok w tych warunkach żyją niewielkie ornitopody z rodzaju "Leaellynasaura". Kamera śledzi rok z życia stada tych dinozaurów, żyjącego w lesie w odległości kilkuset mil (w wersji TVP2 – kilkuset kilometrów) od bieguna południowego. Widzowie poznają je, gdy zaczyna się dzień polarny. Lielynazaury po przystąpieniu do godów wkrótce zakładają gniazda; wiele z nich zostaje zniszczonych przez leśne drapieżniki. Udaje się jednak ocalić gniazdo dominującej pary, w którym wykluwa się trójka młodych. Pod opieką całego stada młode stopniowo dorastają i zdobywają umiejętności niezbędne im do przetrwania, ćwicząc zwinność, równowagę i szybkość reakcji. O tej porze roku lielynazaurom zagraża "Koolasuchus" – „żywa skamieniałość” swoich czasów, ostatni żyjący temnospondyl, zimą hibernujący w lesie, latem przenoszący się do rzeki i tam polujący. Innym zagrożeniem są rapatory, które latem przybywają na południe w ślad za stadami dużych roślinożernych mutaburazaurów. Gdy zbliża się noc polarna i stada mutaburazaurów wyruszają na północ, jeden z rapatorów, wykorzystując panujący w lesie hałas, zaskakuje stado lielynazaur i zabija dominującą samicę. Powoduje to dezorganizację stada i utrudnia mu ochronę piskląt; w rezultacie udaje się przeżyć tylko jednemu z młodych. Gdy nadchodzi noc polarna lielynazaury, orientujące się w ciemnościach dzięki swym dużym oczom, dla ochrony przed chłodem i w poszukiwaniu pożywienia wycofują się w głąb lasu. Gdy to nie pomaga, zbijają się w ciasną grupę i na kilka dni zapadają w stan odrętwienia, by tracić mniej ciepła. Udaje im się przetrwać noc polarną; wraz z nadejściem wiosny, gdy zaczyna się okres ich godów, w wyniku walki wyłoniony zostaje dominujący samiec. Gdy wybiera sobie samicę, stado odbudowuje swoją strukturę wokół pary dominującej, przygotowując się do walki o przetrwanie przez kolejny rok.
"Śmierć dynastii".
Odcinek miał premierę w Wielkiej Brytanii 8 listopada 1999 r. Szósty i zarazem ostatni odcinek oryginalnej serii przedstawia ekosystem terytorium współczesnej Montany z późnej kredy, 65,5 mln lat temu.
Zwierzęta pojawiające się w odcinku:
W odpowiadającym temu odcinkowi rozdziale książki Tima Hainesa nie pojawia się triceratops (zamiast niego zabity zostaje torozaur), dromeozaury ani małe ornitopody, kilkakrotnie są natomiast wspominane edmontozaury ("Edmontosaurus").
Odcinek przedstawia wydarzenia ostatnich kilku miesięcy ery dominacji dinozaurów. Wzmożona aktywność wulkaniczna na całym świecie wyniszcza powierzchnię Ziemi, a jednocześnie uwalnia do atmosfery ogromne ilości gazów wulkanicznych. W książce Tima Hainesa mówi się też o problemie zaniku płytkich mórz epikontynentalnych, i tym samym znacznego osuszenia klimatu w głębi lądu. Wiele grup zwierząt nie potrafi przystosować się do nowych warunków; np. pterozaury, niegdyś władające przestworzami, teraz są grupą na skraju wymarcia, ustępującą miejsca ptakom. Dinozaury wciąż są dominującymi kręgowcami lądowymi, lecz w wyniszczonym erupcjami wulkanów krajobrazie trudno im znaleźć pożywienie; co gorsza, aktywność wulkaniczna pozbawia środowiska składników mineralnych niezbędnych dinozaurom do wytworzenia skorupek jaj, w rezultacie czego coraz rzadziej z jaj wykluwają się młode. Sytuację pogarszają jeszcze ataki drapieżników, takich jak dakotoraptory czy torbacze z rodzaju "Didelphodon", polujące na jaja i młode dinozaury. Jedna ze scen opisuje atak dromeozaurów na stado torozaurów, podczas którego ginie najmłodszy członek stada. „Główna bohaterka” odcinka, samica tyranozaura, traci lęg – wszystkie zarodki giną jeszcze przed wykluciem się z jaja, pod wpływem aktywności wulkanicznej. Porzucając gniazdo, samica raz jeszcze staje się płodna i zaczyna nawoływać samce. Jeden z nich, po zabiciu młodego triceratopsa, odpowiada na wezwanie samicy i oddaje jej swą ofiarę jako podarek godowy. Wkrótce dochodzi do serii kopulacji tyranozaurów; po kilku dniach jednak już zapłodniona samica agresywnie przepędza samca. Następnie buduje gniazdo, w którym składa 12 jaj i strzeże go przed mniejszymi dinozaurami i ssakami przez 2 miesiące, nie opuszczając go nawet na krok i nawet nie polując w tym czasie. Gdy z jaj wykluwa się trójka młodych, samica, szukając pożywienia dla nich i dla siebie, atakuje stado kaczodziobych anatotytanów, zabijając jednego z nich. Po kilku dniach jedno z jej młodych znika, prawdopodobnie zabite przez rodzeństwo; dwójka pozostałych młodych w toku zabawy zbliża się na niebezpieczną odległość do opancerzonego ankylozaura, co zmusza ich matkę do wystąpienia w ich obronie i zaatakowania roślinożercy. Kończy się to dla niej tragicznie: ankylozaur ciosem kostnej buławy na końcu ogona łamie jej kość udową i uszkadza narządy wewnętrzne. Samicy udaje się uciec z młodymi, lecz jej los jest już przypieczętowany: do rana następnego dnia kona. Jej młode nie przeżywają jej nawet o dzień; gdy nawołują przy jej martwym ciele, w dzisiejszą Zatokę Meksykańską uderza kometa (w wersji TVP2 – niezidentyfikowane wielkie ciało niebieskie), wywołując gigantyczną falę uderzeniową, która wkrótce zmiata je i ciało ich matki. Wkrótce Ziemię spowija mrok i spada deszcz roztopionych skał. Uderzenie ciała niebieskiego wywołuje wielkie wymieranie kredowe, w wyniku którego wymiera 65% organizmów żywych, w tym m.in. wszystkie dinozaury – z wyjątkiem ptaków, którym udaje się przetrwać aż do czasów współczesnych. Wymarcie dinozaurów otwiera erę dominacji ssaków.
Odcinki specjalne.
Sukces oryginalnej serii "Wędrówek z dinozaurami" zachęcił jej twórców do wyprodukowania kilku dodatkowych, specjalnych odcinków. Wszystkie były emitowane w Polsce przez TVP2, z Maciejem Gudowskim jako lektorem.
"Ballada o Wielkim Alu".
Pierwszy odcinek specjalny, "Ballada o Wielkim Alu", miał premierę w Wielkiej Brytanii 25 grudnia 2000 roku (po raz pierwszy w historii BBC wyemitowała wówczas program popularnonaukowy w Boże Narodzenie). Pierwszy odcinek specjalny był zarazem ostatnim w serii, w którym narratorem był Kenneth Branagh (choć powrócił on w niektórych spin-offach "Wędrówek z dinozaurami"), wykorzystana została czołówka oryginalnej serii i w którym zachowana została jej pierwotna formuła. O ile jednak „bohaterowie” odcinków oryginalnej serii nie byli opierani na rzeczywistych, pojedynczych zwierzętach, o tyle "Ballada o Wielkim Alu" próbuje odtworzyć historię życia jednego, konkretnego dinozaura, który kiedyś żył naprawdę: teropoda z gatunku "Allosaurus fragilis", żyjącego w późnej jurze, 145 mln lat temu. Jego doskonale zachowany, kompletny w 95% szkielet odkryto w 1991 roku w stanie Wyoming i przezwano „Wielkim Alem”.
Zwierzęta pojawiające się w odcinku:
Pod koniec pory suchej w gnieździe allozaura z jaj zaczynają wykluwać się młode; jednym z nich jest „bohater” tego odcinka – „Wielki Al”. Młode allozaury zaczynają nawoływać matkę, która wkrótce przybywa do gniazda i rozkopuje jego powierzchnię, uwalniając swe potomstwo; będzie się nim opiekować przez kilka najbliższych tygodni. Wkrótce, z obawy przed zagrażającymi młodym drapieżnikami, opuszcza z nimi gniazdo i zabiera je na pobliską zalewową równinę. Tam pisklęta zdobywają niezbędne do przetrwania umiejętności, walczą między sobą i próbując polować na małe zwierzęta. Gdy samica zostawia je na krótko, by polować, młode zostają zaatakowane przez rocznego samca allozaura; udaje mu się zabić jednego z rodzeństwa Ala.
Następnie kamera rejestruje losy Wielkiego Ala w drugim roku jego życia, gdy, już jako samotny drapieżnik 3-metrowej długości, poszukuje dla siebie pożywienia w lesie. Nie decyduje się na atak na stado otnielii, żerujących niedaleko wielkiego stegozaura, ani na samicę ornitolesta agresywnie broniącą swego gniazda; z kolei atak na stado driozaurów kończy się niepowodzeniem. Ostatecznie udaje mu się zaspokoić głód, chwytając i pożerając jaszczurkę. Nieopodal zaurofaganyks, zwabiony zapachem padliny stegozaura, wkracza na bagno, na którym znajduje się ciało roślinożercy; jednak pożerając padlinę, sam grzęźnie w bagnie, i pozostaje tu razem z drugim, konającym allozaurem, który ugrzązł tu już wcześniej. Do wieczora oba dinozaura konają z wyczerpania, a ich ciała stają się pokarmem dla pterozaurów. Wielkiemu Alowi udaje się uniknąć pułapki, gdyż nauczył się nie zbliżać do wabionych zapachem padliny wielkich drapieżników.
3 lata później Wielki Al, mający już 9 metrów długości, wraz z kilkoma innymi młodymi allozaurami poluje na stado diplodoków, wędrujących wzdłuż wielkiego, słonego jeziora ku terenom lęgowym na południu. Atakującym stado allozaurom udaje się osaczyć chorego, pozostającego w tyle osobnika i oddzielić go od reszty diplodoków. Niecierpliwy Al próbuje atakować zauropoda i zostaje przez niego zraniony. Jednak po kilku godzinach upał w połączeniu ze stresem i chorobą powala diplodoka na ziemię, umożliwiając drapieżnikom pożarcie go. Po godzinie do ucztujących młodych allozaurów dołącza wielka, dorosła samica, zmuszając je do dania jej dostępu do ich zdobyczy.
Rok później Al, mając już 10 m długości i ozdobne, czerwone grzebienie nad oczami, zbliża się do osiągnięcia dojrzałości płciowej. Gdy na początku pory suchej wyczuwa dorosłą samicę, po raz pierwszy w życiu wydaje godowy zew. Znacznie większa od niego samica nie jest nim zainteresowana i zaczyna odchodzić; jednak niedoświadczony Al dalej nawołuje i zbliża się do niej na niebezpieczną odległość, w rezultacie czego zostaje przez nią zaatakowany i poraniony. Udaje mu się uciec, a rany z czasem się goją. Jednak po 5 miesiącach pory suchej, gdy podczas polowania ściga stado driozaurów, potyka się o pień drzewa i łamie środkowy palec prawej stopy. W rezultacie nie jest w stanie polować, co w sytuacji, gdy pora sucha się przedłuża, bardzo zmniejsza jego szanse na przetrwanie; co gorsza, dochodzi do zakażenia rany. Po ponad 2 kolejnych miesiącach pory suchej, dwa małe allozaury odnajdują w wyschłym korycie rzeki wychudzone ciało Wielkiego Ala.
W drugiej części "Ballady o Wielkim Alu" (oryginalny tytuł: "‘Walking with Dinosaurs‘ Special – Big Al: The Science") przedstawiona zostaje historia odkrycia szkieletu Wielkiego Ala i badań nad nim, które pozwoliły stwierdzić, jakie obrażenia odniósł za życia i dlaczego zginął.
"Powrót dinozaurów".
W roku 2002 producenci i współtwórcy oryginalnej serii – Tim Haines i Jasper James – założyli spółkę "Impossible Pictures", niezależną od BBC, choć często produkującą dla niej programy. Do pierwszych produkcji nowej spółki należały wyprodukowane właśnie dla BBC dwa nowe odcinki specjalne "Wędrówek z dinozaurami". Tym razem jednak nastąpiło odejście od formuły oryginalnej serii; zamiast niewidocznego na ekranie narratora, komentującego wydarzenia z życia prehistorycznych zwierząt, wprowadzona zostaje grupa ludzi – przyrodnik Nigel Marven i towarzysząca mu ekipa filmowa – którzy podróżując w czasie trafiają do ery mezozoicznej i wchodzą w kontakt z prehistorycznymi zwierzętami.
"Powrót dinozaurów: Pazur olbrzyma".
Odcinek ten miał swą premierę w Wielkiej Brytanii 30 grudnia 2002 r. Nigel Marven z ekipą filmową trafia na terytorium dzisiejszej Mongolii z późnej kredy, 75 mln lat temu.
Zwierzęta pojawiające się w odcinku:
Marven poszukuje terizinozaura – teropoda będącego właścicielem gigantycznych szponów, największych spośród wszystkich dinozaurów – licząc, że okaże się on wielkim drapieżnikiem. Jednak w toku poszukiwań coraz więcej szczegółów go zastanawia – jak odkrycie odchodów typowych dla roślinożercy przy porzuconym gnieździe terizinozaura. Po drodze spotyka też wiele innych dinozaurów zamieszkujących późnokredową Mongolię, w tym niewielkie drapieżne welociraptory. Gdy ostatecznie znajduje terizinozaura, okazuje się on w istocie wielkim roślinożercą. Marven jest też świadkiem starcia terizinozaura z największym drapieżnikiem tych terenów – azjatyckim krewnym tyranozaura, tarbozaurem.
"Powrót dinozaurów: Kraina gigantów".
Odcinek ten miał swą premierę w Wielkiej Brytanii 1 stycznia 2003 roku. Nigel Marven z ekipą filmową trafia na terytorium dzisiejszej Argentyny ze środkowej kredy, 100 mln lat temu.
Zwierzęta pojawiające się w odcinku:
Marven poszukuje, jak sam mówi, największych zwierząt lądowych wszech czasów – tytanozaurów z rodzaju "Argentinosaurus" – oraz największych lądowych drapieżników wszech czasów – teropodów z rodzaju "Giganotosaurus". Zakłada obóz niedaleko jeziora, nad które co roku wędrują stada argentynozaurów, by składać tu jaja – i co roku w czasie tej wędrówki spotykają watahy polujących na nie giganotozaurów. Poszukując argentynozaurów, Marven spotyka wielu innych mieszkańców tych okolic – żyjącego w jeziorze wielkiego krokodyla z rodzaju "Sarcosuchus", żyjące nad brzegiem morza pterozaury, czy wreszcie zagrażającego miejscowym iguanodonom giganotozaura. W końcu udaje mu się trafić na migrujące stado argentynozaurów. Następnie jest świadkiem polowania kilku giganotozaurów na olbrzymie zauropody; drapieżnikom udaje się oddzielić od stada młodą samicę i otoczyć ją. Nieustannie atakując ją, gryząc i wyszarpując kawały mięsa, próbują doprowadzić do jej wykrwawienia; nadejście zmroku uniemożliwia jednak Marvenowi śledzenie finału polowania. Reszta stada argentynozaurów bezpiecznie dociera na tereny lęgowe, gdzie samice wkrótce zaczynają składać jaja.
"Powrót dinozaurów: Potwory na fali".
Wyprodukowane przez "Impossible Pictures" dla BBC, ostatnie trzy odcinki specjalne "Wędrówek z dinozaurami" tworzą miniserial poświęcony wymarłym mieszkańcom mórz. Raz jeszcze pojawia się Nigel Marven, podróżujący w czasie wraz ze statkiem "The Ancient Mariner" i jego załogą (oraz ekipą filmową), wchodzący w kontakt z prehistorycznymi zwierzętami i starający się unikać ataków największych drapieżników. Marven przemierza siedem najniebezpieczniejszych mórz w historii Ziemi. Tylko trzy z siedmiu omawianych środowisk pochodzą z ery mezozoicznej; dwa pochodzą z paleozoiku, dwa pozostałe – z kenozoiku.
Odcinek pierwszy.
Odcinek po raz pierwszy wyemitowany w Wielkiej Brytanii 9 listopada 2003 r.
Siódme najbardziej niebezpieczne morze w dziejach
Pojawiające się zwierzęta:
Szóste najbardziej niebezpieczne morze w dziejach
Pojawiające się zwierzęta:
Piąte najbardziej niebezpieczne morze w dziejach (bohaterowie opuszczają je dopiero w odcinku drugim)
Pojawiające się zwierzęta:
Odcinek drugi.
Odcinek po raz pierwszy wyemitowany w Wielkiej Brytanii 16 listopada 2003 r.
Czwarte najbardziej niebezpieczne morze w dziejach
Pojawiające się zwierzęta:
Trzecie najbardziej niebezpieczne morze w dziejach (bohaterowie opuszczają je dopiero w odcinku trzecim)
Pojawiające się zwierzęta:
Odcinek trzeci.
Odcinek po raz pierwszy wyemitowany w Wielkiej Brytanii 23 listopada 2003 r.
Drugie najbardziej niebezpieczne morze w dziejach
Pojawiające się zwierzęta:
Najbardziej niebezpieczne morze w dziejach
Pojawiające się zwierzęta:
Książka.
Jednocześnie z powstawaniem oryginalnej serii "Wędrówek z dinozaurami" Tim Haines napisał książkę pod tym samym tytułem. Została ona wydana w roku 1999, roku premiery serialu. W Polsce została wydana w roku 2000, przez wydawnictwo Muza SA.
Książka dzieli się na 6 rozdziałów, z których każdy odpowiada odcinkowi oryginalnej serii. W porównaniu z serialem książka bardziej szczegółowo opisuje otoczenie, w jakim żyją prehistoryczne zwierzęta (m.in. używając nazw geologicznych nadanych kontynentom, oceanom, łańcuchom górskim i wyspom z tamtych czasów, czy też więcej miejsca poświęcając roślinom i małym zwierzętom współistniejącym z dinozaurami), dodaje informacje o badaniach naukowych nad nimi. Często też poświęca więcej miejsca niektórym aspektom, które w serialu zostały tylko wspomniane (np. zagadnieniu wspólnego bytowania polakantów i stad iguanodonów, sugerując, że zmysły tych zwierząt się dopełniają, co ułatwia im zauważenie drapieżników – o ile iguanodony mogą podnosić głowy wyżej niż polakanty i mają lepszy słuch, to z kolei dinozaury pancerne mają doskonały węch). Książka opisuje też niektóre zwierzęta, które nie pojawiają się w serialu (szczegóły przy opisach poszczególnych odcinków – patrz wyżej). Wydarzenia w książce nierzadko toczą się nieco inaczej niż w serialu, czasem nawet akcja rozgrywa się w innych miejscach (np. w rozdziale "Okrutne morze" akcja nie dzieje się na terytorium dzisiejszego Oxfordshire, lecz na archipelagu Windelidów, który częściowo odpowiada dzisiejszej Bawarii).
Nagrody.
Na liście 100 najlepszych brytyjskich programów telewizyjnych w historii, stworzonej przez Brytyjski Instytut Filmowy w roku 2000, "Wędrówki z dinozaurami" zajęły 72 miejsce.
Oryginalna seria wygrała 3 nagrody Emmy i 11 innych nagród, była nominowana jeszcze do 8. "Ballada o Wielkim Alu" wygrała 2 nagrody Emmy i była nominowana do trzeciej. "Powrót dinozaurów:Pazur olbrzyma" i "Powrót dinozaurów: Potwory na fali" wygrały po jednej nagrodzie British Academy of Film and Television Arts, "Powrót dinozaurów: Kraina gigantów" był nominowany do nagrody tej akademii.
Spin-offy.
Sukces oryginalnej serii, którą do końca roku 2000 obejrzało ok. 200 mln widzów na całym świecie, doprowadził do powstania licznych spin-offów w różnych mediach.
Encyklopedia.
Tim Haines i Paul Chambers napisali też encyklopedię serii "Walking with…" – książkę "The Complete Guide to Prehistoric Life", wydaną w 2005 roku. Encyklopedia zawiera ponad 100 opisów prehistorycznych zwierząt pojawiających się w oryginalnej serii "Wędrówek z dinozaurami" i w jej odcinkach specjalnych, a także w serialach będących jej spin-offami.
Inne książki.
Powstało też kilka innych książek powiązanych z oryginalną serią "Wędrówek z dinozaurami" i jej odcinkami specjalnymi:
Seria "Walking with...".
W 2001 roku premierę miał serial "Wędrówki z bestiami", będący bezpośrednią kontynuacją "Wędrówek z dinozaurami". Sześcioodcinkowy serial, zachowujący formułę oryginalnej serii "Wędrówek z dinozaurami", skupiał się na erze kenozoicznej, na historii ewolucji ssaków po wyginięciu dinozaurów.
W 2003 r. po raz pierwszy został wyemitowany czteroodcinkowy serial produkcji BBC "Wędrówki z jaskiniowcami", opisujący historię ewolucji człowieka. Nad serialem pracowało wielu tych samych ludzi, którzy pracowali przy "Wędrówkach z dinozaurami" i "Wędrówkach z bestiami", jednak tym razem w projekt nie zaangażował się Tim Haines ani Jasper James.
W 2005 r. premierę miał prequel "Wędrówek z dinozaurami", trzyodcinkowy serial "Zanim przywędrowały dinozaury", wyprodukowany dla BBC przez "Impossible Pictures" z udziałem Tima Hainesa. Serial opisuje historię życia na Ziemi przed powstaniem dinozaurów, od kambru do wczesnego triasu.
"Zaginiony świat" (adaptacja z roku 2001).
W 2001 r. BBC przygotowała też adaptację "Zaginionego Świata" Arthura Conana Doyle’a, w formie składającego się z dwóch odcinków miniserialu. Adaptacja wykorzystuje niektóre komputerowe modele i animowane kukły dinozaurów wcześniej użyte przy produkcji "Wędrówek z dinozaurami". "Zaginiony świat" swą premierę w Wielkiej Brytanii miał w Boże Narodzenie 2001 r.
Inne produkcje telewizyjne.
"Impossible Pictures" wyprodukowało też dla ITV sześcioodcinkowy serial "Park prehistoryczny" (ang. "Prehistoric Park"), który miał premierę w roku 2006. Serial utrzymany jest w konwencji ostatnich odcinków specjalnych "Wędrówek z dinozaurami". Raz jeszcze powraca podróżujący w czasie (m.in. do czasów dinozaurów) Nigel Marven, tym razem jednak zabiera niektóre prehistoryczne zwierzęta do czasów współczesnych, by tu, w specjalnie zbudowanym parku, ocalić je przed wymarciem.
"Walking with Dinosaurs – The Live Experience".
Powstała w Australii prezentacja, po raz pierwszy przedstawiona w Sydney w 2007 roku, odtwarza sceny z życia zwierząt ery mezozoicznej (głównie dinozaurów) przy pomocy mechanicznych, animowanych modeli naturalnej wielkości.
Pojawiające się zwierzęta:
"Wędrówki z dinozaurami 3D".
W 2013 roku miał premierę pełnometrażowy film kinowy, stworzony w technologii 3D. Został wyprodukowany przez BBC Earth we współpracy z 20th Century Fox. W odróżnieniu od serialu nie ma czysto dokumentalnego charakteru, a jest fabularyzowaną historią, ukazującą częściowo zantropomorfizowane dinozaury. Głosu głównym bohaterom użyczyli John Leguizamo i Justin Long.
Kontrowersje.
Choć "Wędrówki z dinozaurami" okazały się wielkim sukcesem medialnym, niektóre ich aspekty ściągnęły na serial krytykę ze strony naukowców.
Spekulacje.
Choć wiele aspektów budowy ciała dinozaurów i innych wymarłych zwierząt, czy nawet – do pewnego stopnia – ich zachowań, da się wydedukować na podstawie badań skamieniałości, w niektórych sytuacjach twórcy serii byli zmuszeni spekulować. Np. na podstawie skamieniałości nie da się określić koloru skóry czy oczu dinozaurów, w większości przypadków niemożliwe jest też odtworzenie wydawanych przez nie dźwięków (choć w oparciu o badania czaszki parazaurolofa podejmowano takie próby); zatem kolory i dźwięki zwierząt w serialu są rezultatem spekulacji jego twórców, choć oparte są na porównaniach ze współczesnymi zwierzętami. Także podejmując próby rekonstrukcji zachowań dinozaurów twórcy serii wielokrotnie zmuszeni byli spekulować w oparciu o obserwacje zachowań współczesnych zwierząt.
Wielu naukowców krytykowało serial za to, że wszystkie zachowania zwierząt są przedstawiane jako fakty, bez względu na to, czy rzeczywiście są oparte na niezbitych dowodach, czy też są tylko spekulacjami autorów serii. Paleontolog Henry Gee w 1999 r. w wywiadzie dla gazety "The Times" powiedział o spekulacjach dotyczących zachowań dinozaurów z serialu: "Musi być jakiś sposób, by to udowodnić, w przeciwnym wypadku nie jest to warte więcej niż bajka do poduszki. A BBC w żaden sposób nie może udowodnić tez, które głosi".
Brak rozdzielenia faktów od spekulacji w "Wędrówkach z dinozaurami" i innych serialach z cyklu "Walking with…" krytykował też Richard Dawkins. W wywiadzie dla BBC News Online stwierdził: "Myślę, że byłoby rozsądne, gdyby w filmie dokumentalnym przyznano, że „zgadujemy”. Nie sądzę, że to zniszczyłoby urok [programu]." Dawkins ostro też skrytykował formułę odcinków specjalnych "Wędrówek z dinozaurami" z Nigelem Marvenem.
W obronie serialu stanął jeden z jego konsultantów naukowych, prof. Michael J. Benton. Przyznaje, że serial zawiera błędy i dużą dozę spekulacji, dodaje jednak: "Kto na poważnie oczekiwałby, że ze skamieniałości wyczyta się informacje o kolorze skóry czy zachowaniach rozrodczych? Wezwałem krytyków, by powiedzieli, jak oni wprowadziliby rozróżnienie między różnymi stopniami pewności [w serialu]. Może twórcy filmu powinni zasłonić obraz kłębem dymu, gdy było pokazywane jakieś widowiskowe zachowanie? A może w prawym górnym rogu ekranu powinien się pojawić wybitny paleontolog, który powiedziałby: „Cóż, tak naprawdę nie wiemy, czy one rzeczywiście kopulowały w ten sposób. Ale…”? Żadne z tych rozwiązań nie byłoby dobre. Oba zniszczyłyby wrażenie [obserwacji prawdziwych dinozaurów]".
Kontrowersje wzbudziło też przedstawienie w serialu samicy diplodoka jako posiadającej specjalne pokładełko, które, wysuwając się z ciała, pozwalało jej składać jaja z niewielkiej wysokości nad ziemią. Nie ma dowodów na istnienie takiej struktury u zauropodów. Są jednak wątpliwości co do tego, w jaki sposób mogły one składać jaja, skoro ich upadek na ziemię z wysokości kilku metrów mógł je łatwo uszkodzić, a z drugiej strony tak duże zwierzęta mogły mieć problemy z kucaniem nisko nad ziemią. Pokładełko było próbą rozwiązania tego problemu na potrzeby serialu; Haines stwierdził: "Pytaliśmy naukowców i uznaliśmy je za uprawnioną spekulację". Pojawia się ono tylko w oryginalnej serii, nie jest wspominane nawet w książce Tima Hainesa. W odcinku specjalnym "Powrót dinozaurów: Kraina gigantów" samice argentynozaurów nie mają pokładełek, lecz składają jaja z dużej wysokości, jedynie lekko przykucając.
Błędy.
Oprócz dużej dozy spekulacji, zwracano też uwagę na pojawiające się w serialu błędne informacje na temat wymarłych zwierząt.

</doc>
<doc id="1028520" url="https://pl.wikipedia.org/wiki?curid=1028520" title="FC VSS Košice">
FC VSS Košice

Football Club VSS Košice – nieistniejący słowacki klub piłkarski. Siedziba klubu mieściła się w Koszycach.
Historia.
Chronologia nazw:
Piłkarski klub TJ Spartak VSS Košice został założony w Koszycach w 1952 roku na bazie klubu "Jednota Košice", który powstał w 1945 w wyniku fuzji trzech miejscowych klubów: Kassai AC, "Kassai Törekvés" i "ČsŠK". Klub wielokrotnie zmieniał nazwy. Do 1992 funkcjonował o nazwach Spartak, Jednota, VSS, ZŤS, Unimex Jednota VSS. Następnie występował pod nazwami: 1. FC Koszyce, a od 2004 r. jako MFK Košice. Dwukrotnie był mistrzem Słowacji, raz zdobył Puchar Czechosłowacji. Brał też udział w Lidze Mistrzów jako pierwszy klub ze Słowacji. W 2015 przyjął nazwę FC VSS Košice.
27 lipca 2017 ogłoszono rozwiązanie klubu z powodów finansowych.

</doc>
<doc id="1028521" url="https://pl.wikipedia.org/wiki?curid=1028521" title="Operacja Jawdyńskiego-Crile’a">
Operacja Jawdyńskiego-Crile’a

Operacja Jawdyńskiego-Crile’a - operacja polegająca na usunięciu 5 grup węzłów chłonnych szyi:
oraz niektórych struktur anatomicznych szyi takich jak:
Jest to operacja najczęściej wykonywana przez otolaryngologów czasami także przez chirurgów onkologicznych i szczękowo-twarzowych.
Operacja ta straciła jednak na znaczeniu, gdyż coraz częściej stosuje się "dyssekcję", która różni się od operacji Crile’a oszczędzeniem mięśnia mostkowo-obojczykowo-sutkowego, nerwu XI i żyły szyjnej wewnętrznej.
Przebieg.
Jednym z najczęściej stosowanych dostępów jest metoda Martina, w której wykonuje się cięcia przebiegające od linii pośrodkowej poniżej guzowatości bródkowej bocznie kłukiem poniżej kąta żuchwy do wyrostka sutkowatego, następnie od bocznej części mięśnia czworobocznego w dół w kierunku wcięcia szyjnego skąd przeprowadza się cięcie łączące do góry po przyśrodkowym brzegu mięśnia mostkowo-obojczykowo-sutkowego. Wytwarza się płat przecinając tkankę podskórną wraz z mięśniem szerokim szyi. Preparując w kierunku przyśrodkowym odsłania się mięśnie podgnykowe, ku górze do dolnego bieguna ślinianki przyusznej z zachowaniem gałęzi brzeżnej żuchwy nerwu twarzowego, bocznie do mięśnia czworobocznego, w dół do dołu nadobojczykowego. Kolejnym etapem jest odcięcie przyczepów mięśnia mostkowo-obojczykowo-sutkowego, wypreparowanie dolnego odcinka pochewki tętnicy szyjnej podwiązanie i przecięcie żyły szyjnej wewnętrznej przy zachowaniu nerwu błędnego i tętnicy szyjnej wspólnej. Preparując bocznie w kierunku mięśnia czworobocznego podwiązuje się żyłę szyjną zewnętrzną i przecina mięsień łopatkowo-gnykowy. Preparując zawartość trójkąta bocznego szyi przecina się nerw dodatkowy i gałęzie tętnicy poprzecznej szyi. Idąc ku górze dochodzi się do splotu ramiennego i nerwu przeponowego układającego się na mięśniu pochyłym przednim - struktury te zostają zachowane. Odpreparowując blok tkankowy zawierający mięsień mostkowo-obojczykowosutkowy, żyłę szyjną wewnętrzną i tkanki trójkąta przedniego szyi dochodzi się powyżej rozwidlenia tętnicy szyjnej. Po przecięciu powięzi powierzchownej szyi dochodzi się do mięśnia żuchwowo-gnykowego, wyłuszcza węzły chłonne podbródkowe w trójkącie podbródkowym, śliniankę podżuchwową oszczędzając nerw językowy. Przyśrodkowym ograniczeniem jest przedni brzusiec mięśnia dwubrzuścowego. Uwidacznia się tylny brzusiec mięśnia dwubrzuścowego, po którym uważając na przebiegający ku tyłowi nerw podjęzykowy preparuje się w kierunku żyły szyjnej wewnętrznej. Jej podwiązanie i odcięcie mięśnia mostkowo-obojczykowo-sutkowego od wyrostka sutkowatego kości skroniowej pozwala na usunięcie całego bloku tkankowego. Ranę zamyka się warstwowo.
Historia.
Polska nazwa upamiętnia amerykańskiego chirurga George’a Crile’a i polskiego, Franciszka Jawdyńskiego. W innych krajach używa się nazwy zabiegu lub operacji Crile’a.

</doc>
<doc id="1028522" url="https://pl.wikipedia.org/wiki?curid=1028522" title="Gioacchino Greco">
Gioacchino Greco



</doc>
<doc id="1028524" url="https://pl.wikipedia.org/wiki?curid=1028524" title="Gmina Aračinovo">
Gmina Aračinovo



</doc>
<doc id="1028527" url="https://pl.wikipedia.org/wiki?curid=1028527" title="Droga wojewódzka nr 197">
Droga wojewódzka nr 197

Droga wojewódzka nr 197 (DW197) – droga wojewódzka o długości 32 km, łącząca DW196 koło Sławy Wielkopolskiej z Gnieznem.

</doc>
<doc id="1028528" url="https://pl.wikipedia.org/wiki?curid=1028528" title="Regionalizm (polityka)">
Regionalizm (polityka)

Regionalizacja − tendencja rozwoju politycznego współczesnego państwa, która polega na dekoncentracji i decentralizacji władzy państwowej na niższe poziomy systemu politycznego. 
Regionalizm ma szczególne znaczenie w państwach wielonarodowych (np. Hiszpania) oraz zróżnicowanych pod względem rozwoju gospodarczego (np. Włochy). Wyrasta on z nasilających się żądań zwiększenia samodzielności gospodarczej i politycznej obszarów terytorialnych, które są spójne gospodarczo i kulturalnie. Regionalizm pozwala uniknąć separatyzmu, konfliktów i secesji. Regionalizm jest wyrazem zerwania z charakterystyczną w latach 50. XX wieku koncepcją „odgórnego wyrównywania nierówności”. Tworzy warunki dla autonomii regionów i współdziałania w ramach państwa − regiony otrzymują określone kompetencje, a państwo nie ingeruje w ich działanie, dopóki jest ono zgodne z prawem.
O nasileniu się polityki regionalizmu świadczy np. powstanie Komitetu Regionów.

</doc>
<doc id="1028530" url="https://pl.wikipedia.org/wiki?curid=1028530" title="Regionalizm (stosunki międzynarodowe)">
Regionalizm (stosunki międzynarodowe)

Regionalizm – w stosunkach międzynarodowych: forma współpracy państw w regionie. Organizacje regionalne mają za zadanie zapewnienie pokoju i bezpieczeństwa, a także rozwój współpracy gospodarczej i kulturalnej w regionie.
Po II wojnie światowej zjawisko regionalizmu stało się przedmiotem regulacji w Karcie NZ (rozdz. VIII, „Układy regionalne”) i licznych rezolucji Zgromadzenia Ogólnego ONZ. O nasileniu się tendencji regionalistycznych w Europie Zachodniej można mówić zwłaszcza od końca lat siedemdziesiątych. Regionalizm europejski zdynamizował się po 1989 roku, co widoczne jest np. w porozumieniach międzyrządowych państw tworzących tzw. euroregiony.
Edward Haliżak zwraca uwagę na zjawisko regionalizmu morskiego. W wymiarze fizycznogeograficznym mówi o istnieniu 23 regionów morskich, które są przedmiotem regulacji prawnomiędzynarodowych, czynnikiem integrującym przyległe państwa, a także obszarem rywalizacji między nimi.

</doc>
<doc id="1028531" url="https://pl.wikipedia.org/wiki?curid=1028531" title="Cereopsis novaehollandiae">
Cereopsis novaehollandiae



</doc>
<doc id="1028532" url="https://pl.wikipedia.org/wiki?curid=1028532" title="Jack Kennedy">
Jack Kennedy



</doc>
<doc id="1028536" url="https://pl.wikipedia.org/wiki?curid=1028536" title="Obrona Przebraża">
Obrona Przebraża

Obrona Przebraża – walki obronne we wsi Przebraże należącej do gromady Trościaniec, w powiecie łuckim, woj. wołyńskim przed siłami Ukraińskiej Powstańczej Armii w okresie od lipca 1943 roku do stycznia 1944.
Miejsce.
Obecnie na terytorium Ukrainy pod zmienioną nazwą – Hajowe (ukr. Гайове).
Wieś położona 6 km na południe od Trościańca, 20 km na północny wschód od Łucka. Graniczyła od zachodu ze Starą Czołnicą (obecnie Czownicja), od południowego zachodu z Jezierami (obecnie Ozero), od północy z Mostami, od wschodu z Majdanem Jezierskim i Chołopinami. Teren podmokły, urozmaicony licznymi torfowiskami, od południowego wschodu Błotami Warchańskimi. Na zachód od wsi przepływa rzeka Konopielka (Konopla). Wokół rozciągają się lasy.
Tło wydarzeń.
W okresie rzezi wołyńskiej fala mordów dokonywanych na ludności polskiej stopniowo przesuwała się ze wschodu na zachód. W maju 1943 r. grupy Ukraińskiej Powstańczej Armii (UPA) wymordowały ludność 68 polskich wsi, spalone zostały wszystkie dwory szlacheckie w powiecie kowelskim. W czerwcu dokonano napadów na 78 wsi. Działająca na terenie Wołynia Armia Krajowa została zaskoczona rozwojem wypadków. Okręg Wołyń, podporządkowany bezpośrednio Komendzie Głównej AK, posiadał budowę szkieletową, bez oddziałów partyzanckich w terenie. Te ostatnie powstały dopiero w lipcu 1943 r. na bazie konspiracji i samoobron takich miejscowości, jak Rożyszcze, Antonówka, Rafałówka, Bielin, Sienkiewiczówka i Przebraże. W 1944 r. stały się one trzonem 27 Wołyńskiej Dywizji Piechoty AK.
Organizacja obrony.
W Przebrażu samoobrona powstała samorzutnie w marcu 1943 r. pod wpływem doniesień o nasilających się mordach na ludności polskiej dokonywanych przez nacjonalistów ukraińskich. Początkowo oddział mający bronić kolonii w razie napadu liczył 25-30 ludzi. Ponadto we wsiach skupionych wokół Przebraża tworzono różne grupy bojowe, czujki i warty liczące po kilku-kilkunastu ludzi. Początkowo ich uzbrojeniem były kosy i piki. Później wystąpiono do Niemców o przyznanie wsi broni „dla obrony ludności przed bandami leśnymi”. Uzyskana zgoda pozwoliła na stworzenie pozorów legalności dla posiadania przez obrońców Przebraża wszelkiej innej broni palnej. Tę zdobywano różnymi sposobami – kupując pokątnie u żołnierzy niemieckich i węgierskich lub wykopując na pobojowiskach. W Przebrażu powstała rusznikarnia, gdzie produkowano pistolety maszynowe Sten i naprawiano uszkodzoną, często zdobyczną broń. Z wraków sowieckich czołgów wymontowano i dostosowano do walki dwa działka kal. 45 mm.
Publicysta historyczny Piotr Zychowicz twierdzi, że struktury Armii Krajowej (AK) nie udzieliły odpowiedniej pomocy zagrożonej ludności polskiej na obszarze Wołynia. Jego zdaniem AK nie wykorzystała możliwości zaopatrzenia samoobron wiejskich w broń z magazynów Armii Krajowej, którą wydano kilka miesięcy później utworzonej w ramach Akcji "Burza" 27. Dywizji Wołyńskiej AK.
W kwietniu 1943 na dowódcę wojskowego samoobrony powołano podoficera WP Henryka Cybulskiego ps. Harry. Komendantem cywilnym samoobrony oraz Przewodniczącym samorządu został były legionista Ludwik Malinowski. Nowe dowództwo przeprowadziło szereg zmian organizacyjnych usprawniających system obrony. Do związku obronnego włączono okoliczne wsie – Chołopiny, Jaźwiny, Mosty, Wydranka i Zagajnik, obejmując ochroną łącznie ok. 2 tys. stałych mieszkańców. Linię obrony obwiedziono okopami wzmocnionymi gniazdami karabinów maszynowych i zasiekami z drutu kolczastego. Południową, nie ufortyfikowaną stronę, ubezpieczały odrębne samoobrony w Rafałówce i Komarówce oraz bagna.
Oddział samoobrony składający się początkowo z czterech plutonów rozrósł się na początku lata 1943 r. do czterech kompanii. Zorganizowano go na kształt wojskowy – żołnierze samoobrony byli skoszarowani, nie stołowali się we własnych domach, lecz korzystali z kuchni polowej.
Od wiosny 1943 liczba osób przebywających w Przebrażu stale powiększała się o napływających uciekinierów ocalałych z rzezi. Ponadto samoobrona organizowała konwoje w celu ewakuacji Polaków z zagrożonych terenów. W ten sposób ewakuowano m.in. 3 tysiące Polaków z miasteczka Kołki. W wyniku takiego zwiększenia liczby ludności w każdym gospodarstwie żyło po kilka rodzin, ponadto mieszkano w szałasach, ziemiankach i prowizorycznych barakach. Henryk Cybulski podawał liczbę 18 tys. Polaków zgromadzonych w Przebrażu pod koniec czerwca 1943Według Józefa Sobiesiaka miało to być nawet 20 tysięcy. Władysław i Ewa Siemaszkowie kwestionują te dane uważając, że w szczytowym okresie mogło to być około 10,5 tysiąca. Władysław Filar podał liczbę 12 tysięcy.
Pierwszy atak UPA.
Pierwszy atak Ukraińskiej Powstańczej Armii na Przebraże nastąpił 5 lipca 1943 r. Zdaniem Władysława Filara przeprowadzono go siłami około 1000 ludzi. Był on poprzedzony uderzeniem w nocy z 4 na 5 lipca na ponad 20 bezbronnych polskich wsi położonych wokół Przebraża. Spalono także polskie domy w okolicznych wsiach ukraińskich. Straty polskiej ludności cywilnej w tę noc szacuje się na około 550 wymordowanych. Ocaleni uciekli do Przebraża.
O godz. 3:00 oddziały UPA zaatakowały od północy placówkę w Zagajniku, zmuszając pluton samoobrony do wycofania się. W wyniku wymiany ognia wybuchło kilka pożarów, co wywołało panikę wśród ludności Przebraża. Ukraińców odrzucił dopiero kontratak plutonu odwodowego pod dowództwem Henryka Cybulskiego. Trwała wymiana ognia także na odcinku wschodnim. Około godz. 11:00 UPA ostrzelała Chołopiny z moździerzy, powodując pożary zabudowań.
Przeprowadzane ataki stanowiły jedynie rozpoznanie walką. Główne siły przeciwnika nie zostały rzucone do walki, prawdopodobnie z powodu silnego oporu stawionego przez obrońców Przebraża. Wieczorem 5 lipca napastnicy wycofali się w stronę Kołek. W sumie w walce zginęło 10 Polaków, po stronie UPA był jeden zabity i 6 rannych. Pierwszy atak UPA uświadomił dowództwu samoobrony skalę zagrożenia i wykazał niedociągnięcia i braki systemu obrony. Okazało się, że szczególnie brakuje schronów i zasieków, należy poprawić stan okopów oraz wzmocnić odcinek północno-wschodni. Należało także przeprowadzić dyslokację sił samoobrony i wzmóc patrolowanie przedpola.
Drugi atak UPA.
W wyniku przeludnienia władze Przebraża stanęły przed problemem wyżywienia tak dużej ilości mieszkańców i należącego do nich inwentarza. Braki w aprowizacji częściowo uzupełniała pomoc Inspektoratu AK w Łucku w postaci mąki. Wraz z nastaniem żniw zaczęto organizować osłaniane przez żołnierzy samoobrony wyprawy żniwiarzy na okoliczne pola, zarówno polskie, jak ukraińskie. Skoszone zboże zwożono do Przebraża i tam dopiero suszono. Początkowo banderowcy jedynie śledzili ruchy ekspedycji żniwnych, po kilku dniach zaczęli nękać je z daleka ogniem karabinowym.
Do prawdziwej bitwy podczas żniw doszło 31 lipca 1943 w okolicy Chmielówki i Jaromli. 3 kompania z Przebraża, osłaniająca żniwiarzy, starła się z patrolem UPA, zabijając dwóch Ukraińców. Upowcy wycofali się, lecz od strony Chmielówki Polaków zaatakował duży oddział UPA. 3 kompania samoobrony wycofała się na skraj lasu jaromelskiego, gdzie odpierała zaciekłe ataki upowców. Ich liczebność mogła wynieść nawet 3,5 tys., w tym 2,5 tys. posiadających broń palną. Henryk Cybulski rzucił do boju wszystkie siły samoobrony. Do walki byli gotowi nawet cywile uzbrojeni w broń białą. Front walk rozciągnął się na kilka kilometrów, wymiana ognia trwała do wieczora. Dopiero użycie przez Przebraże dwóch posiadanych dział kal. 45 mm i zniszczenie wozów z amunicją przeciwnika zmusiło UPA do odwrotu.
Zdaniem Władysława Filara skala ataku z 31 lipca świadczy, że UPA podjęła próbę zdobycia Przebraża z marszu.
Trzeci atak UPA.
W drugiej połowie sierpnia 1943 r. dowództwo UPA przygotowało plan ostatecznego rozbicia Przebraża. Atak został poprzedzony mobilizacją i ćwiczeniami mężczyzn w wieku od 16 do 50 lat z okolicznych wsi ukraińskich. Ściągnięto także sotnie z dalszych rejonów, łącznie około 3 tys. ludzi z Małopolski Wschodniej. Władysław Filar ocenia siły UPA zaangażowane w atak na 6 tys. uzbrojonych ludzi oraz drugie tyle tzw. siekierników i rabusiów.
Po stronie polskiej do walki stanęły:
Plan UPA zakładał otoczenie Przebraża, o świcie rozpoczęcie ostrzału artyleryjskiego i wstępne zaatakowanie od strony zachodniej. Zakładano wybuch pożarów w bazie samoobrony i wywołanie w ten sposób paniki wśród ludności i obrońców. Decydujący atak miał nastąpić po południu z kierunku wschodniego.
W wyniku dobrego rozeznania atak UPA, który nastąpił 30 sierpnia 1943 o godz. 4.45, nie zaskoczył obrony Przebraża. Kolejne ataki upowców odpierano. W decydujących momentach morale obrońców wspierali dowódcy samoobrony – Ludwik Malinowski, Henryk Cybulski, Albert Wasilewski, pojawiając się na pierwszej linii walki.
Po rozpoznaniu rozmieszczenia i wielkości sił przeciwnika dowództwo samoobrony postanowiło poprosić o pomoc oddział płka Prokopiuka, stacjonujący w lasach kilka kilometrów od Przebraża. Jednocześnie przez Błota Warchańskie w kierunku na Hermanówkę przekradła się wyselekcjonowana grupa obrońców Przebraża złożona ze 120 ludzi, wzmocniona 30 osobowym oddziałem zwiadu konnego Przebraża. Wspólnie z partyzantką sowiecką zaatakowała ona główne siły UPA od tyłu. W tym samym czasie obrona Przebraża rozpoczęła kontratak na wszystkich odcinkach.
Manewr ten był dla upowców całkowitym zaskoczeniem, w ich szeregi wkradła się panika i rozpoczęli niekontrolowany odwrót. Straty UPA w tej bitwie ocenia się na ok. 400 zabitych, 40 wziętych do niewoli, zdobyto na nich 17 cekaemów, 6 erkaemów i 6 miotaczy min.
Walki zaczepne.
12 lipca 1943 Henryk Cybulski na czele trzech kompanii, w odpowiedzi na napad na Przebraże z 5 lipca, przeprowadził udany atak na bazę UPA w oddalonej o 7 km wsi Trościaniec, zakończony rozproszeniem oddziałów UPA. Zdaniem Władysława Filara w trakcie walki zabudowa wsi została częściowo spalona, a jej mieszkańców wypędzono. Faktom palenia wsi i wypędzeń zaprzeczają wspomnienia Henryka Cybulskiego oraz W. i E. Siemaszko.
Po odparciu trzeciego ataku na Przebraże, samoobrona przeszła do działań ofensywnych. Pod koniec września 1943 r. połączone siły samoobron w Komarówce, Rafałówce i 100-osobowy oddział z Przebraża zaatakowały bazę UPA w Hauczycach, stanowiącą nieustanne zagrożenie dla Rafałówki. Bazę rozbito, wieś spalono a ludności cywilnej nakazano wyniesienie się do Kotów.
Kolejną akcją zaczepną był atak na szkołę podoficerską UPA w Omelnie. Przeprowadzono ją 5 października 1943 r. wspólnie z oddziałem płk. Prokopiuka. Uczestniczyło w niej 300 Polaków i 150 partyzantów sowieckich, którzy mieli przeciw sobie ok. 200 członków UPA, w tym 120 słuchaczy szkoły. Zginęło co najmniej 10 Ukraińców, szkołę UPA rozbito.
Podobną akcję przeprowadzono w nocy z 27 na 28 października 1943 atakując wspólnie z partyzantami Prokopiuka Słowatycze. Zadano UPA straty w wysokości kilkudziesięciu zabitych. Wzięto do niewoli Uzbeków, którzy zdezerterowali ze służby niemieckiej i zamierzali przyłączyć się do UPA. Około 100 z nich przeszło do oddziału sowieckiego.
Przeprowadzona 26 listopada 1943 wyprawa do Żurawicz miała znaczenie dla aprowizacji Przebraża. Po zdobyciu informacji, że w Żurawiczach nacjonaliści ukraińscy przetrzymują ok. 1000 sztuk bydła, znaczne siły samoobrony Przebraża (ok. 740 ludzi) uderzyły na tę miejscowość. Oprócz bydła zarekwirowano duże ilości zboża i mąki.
Zakończenie działań.
Polacy broniąc się skutecznie przed kolejnymi atakami, doczekali zakończenia tego konfliktu pod koniec stycznia 1944, gdy wkroczenie Armii Czerwonej diametralnie zmieniło sytuację na Wołyniu. Wieś nigdy nie została zdobyta przez upowców.
W 1945 zarówno stali mieszkańcy Przebraża, jak i uchodźcy, zmuszeni zostali do wyjazdu w ramach fali wysiedleń ludności polskiej. Komunistyczne władze dokonały zmiany nazwy miejscowości na Hajowe (ukr. Гайове).
Upamiętnienie.
Po zmianach demokratycznych zapoczątkowanych w 1989 r. polskie organizacje zaczęły starania mające na celu odbudowanie polskiego cmentarza w Przebrażu. Ostatecznie prace rekonstrukcyjne zakończono w listopadzie 2001. Cmentarz znajduje się na skraju lasu, 1 km na wschód od ostatnich zabudowań miejscowości.
W Niemodlinie znajduje się plac Obrońców Przebraża, na którym w październiku 2007 odsłonięto pomnik poświęcony komendantowi cywilnemu Ludwikowi Malinowskiemu, który zamieszkał w tym mieście po wojnie.
10 listopada 2017 r. na Grobie Nieznanego Żołnierza w Warszawie zostały odsłonięte dwie tablice pamiątkowe poświęcone obrońcom polskich miejscowości na Wołyniu, Małopolsce Wschodniej i Lubelszczyźnie przed UPA i OUN. Na jednej z nich zostało wymienione Przebraże wraz z dopiskiem "III 1943 – III 1944".

</doc>
<doc id="1028537" url="https://pl.wikipedia.org/wiki?curid=1028537" title="Gmina Čaška">
Gmina Čaška



</doc>
<doc id="1028540" url="https://pl.wikipedia.org/wiki?curid=1028540" title="Gmina Češinovo-Obleševo">
Gmina Češinovo-Obleševo



</doc>
<doc id="1028541" url="https://pl.wikipedia.org/wiki?curid=1028541" title="Gmina Čučer-Sandevo">
Gmina Čučer-Sandevo



</doc>
<doc id="1028542" url="https://pl.wikipedia.org/wiki?curid=1028542" title="Gmina Delčevo">
Gmina Delčevo



</doc>
<doc id="1028543" url="https://pl.wikipedia.org/wiki?curid=1028543" title="Regionalizm (językoznawstwo)">
Regionalizm (językoznawstwo)

Regionalizm – element językowy, cecha językowa (cecha wymowy, wyraz, forma wyrazowa, konstrukcja) właściwa dla mowy mieszkańców pewnego regionu, występująca poza odmianę literacką danego języka. Synonimem terminu „regionalizm” jest „prowincjonalizm”, to drugie określenie jest jednak używane rzadko (bądź całkowicie nieużywane) ze względu na towarzyszące mu ujemne nacechowanie.
Regionalizmy są zwykle dobrze osadzone w tradycji regionu, używane od wielu dziesiątków lat i spotykają się z aprobatą normatywną. Niektóre regionalizmy przenikają z czasem do języka ogólnego. Zachowanie regionalizmów uchodzi za świadectwo bogactwa języka, sprzyjające jego różnorodności, a także za odzwierciedlenie historii i kultury danego regionu.
Terminologia.
W polskiej normatywistyce czyni się rozróżnienie między cechami gwarowymi (dialektyzmami) a regionalizmami, czyli formami lokalnymi nieuznawanymi za odejście od kanonu języka ogólnopolskiego. Termin „regionalizm” rezerwuje się dla środków językowych używanych przez ogół ludzi (w tym ludzi wykształconych) z danego regionu. Środki te opisuje się przeważnie jako część normy użytkowej polszczyzny ogólnej, choć nie są w powszechnym obiegu na całym obszarze funkcjonowania języka. Tak wąsko rozumiane regionalizmy odróżnia się od dialektyzmów, tj. wtrętów gwarowych – cech właściwych dla gwar ludowych (nieakceptowanych przez wzorce języka literackiego). Odgranicza się je również od tzw. błędów językowych, czyli wszelkich nienormatywnych elementów spotykanych w obiegu językowym, nienoszących znamion form lokalnych.
W szerszym ujęciu mianem regionalizmów określa się wszelkie właściwości językowe o ograniczonym zasięgu terytorialnym, w tym te pozbawione sankcji normatywnej. Regionalizmy bywają także definiowane jako odrębności od języka literackiego.
Podział regionalizmów.
Regionalizmy fonetyczne.
Są to różnice w wymowie.
Przykłady: cechą regionalną południowopolską jest artykulacja połączeń -nk- i -ng- zawsze z tylnojęzykowym dźwiękiem ŋ.: [okieŋko], [firaŋka], [baŋk], [balaŋga]. Na północy Polski (i w wymowie nienacechowanej) głoska ŋ, występuje przed k, g tylko w wyrazach obcych ([baŋk], [balaŋga)], choć i w tych wypadkach zdarza się wymowa z n (uchodząca za mniej poprawną: [bank], [balanga]); w wyrazach rodzimych słychać w tym regionie zawsze [nk]: [okienko], [firanka], [poranka]. Wymowa udźwięczniająca jest charakterystyczna dla południa i zachodu Polski, wymowa ubezdźwięczniająca – dla północy. W normie wzorcowej mieści się też wymawianie bądź niewymawianie dźwięcznego h, a także przedniojęzykowego ł. Dźwięczne h i przedniojęzykowe ł są charakterystyczne dla Kresów Wschodnich, ich brak – dla reszty kraju.
Regionalizmy leksykalne.
Są to różnice w słownictwie.
Przykłady: krakowskie "bil" – słonina, "grysik" – kasza manna, poznańskie "pyry" – ziemniaki, "chabas" – mięso, białostockie "przynuka" – zachęcanie do posiłku, "kozytac" – łaskotać, warszawskie "schaboszczak", śląskie "gruba" – kopalnia.
Najczęstsze spośród nich są regionalizmy semantyczne (inne lub dodatkowe znaczenie danego wyrazu).
Przykłady: krakowskie "drzewko" – choinka, "bańka" – bombka na choinkę, poznańskie "góra" – strych, "haczyk" – pogrzebacz, białostockie "gościniec" – podarunek, "mączka" – miałki cukier, śląskie "synek" – chłopak.
Regionalizmy leksykalne dzielą się na:
Regionalizmy morfologiczne.
Są to różnice w formie wyrazów.
Przykłady: częste w polszczyźnie południowej formy czasowników z pominiętym elementem -na- (np. "błysła, prysł, sięgła"), częstsze także formy czasowników z zaimkiem się ("wrócić się", "słuchać się", "pytać się"), zakończone spółgłoską twardą formy 1. osoby Ip i 3. osoby Im (typu "kapę", "łapą"), a także różnice w przypisywaniu rodzaju gramatycznego pewnym rzeczownikom, np. krakowskie "ta magiel", "ta litra", białostockie "ta kartofla", "ten kieszeń", "ta piec".
Przykłady: białostockie "podobny na kogoś", "u mnie jest pytanie", poznańskie "podobny komuś", "szukać za czymś", "co ja za to mogę?".

</doc>
<doc id="1028544" url="https://pl.wikipedia.org/wiki?curid=1028544" title="Gmina Kočani">
Gmina Kočani



</doc>
<doc id="1028545" url="https://pl.wikipedia.org/wiki?curid=1028545" title="Gmina Šuto Orizari">
Gmina Šuto Orizari



</doc>
<doc id="1028548" url="https://pl.wikipedia.org/wiki?curid=1028548" title="Maranhão Atlético Clube">
Maranhão Atlético Clube



</doc>
<doc id="1028550" url="https://pl.wikipedia.org/wiki?curid=1028550" title="Portmonetka">
Portmonetka

Portmonetka (fr. "porte-monnaie"; "porter" – "nosić", "monnaie" – "moneta") – niewielka torebka służąca głównie do przechowywania bilonu.
Zwykle kształtem przypomina małą sakiewkę, ma układ poziomy, co zapobiega wysypywaniu się monet, a zamykana jest najczęściej na metalowy bigiel. W przeciwieństwie do portfela nie służy raczej do przechowywania banknotów lub dokumentów. Jest również mniej pojemna i poręczniejsza niż typowy portfel. Tradycyjnie, choć niekoniecznie poprawnie, portmonetki uważane są za damskie, a portfele męskie, obecnie jednak zarówno portmonetki, jak i portfele występują w wersji damskiej oraz męskiej.

</doc>
<doc id="1028554" url="https://pl.wikipedia.org/wiki?curid=1028554" title="Laterytyzacja">
Laterytyzacja



</doc>
<doc id="1028556" url="https://pl.wikipedia.org/wiki?curid=1028556" title="Wietrzenie laterytowe">
Wietrzenie laterytowe



</doc>
<doc id="1028557" url="https://pl.wikipedia.org/wiki?curid=1028557" title="Alexander Lippisch">
Alexander Lippisch

Alexander Martin Lippisch (ur. 2 listopada 1894 w Monachium, zm. 11 lutego 1976 w Cedar Rapids) – niemiecki naukowiec, pionier badań w zakresie aerodynamiki. Wniósł istotny wkład do badań nad latającymi skrzydłami, skrzydłami delta i efektem przypowierzchniowym. Zaprojektował samolot z napędem rakietowym Messerschmitt Me 163.
Jego zainteresowanie lotnictwem zaczęło się w 1909 podczas pokazu lotniczego Orville’a Wrighta na lotnisku Tempelhof w Berlinie. Zamierzał jednak wstąpić do szkoły artystycznej. Wybuch I wojny światowej pokrzyżował te plany. W latach 1915–1918 służył w armii niemieckiej jako fotograf lotniczy i kartograf.
Po zakończeniu wojny pracował w wytwórni Zeppelina i tam zainteresował się możliwością budowy samolotów bezogonowych. W 1921 pierwszy taki szybowiec jego projektu wszedł do produkcji pod nazwą „Lippisch-Espenlaub E-2". W tym okresie został mianowany dyrektorem Rhön-Rossitten Gesellschaft (RRG). W latach 1927–1933 zaprojektował serię konstrukcji bezogonowych „Storch” („Bocian”), oznaczonych numerami od I do IX. Nie wzbudziły one zainteresowania ani rządu niemieckiego, ani przemysłu prywatnego. W tym okresie zaprojektował szybowiec „Ente” („Kaczka”), na bazie którego zbudowano pierwszy samolot z napędem rakietowym.
Doświadczenia zdobyte przy projektowaniu i budowie szybowców serii „Storch”, Lippisch wykorzystał przy konstruowaniu płatowców typu delta. W latach 1931–1939 powstało pięć konstrukcji „Delta” oznaczonych numerami od I do V. W 1933 RGG zostało przekształcone w Deutsche Forschungsanstalt für Segelflug (DFS). Konstrukcje „Delta IV” i „Delta V” zostały nazwane odpowiednio: „DSF 39” i „DSF 40”.
W 1939 Ministerstwo Lotnictwa Rzeszy przeniosło Lippischa i jego zespół do wytwórni Messerschmitta w celu podjęcia prac projektowych nad szybkim myśliwcem napędzanym silnikiem rakietowym projektu Hellmutha Waltera. Wkrótce przystosowano nowo powstałą konstrukcję płatowca DFS 194 do napędu rakietowego. Pierwszy samolot tego typu został oblatany w 1940. W oparciu o tę konstrukcję zbudowano następnie samolot Messerschmitt Me 163 „Komet”. Projekt nie zyskał uznania jako efektywna broń. Nieporozumienia pomiędzy Lippischem i Messerschmittem spowodowały, że Lippisch przeniósł się w 1943 do Wiednia i skoncentrował się na zagadnieniach związanych z problemami szybkiego lotu. W tym samym roku uzyskał tytuł doktora na uniwersytecie w Heidelbergu.
Badania przeprowadzone w 1939 w tunelu aerodynamicznym dowiodły, że skrzydła typu delta były odpowiednią konstrukcją do lotów z prędkością naddźwiękową. Lippisch zajął się projektowaniem myśliwców naddźwiękowych napędzanych silnikami odrzutowymi. Pierwszą konstrukcją tego typu był Lippisch P.13a. 12 października 1944 został odznaczony Krzyżem Rycerskim Krzyża Zasługi Wojennej. Do zakończenia II wojny światowej projekt nie wyszedł poza fazę płatowca, który był oznaczony jako DM-1.
Po zakończeniu II wojny światowej Lippisch, jak wielu innych niemieckich naukowców, został zabrany do USA w ramach operacji „Paperclip”. Jego umiejętności zostały wykorzystane przez firmę Convair, która była zainteresowana zastosowaniem napędu odrzutowo-rakietowego w samolotach. Pierwsza konstrukcja tego typu była oznaczona jako Convair XF-92. W celu zdobycia doświadczeń z płatowcem delta, zbudowano prototyp oznaczony jako 7003. Był to pierwszy samolot ze skrzydłami delta napędzany silnikiem odrzutowym. Pomimo braku zainteresowania ze strony amerykańskich sił powietrznych projektem F-92, Convair, w latach 1950–1960 przedstawił projekty typu delta oznaczone jako F-102 Delta Dagger, F-106 Delta Dart i B-58 Husttler, które zostały wdrożone do produkcji seryjnej.
W latach 1950–1964 Lippisch pracował dla „Collins Radio Company”, gdzie zainteresował się efektem przypowierzchniowym. Pracował nad ekranoplanem. W tym okresie zachorował na nowotwór i zrezygnował z pracy.
W 1966 stworzył własną grupę badawczą „Lippisch Research Corporation”. Jego badaniami zainteresował się rząd Niemiec Zachodnich. Zbudowane tam prototypy nie zostały rozwinięte.
Alexander Lippisch zmarł w USA, w Cedar Rapids, w stanie Iowa.

</doc>
<doc id="1028558" url="https://pl.wikipedia.org/wiki?curid=1028558" title="Georg Zundel">
Georg Zundel

Georg Zundel (ur. 17 maja 1931 w Tybindze; zm. 11 marca 2007 w Salzburgu) – niemiecki fizykochemik i filantrop.
Profesor Georg Zundel był specjalistą w badaniach spektroskopowych układów biologicznych i innych zawierających wiązanie wodorowe, w których protony mogą łatwo fluktuować. Prowadzone przez niego badania poszerzyły wiadomości dotyczące mechanizmu transferu protonów w wiązaniach wodorowych i ich przejawów spektroskopowych. Wprowadził do literatury pojęcie kontinuum, które zapisało się w literaturze jako „kontinuum Zundela”. W literaturze chemicznej obecne są również pojęcia „polaryzowalność Zundela” i „kation Zundela” ().
Georg Zundel jest autorem ponad 300 publikacji naukowych oraz szeregu opracowań monograficznych. Był promotorem ponad 50 przewodów doktorskich.

</doc>
<doc id="1028562" url="https://pl.wikipedia.org/wiki?curid=1028562" title="Gmina Brvenica">
Gmina Brvenica



</doc>
<doc id="1028563" url="https://pl.wikipedia.org/wiki?curid=1028563" title="Gmina Kratovo">
Gmina Kratovo



</doc>
<doc id="1028564" url="https://pl.wikipedia.org/wiki?curid=1028564" title="Gmina Kriva Palanka">
Gmina Kriva Palanka



</doc>
<doc id="1028565" url="https://pl.wikipedia.org/wiki?curid=1028565" title="Gmina Kumanovo">
Gmina Kumanovo



</doc>
<doc id="1028566" url="https://pl.wikipedia.org/wiki?curid=1028566" title="Beljakovce">
Beljakovce



</doc>
<doc id="1028568" url="https://pl.wikipedia.org/wiki?curid=1028568" title="Kumanovo">
Kumanovo



</doc>
<doc id="1028570" url="https://pl.wikipedia.org/wiki?curid=1028570" title="Lawrio">
Lawrio

Lawrio (gr. Λαύριο) – miejscowość w Grecji, w administracji zdecentralizowanej Attyka, w regionie Attyka, w jednostce regionalnej Attyka Wschodnia. Siedziba gminy Lawreotiki. W 2011 roku liczyła 7078 mieszkańców. Ośrodek przemysłowy, port morski, na wybrzeżu Morza Egejskiego. Teren bogaty w surowce geologiczne. Historyczny ośrodek górnictwa i przetwarzania rud metali, aktywny od III tysiąclecia p.n.e. Ośrodek ruchu turystycznego i żeglarstwa.
Okres starożytny.
Mieściła się tu część ateńskiego przemysłu. Z początków 3 tys. p.n.e. pochodzi istniejąca do dziś miejscowość Torikos "(Θορικός)", aktualnie w granicach Lavrio. Obróbkę metali prowadzono w niej od co najmniej od 1,9 tys. lat p.n.e., Najstarsze, odkryte dotychczas w okręgu Lawrio, stanowiska górnicze służyły pozyskiwaniu rud miedzi. Wydobywano też ołów, wykorzystywany w budownictwie, do łączenia ze sobą marmurowych elementów oraz srebro, z którego bito attyckie drachmy, greckie, a później także rzymskie, produkowane tu na zamówienie państwowe. Lawrio było głównym ośrodkiem produkcji tych monet, powszechnie używanych w całym obszarze Morza Śródziemnego. Przetwarzano stopy metali, produkując z nich broń, narzędzia, elementy architektury i elementy konstrukcyjne statków. W V wieku p.n.e. wykorzystywano w tym celu pracę 15.000 robotników, w IV w. p.n.e. było ich 10.000. Większość zatrudnionych stanowili niewolnicy i skazańcy. Trzykrotnie, w roku 413 p.n.e., 130 p.n.e. i w 103 p.n.e. wybuchały powstania przymusowych robotników. Na pobliskim Przylądku Sunion istniała ważna strażnica marynarki wojennej, z zapleczem stoczniowym.
Lawrio w XIX i XX wieku.
Nieczynny w okresie zaboru tureckiego, okręg górniczo-przemysłowy ożył ponownie w XIX wieku, po odzyskaniu przez Grecję niepodległości. Oprócz górnictwa, z pomocą państwa rozwinięto tu grecki przemysł zbrojeniowy, obecny do dziś. W wydzierżawionych Francuzom kopalniach, panowały drastycznie złe warunki pracy, a protesty górników tłumiono z użyciem znacznych sił wojskowych 
W 1896 roku, podczas największego ze strajków, żądano: 
W trakcie tłumienia strajków zdarzały się ofiary śmiertelne, wielu było rannych, jednocześnie wprowadzano jednak nieznaczne podwyżki płac.
Po zakończeniu wydobycia, powstał Geologiczny Park Narodowy Sunion – Lawrio, m.in. obejmujący ponad 5 tysięcy sztolni i ze stanowiskami udostępnionych do zwiedzania odkrywek archeologicznych, starożytnej produkcji przemysłowej. Możliwy jest dojazd samochodem. W latach 80 XX w., po wejściu Grecji do Unii Europejskiej i w jego efekcie głębokiej deindustrializacji Grecji, Lawrio przeżyło upadek. Bezrobocie osiągnęło wtedy ok. 80% – najwięcej w Grecji.
Historyczne linie kolejowe.
W roku 1885, ukończono, trwającą 3 lata budowę wąskotorowej linii kolejowej Lavrio - Agioi Anargiroi (obecnie dzielnica Aten), krzyżującej się z kilkoma innymi liniami, w tym z główną trasą przewozu pasażerów, ówcześnie także z trakcją parową, obecnie ateńskiego metra, "zieloną" linią nr 1 "Ilektrikos". Linia należała do przedsiębiorstwa "Koleje Attyckie - Αττικοί Σιδηρόδρομοι" (1885-1926).
W roku 1887, też po 3 latach prac, Lawrio i leżące po drodze liczne letniska połączyła z Atenami szynowa, parowa komunikacja publiczna, prekursor linii tramwajowych. Prowadzona nadmorską, znacznie dłuższą trasą, co skróciło przejazd tędy z 8 do 4 godzin. Od roku 1926 linie te były elektryfikowane
Aktualnie, w Ziemi Lawryjskiej, linie kolejowe nie działają. Pozostały pamiątki architektoniczne i wagon pasażerski, przy dawnej stacji Lawrio - Port.
Lawrio współczesne.
Powstał morski terminal kontenerowy. Prócz kontenerowców, cumują tu promy pasażersko-towarowe, bardzo liczne jachty turystyczne, oferowane są loty wodnosamolotów. Nowe stocznie remontowe specjalizują się w obsłudze małych jednostek cywilnych i straży granicznej. Starą część portu w 2004 r. przebudowano na olimpijską marinę jachtową. Powstało wiele osiedli tzw. "drugich domów", czyli charakterystycznych dla Grecji zespołów pełnowartościowego, często luksusowego budownictwa weekendowego. Nowy gazociąg z Rosji zasila rozbudowaną niedawno elektrownię, przystosowaną do odbioru gazu także drogą morską. Powstał wiatrowy park energetyczny. Miasto liczy znacznie mniej mieszkańców, niż w wiekach uprzemysłowienia, toteż większość obiektów wyburzono, część przebudowano, zmieniając ich funkcje. Rozbudowano Zespół Szkół Technicznych, dobrze notowany w greckim rankingu skuteczności kształcenia. Aktualnie (2010) przebudowywany jest rynek. Dzięki unijnym programom aktywizacji, turystyce i żeglarstwu, patronatowi i inwestycjom własnym politechniki ateńskiej, produkcji wojskowej oraz specjalnej strefie ekonomicznej, powrócił rozwój. Do lat 80. XX w. docierała tu kolej wąskotorowa. W 2004 wybudowano w jej miejsce trasę szybkiego ruchu, skomunikowaną z lotniskiem "Eleftherios Venizelos" i Attyką, dzięki autostradzie "Attiki Odos", a przez nią także z główną grecką autostradą "Ethniki Odos no.1". Zachowana w Lawrio infrastruktura górnicza kusi powtórzeniem szeroko tu dyskutowanego sukcesu Wieliczki. Greckie delegacje odwiedzały w tym celu Kraków, opracowano plany, na razie pozostające w sferze projektów.
Muzea i zabytki.
Kierując się tu z Aten, w bezpośrednim sąsiedztwie elektrowni i elektrowni wiatrowej, dostępne są odkrywki archeologiczne – z trasy szybkiego ruchu widoczne są amfiteatr z około 425 p.n.e. i mieszczące się tuż obok płucznie (instalacje wzbogacania rudy), także z V w p.n.e. Wraz z odsłanianymi fundamentami świątyń, ulic, mostów itp. należały do zespołu miejskiego "Torikos". Po drugiej stronie tej grupy wzgórz, odsłonięto grobowce szybowe, okresu mykeńskiego Torikos. Rozległe muzeum przemysłu, zwane Parkiem Przemysłowym Lawrio, położone przy wjeździe do miasta, ma status obiektu dydaktycznego politechniki ateńskiej. Zwiedzanie możliwe jest w trakcie imprez masowych lub w uzgodnieniu z uczelnią. Następnie, w stronę centrum, zaciekawienie turystów budzi park miejski, obsadzony sędziwym lasem palmowym, najstarszy tego typu park Grecji, pomnik przyrody. Tuż za nim, niewielkie, państwowe, archeologiczne Muzeum Lawrio prezentuje znaleziska okresu starożytności, m.in. wyposażenie i mozaikowe posadzki domostw, z okresu rzymskiego. Jako budownictwo, istnieje jeszcze w okolicy sporo rozległych, XIX-wiecznych obiektów przemysłowych. W porcie morskim, dostępna od strony miasta, zachowała się – choć w złym stanie – jedna z XIX-wiecznych kratownicowych konstrukcji stalowych, służących załadunkowi statków. Dalej, tuż za portem jachtowym zachowały się starożytne oraz XIX wieczne piece hutnicze. Działają muzea geologiczne w Lawrio i górnicze w pobliskim Agios Konstantinos, prezentujące zbiory minerałów. W Agios Konstantinos są one widowiskowo wyeksponowane, na terenie budynku, mieszczącego napęd nieczynnego już szybu "Kamariza", kopalni rud srebra i ołowiu, dawniej także miedzi, Z bliska zapoznać można się z konstrukcją szybu, pozostającą niestety w złym stanie technicznym. Obok – pomnik zastrzelonych przez policję górników, z robotniczych protestów, z przełomu wieków XIX i XX. W dolinie poniżej pomnika dobrze zachowany tunel kolejki górniczej. 
Znaczny ruch turystyczny przyciągają odległe o 5 km ruiny świątyni Posejdona, w pobliskim Sunion – drugiej, najchętniej po Partenonie fotografowanej, świątyni w Grecji. Pomiędzy Lawrio i Sunio rozciąga się park geologiczny, przecięty drogami, w tym jedną o utwardzonej nawierzchni, a jego stare sztolnie przyciągają speleologów. Za Sunio, podążając do Aten drogą nadmorską, miniemy jeden z najpiękniejszych fragmentów attyckich wybrzeży. Teren nosi liczne ślady działalności wulkanicznej. Istnieje popularna, widowiskowo położona u stóp klifu dzika plaża, na cyplu w Legrena, odległym o 4,2 km od skrzyżowania w Sunion. Przy szosie miniemy też oznakowane, archeologiczne tereny Sunio (odrębne od twierdzy i kręgu świątynnego), z niewielkimi pomieszczeniami muzealnymi.

</doc>
<doc id="1028572" url="https://pl.wikipedia.org/wiki?curid=1028572" title="Laurium">
Laurium

Laurium – wieś w Stanach Zjednoczonych, w stanie Michigan, w hrabstwie Houghton.

</doc>
<doc id="1028575" url="https://pl.wikipedia.org/wiki?curid=1028575" title="Skład Kancelarii Prezydenta Wojciecha Jaruzelskiego">
Skład Kancelarii Prezydenta Wojciecha Jaruzelskiego

Kancelaria Prezydenta Wojciecha Jaruzelskiego (od 19 lipca 1989 do 22 grudnia 1990)

</doc>
<doc id="1028576" url="https://pl.wikipedia.org/wiki?curid=1028576" title="Władca Pierścieni (film 1978)">
Władca Pierścieni (film 1978)

Władca Pierścieni (ang. "The Lord of the Rings") – amerykańsko-brytyjski film animowany z 1978 roku. Film jest pierwszą ekranizacją powieści J.R.R. Tolkiena, "Władca Pierścieni".
Ekranizacja obejmuje ok. półtora tomu powieści (do bitwy w Helmowym Jarze).
Animacja została zrealizowana techniką rotoskopową. Serwis Rotten Tomatoes przyznał filmowi wynik 50%.
Wersja polska.
Wersja polska: Telewizyjne Studia Dźwięku w Warszawie
Reżyseria: Dorota Kawęcka
Dialogi: Grażyna Dyksińska-Rogalska
Tłumaczenie: Maria Skibniewska
Dźwięk: Wiesław Jurgała
Montaż: Danuta Rajewska
Kierownictwo muzyczne: Piotr Gogol
Kierownictwo produkcji: Krystyna Dynarowska
Wystąpili:
Lektor: Piotr Makowski

</doc>
<doc id="1028582" url="https://pl.wikipedia.org/wiki?curid=1028582" title="Skład Kancelarii Prezydenta Lecha Wałęsy">
Skład Kancelarii Prezydenta Lecha Wałęsy



</doc>
<doc id="1028584" url="https://pl.wikipedia.org/wiki?curid=1028584" title="Gorąca stopka">
Gorąca stopka

Gorąca stopka – specjalnie ukształtowany element zewnętrznej lampy błyskowej, służący do łączenia z szynowym uchwytem umieszczonym w górnej części korpusu aparatu fotograficznego, pozwalający na przekazywanie sygnałów elektrycznych bezpośrednio między aparatem i lampą. Złącze po stronie aparatu jest w języku angielskim określane terminem "hot shoe". Istnieją też kablowe przedłużenia połączenia gorącej stopki z aparatem pozwalające na montaż lamp błyskowych na statywach.
Gorąca stopka pozwala także na podłączenie innych, niż lampy błyskowe, akcesoriów. Zazwyczaj nie używają one jednak zasilania. Używają one gorącej stopki jako mocowania. Tego typu akcesoria najczęściej używane są do filmowania np. mikrofon, lampa LED czy zewnętrzny monitor LCD. Istnieją także uchwyty pozwalające na podłączenie więcej niż jednego urządzenie. Można także spotkać akcesoria używane przy robieniu zdjęć np. urządzenie GPS.

</doc>
<doc id="1028587" url="https://pl.wikipedia.org/wiki?curid=1028587" title="Skład Kancelarii Prezydenta Aleksandra Kwaśniewskiego">
Skład Kancelarii Prezydenta Aleksandra Kwaśniewskiego



</doc>
<doc id="1028589" url="https://pl.wikipedia.org/wiki?curid=1028589" title="Nonito Donaire">
Nonito Donaire

Nonito Donaire (ur. 16 listopada 1982 w General Santos City) – filipiński bokser, były zawodowy mistrz świata federacji WBO w wadze super koguciej (junior piórkowej) oraz mistrz organizacji IBF w kategorii muszej (do 112 funtów), mistrz wagi koguciej (do 118 funtów) federacji WBC oraz WBO.
Zawodową karierę rozpoczął w lutym 2002. Swoją pierwszą (i do 2013 jedyną) porażkę zaliczył już w swojej drugiej walce.
7 lipca 2007, w swoim dziewiętnastym pojedynku na zawodowym ringu, niespodziewanie zdobył tytuł mistrza świata IBF nokautując w piątej rundzie Wachtanga Darczinjana. W swojej pierwszej obronie mistrzowskiego pasa, 1 grudnia 2007, pokonał przez techniczny nokaut w ósmej rundzie Luisa Maldonado.
W 2008 roku stoczył tylko jeden pojedynek – 1 listopada pokonał przez techniczny nokaut w szóstej rundzie Moruti Mthalane. Pojedynek został przerwany po interwencji lekarza, który stwierdził, że rozcięcie nad okiem południowoafrykańskiego boksera jest na tyle duże, że uniemożliwia dalszą walkę. Ponieważ rozcięcie było wynikiem prawidłowo zadanego ciosu, zwycięstwo przyznano Filipińczykowi.
19 kwietnia 2009 roku po raz trzeci obronił mistrzowski tytuł, pokonując w czwartej rundzie Raula Martineza. Donaire dominował przez cały pojedynek, posyłając rywala na deski w rundzie pierwszej (dwukrotnie), drugiej oraz czwartej. Po ostatnim knockoucie sędzia bez liczenia przerwał walkę.
Federacja IBF zarządziła obowiązkowy pojedynek rewanżowy pomiędzy Donaire i Mthalane z uwagi na okoliczności zakończenia poprzedniego pojedynku między tymi bokserami. Jednak Donaire zrezygnował z tej walki, zrzekł się tytułu mistrzowskiego i zmienił kategorię wagową na wyższą. Początkowo miał się zmierzyć z Hugo Cázaresem o tytuł tymczasowego mistrza świata federacji WBA w kategorii junior koguciej. Do pojedynku jednak nie doszło. Ostatecznie Cázaresa zastąpił Rafael Concepción. 15 sierpnia 2009 roku Donaire pokonał rywala decyzją sędziów na punkty. Concepción nie był w stanie zmieścić się w limicie wagowym.
13 lutego 2010 miał się zmierzyć z Gersonem Guerrero, który jednak nie zdołał przejść badań medycznych. Meksykanina na trzy dni przed walką zastąpił jego rodak, Manuel Vargas, który w tym celu przeszedł dwie kategorie wagowe wyżej – z junior muszej do junior koguciej. Ostatecznie w pojedynku zwyciężył Donaire, nokautując rywala w trzeciej rundzie.
Do jego kolejnej walki doszło 10 lipca 2010, gdy zmierzył się z meksykańskim pięściarzem Hernanem Marquezem. Pokonał go przez TKO w ósmej rundzie, zdobywając tymczasowe mistrzostwo WBA w kategorii junior koguciej. Po tej walce znów zmienił kategorię wagową na wyższą i 4 grudnia 2010 stoczył walkę z byłym mistrzem świata federacji WBA w wadze koguciej, Wołodymyrem Sydorenko. Donaire wygrał z Ukraińcem przez KO w czwartej rundzie.
19 lutego 2011 pokonał Meksykanina Fernando Montiela przez TKO w drugiej rundzie, odbierając mu tytuły mistrza świata organizacji WBC i WBO w wadze koguciej (do 118 funtów). 4 lutego 2012 pokonał niejednogłośną decyzją Wilfredo Vazqueza Juniora zdobywając pas WBO w wadze super koguciej.
15 grudnia 2012 w Houston Donaire obronił ten tytuł wygrywając przez nokaut w trzeciej rundzie z Jorge Arce. Został wybrany bokserem roku 2012 przez magazyn "The Ring".
Stracił tytuł 13 kwietnia 2013 w Nowym Jorku po przegranej na punkty z mistrzem świata federacji WBA Guillermo Rigondeaux. Była to druga przegrana Donaire na zawodowym ringu.
18 października 2014 w Kalifornii przegrał przez techniczny nokaut w szóstej rundzie Jamajczykiem Nicholasem Waltersem (25-0, 21 KO).
28 marca 2015 w Metro Manila, Filipińczyk wygrał przez techniczny nokaut w drugiej rundzie z Brazylijczykiem Williamem Prado (22-5-1, 15 KO), zdobywając wakujący pas Ameryki Północnej w kategorii super koguciej.
18 lipca 2015 w Makau wygrał przez techniczny nokaut w drugiej rundzie z Francuzem Anthonym Settoulem (20-4, 8 KO)
7 listopada 2019 w Saitamie w finale turnieju World Boxing Super Series, będącym też unifikacją pasów IBF i WBA wagi koguciej, przegrał na punkty z Naoya Inoue (19-0, 16 KO). Sędziowie punktowali na jego niekorzyść 111:116, 109:117 i 113:114.

</doc>
<doc id="1028596" url="https://pl.wikipedia.org/wiki?curid=1028596" title="Gmina Vinica">
Gmina Vinica



</doc>
<doc id="1028599" url="https://pl.wikipedia.org/wiki?curid=1028599" title="Laval (Francja)">
Laval (Francja)



</doc>
<doc id="1028605" url="https://pl.wikipedia.org/wiki?curid=1028605" title="Giovanni Ribisi">
Giovanni Ribisi

Antonino Giovanni Ribisi (ur. 17 grudnia 1974 w Los Angeles w stanie Kalifornia) – amerykański aktor.
Życiorys.
Jako aktor zadebiutował mając trzynaście lat, zagrał wtedy w telewizyjnym serialu "My Two Dads" z 1987, za który nominowano go do Nagrody Młodych Artystów. Steven Spielberg zauważył młodego aktora, jego występy w filmach "SubUrbia" i "The Postman" (1997) zrobiły na nim duże wrażenie, i w 1998 r. obsadził go w filmie "Szeregowiec Ryan". W 1999 r. Ribisi zdobył amerykańską nagrodę ShoWest Convention − uznano go za dobrze rokujący talent. Telewizyjna publiczność zna go jako brata Phoebe, Franka Jr., z komediowego serialu "Przyjaciele". Wcześniej w swej karierze regularnie występował w nadmienionym serialu "My Two Dads" oraz przebojowych "Cudownych latach". Pojawił się też w "Z Archiwum X", "Nowojorscy gliniarze" i "Szpital Dobrej Nadziei".
Był żonaty z Mariah O’Brien (18 marca 1997 − 3 listopada 2001, rozwód), ma córkę Lucię (ur. 1997). Ma również siostrę-bliźniaczkę, Marissę.
Należy do Kościoła Scjentologicznego. Jest aktywnym scjentologiem, był obecny podczas otwarcia kontrowersyjnego muzeum „Psychiatry: An Industry to Death” (dosł. „Psychiatria: Przemysł do śmierci”) w grudniu 2005 roku.

</doc>
<doc id="1028611" url="https://pl.wikipedia.org/wiki?curid=1028611" title="Świątynia Wenus i Romy">
Świątynia Wenus i Romy

Świątynia Wenus i Romy ("Templum Urbis Romae", "Urbis Venerisque Templa") – przypuszczalnie największa spośród rzymskich świątyń, której ruiny przetrwały do dziś. Wzniesiona została przez cesarza Hadriana na zboczu wzgórza Welia na wschodnim krańcu Forum Romanum, w pobliżu Koloseum, po północnej stronie Via Sacra.
Prace przy budowie świątyni rozpoczęto w dzień święta Parilia 21 kwietnia 121 roku, a jej poświęcenie odbyło się najprawdopodobniej w 135 roku, chociaż ostatnie roboty trwały przypuszczalnie jeszcze do czasów Antoninusa Piusa. Wzniesiono ją w miejscu wyburzonego przedsionka Domus Aurea, a w celu zrobienia miejsca pod budowlę trzeba było przesunąć stojący tam wcześniej Kolos Nerona.
Świątynia została posadowiona na wielkiej betonowej platformie o wymiarach 145×100 m. Wzniesiona w porządku korynckim, z betonu okładanego cegłą i wyłożona z zewnątrz białym marmurem budowla stała na siedmiostopniowym stylobacie. Nadano jej formę klasycznego perypteru. Fasada frontowa wspierała się na 10 kolumnach, podczas gdy długie ściany boczne na 20. Wewnątrz znajdowały się dwie celle, z których wschodnia dedykowana była Wenus, zachodnia zaś Romie. W 307 roku świątynia spłonęła w pożarze, po którym została odbudowana przez cesarza Maksencjusza. Przebudowano wówczas całkowicie obydwie celle, nadając im formę sklepionych apsyd, a także wstawiono kolumny wykonane z porfiru.
W roku 625 na polecenie papieża Honoriusza I zerwano brązowe blachy z dachu świątyni, które użyto wtórnie do wyłożenia dachu bazyliki św. Piotra na Watykanie. Świątynia runęła przypuszczalnie podczas trzęsienia ziemi w 847 roku, kilka lat później na jej gruzach wzniesiono bowiem kościół "Santa Maria Nova", przebudowany i poświęcony w 1612 roku jako kościół pod wezwaniem świętej Franciszki Rzymianki ("Santa Francesca Romana").

</doc>
<doc id="1028627" url="https://pl.wikipedia.org/wiki?curid=1028627" title="Zundel">
Zundel



</doc>
<doc id="1028635" url="https://pl.wikipedia.org/wiki?curid=1028635" title="Kaczówka">
Kaczówka

Kaczówka – rów wodny przechodzący przez miejscowość Dąbrowica, w gminie Baranów Sandomierski. Jest dopływem rzeki Trześniówka.
W 2006 roku Komisja Nazw Miejscowości i Obiektów Fizjograficznych określiła Kaczówkę jako rów.

</doc>
<doc id="1028641" url="https://pl.wikipedia.org/wiki?curid=1028641" title="Jezioro Chwałowskie">
Jezioro Chwałowskie

Jezioro Chwałowskie – jezioro w Polsce, położone w woj. kujawsko-pomorskim, w pow. mogileńskim, w gminie Mogilno, leżące na terenie Pojezierza Gnieźnieńskiego.
Powierzchnia zwierciadła wody według różnych źródeł wynosi od 19,5 ha do 27,0 ha.
Zwierciadło wody położone jest na wysokości 92,1 m n.p.m.. Średnia głębokość jeziora wynosi 2,5 m, natomiast głębokość maksymalna 4,3 m.
Jezioro położone między Jeziorem Wienieckim i Jeziorem Wiecanowskim, wśród wzgórz moreny dennej. Na środku jeziora znajduje się niewielka, zalesiona wyspa.

</doc>
<doc id="1028645" url="https://pl.wikipedia.org/wiki?curid=1028645" title="Îles de la Madeleine (Senegal)">
Îles de la Madeleine (Senegal)

Îles de la Madeleine − niewielki archipelag niezamieszkanych wysp wulkanicznych w Senegalu, na Oceanie Atlantyckim około 4 km od stałego lądu na wysokości Dakaru. Łączna powierzchnia wysp wynosi 4,5 km². Archipelag składa się z głównej wyspy o nazwie Sarpan, dwóch mniejszych wysepek i kilku niewielkich skał wystających ponad powierzchnię wody podczas odpływu. Od 1985 roku wyspy objęte są ochroną w ramach Parku Narodowego Îles de la Madeleine. Żyje tu wiele gatunków ptaków – m.in. kormorany, głuptaki i rybitwy brunatnogrzbiete.

</doc>
<doc id="1028660" url="https://pl.wikipedia.org/wiki?curid=1028660" title="Park Narodowy Îles de la Madeleine">
Park Narodowy Îles de la Madeleine



</doc>
<doc id="1028664" url="https://pl.wikipedia.org/wiki?curid=1028664" title="Park Narodowy Iles de la Madeleine">
Park Narodowy Iles de la Madeleine



</doc>
<doc id="1028667" url="https://pl.wikipedia.org/wiki?curid=1028667" title="Václav Hampl">
Václav Hampl

Václav Hampl (ur. 1 lipca 1962 w Pradze) – czeski fizjolog, biolog, nauczyciel akademicki i polityk, w latach 2006–2014 rektor Uniwersytetu Karola w Pradze, senator.
Życiorys.
W 1985 ukończył studia z zakresu biologii na Uniwersytecie Karola w Pradze (ze stopniem akademickim RNDr.), po czym podjął pracę na tej uczelni. W 1990 uzyskał stopień kandydata nauk w Czechosłowackiej Akademii Nauk. Od 1991 do 1996 pracował w School of Medicine na University of Minnesota. Od 1996 ponownie zawodowo związany z Instytutem Fizjologii macierzystej uczelni, w 2001 uzyskał stopień DrSc. W 1998 został profesorem nadzwyczajnym, a w 2002 profesorem zwyczajnym na wydziale medycyny. W latach 2002–2005 był przewodniczącym senatu Uniwersytetu Karola, a od 2006 do 2014 pełnił funkcję rektora tej uczelni. Od 2006 był wiceprzewodniczącym, a od 2011 do 2014 przewodniczącym czeskiej konferencji rektorów.
W latach 1998–2006 zajmował się również prowadzeniem własnej działalności gospodarczej w ramach spółki prawa handlowego. Od 2002 do 2006 zasiadał w radzie miasta Rudná.
W 2014 został wybrany do Senatu z ramienia Unii Chrześcijańskiej i Demokratycznej – Czechosłowackiej Partii Ludowej oraz Partii Zielonych, kandydując w jednym z okręgów stołecznych. W wyższej izbie czeskiego parlamentu dołączył do klubu senackiego KDU-ČSL i niezależnych.
Václav Hampl jest żonaty, ma troje dzieci.

</doc>
<doc id="1028670" url="https://pl.wikipedia.org/wiki?curid=1028670" title="Bill Shankly">
Bill Shankly

Bill Shankly, właśc. William Shankly (ur. 2 września 1913, zm. 29 września 1981) – szkocki trener piłkarski. Został odznaczony Orderem Imperium Brytyjskiego.
Shankly, zanim wybuchła wojna, był piłkarzem. Grał na pozycji skrzydłowego. Po wojnie zaczął swoją pracę jako trener. Największe sukcesy osiągnął z angielskim Liverpool F.C. Trzy razy zwyciężył z tym klubem w angielskiej ekstraklasie, raz w Pucharze UEFA, i dwa razy sięgnął po Puchar Anglii.

</doc>
<doc id="1028673" url="https://pl.wikipedia.org/wiki?curid=1028673" title="Sarpan">
Sarpan



</doc>
<doc id="1028679" url="https://pl.wikipedia.org/wiki?curid=1028679" title="Anastasio Somoza">
Anastasio Somoza



</doc>
<doc id="1028683" url="https://pl.wikipedia.org/wiki?curid=1028683" title="Aralia chińska">
Aralia chińska

Aralia chińska ("Aralia chinensis" L.) – gatunek należący do rodziny araliowatych. Występuje w Chinach (w prowincjach Fujian, Guangdong, Guangxi, Guizhou, Hajnan i Jiangxi) oraz w Wietnamie i Malezji.
Biologia i ekologia.
Nanofanerofit. Występuje na brzegach potoków w lasach, w zaroślach na stokach. Kwitnie w październiku-grudniu, owocuje w listopadzie-styczniu. Roślina trująca
Zastosowanie.
Roślina ozdobna: Do Europy (Francja) introdukowana w 1838. Może być uprawiana w strefach mrozoodporności 7-10. Wymaga gleby stale wilgotnej, nieco kwaśnej. Dobrze rośnie w półcieniu. Rozmnaża się z nasion wysiewanych jesienią, lub wiosną z odrostów.

</doc>
<doc id="1028689" url="https://pl.wikipedia.org/wiki?curid=1028689" title="Premierzy Hawajów">
Premierzy Hawajów

Premierzy Hawajów (kuhina nui).
Urząd premiera zniosła konstytucja z 1864.

</doc>
<doc id="1028695" url="https://pl.wikipedia.org/wiki?curid=1028695" title="Uciekające kurczaki">
Uciekające kurczaki

Uciekające kurczaki (ang. "Chicken Run") – amerykańsko-francusko-brytyjski film stop motion z 2000 roku, produkcji Aardman Animations, w reżyserii Nicka Parka i Petera Lorda. W 2022 r. ogłoszono kontynuację filmu pod nazwą "Chicken Run: Dawn of the Nugget" która będzie mieć premierę w 2023 r. w serwisie streamingowym Netflix
Opis fabuły.
Głównymi motywami Uciekających Kurczaków są wykorzystywanie kur, trzymanie ich w bestialskich warunkach. Czasami kwoki próbowały uciekać, ale zawsze łapały je psy właściciela farmy - która przypomina obóz koncentracyjny, w którym kury pod groźbą śmierci musiały znosić jaja.
Przywódczynią kur jest Ginger, rekordzistka w podejmowaniu nieudanych prób ucieczki
(postać wzorowana na bohaterze "Wielkiej ucieczki", kapitanie „The Cooler King” Hiltsie, granym przez Steve’a McQueena). Niespodziewanie do obozu trafia kogut Rocky, który wmawia kurom, że potrafi latać oraz nauczy je tej trudnej sztuki.
Kiedy kury dowiadują się, że właścicielka fermy skonstruowała maszynę do przetwarzania kur na placki, co oznacza rychłą śmierć dla nich wszystkich, podejmują ostatnią desperacką próbę ucieczki - konstruują maszynę latającą.
Wersja polska.
Opracowanie wersji polskiej: START INTERNATIONAL POLSKA
Reżyseria: Joanna Wizmur
Dialogi polskie: Bartosz Wierzbięta

</doc>
<doc id="1028703" url="https://pl.wikipedia.org/wiki?curid=1028703" title="Samoobrona RP">
Samoobrona RP



</doc>
<doc id="1028704" url="https://pl.wikipedia.org/wiki?curid=1028704" title="Jan Grzywaczewski">
Jan Grzywaczewski

Jan Grzywaczewski (ur. ok. 1769 w Kielcach, zm. 6 kwietnia 1822 tamże) – prezydent Kielc pod koniec XVIII wieku.
Urodził się ok. 1769 w Kielcach, jako syn Andrzeja. W 1796 wziął ślub z Marianną z Szymankiewiczów – małżeństwo było prawdopodobnie bezdzietne.
Był bogatym mieszczaninem, właścicielem domu z zabudowaniami przy Rynku pod nr 236, trzech działek i dwóch ogrodów. W 1772 jego rodzina pożyczyła miastu 724 złote w celu spłacenia kontrybucji nałożonej przez wojska rosyjskie. W późniejszym czasie popadł w kłopoty finansowe, po 1813 roku zapożyczył się u Bractwa Różańcowego przy kolegiacie kieleckiej, wydzierżawił dom i sprzedał część ziemi rolnej.
Siostrą Jana Grzywaczewskiego była Marianna z Grzywaczewskich Gwoździowska (ok. 1771–1821), żona kieleckiego przedsiębiorcy Józefa Gwoździowskiego (ok. 1768–1844), której pamięci poświęcona została ufundowana przez męża, zachowana do dziś figura Matki Boskiej Piekoszowskiej, przy ul. Ściegiennego w Kielcach (naprzeciwko Wojewódzkiego Domu Kultury w Kielcach). Jego siostrzeńcem był Antoni Gwoździowski (1807–1853), prawnik, sędzia Trybunału Cywilnego Guberni Warszawskiej.
Był weteranem wojen napoleońskich, pięciokrotnie ranny, był kawalerem orderu Virtuti Militari. Był burmistrzem, a następnie prezydentem Kielc. W 1810 r. ponownie krótko był na stanowisku prezydenta Kielc po Dominiku Wójcikowskim.

</doc>
<doc id="1028724" url="https://pl.wikipedia.org/wiki?curid=1028724" title="Pavel Bém">
Pavel Bém

Pavel Bém (ur. 18 lipca 1963 w Pradze) – czeski polityk. Od 2002 do 2010 burmistrz Pragi. Jest członkiem partii ODS, a w latach 2004–2008 był jej 1. wiceprezesem. Z wykształcenia jest lekarzem psychiatrą, z zamiłowania alpinistą – 18 maja 2007 zdobył Mount Everest jako dziesiąty w historii Czech. Jego następcą został Bohuslav Svoboda.

</doc>
<doc id="1028740" url="https://pl.wikipedia.org/wiki?curid=1028740" title="Cohen Live">
Cohen Live

Cohen Live – drugi album koncertowy Leonarda Cohena, wydany w 1994. Utwory były nagrywane podczas występów na żywo w latach 1988 i 1993.

</doc>
<doc id="1028751" url="https://pl.wikipedia.org/wiki?curid=1028751" title="You’ll Be in My Heart">
You’ll Be in My Heart

You’ll Be in My Heart – singel Phila Collinsa pochodzący ze ścieżki dźwiękowej "", nagranej na potrzeby disnejowskiego filmu "Tarzan". W wersji użytej w filmie Collinsowi towarzyszy Glenn Close, dłuższą wersję, mającą promować produkcję Disneya artysta śpiewa solo.
Utwór spotkał się z uznaniem krytyków i przyniósł Collinsowi zarówno Oscara za najlepszą piosenkę filmową, jak i nagrodę Złotego Globu.
Collins nagrał także hiszpańską wersję piosenki. Było to jedyne pojawienie się wykonawcy na hiszpańskojęzycznej liście przebojów.
Tekst.
W filmie piosenka pojawia się po zaadoptowaniu małego Tarzana przez gorylicę Kalę. Kala próbuje uspokoić niemowlę, obiecuje, że już zawsze będzie przy nim. W wersji Collinsa podmiot liryczny zauważa, że otoczenie nie może zrozumieć, jak matka i dziecko mogą się kochać mimo tak dużych różnic pomiędzy nimi.

</doc>
<doc id="1028752" url="https://pl.wikipedia.org/wiki?curid=1028752" title="Przywódcy Hawajów">
Przywódcy Hawajów



</doc>
<doc id="1028755" url="https://pl.wikipedia.org/wiki?curid=1028755" title="Superpuchar Słowacji w piłce nożnej">
Superpuchar Słowacji w piłce nożnej

Superpuchar Słowacji w piłce nożnej () – trofeum przyznawane zwycięskiej drużynie meczu rozgrywanego pomiędzy aktualnym Mistrzem Słowacji oraz zdobywcą Pucharu Słowacji w danym sezonie (jeżeli ta sama drużyna wywalczyła zarówno mistrzostwo, jak i Puchar kraju - spotkanie to nie jest rozgrywane (wyjątkiem jest edycja 1994, gdy zmierzyli się: mistrz i zdobywca pucharu – i finalista pucharu – ). Rozgrywki odbywały się w latach 1994–2016.
Historia.
4 września 1993 roku odbył się nieoficjalny pierwszy mecz, zwany Superpucharem, pomiędzy Slovanem Bratysławą a reprezentacją Słowacji składającą się z piłkarzy słowackiej ekstraklasy.
Pierwszy oficjalny pojedynek o Superpuchar Słowacji rozegrano latem 1994 roku. W tym meczu Slovan pokonał 2:0 Tatran Preszów.
Spotkanie odbywało się zwykle na tydzień przed inauguracją rozgrywek ligowych. Dotychczas (w latach 1994–2014) rozegrano trzynaście spotkań o Superpuchar Słowacji. Słowacki Superpuchar został przerwany w 2016, a od 2017 zastąpiony jako Superpuchar Czechosłowacji.
Format.
Mecz o Superpuchar Słowacji rozgrywany jest przed rozpoczęciem każdego sezonu. W przypadku remisu po upływie regulaminowego czasu gry przeprowadza się dogrywka. Jeżeli i ona nie wyłoni zwycięzcę, to od razu zarządzana jest seria rzutów karnych.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Superpuchar Słowacji na podium oficjalnie stawało w sumie 12 drużyn. Liderem klasyfikacji są Slovan Bratysława i MŠK Žilina, które zdobyły trofeum po 4 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="1028758" url="https://pl.wikipedia.org/wiki?curid=1028758" title="Ucho od śledzia">
Ucho od śledzia

Ucho od śledzia – powieść dla młodzieży polskiej pisarki Hanny Ożogowskiej wydana po raz pierwszy w 1964 roku przez wydawnictwo „Nasza Księgarnia” i później wielokrotnie wznawiana. W 1966 roku została wpisana na Listę Honorową IBBY.
Tytuł powieści to ulubione powiedzonko 14-letniego Michała Kowalskiego. Zaprzyjaźnia się on z rówieśnicą Agnieszką i 12-letnim Witkiem. Ich przygody opisywane są na tle Warszawy z lat 50. XX w.

</doc>
<doc id="1028762" url="https://pl.wikipedia.org/wiki?curid=1028762" title="Oto Mádr">
Oto Mádr

Oto Mádr (ur. 15 lutego 1917 w Pradze, zm. 27 lutego 2011 tamże) – czeski kapłan i teolog katolicki, redaktor naczelny czasopisma teologicznego "Teologické texty", niekwestionowany autorytet duchowy w czeskim Kościele.
Studiował na wydziale teologii Uniwersytetu Karola w Pradze. Święcenia kapłańskie otrzymał w 1942. W latach 1948–1949 studiował teologię moralną na Papieskim Uniwersytecie Gregoriańskim w Rzymie.
W 1951 r. został aresztowany, a w 1952 skazany na dożywotnie pozbawienie wolności za nielegalną działalność religijną, oficjalnie za zdradę i szpiegostwo. Z więzienia został zwolniony w 1966. Początkowo pracował jako sanitariusz i pracownik techniczny w muzeum. W okresie Praskiej Wiosny powrócił jako wykładowca teologii na Uniwersytet Karola. W okresie tzw. normalizacji zwolniony z pracy akademickiej, pracował w latach 1970–1978 jako ksiądz parafialny. Równocześnie organizował i prowadził niezależne wykłady i sympozja teologiczne, tłumaczył teksty II soboru watykańskiego na język czeski.
W 1978 przeszedł na emeryturę i cofnięto mu państwowe zezwolenie na wykonywanie posługi kapłańskiej. W dalszym ciągu był zaangażowany w podziemne inicjatywy katolickie, w tym samizdat i niezależne wykłady teologiczne. Od 1978 r. wydawał podziemny periodyk "Teologické texty". W 1983 współtworzył podziemne pismo dla psychologów, psychiatrów i psychoterapeutów orientacji chrześcijańskiej "psi", którego jednym z redaktorów został Tomas Halik, a także niezależne pisma dla lekarzy "Salus" i przyrodników "Universum". W latach 80. stworzył zespół doradców kardynała Frantiska Tomaska, który był odpowiedzialny za strategię otwartego poparcia aksamitnej rewolucji 1989 przez arcybiskupa Pragi. Współpracował w nim m.in. z Josefem Zvěřiną i Tomasem Halikiem.
Po 1989 w dalszym ciągu redagował "Teologické texty". Był uważany za najwybitniejszego teologa czeskiego XX w. Został odznaczony Orderem Masaryka (1997).

</doc>
<doc id="1028770" url="https://pl.wikipedia.org/wiki?curid=1028770" title="Dominik Wójcikowski">
Dominik Wójcikowski

Dominik Wójcikowski (ur. 1775 r. w Sandomierzu, zm. 24 listopada 1845 r. w Piekoszowie&lt;ref name="Księga zgonów par. Piekoszów, akt 66/1845"&gt;&lt;/ref&gt;), prezydent Kielc od 24 lipca 1809 r. do 1810 r.; od 6 lipca 1816 r. do lipca 1818 r. oraz od 1830 r. do 1831 r.
Życiorys.
Walczył w powstaniu kościuszkowskim w kawalerii, został ranny w bitwie pod Szczekocinami. Syn Walentego i Anny z Kwiatkiewiczów. Trzykrotnie żonaty - z Małgorzatą ze Zdebiowskich (1798) i Reginą z Jopkiewiczów i Agnieszką z Germanowskich (1840) miał pięcioro dzieci. Właściciel m.in. dwóch domów – drewnianego nr 192 i murowanego nr 197 przy ul. Borzęckiej (Bodzentyńskiej).
Sekretarz i pisarz Kielc od 1802 r. (jeszcze w zaborze austriackim), w okresie Księstwa Warszawskiego mianowany przez Rząd Polski prezydentem miasta. Po 1810 r. zawieszony w obowiązkach prawdopodobnie w wyniku śledztwa w sprawie nierozliczonych wydatków na amunicję. Wskutek petycji kilkudziesięciu mieszczan ponownie wprowadzony na urząd 6 lipca 1816 r., oskarżony o zaniedbania podczas inspekcji miasta przez namiestnika Królestwa Polskiego, księcia Józefa Zajączka w lipcu 1818 r. został zmuszony do rezygnacji. Na własną prośbę przeniesiono go na stanowisko adiunkta Komisji Województwa Krakowskiego. W grudniu 1830 r., po ucieczce Stanisława Niewiadomskiego Dominik Wójcikowski po raz trzeci i ostatni został prezydentem Kielc, pełnił tę funkcję do upadku powstania listopadowego. W trakcie powstania, 5 grudnia 1830 r., wypełniając polecenia Rządu Narodowego zarządził powołanie pod broń byłych żołnierzy i podoficerów w Kielcach w celu zasilenia sił zbrojnych Królestwa Polskiego. Przeszedł na emeryturę w 1834 roku.

</doc>
<doc id="1028772" url="https://pl.wikipedia.org/wiki?curid=1028772" title="Knebworth">
Knebworth

Knebworth – wieś w Wielkiej Brytanii, w Anglii, położona w regionie East of England, w hrabstwie Hertfordshire.
Obszar wsi zamieszkiwany od neolitu. Miejscowość wzmiankowana jako wieś licząca 150 mieszkańców w Domesday Book z 1086, pod nazwą "Chenepeworde". Rozwój miejscowości nastąpił po uzyskaniu przez nią połączenia kolejowego w 1884.
Obecnie Knebworth kojarzone jest z odbywającymi się tutaj od 1974 koncertami muzyki rock i pop. Jeden ze swoich najsłynniejszych koncertów zagrała tam grupa Led Zeppelin (nagrany na DVD Earls Court). Grali tam też m.in. Elton John, Queen, Robbie Williams, Phil Collins, Eric Clapton, Pink Floyd i Iron Maiden.

</doc>
<doc id="1028799" url="https://pl.wikipedia.org/wiki?curid=1028799" title="Oliver Palotai">
Oliver Palotai

Oliver Palotai (ur. 17 marca 1974) – niemiecki muzyk heavymetalowy.
Pierwszym znaczącym dla jego kariery wydarzeniem była gra na instrumentach klawiszowych i gitarze w grupie Doro oraz na klawiszach podczas koncertów Circle II Circle. W październiku 2004 dołączył do zespołu BLAZE zastępując pierwszego gitarzystę Johna Slatera. W 2005 dołączył jako klawiszowiec do powermetalowej grupy Kamelot. W styczniu 2007 opuścił grupę BLAZE.
Palotai posiada dyplomy nauczyciela muzyki oraz profesjonalnego muzyka uzyskane w Hochschule für Musik Nürnberg-Augsburg.
Palotai używa stacji roboczej Yamaha Motif ES. 
Od 2006 roku jest w związku z "Simone Simons", wokalistką zespołu Epica.

</doc>
<doc id="1028832" url="https://pl.wikipedia.org/wiki?curid=1028832" title="Ofiary represji Niemiec nazistowskich w Polsce">
Ofiary represji Niemiec nazistowskich w Polsce

Ofiary represji Niemiec nazistowskich w Polsce – miliony obywateli polskich, zamordowanych w wyniku realizacji niemieckiego programu ludobójstwa w czasie
okupacji niemieckiej w Polsce w latach 1939–1945. Program mordowania określonych grup ludnościowych lub jej wybitnych przedstawicieli, określony założeniami polityki narodowego socjalizmu, był realizowany na drodze eksterminacji w obozach pracy, obozach koncentracyjnych, masowych egzekucjach, więzieniach. Obejmuje także zmarłych na skutek tortur, zmarłych z głodu w gettach i wskutek przesiedleń. Do ofiar polityki reżimu narodowosocjalistycznego należy również zaliczyć wszystkich tych, którzy zmarli w wyniku działań wojennych w okupowanej w latach 1939–1945 Polsce. Według szacunków Biura Odszkodowań Wojennych z 1946, Polska poniosła w latach 1939–1945 straty ludnościowe w wysokości 6 028 000 osób:
Wśród ogólnej liczby ofiar ok. 2 700 000 do 3 000 000 stanowili obywatele polscy narodowości żydowskiej, w tym około 500 000 zginęło w gettach i obozach pracy, 200 000 Żydów polskich zamordowały oddziały Einsatzgruppen. 1 400 000 do 1 800 000 spośród ogólnej liczby pomordowanych Żydów to ofiary obozów zagłady. Wojnę przetrwało ok. 500 000, w tym jedynie 100 000 Żydów pod okupacją niemiecką.
Liczba ponad 6 milionów pomordowanych obywateli polskich, podana oficjalnie przez Biuro Odszkodowań Wojennych w 1946, była kwestionowana przez różnych badaczy. W 1947 na procesie Ludwiga Fischera polski demograf H. Kopeć podał liczbę 5,8 mln. W 1958 inny demograf, A. Maryański, oszacował polskie straty ludnościowe na 4–4,5 mln ofiar. Precyzyjne określenie liczby ofiar jest problematyczne, z uwagi m.in. na konieczność uwzględnienia zmniejszenia przyrostu naturalnego na skutek okupacji niemieckiej w Polsce w latach 1939–1945 i inne istotne czynniki. W 2007 Instytut Pamięci Narodowej i Ministerstwo Kultury i Dziedzictwa Narodowego, rozpoczęły program badawczy „Straty osobowe i ofiary represji pod okupacją niemiecką”, mający precyzyjne oszacować i udokumentować rzeczywistą liczbę polskich ofiar nazizmu w latach 1939–1945.
W latach 1939–1945, na skutek działań okupanta niemieckiego, zginął co czwarty obywatel polski. Polska, w porównaniu do innych krajów okupowanych przez III Rzeszę, straciła na każdy 1 tys. obywateli – 220 osób (USA – 2,9, Belgia – 7, Wielka Brytania – 8, Francja – 15, Holandia – 22, ZSRR – 116 obywateli). Spośród warstw wykształconych społeczeństwa i inteligencji, w Polsce zginęło:
W szczególności eliminowano wybitnych przedstawicieli elit intelektualnych społeczeństwa, działaczy politycznych, społecznych i kulturalnych i osób zasłużonych dla kraju, m.in.:
Organizacje.
W Polsce działa kilkanaście organizacji, stowarzyszeń i związków zrzeszających obywateli polskich którzy zostali poszkodowani przez reżim nazistowski III Rzeszy, które prowadzą działalność w zakresie pomocy materialnej i prawnej osobom poszkodowanym, a także zajmują się działalnością wydawniczą i popularyzowaniem wiedzy o zbrodniach nazistowskich (w tym również działalnością historyczno-naukową).
Najważniejszych 25 organizacji zrzesza powstała 16 lutego 2004 Polska Unia Ofiar Nazizmu (PUON), posiadająca status organizacji pożytku publicznego, założona przez Stowarzyszenie Polaków Poszkodowanych przez III Rzeszę, Polski Związek Byłych Więźniów Politycznych Hitlerowskich Więzień i Obozów Koncentracyjnych, Stowarzyszenie Żydów Kombatantów i Poszkodowanych w II Wojnie Światowej, Związek Kombatantów RP i Byłych Więźniów Politycznych oraz Fundację „Polsko-Niemieckie Pojednanie”.

</doc>
<doc id="1028837" url="https://pl.wikipedia.org/wiki?curid=1028837" title="Emil Görlitz">
Emil Görlitz

Emil Antoni Görlitz (ur. 13 czerwca 1903 w Katowicach, zm. 17 października 1990 w Altenburgu) – polski piłkarz, narodowości niemieckiej, bramkarz i napastnik. Reprezentant, rezerwowy na igrzyskach olimpijskich w Paryżu.
Emil Antoni Görlitz urodził się przy ulicy Raciborskiej w Katowicach w wielodzietnej niemieckiej rodzinie. Był wychowankiem Preußen 05 Kattowitz. Następnie grał w 1. FC Kattowitz. Jako pierwszy Ślązak niemiecki, z nowo utworzonego województwa śląskiego został powołany do reprezentacji Polski w piłce nożnej. Debiutował w niej 18 maja 1924 w meczu ze Szwecją (1:5), ostatni raz zagrał 2 października 1925 przeciwko Turcji. Łącznie w biało-czerwonych barwach rozegrał 8 oficjalnych spotkań. Podczas IO 24 był rezerwowym, w jedynym meczu Polaków w turnieju (porażka 0:5 z Węgrami) bronił Mieczysław Wiśniewski.
Grał także w Pogoni Lwów, gdzie zrobił największą karierę, będąc ulubieńcem tamtejszych kibiców. Razem z Pogonią zdobył w 1925 mistrzostwo Polski. Namówiony przez trenera Pogoni, Austriaka Karla Fischera wyjechał do włoskiego Triestu, gdzie w Ederze został (wspólnie z kolegą klubowym Józefem Słoneckim) pierwszym polskim piłkarzem zawodowym.
Po krótkim, nieudanym pobycie w tym zawodowym klubie nie wrócił już ani do Pogoni, ani do reprezentacji. Kontynuował karierę w klubie, którego był wychowankiem – 1. FC Katowice, z którym zdobył w 1927 wicemistrzostwo Polski, z powodzeniem grając na różnych pozycjach. W barwach 1. FC rozegrał w ciągu trzech sezonów (1927–1929) 38 meczów ligowych, w których zdobył 9 bramek. W 1934, niedługo przed wyjazdem z Polski, został jako wciąż aktywny zawodnik członkiem klubowego zarządu.
Po raz drugi, już na stałe, wyjechał z Polski w 1934. Być może miało to związek z dyskwalifikacją, nałożoną przez PZPN na jego brata Josefa (miał uderzyć sędziego podczas meczu). Nowe miejsce do życia znalazł w Altenburgu w Turyngii. Otrzymał tam posadę w miejskiej administracji, jednocześnie kontynuując karierę sportową w lokalnym klubie Eintracht Altenburg. W czasie II wojny światowej pełnił kierownicze stanowisko w hucie w Sosnowcu. W lutym 1945 trafił do niewoli radzieckiej, dzięki samookaleczeniu kolana uniknął dłuższego pobytu w obozie jenieckim, który opuścił w maju 1945. Po wojnie powrócił do Altenburga, znajdując zatrudnienie jako kierowca w radzieckiej komendanturze. Do emerytury pracował w zakładzie przetwórstwa smoły w Rositz. Działał również w Towarzystwie Przyjaźni Niemiecko-Radzieckiej. Po roku 1962 wielokrotnie podróżował do rodzinnych Katowic. Podczas jednego z wyjazdów przemycił do NRD, a następnie do RFN, część archiwów klubowych swojej dawnej drużyny. Uczestniczył też, począwszy od roku 1968, w spotkaniach mieszkających w NRD dawnych członków 1 FC. Katowice, odbywających się w Salzgitter w Dolnej Saksonii. W 1971 wyróżniony został złotą odznaką DFB, niemieckiego związku piłkarskiego.
Brat Emila, Józef Görlitz, również był piłkarzem. Jako napastnik 1. FC Katowice rozegrał w latach 1927–1928 42 mecze ligowe, w których zdobył 29 bramek.

</doc>
<doc id="1028838" url="https://pl.wikipedia.org/wiki?curid=1028838" title="Libeň">
Libeň

Libeň - dzielnica Pragi. Pierwsza wzmianka pochodzi z 1363 r. Do Pragi została włączona 12 września 1901 r. Na jej terenie znajduje się m.in. Libeňský zámeček.
W tej dzielnicy Pragi żył przez wiele lat (kamienica Na Hrázi 24) Bohumil Hrabal, w niej rozgrywa się akcja wielu jego powieści, i tam też znajduje się szpital Bulovka, w którym zmarł. Tutaj również funkcjonował, jedyny przez pewien okres, praski squat - Willa Milada.

</doc>
<doc id="1028839" url="https://pl.wikipedia.org/wiki?curid=1028839" title="Musculus iliopsoas">
Musculus iliopsoas



</doc>
<doc id="1028845" url="https://pl.wikipedia.org/wiki?curid=1028845" title="José Emilio Santamaría">
José Emilio Santamaría



</doc>
<doc id="1028846" url="https://pl.wikipedia.org/wiki?curid=1028846" title="Radek Drulák">
Radek Drulák

Radek Drulák (ur. 12 stycznia 1962 w Ołomuńcu) – czeski piłkarz grający na pozycji napastnika.
Kariera klubowa.
Drulák rozpoczął piłkarską karierę w klubie Union Cheb. Już w 1981 roku zadebiutował w jego barwach w pierwszej lidze czechosłowackiej. W Unionie występował przez sześć sezonów, a najlepszy dla niego był sezon 1983/1984, kiedy to strzelił 16 goli w lidze. Łącznie wystąpił dla tego klubu w 122 spotkaniach i zdobył 38 bramek. W 1987 roku Radek przeszedł do dużo silniejszej Sigmy Ołomuniec, a największy sukces osiągnął z nią w sezonie 1990/1991, gdy wywalczył wysokie 3. miejsce w lidze. Jeszcze w trakcie tego sezonu Drulák odszedł z klubu i przeszedł do niemieckiego VfB Oldenburg, grającego wówczas w 2. Bundeslidze. Nie zdołał wywalczyć z tym klubem awansu do pierwszej ligi, ale najbliżej awansu klub był w sezonie 1991/1992, gdy zajął 2. miejsce za KFC Uerdingen 05. W tamtym sezonie indywidualny sukces odniósł Radek, który z 21 golami na koncie został królem strzelców. W sezonie 1992/1993 zdobył 19 goli, ale jego zespół spadł do Reigonalligi. Zawodnik odszedł do Chemnitzer FC i przez jeszcze rok występował w drugiej lidze Niemiec. Latem 1994 Drulák wrócił do Czech i przez trzy sezony grał w Petrze Drnovice. W jego barwach dwukrotnie z rzędu (1995 -15 goli, 1996 – 22 gole) został królem strzelców ligi czeskiej. W 1997 roku wrócił do Sigmy i zajął z nią 3. miejsce w lidze, a latem 1999 zakończył piłkarską karierę w wieku 37 lat.
Kariera reprezentacyjna.
W reprezentacji Czechosłowacji Drulák zadebiutował 28 marca 1984 roku w przegranym 1:2 towarzyskim spotkaniu z NRD. Po rozpadzie Czechosłowacji występował w narodowej drużynie Czech. W 1996 roku został powołany do kadry na Euro 96. Tam był tylko rezerwowym dla Pavla Kuki i zagrał jedynie w dwóch meczach: przegranym 0:2 grupowym z Niemcami oraz wygranym po serii rzutów karnych półfinale z Francją. W przegranym 1:2 finale z Niemcami już nie zagrał, ale przywiózł srebrny medal za wicemistrzostwo Europy. Karierę reprezentacyjną kończył w 1997 roku. W kadrze wystąpił łącznie w 19 meczach i strzelił 6 goli.

</doc>
<doc id="1028848" url="https://pl.wikipedia.org/wiki?curid=1028848" title="Radek Drulak">
Radek Drulak



</doc>
<doc id="1028863" url="https://pl.wikipedia.org/wiki?curid=1028863" title="Wimbledon Dons">
Wimbledon Dons

Wimbledon Dons – angielski klub żużlowy z siedzibą w Londynie, w dzielnicy Wimbledon, działający w latach 1928–2005. 
Historia.
Klub powstał w 1928 roku i funkcjonował do roku 1991. Następnie został reaktywowany w 2002 roku i przez 3 sezony występował w najniższej klasie rozgrywkowej tzw. "Conference League". 
7-krotny mistrz Anglii (1954, 1955, 1956, 1958, 1959, 1960 i 1961). 
W klubie występowało dwóch polskich żużlowców, wychowanków Stali Gorzów Wielkopolski: Edward Jancarz (1977–1982) i Jerzy Rembas (1981).

</doc>
<doc id="1028865" url="https://pl.wikipedia.org/wiki?curid=1028865" title="Bronisław Konik">
Bronisław Konik

Bronisław Karol Konik ps. „Sikora” (ur. 6 sierpnia 1913 r. w Wilczy, zm. 30 grudnia 2001 r. w Warszawie) – major Wojska Polskiego, cichociemny.
Lata młodości.
Syn Władysława Konika i Joanny z domu Sikora. Bronisław był ich piątym, najmłodszym dzieckiem. Po śmierci ojca rodzinę utrzymywała matka.
W 1920 roku Bronisław w wieku siedmiu lat poszedł do szkoły ludowej, a następnie do II Gimnazjum Państwowego im. K. Morawskiego, typu klasycznego. Szkoły tej jednak nie ukończył od razu, ponieważ musiał przerwać naukę i iść do pracy. Zaczął pracować w samorządzie, w komitecie pomocy zimowej. W 1932 roku zdał jednak egzamin nadzwyczajny w zakresie 6 klas gimnazjum i na podstawie tego został przyjęty 20 sierpnia 1933 r. do Liceum Handlowego Koedukacyjnego w Przemyślu. 5 czerwca 1935 zdał maturę. 20 września 1935 został wcielony do Dywizyjnej Szkoły Podchorążych Rezerwy Piechoty 24 DP przy 39 pułku piechoty w Jarosławiu. Szkołę tę ukończył 1 lipca 1936 roku i został przeniesiony do 17 pp w Rzeszowie, w którym służył do czasu przeniesienia do rezerwy 19 września 1936 roku.
Po wyjściu z wojska wznowił pracę w samorządzie powiatowym. Od 4 października do 13 listopada 1937 r. odbył ćwiczenia rezerwy w 17 pp jako dowódca plutonu karabinów maszynowych. 22 września 1938 r. został awansowany na podporucznika rezerwy ze starszeństwem z dniem 1 stycznia 1938. Przydział mobilizacyjny dostał do 38 pp Strzelców Lwowskich, na dowódcę III plutonu ckm. 20 czerwca 1938 roku rozpoczął pracę jako pracownik umysłowy w Polskich Kolejach Państwowych na stacji w Rozwadowie. W 1939 r. ożenił się.
Wojna.
W końcu sierpnia 1939 roku dostał imienne wezwanie mobilizacyjne. Między 3 a 4 września pułk został zmobilizowany, a następnie na stacji kolejowej Przemyśl Bakończyce załadowany do pociągów i wysłany w kierunku Jarosławia – Tarnowa. Z Tarnowa transporty z wojskiem kierowano do Tuchowa i Gromnik, a tam po wyładowywaniu kierowano je w kierunku rzeki Dunajec koło Zakliczyna. Zadaniem pułku i 24 DP, do które organizacyjnie przynależał, była obrona linii rzeki Dunajec. 24 DP walczyła w składzie Armii Karpaty gen. Kazimierza Fabrycego.
5 września wieczorem pod Dunajec podeszły pierwsze oddziały niemieckie 4 Dywizji Lekkiej. Przez cały dzień 6 września trwały walki z Niemcami. W ich wyniku Niemcy zostali powstrzymani. O godzinie 22. przyszedł rozkaz dowódcy pułku o wycofaniu się w kierunku na Tuchów, a później na Pilzno (7 września). Nowym zadaniem, jakie otrzymał pułk, była obrona nad Wisłoką. Później III batalion odłączył się od reszty pułku i zaczął się wycofywać w kierunku Rzeszowa. 8 września, w czasie marszu przez Ropczyce, Bronisław Konik uległ wypadkowi. Razem z taborami dotarł do Rzeszowa, gdzie trafił do szpitala. 9 września wieczorem wkroczyły do Rzeszowa niemieckie wojska (2 Dywizja Pancerna i część 4 Dywizji Lekkiej). 3 października 1939 r., jako podleczony, opuścił szpital.
W Rozwadowie z grupą znajomych zaczął konspirować. Zbierali broń i amunicję, chowali ją. W grudniu 1939 postanowili szukać kontaktów we Lwowie. Bronisław Konik miał przejść granicę i dostać się do Lwowa. 28 grudnia wyruszył z Rozwadowa do Rudnika nad Sanem. Przy przekraczaniu granicy został aresztowany i przewieziony do Sieniawy do więzienia. Został oskarżony o szpiegostwo. Następnego dnia przewieziono go do Przemyśla. Przebywając tam udało mu się nawiązać kontakt z rodziną.
W więzieniu tym przebywał około dwóch, trzech tygodni, potem przeniesiono go do więzienia wojskowego, przy ulicy Czarneckiego. Był tam on przetrzymywany do kwietnia 1940 roku, kiedy to w dużym transporcie został wywieziony do Rosji. Transport ten przez Lwów dotarł do Kirowohradu na Ukrainie. Otrzymał wyrok, który wydała „trojka”, tak więc nie odbył się żaden proces, jedynie kazano mu podpisać wyrok. Konik został skazany na pięć lat.
Z Kirowohradu przewieziono go do Charkowa. W Charkowie sformowano transport, który wyruszył na północ. Przez Kotłas i Uchtę dotarł do Kandałakszy na Półwyspie Kolskim. Obóz położony był u jego nasady, nad ujściem rzeki Niwy do Morza Białego. Łagier ten należał do systemu obozowego Siewieronikiel, więźniowie zajmowali się budową huty aluminium i fabryki samolotów oraz układaniem torów kolejowych i rozładunkiem statków w porcie.
W dniu 22 czerwca 1941 roku rano, nad obóz w Kandałakszy nadleciały niemieckie samoloty z Finlandii i zbombardowały cały plac budowy. Następnego dnia Bronisław Konik został załadowany do pociągu i transport ruszył na wschód. Po porozumieniu Majski-Sikorski trafił do Armii Andersa. Został 21 lutego 1942 skierowany do 22 pp 7 DP. Konik wyjechał z Rosji do Iranu w czasie drugiej ewakuacji, a potem przemieszczony został do Iraku. W Iraku jego oddział został rozmieszczony w Chanakin.
Cichociemny.
W Iraku dostał propozycję przeszkolenia w dywersji i skoku do kraju, którą przejął, wtedy też zwerbowano innych. 5 stycznia 1943 zostali skreśleni ze stanu ewidencyjnego pułku. Razem z nimi (z 22 pp) wyruszyli też oficerowie i podchorążowie z innych dywizji i pułków Armii Polskiej na Wschodzie. Poprzez Egipt, Morze Czarne, Ocean Indyjski dotarli do Związku Południowej Afryki. Następnie przez Ocean Atlantycki dotarli do Brazylii, dalej do Stanów Zjednoczonych (do Nowego Jorku), stamtąd popłynęli do Anglii, w której znaleźli się 20 maja 1943 roku.
Tam przeszedł szkolenie w zakresie działań dywersyjnych (przeszedł ćwiczenia w posługiwaniu się różnymi rodzajami broni, kurs samochodowy i motocyklowy w Stirling, chemiczny, minerski oraz produkcji środków wybuchowych metodami domowymi). 15 grudnia 1943 roku Konik został zaprzysiężony na rotę Armii Krajowej. Po przysiędze przewieziono go na stację wyczekiwania nr 16 pod Londynem, gdzie czekał wraz z innymi na zrzut do kraju. Następnie przewieziono ich do Włoch (do późnej jesieni 1943 roku samoloty ze zrzutami do Polski latały z Anglii, potem zostały przebazowane do Tunisu, a w dniu 22 grudnia 1943 na lotnisko Campo Cassale w Brindisi we Włoszech – było to bardzo korzystne posunięcie, czas lotu do Polski bardzo się zmniejszył, dzięki temu można było częściej latać do kraju). Zostali zakwaterowani w stacji wyczekiwania w Latiano.
24 maja 1944 roku znowu zostali zaalarmowani, że mają lecieć. Samochodem pojechali na lotnisko. Na lotnisku przebrali się w cywilne ubrania oraz przeprowadzili między sobą gruntowną rewizję, aby sprawdzić czy nie mają jakichś kompromitujących rzeczy.
W skład ekipy wchodzili:
oraz kurier polityczny por. Jan Nodzyński ps. „Łuk”.
Operacji tej nadano kryptonim „Weller 23”, a ekipa skoczków miała numer 54. Placówka, która miała ich odbierać, miała kryptonim „Koliber 2” i położona była 11 kilometrów na północ od Bochni. Po skoku, poprzez Bochnię pojechali pociągiem razem z łączniczką do Warszawy. Mieli w niej przejść kilkutygodniową aklimatyzację w warunkach okupacji.
Po aklimatyzacji został wysłany do Lwowa, gdzie miał dostać dalsze rozkazy (po latach dowiedział się, że miał przydział do Kedyw w Stanisławowie). Kiedy dotarł do Lwowa (pod koniec lipca 1944) do miasta wkraczali Sowieci, wszystkie kontakty konspiracyjne zostały zerwane.
Nie mając dalszych rozkazów postanowił wrócić do Warszawy. Jednak do Warszawy nie udało mu się dotrzeć przed wybuchem powstania. Udało mu się dotrzeć do Świdra, tam spotkał swoich kolegów z czasów Armii Andersa, którzy też byli cichociemnymi (por. Marian Golarz ps. „Góral 2” oraz ppor. Rudolf Luszowicz ps. „Szakal”). Zaproponowali mu oni przyłączenie się do 30 Poleskiej Dywizji Piechoty Armii Krajowej (okazało się, że ich oddziały są rozbrajane przez Sowietów – zaprowadzili go do dowódcy 30 Poleskiej DP AK ppłk. Henryka Krajewskiego ps. „Trzaska”, „Leśny”, który stwierdził, że bierze go do swego oddziału, bo po aresztowaniach potrzebuje oficerów). Na Pragę przeprowadzili się tuż po zajęciu jej przez Armię Czerwoną w dniu 14 września 1944 r. 10 grudnia 1944 r. został aresztowany przez Sowietów w mieszkaniu konspiracyjnym, gdzie urządzili oni kocioł (zostały wtedy aresztowane niedobitki dowództwa 30 Poleskiej DP AK z ppłk. Henrykiem Krajewskim na czele. Przewieziono ich potem w rejon Śródborowa – Otwocka, gdzie umieszczono ich w piwnicach placówki NKWD. Tam trwały przesłuchania, następnie Bronisława Konika około 28 grudnia 1944 roku załadowano na samochód i transport ruszył w drogę. Zawieziono ich do Sokołowa Podlaskiego na dworzec i koleją przewieziono do Stalinogorska (obecnie Nowomoskowsk), gdzie pracował w kopalni węgla.
Pewnego dnia pojawiła w łagrze się komisja NKWD, która przesłuchiwała wszystkich więźniów. Przesłuchania przebiegały bardzo szybko, Sowieci wychwytywali ludzi, których zeznania różniły się od zeznań złożonych wcześniej, jeszcze w Polsce. Prawdopodobnie na podstawie tych przesłuchań, część więźniów zwolniono na początku września 1945 r. Do grupy zwolnionych został zakwalifikowany Konik. Około 9–10 września 1945 roku więźniów, których zwolniono, załadowano do wagonów, jednak ich nie zadrutowano, co znaczyło, że Sowieci uznali ich za ludzi wolnych. Pociąg ruszył do Polski.
Losy powojenne.
Do Warszawy pociąg dotarł 20 września 1945 i zatrzymał się na Pradze, jednak nikogo nie wypuszczono. Po pewnym czasie wagony zadrutowano, a im powiedziano, że jadą dalej do obozu pracy w Polsce. Części ludzi udało się uciec jeszcze na Pradze, wysłano też delegacje do Bolesława Bieruta, a kolejarze wynajdywali różne powody uniemożliwiające dalszą podróż. Po pewnym czasie pociąg jednak ruszył dalej i dojechał do Dworca Zachodniego. Tu Bronisław Konik ucieka. Nadal pozostaje pod fałszywym nazwiskiem z czasów okupacji.
Na początku 1946 r. wyjechał do Krakowa, gdzie rozpoczął pracę w belgijskiej firmie „Contractor”.
Po powrocie do Warszawy spotkał przypadkowo kuzynkę, która mieszkała w Warszawie. Namawia ona wraz z mężem, który był prawnikiem, aby się ujawnił, jako że ogłoszono właśnie amnestię dla ukrywających się. Po długich namowach postanowił ujawnić się. W Warszawie ujawniać się można było w Urzędzie Bezpieczeństwa Publicznego na miasto stołeczne Warszawę przy ulicy Cyryla i Metodego na Pradze.
Kuzynka, która namówiła go na ujawnienie się, dała mu list polecający do pracownika PZU, który załatwił mu pracę w tej firmie. Pracę w Państwowym Zakładzie Ubezpieczeń rozpoczął w dniu 1 czerwca 1947 roku. W PZU pracował do 12 grudnia 1959, kiedy to został przeniesiony służbowo do Warty, w której pracował aż do przejścia na emeryturę w roku 1974. W 1949 r. ożenił się po raz drugi z Heleną z domu Gałązka. Aż do swojej śmierci w 2001 r. mieszkał na Żoliborzu, aktywnie działając w środowisku kombatanckim) został pochowany na cmentarzu wojskowym na warszawskich Powązkach na terenie Panteonu Żołnierzy Polski Walczącej.

</doc>
<doc id="1028866" url="https://pl.wikipedia.org/wiki?curid=1028866" title="Miloš Doležal">
Miloš Doležal

Miloš Doležal (ur. 1 lipca 1970 w Háju u Ledče nad Sázavou) – czeski poeta, pisarz i publicysta.
Absolwent socjologii na Uniwersytecie Karola w Pradze, redaktor radia "Český rozhlas Praha". Pojawił się w poemacie "Imago mundi" Wojciecha Wencla.

</doc>
<doc id="1028871" url="https://pl.wikipedia.org/wiki?curid=1028871" title="From Wishes to Eternity">
From Wishes to Eternity

From Wishes to Eternity – koncert nagrany przez fińską grupę muzyczną Nightwish zarejestrowany 29 grudnia 2000 roku w klubie Pakkahuone w Tampere w Finlandii.

</doc>
<doc id="1028872" url="https://pl.wikipedia.org/wiki?curid=1028872" title="Sezon ogórkowy">
Sezon ogórkowy

Sezon ogórkowy – związek frazeologiczny zakwalifikowany formalnie jako wyrażenie językowe.
Ukute zostało jako związek przyczynowy między "posuchą" w życiu kulturalnym miast (nieczynne teatry, sale koncertowe, kabarety, itp.) spowodowaną letnimi wyjazdami artystów na urlop, właśnie w porze zbioru ogórków, a brakiem wiadomości nadających się do publikacji w gazetach.
Dzisiaj sezon ogórkowy kojarzy się również ze zwolnieniem biegu życia politycznego, małą atrakcyjnością programów stacji telewizyjnych i radiowych (częste powtórki), a także pojawiającymi się w sezonie ogórkowym przeróżnymi „sensacjami” prasowymi mającymi na celu podniesienie spadającej poczytności gazet (np. ). W sporcie sezon ogórkowy kojarzy się głównie z przerwą międzysezonową (latem bądź zimą) w rozgrywkach ligowych i pucharowych.

</doc>
<doc id="1028875" url="https://pl.wikipedia.org/wiki?curid=1028875" title="Jiří Šotola">
Jiří Šotola

Jiří Šotola (ur. 28 maja 1924 r. w Smidarach, zm. 8 sierpnia 1989 r. w Pradze) – czeski poeta, prozaik i dramaturg, znany przede wszystkim jako autor dwóch powieści historycznych "Kuře na rožni" a "Tovaryšstvo Ježíšovo".
Pisarz, którego twórczość została głęboko naznaczona kolaboracją z komunistyczną dyktaturą. Jego powieści świadczyły o złamanym sumieniu autora, z którym Šotola do końca życia nie potrafił sobie dać rady.

</doc>
<doc id="1028882" url="https://pl.wikipedia.org/wiki?curid=1028882" title="Władimir Ałatorcew">
Władimir Ałatorcew

Władimir Aleksiejewicz Ałatorcew, ros. Владимир Алексеевич Алаторцев (ur. 14 maja 1909 w Sankt Petersburgu, zm. 13 stycznia 1987 w Moskwie) – rosyjski szachista, nauczyciel, autor i działacz szachowy, arcymistrz od 1983, sędzia klasy międzynarodowej od 1953 roku.
Kariera szachowa.
Pierwszy znaczący szachowy sukces odniósł w roku 1931, dzieląc III miejsce w mistrzostwach Moskwy. Rok później zdobył tytuł wicemistrza Leningradu (za Michaiłem Botwinnikiem), a w 1933 osiągnął najlepszy wynik w karierze, zdobywając w tym samym mieście srebrny medal w mistrzostwach Związku Radzieckiego (złoty zdobył wówczas Botwinnik). W kolejnych latach osiągnął następujące sukcesy: I-II m. w Tbilisi (1933), I-II m. w mistrzostwach Leningradu (1933/34), V-VIII m. w mistrzostwach ZSRR (Leningrad, 1934), remis 6 – 6 w meczu z Andorem Lilienthalem (1935), dz. I m. w mistrzostwach Moskwy (1936, 1937), I-II m. w Leningradzie (1938) oraz I m. w Rydze (1945),
W roku 1950 po raz ostatni wystąpił w finale indywidualnych mistrzostw ZSRR (łącznie w swojej karierze w turniejach tych wziął udział 9 razy). Wkrótce zaprzestał gry w turniejach, skupiając się na działalności pozasportowej. W latach 1954–1961 był przewodniczącym federacji szachowej Związku Radzieckiego. W 1960 wydał książkę poświęconą szachowym debiutom pt. "Modern Chess Theory".
Ałatorcew nigdy nie wystąpił w turnieju szachowym rozegranym poza granicami Związku Radzieckiego. W uznaniu wyników osiągniętych w przeszłości, Międzynarodowa Federacja Szachowa przyznała mu w roku 1983 honorowy tytuł arcymistrza.
Według systemu Chessmetrics, najwyższy ranking osiągnął w sierpniu 1940 r., z wynikiem 2626 punktów zajmował wówczas 21. miejsce na świecie.
Pochowany na Cmentarzu Dołgoprudnieńskim w mieście Dołgoprudnyj w obwodzie moskiewskim.

</doc>
<doc id="1028883" url="https://pl.wikipedia.org/wiki?curid=1028883" title="Antonín Přidal">
Antonín Přidal

Antonín Přidal (ur. 13 października 1935 w Prościejowie – zm. 7 lutego 2017) – czeski pisarz, publicysta i tłumacz.

</doc>
<doc id="1028885" url="https://pl.wikipedia.org/wiki?curid=1028885" title="Mojmír Horyna">
Mojmír Horyna

Mojmír Horyna (ur. w 1945, zm. 26 stycznia 2011) - czeski historyk sztuki i prorektor Uniwersytetu Karola w Pradze, szef instytutu historii sztuki tegoż uniwersytetu. Specjalizował się w barokowej architekturze i sztuce XIX w. Uchodził na za największego znawcę Jana Blažeja Santiniego.
Zmarł w Pradze 26 stycznia 2011 roku w wieku 65 lat.

</doc>
<doc id="1028887" url="https://pl.wikipedia.org/wiki?curid=1028887" title="Titan – Nowa Ziemia">
Titan – Nowa Ziemia

Titan – Nowa Ziemia (ang. "Titan: After Earth", 2000) – amerykański film animowany, fantastycznonaukowy wyprodukowany przez Fox Animation Studios.
Obsada.
i inni
Wersja polska.
Opracowanie wersji polskiej: Start International Polska
Reżyseria: Ewa Złotowska
Dialogi: Joanna Serafińska
Dźwięk i montaż: Sławomir Czwórnóg
Opieka artystyczna: Mariusz Arno Jaworowski
W wersji polskiej udział wzięli:
i inni

</doc>
<doc id="1028889" url="https://pl.wikipedia.org/wiki?curid=1028889" title="Luizão (ur. 1975)">
Luizão (ur. 1975)

Luizão, właśc. Luiz Carlos Bombonato Goulart (ur. 14 listopada 1975 w Rubinéia) – brazylijski piłkarz, napastnik. Mistrz świata z roku 2002.
Karierę zaczynał w Guarani FC. Był zawodnikiem szeregu brazylijskich klubów, w tym czterech z São Paulo: SE Palmeiras, Corinthians Paulista, São Paulo FC oraz Santosie FC. Próbował swych sił w Europie, jednak nie sprawdził się ani w Deportivo La Coruña (1997-1998), ani w Herthcie Berlin (2002-2004). Dwukrotnie triumfował w Copa Libertadores (CR Vasco da Gama 1998 i São Paulo 2005).
W reprezentacji Brazylii w latach 1996-2002 rozegrał 16 spotkań i strzelił trzy bramki. Podczas MŚ 2002 nie był graczem podstawowej jedenastki, pojawiał się na boisku w roli rezerwowego. Jest także brązowym medalistą olimpijskim z Atlanty.

</doc>
<doc id="1028890" url="https://pl.wikipedia.org/wiki?curid=1028890" title="Jan Blažej Santini-Aichel">
Jan Blažej Santini-Aichel

Jan Blažej Santini-Aichel (ur. 3 lutego 1677 w Pradze, zm. 7 grudnia 1723 tamże) – czeski architekt pochodzenia włoskiego. Twórca stylu zwanego barokowym gotykiem.

</doc>
<doc id="1028891" url="https://pl.wikipedia.org/wiki?curid=1028891" title="Patronat">
Patronat

Inne znaczenia:

</doc>
<doc id="1028892" url="https://pl.wikipedia.org/wiki?curid=1028892" title="Luizao">
Luizao



</doc>
<doc id="1028894" url="https://pl.wikipedia.org/wiki?curid=1028894" title="Żyły międzyżebrowe">
Żyły międzyżebrowe



</doc>
<doc id="1028896" url="https://pl.wikipedia.org/wiki?curid=1028896" title="Trismus">
Trismus



</doc>
<doc id="1028897" url="https://pl.wikipedia.org/wiki?curid=1028897" title="Grand Hotel Lublinianka">
Grand Hotel Lublinianka

Grand Hotel Lublinianka – hotel w Lublinie przy Krakowskim Przedmieściu, ponad stuletni, eklektyczny budynek o bogatej, zdobionej wieloma detalami elewacji, starannie odnowiony i luksusowo wyposażony.
Informacje ogólne.
Budynek obecnego Grand Hotelu Lublinianka wzniesiony został jako Kasa Przemysłowców Lubelskich w latach 1899 - 1900 według projektu Gustawa Landau. Dziś jest to gmach w stylu eklektycznym. Możemy tam zauważyć barokową kopułę i klasycystyczną kolumnadę na bardzo dużym balkonie. Na szczycie gmachu zbudowana jest attyka w stylu neorenesansowym. Hotel wybudowano w czasie siedemnastu miesięcy.
Obecnie Grand Hotel Lublinianka jest jednym z czterogwiazdkowych hoteli w regionie. W ofercie hotelu znajdują się: 72 pokoje i apartamenty; 3 nowocześnie wyposażone, klimatyzowane sale konferencyjne; restauracja, kawiarnia i bar; salon odnowy biologicznej z siłownią, sauną i łaźnią turecką; bezpłatny bezprzewodowy Internet w lobby hotelu.
W pokojach znajdują się w nich tradycyjne, choć nowoczesne, ciemnobrązowe eleganckie meble. Wyłożone marmurem łazienki mają podgrzewaną podłogę. Reprezentacyjna, dwupoziomowa restauracja "Nieznana" z kuchnią międzynarodową, "Grand Cafe" z fortepianem w hallu, i bordowy bar "Biblioteka" na antresoli są ulubionymi miejscami spotkań. Goście mogą bezpłatnie korzystać z sauny fińskiej i jedynej w mieście sauny tureckiej w przyhotelowym spa.
Kasa Przemysłowców Lubelskich.
Kasa Przemysłowców Lubelskich założona została w roku 1884 przez właścicieli największych wówczas zakładów produkcyjnych: Adolfa Fricka - browaru, Emiliana Domańskiego - garbarni, Edwarda Krausse - młyna oraz Augusta Vettera, posiadacza browaru i słodowni piwa. Powołana do życia spółdzielnia kredytowa z nieograniczoną odpowiedzialnością, otrzymała nazwę "Kasa Przemysłowców Lubelskich", a od roku 1926 funkcjonowała jako "Kasa Przemysłowców i Rolników Lubelskich". Poprzez udzielanie tanich kredytów przyczyniała się do podtrzymania działalności lubelskiego przemysłu i rzemiosła. Kasa początkowo mieściła się w gmachu teatru przy ul. Narutowicza. Dzięki dobremu zarządzaniu podjęto zamiar budowy własnej siedziby w okazałym centrum Lublina przy Krakowskim Przedmieściu w pobliżu Placu Litewskiego.
Historia.
Budowę "Kasy Przemysłowców Lubelskich" zapoczątkowano w roku 1899 na posesji zajmowanej wówczas przez drewniany dworek. Dawna "Kasa Przemysłowców", a obecnie bardziej znana jako "Grand Hotel Lublinianka", zajmuje dwie parcele. Pierwotnie nie miały oficyny, która powstała dopiero w roku 1910. W tym samym roku budynek uzyskał kształt architektoniczny, jaki możemy oglądać obecnie - został wzniesiony w stylu eklektycznym i w nie zmienionej postaci przetrwał do dziś. Zbudowana w rekordowym czasie 17 miesięcy kamienica stała się siedzibą stowarzyszeń przemysłowców Lubelszczyzny, oferując różne pokoje śniadaniowe stanowiące miejsce do konsumpcji i negocjacji. Gdy w 1939 roku budynek znalazł się w rękach Niemców, usunięte zostało szklane zadaszenie nad portykiem. W czasie II wojny światowej dzięki znakomitej lokalizacji i reprezentacyjności budynku urządzono tu "Deutsches Haus", czyli "Dom Niemiecki". Po wojnie hotel przeszedł na własność państwa, a w budynku utworzono hotel Lublinianka z popularnym Barem Centralnym, kawiarnią i restauracją. W latach 50. czyniono starania o ulokowanie kawiarni na piętrze, na werandzie. Zezwolenia nie przyznano, bo - jak można przeczytać w dokumentach - "w czasach gdy klasa robotnicza ciężko pracuje wysoce niemoralne jest picie kawy i siedzenie na tarasie".

</doc>
<doc id="1028908" url="https://pl.wikipedia.org/wiki?curid=1028908" title="Cerkiew śś. Wiery, Nadzieżdy i Ljub'wi w Sosnowcu">
Cerkiew śś. Wiery, Nadzieżdy i Ljub'wi w Sosnowcu



</doc>
<doc id="1028910" url="https://pl.wikipedia.org/wiki?curid=1028910" title="Tristan i Izolda (film 2002)">
Tristan i Izolda (film 2002)

Tristan i Izolda (fr. "Tristan et Iseut", 2002) – francusko-luksemburski film animowany w reżyserii Thierry Schiel.
Obsada.
i inni
Wersja polska.
Opracowanie: Paanfilm Studio
Reżyseria: Ewa Złotowska
Dialogi: Katarzyna Skarżyńska
Dźwięk: Michał Skarżyński
Kierownik produkcji: Bogumiła Adler
Wystąpili:
i inni
Piosenkę śpiewali: Wojciech Paszkowski i Jolanta Wilk

</doc>
<doc id="1028920" url="https://pl.wikipedia.org/wiki?curid=1028920" title="Mała Gaza">
Mała Gaza

Mała Gaza, jedna z najmłodszych etnicznych enklaw w hrabstwie Orange stanu Kalifornia. Skupiona jest wokół Brookhurst Street, dzielnicy Anaheim. Tworzą ją głównie imigranci ze środkowego wschodu, którzy przybyli w latach dziewięćdziesiątych. Dominującą religią jest islam. Liczne meczety, restauracje tureckie i perskie. Kilka kościołów.

</doc>
<doc id="1028930" url="https://pl.wikipedia.org/wiki?curid=1028930" title="Cap Skirring">
Cap Skirring

Cap Skirring albo Cap Skiring – przylądek i miejscowość w południowo-zachodnim Senegalu u wybrzeży Oceanu Atlantyckiego, kilka kilometrów na północ od granicy z Gwineą Bissau. Miejscowość jest kurortem turystycznym – działa tu wiele hoteli, a nad oceanem przez wiele kilometrów ciągnie się piaszczysta plaża. 

</doc>
<doc id="1028931" url="https://pl.wikipedia.org/wiki?curid=1028931" title="Kation Zundela">
Kation Zundela

Kation Zundela, − rodzaj jonu oksoniowego, jedna z form hydratowanego protonu. Powstaje poprzez przyłączenie kationu wodorowego H+ do dwóch cząsteczek wody H2O, w myśl równania:
W kationie Zundela nadmiarowy proton fluktuuje pomiędzy dwiema cząsteczkami wody, przeskakując od jednej do drugiej i z powrotem. Istnieniem wspomnianej fluktuacji można tłumaczyć mechanizm transportu protonów przez błony biologiczne w kanałach protonowych.

</doc>
<doc id="1028933" url="https://pl.wikipedia.org/wiki?curid=1028933" title="Cap Skiring">
Cap Skiring



</doc>
<doc id="1028934" url="https://pl.wikipedia.org/wiki?curid=1028934" title="Cap-Skirring">
Cap-Skirring



</doc>
<doc id="1028936" url="https://pl.wikipedia.org/wiki?curid=1028936" title="Kościół pobernardyński w Grodzisku Wielkopolskim">
Kościół pobernardyński w Grodzisku Wielkopolskim



</doc>
<doc id="1028941" url="https://pl.wikipedia.org/wiki?curid=1028941" title="Save a Prayer">
Save a Prayer

Save A Prayer - singel brytyjskiej grupy popowej Duran Duran z 1982, który okazał się przebojem (2. miejsce na listach przebojów w Wielkiej Brytanii). Był to 6. singel grupy i 3. z albumu "Rio", który zyskał status platynowej płyty.
Singel, mimo sporej oglądalności w MTV, nie został wydany w Stanach Zjednoczonych.
Teledysk do tego utworu, wyreżyserowany przez Russella Mulcahy'ego, kręcono w kwietniu 1982 roku na Sri Lance.

</doc>
<doc id="1028946" url="https://pl.wikipedia.org/wiki?curid=1028946" title="Kation Eigena">
Kation Eigena

Kation Eigena () − rodzaj jonu oksoniowego, jedna z form hydratowanego protonu. Jest trwalszy zarówno od jonu hydroniowego, jak i kationu Zundela, przez co jest częściej od nich spotykany w roztworach kwaśnych.
Powstaje poprzez przyłączenie trzech cząsteczek wody do jonu hydroniowego :
Kationem Eigena bywa też nazywany wolny jon hydroniowy, .

</doc>
<doc id="1028957" url="https://pl.wikipedia.org/wiki?curid=1028957" title="Kościół Bernardynów w Lublinie">
Kościół Bernardynów w Lublinie



</doc>
<doc id="1028965" url="https://pl.wikipedia.org/wiki?curid=1028965" title="Air car">
Air car

Air car – nazwa marki samochodu, skonstruowanego przez francuską firmę "MDI" (Moteur Developpement International). Najważniejszą cechą wyróżniającą pojazd od innych jest napęd silnikiem na sprężone powietrze.
Podjęto starania zmierzające do rozpoczęcia produkcji seryjnej przez indyjską firmę Tata Motors.

</doc>
<doc id="1028968" url="https://pl.wikipedia.org/wiki?curid=1028968" title="Bezzałogowe misje kosmiczne">
Bezzałogowe misje kosmiczne



</doc>
<doc id="1028969" url="https://pl.wikipedia.org/wiki?curid=1028969" title="Jacek Labuda">
Jacek Labuda

Jacek Labuda (ur. 25 lipca 1947 w Inowrocławiu, zm. 23 października 1993 w Warszawie) – polski śpiewak operetkowy.
Życiorys.
Ukończył Akademię Muzyczną im. Stanisława Moniuszki w Gdańsku pod kierunkiem Haliny Mickiewiczównej.
Debiutował w 1967. Był wieloletnim solistą Teatru Muzycznego w Gdyni, na tamtejszej scenie śpiewał przez sześć sezonów. W latach 1976–1980 występował w Operetce Śląskiej w Gliwicach. W roku 1983 artysta przeniósł się do Warszawy stając się wkrótce czołowym solistą stołecznej Operetki Warszawskiej oraz Teatru Syrena.
Zmarł w 1993. Został pochowany na Cmentarzu Witomińskim w Gdyni (kwatera 68-2-11).

</doc>
<doc id="1028973" url="https://pl.wikipedia.org/wiki?curid=1028973" title="Dżemil">
Dżemil

Dżemil (arab. جميل) – imię męskie pochodzenia semickiego, oznacza „piękny”.

</doc>
<doc id="1028977" url="https://pl.wikipedia.org/wiki?curid=1028977" title="Orzeł Trąbki Wielkie">
Orzeł Trąbki Wielkie



</doc>
<doc id="1028978" url="https://pl.wikipedia.org/wiki?curid=1028978" title="Mark Udall">
Mark Udall

Mark Emery Udall (ur. 18 lipca 1950 w Tucson, Arizona) – amerykański polityk, członek Partii Demokratycznej. W latach 1999-2009 był przedstawicielem drugiego okręgu wyborczego w stanie Kolorado w Izbie Reprezentantów Stanów Zjednoczonych,a w latach 2009-2015 roku zasiadał w senacie Stanów Zjednoczonych.
Jego kuzyn, Thomas Udall, zasiada w senacie Stanów Zjednoczonych, jako przedstawiciel stanu Nowy Meksyk.

</doc>
<doc id="1028979" url="https://pl.wikipedia.org/wiki?curid=1028979" title="John Salazar">
John Salazar

John Tony Salazar (ur. 21 lipca 1953) – amerykański polityk, członek Partii Demokratycznej. W latach 2005-2011 przez trzy kadencje Kongresu Stanów Zjednoczonych był przedstawicielem trzeciego okręgu wyborczego w stanie Kolorado w Izbie Reprezentantów Stanów Zjednoczonych.
Jest żonaty z Mary Lou Salazar i ma trójkę dzieci: Estebana, Miguela i Jesusa. Jego brat, Kenneth Lee Salazar, reprezentował stan Kolorado w Senacie Stanów Zjednoczonych.

</doc>
<doc id="1028980" url="https://pl.wikipedia.org/wiki?curid=1028980" title="Ed Perlmutter">
Ed Perlmutter

Ed Perlmutter (ur. 1 maja 1953 w Denver, Kolorado) – amerykański polityk, członek Partii Demokratycznej. Od 2007 roku jest przedstawicielem siódmego okręgu wyborczego w stanie Kolorado w Izbie Reprezentantów Stanów Zjednoczonych.

</doc>
<doc id="1028981" url="https://pl.wikipedia.org/wiki?curid=1028981" title="Sekretarze Wojny USA">
Sekretarze Wojny USA



</doc>
<doc id="1028983" url="https://pl.wikipedia.org/wiki?curid=1028983" title="Pseudosójeczka">
Pseudosójeczka

Pseudosójeczka, sójeczka mała ("Pseudopodoces humilis") – gatunek małego ptaka z rodziny sikor (Paridae), który jeszcze do niedawna był umieszczany w rodzinie krukowatych (Corvidae). Występuje w Chinach od prowincji Syczuan na zachód poprzez Tybet aż po Nepal i północne Indie. Jest jedyną sikorą, która całkowicie żyje w stepie, unikając terenów zalesionych. W Polsce nie występuje. Nie jest zagrożona.
Systematyka.
Przez długi czas gatunek ten był zaliczany do krukowatych. W wyniku szerokich badań morfologiczno-genetycznych w latach 2001–2006 stwierdzono, że ptak ten jest bliżej spokrewniony z rodziną sikor (Paridae), gdzie jest jedynym gatunkiem w rodzaju "Pseudopodoces". Niektóre badania genetyczne sugerują, że najbliższym krewnym pseudosójeczki jest bogatka zwyczajna ("Parus major") i na tej podstawie zaproponowano umieszczenie tego taksonu w rodzaju "Parus". Nie wyróżnia się podgatunków.
Środowisko.
Wyżynne stepy powyżej linii drzew (od 3300 do 5480 metrów n.p.m.).
Pożywienie.
Pseudosójeczka żywi się wyłącznie owadami i ich larwami. Używając swojego długiego mocnego dzioba odgrzebuje owady i ich larwy z ziemi lub spośród kamieni. Bardzo często widziana jest, jak rozgrzebuje odchody jaków w poszukiwaniu owadów.
Lęgi.
Sezon lęgowy trwa od kwietnia do lipca. U tego gatunku często występuje gniazdowanie kooperatywne – w badaniu przeprowadzonym w prowincji Gansu w 26% przypadków rodzicom w lęgu pomagały dodatkowe osobniki (z czego 87% to były samce, a 13% samce).
Status.
W Czerwonej księdze gatunków zagrożonych IUCN pseudosójeczka klasyfikowana jest jako gatunek najmniejszej troski (LC, "Least Concern"). Liczebność światowej populacji nie została oszacowana, ale ptak ten opisywany jest jako całkiem pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International ocenia trend liczebności populacji jako stabilny.

</doc>
<doc id="1028984" url="https://pl.wikipedia.org/wiki?curid=1028984" title="Kaʻahumanu">
Kaʻahumanu



</doc>
<doc id="1028985" url="https://pl.wikipedia.org/wiki?curid=1028985" title="Hektary (Podwarpie)">
Hektary (Podwarpie)

Hektary – część wsi Podwarpie w Polsce, położona w województwie śląskim, w powiecie będzińskim, w gminie Siewierz. Hektary wchodzą w skład sołectwa Podwarpie.
W latach 1975–1998 Hektary administracyjnie należały do województwa katowickiego.

</doc>
<doc id="1028986" url="https://pl.wikipedia.org/wiki?curid=1028986" title="Rząd Vichy">
Rząd Vichy



</doc>
<doc id="1028987" url="https://pl.wikipedia.org/wiki?curid=1028987" title="Marcinków (Podwarpie)">
Marcinków (Podwarpie)

Marcinków – część wsi Podwarpie w Polsce, położona w województwie śląskim, w powiecie będzińskim, w gminie Siewierz. Marcinków wchodzi w skład sołectwa Podwarpie.
W latach 1975–1998 Marcinków administracyjnie należał do województwa katowickiego.

</doc>
<doc id="1028988" url="https://pl.wikipedia.org/wiki?curid=1028988" title="Zawarpie">
Zawarpie

Zawarpie – częęść wsi Podwarpie w Polsce, położona w województwie śląskim, w powiecie będzińskim, w gminie Siewierz. Zawarpie wchodzi w skład sołectwa Podwarpie.
W latach 1975–1998 Zawarpie administracyjnie należało do województwa katowickiego.

</doc>
<doc id="1028989" url="https://pl.wikipedia.org/wiki?curid=1028989" title="Hale Trajana">
Hale Trajana

Hale Trajana (łac. "Mercatus Traiani"; wł. "Mercati di Traiano") – hale targowe wzniesione na początku II wieku na polecenie cesarza Trajana przez jego architekta Apollodora z Damaszku.
Ich zbudowanie wymagało zniwelowania części Kwirynału. Położone na wzgórzu; razem z bazyliką, sklepami i biurami cały kompleks składał się z sześciu poziomów. 
Pierwsza kondygnacja to "tabernae", na drugiej znajdowały się pomieszczenia sklepowe przylegające do skał zbocza. Po obu stronach "tabernae" zbudowano dwie wielkie hale z oknami, zwieńczone dwiema półkopułami (budowle te mogły być wykorzystywane jako szkoły). Na trzeciej kondygnacji ciągnie się stroma droga – "Via Biberatica" (nazwa jej pochodzi od słowa "biber" – napój).
Obecnie hale położone są na przeciwległym krańcu Via dei Fori Imperiali zbudowanej w czasie rządów Mussoliniego i za kolumną Trajana.

</doc>
<doc id="1028990" url="https://pl.wikipedia.org/wiki?curid=1028990" title="Kuźnica Piaskowa">
Kuźnica Piaskowa

Kuźnica Piaskowa – część wsi Warężyn w Polsce, położona w województwie śląskim, w powiecie będzińskim, w gminie Siewierz. Wchodzi w skład sołectwa Warężyn.
W latach 1975–1998 Kuźnica Piaskowa administracyjnie należała do województwa katowickiego. 
W okolicy i przebiega droga krajowa nr 86 będąca częścią Gierkówki. W okolicy istniała piaskownia "Kuźnica Warężyńska", zamknięta w 2005 roku. W jej miejscu utworzono zbiornik wodny Kuźnica Warężyńska.

</doc>
<doc id="1028991" url="https://pl.wikipedia.org/wiki?curid=1028991" title="Kuźnica Podleśna">
Kuźnica Podleśna

Kuźnica Podleśna – część wsi Warężyn w Polsce, położona w województwie śląskim, w powiecie będzińskim, w gminie Siewierz. Wchodzi w skład sołectwa Warężyn.
W latach 1975–1998 Kuźnica Podleśna administracyjnie należała do województwa katowickiego. 
W okolicy przebiega droga krajowa nr 86 będąca częścią Gierkówki. W okolicy istniała piaskownia "Kuźnica Warężyńska", zamknięta w 2005 roku. W jej miejscu utworzono zbiornik wodny Kuźnica Warężyńska.

</doc>
<doc id="1028992" url="https://pl.wikipedia.org/wiki?curid=1028992" title="Kuźnica Warężyńska">
Kuźnica Warężyńska

Kuźnica Warężyńska – część wsi Warężyn w Polsce, położona w województwie śląskim, w powiecie będzińskim, w gminie Siewierz. Wchodzi w skład sołectwa Warężyn.
W latach 1975–1998 Kużnica Warężyńska administracyjnie należała do województwa katowickiego. 
W okolicy przebiega droga krajowa nr 86 będąca częścią Gierkówki. W okolicy istniała piaskownia "Kuźnica Warężyńska", zamknięta w 2005 roku. W jej miejscu utworzono zbiornik wodny Kuźnica Warężyńska.

</doc>
<doc id="1028993" url="https://pl.wikipedia.org/wiki?curid=1028993" title="Przedwarężyn">
Przedwarężyn

Przedwarężyn – nieoficjalny przysiółek wsi Warężyn w Polsce położony w województwie śląskim, w powiecie będzińskim, w gminie Siewierz.
Miejscowość wchodzi w skład sołectwa Warężyn.
W latach 1975–1998 miejscowość administracyjnie należała do województwa katowickiego.
W okolicy wsi przebiega droga krajowa nr 86 będąca częścią Gierkówki.

</doc>
<doc id="1028994" url="https://pl.wikipedia.org/wiki?curid=1028994" title="Podwarężyn">
Podwarężyn

Podwarężyn – część wsi Warężyn w Polsce, położona w województwie śląskim, w powiecie będzińskim, w gminie Siewierz. Wchodzi w skład sołectwa Warężyn.
W latach 1975–1998 Podwarężyn administracyjnie należał do województwa katowickiego. 
W okolicy przebiega droga krajowa nr 86 będąca częścią Gierkówki. W okolicy istniała piaskownia "Kuźnica Warężyńska", zamknięta w 2005 roku. W jej miejscu utworzono zbiornik wodny Kuźnica Warężyńska.

</doc>
<doc id="1028997" url="https://pl.wikipedia.org/wiki?curid=1028997" title="Góra (Cześniki-Kolonia)">
Góra (Cześniki-Kolonia)

Góra – część wsi Cześniki-Kolonia w Polsce położona w województwie lubelskim, w powiecie zamojskim, w gminie Sitno.
W miejscowości jest sołectwo Cześniki-Kolonia Górna.
W latach 1975–1998 miejscowość należała administracyjnie do województwa zamojskiego.

</doc>
<doc id="1028999" url="https://pl.wikipedia.org/wiki?curid=1028999" title="Kornelówka-Kolonia">
Kornelówka-Kolonia

Kornelówka-Kolonia – wieś w Polsce położona w województwie lubelskim, w powiecie zamojskim, w gminie Sitno.
W latach 1975–1998 miejscowość należała administracyjnie do województwa zamojskiego.

</doc>
<doc id="1029014" url="https://pl.wikipedia.org/wiki?curid=1029014" title="Henryk Piecuch">
Henryk Piecuch

Henryk Piecuch (ur. 4 grudnia 1939 w Bielsku) – pułkownik Wojsk Ochrony Pogranicza i Straży Granicznej w stanie spoczynku, dziennikarz, pisarz, badacz i popularyzator działalności służb specjalnych, zwłaszcza polskich.
Życie i działalność.
Ukończył liceum pedagogiczne, początkowo zlokalizowane w Szklarskiej Porębie, a w ostatnim roku przed maturą przeniesione do Jeleniej Góry. Zajmował się wówczas narciarstwem i lekką atletyką startując w barwach KS Górnik Wałbrzych.
W 1959 Piecuch rozpoczął trzyletnie studia w Oficerskiej Szkole Wojsk Ochrony Pogranicza. Na trzecim roku wstąpił do PZPR i pozostał członkiem do jej rozwiązania. Po szkole pracował w WOP. Był m.in. kolejno: zastępcą dowódcy strażnicy w Kołbaskowie k. Szczecina, dowódcą strażnicy WOP Orle w Górach Izerskich, dowódcą kompanii piechoty górskiej i zastępcą dowódcy Górskiego Batalionu WOP w Szklarskiej Porębie, instruktorem Wydziału Politycznego Łużyckiej Brygady WOP w Lubaniu, a w latach 1979–1994 kierownikiem działu wojskowego, zastępcą redaktora naczelnego i redaktorem naczelnym czasopisma Wojsk Ochrony Pogranicza „Granica” (od 1990 „Straż Graniczna”). Na przełomie lat 60. i 70. ukończył pięcioletnie studia w Wojskowej Akademii Politycznej.
W latach 1973–1977 prowadził wykłady w dwuletnim Wieczorowym Uniwersytecie Marksizmu Leninizmu w Lubaniu i Zgorzelcu. Wykładał historię filozofii.
W latach 60., bez zezwolenia swoich przełożonych, zaczął publikować pod pseudonimami artykuły w czasopismach „Taternik”, „Gazeta Robotnicza” czy „Nowiny Jeleniogórskie”. Pod koniec lat 60. został również korespondentem czasopisma „Granica” na odcinku południowo-zachodniej granicy państwa. Zajmował się również taternictwem (do lutego 1973 był prezesem Sudeckiego Klubu Wysokogórskiego), alpinizmem, himalaizmem i żeglarstwem. Był ratownikiem GOPR (jako pierwszy zapoczątkował współpracę WOP z GOPR-em), instruktorem narciarstwa, taternictwa, pływania. W latach 70. regularnie publikował (w większości pod pseudonimami) w około 20 gazetach i czasopismach, także zagranicznych, m.in. w Bułgarii, Francji, Kanadzie, USA, Wielkiej Brytanii, Węgrzech i ZSRR. Po około 20 latach służby w WOP na początku 1979 roku został służbowo przeniesiony do redakcji czasopisma „Granica” w Warszawie. W latach 1982–1988 nielegalnie wydał na powielaczu 28 lub 29 numerów czasopisma „Czerwona Krowa”.
Szerzej zainteresował się działalnością służb specjalnych po zamachu na Jana Pawła II. Kolejnym impulsem była deklaracja ówczesnego wiceministra w MSW, szefa służb wywiadu i kontrwywiadu, gen. brygady Władysława Pożogi (później gen. dywizji), o większym otwarciu w udostępnianiu informacji, wygłoszona na konferencji prasowej wiosną 1981. Dzięki temu po 3 latach zrobił z nim serię wywiadów oraz uzyskał dostęp do wielu odtajnionych materiałów. Wykorzystał je m.in. w książce „Siedem rozmów z generałem dywizji Władysławem Pożogą” (1987) i jej poszerzonych wydaniach (1993, 1996).
Część swoich książek z lat 80. drukował w odcinkach w czasopismach. Niektóre, jak "Oferma", w dwóch – w „Granicy” oraz „Szpilkach”. Ponadto w czasopiśmie „Granica” były to: "Rendez-vous z wilkołakiem", "Kasy pancerne Bieruta", "Milion za perszerona", "Złote szlaki".
Autor około 4 tys. artykułów prasowych i reportaży (w prasie krajowej i zagranicznej), około 60 książek (w tym kilkunastu opowiadań opartych na faktach) o działalności służb specjalnych, głównie polskich. W latach 80. omijał ograniczenia w publikacji archiwalnych materiałów SB opisując je w formie powieści opartych na faktach. Część książek opublikował w wydawnictwach konspiracyjnych, w małych nakładach, także pod pseudonimami. W seriach wydawniczych „Ekspres reporterów” (Krajowa Agencja Wydawnicza) i „Białe plamy” (Oficyna Literatów „Rój”) zamieszczał reportaże historyczne i dotyczące służb specjalnych.
Jako ekspert z zakresu historii polskich służb specjalnych brał udział w wielu filmach dokumentalnych, np. "Świat Luny" (1997), o Julii Brystigerowej; "Bezpieka 1944–1956", Część 1, Część 2, Część 3 (1997) i programach telewizyjnych.
Mieszka w okolicy Warszawy. Żonaty, jego syn jest prawnikiem.
Kontrowersje.
Prawomocnie skazany wyrokiem sądowym w lipcu 2000 i uprawomocnionym w roku 2001 na rok pozbawienia wolności w zawieszeniu na dwa lata za znieważenie kobiet – członkiń Samodzielnego Batalionu Kobiecego im. Emilii Plater. W publikacji "Akta specjalne. Od Bieruta do Ochaba" Piecuch cytuje anonimową żołnierkę z batalionu, która stwierdza, że batalion został powołany by "różne ważne kutasy miały dupy na miejscu na zawołanie i do wyboru". Informacji tych autor nie zweryfikował.
Publikacje.
Powieści oparte na faktach.
Rządzący. Moje boje z empusami i metanolami bezpieki. Agent PR Wydawnictwo Naukowe, Kraków 2023, ss. 436. ISBN 978-83-66991-12-5.

</doc>
<doc id="1029020" url="https://pl.wikipedia.org/wiki?curid=1029020" title="Hebe (roślina)">
Hebe (roślina)

Hebe – rodzaj roślin zaliczany w różnych ujęciach taksonomicznych do rodziny trędownikowatych, przetacznikowatych lub babkowatych. Należy do niego około 100 gatunków krzewów, pochodzących większości z Nowej Zelandii, a także z Francuskiej Polinezji, Falklandów i Ameryki Południowej. Występują w bardzo różnych rozmiarach – od kilku centymetrów do kilku metrów wysokości, rosną w różnorodnych ekosystemach – od morskich wybrzeży aż po górskie zbocza. Nazwę tych roślin zapożyczono od imienia greckiej bogini młodości – Hebe.
Systematyka.
Należy do plemienia "Veroniceae", rodziny babkowatych ("Plantaginaceae") Juss., która jest jednym z kladów w obrębie rzędu jasnotowców ("Lamiales") Bromhead z grupy astrowych spośród roślin okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida", Batsch, podklasa jasnotowe ("Lamiidae" Takht. ex Reveal), nadrząd "Lamianae" Takht., rząd jasnotowce ("Lamiales" Bromhead), rodzina trędownikowate ("Scrophulariaceae" Juss.), rodzaj hebe ("Hebe" Comm. ex Juss.).
Zastosowanie.
Wiele gatunków jest uprawianych jako rośliny ozdobne. W krajach o ciepłym klimacie są uprawiane jako rośliny ogrodowe, w Polsce ze względu na klimat uprawiane są rzadko tylko niektóre gatunki.

</doc>
<doc id="1029024" url="https://pl.wikipedia.org/wiki?curid=1029024" title="Giełda Tokijska">
Giełda Tokijska



</doc>
<doc id="1029025" url="https://pl.wikipedia.org/wiki?curid=1029025" title="Druja">
Druja

Druja (biał. Друя) – wieś w obwodzie witebskim, w rejonie brasławskim Białorusi, do 1945 miasteczko w Polsce, w województwie wileńskim, w powiecie brasławskim, siedziba gminy Druja.
Druja leży na Pojezierzu Brasławskim, nad Dźwiną, u ujścia Drujki, przy granicy białorusko-łotewskiej.
Miasto magnackie położone było w końcu XVIII wieku w powiecie brasławskim województwa wileńskiego.
Do 1945 leżała przy granicy polsko-łotewskiej. Na łotewskim brzegu Dźwiny leży Przydrujsk.
Historia.
W I Rzeczypospolitej Druja leżała w województwie połockim. Drewniany zamek wznieśli w Drui w poł. XVI wieku Massalscy. Od 1611 roku stał się własnością rodu Sapiehów, który w 1618 roku wybudowali tu nowy drewniany zamek otoczony wałami, a miejscowość nazwali "Sapieżynem". W 1620 król Zygmunt III Waza nadał osadzie prawa miejskie na prawie magdeburskim i herb. W 1643 roku kanclerz Kazimierz Lew Sapieha ufundował tu kościół bernardynów z klasztorem. W dniu 24 grudnia 1654 roku zamek i miasto zajęły wojska moskiewskie pod dowództwem Szeremietiewa. Odzyskany przez Polaków w 1660 ponownie został zajęty i spalony przez Rosjan 1664. Zamek odbudowano, jednak stracił później swoje znaczenie. Podczas II wojny północnej w 1701 roku miasto zajęli Rosjanie. Spotkali się tu wtedy sprzymierzeni w wojnie ze Szwecją król August II (jako elektor saski) i car Piotr I Wielki. W XVIII wieku zbudowano nowy ratusz miejski i wybrukowano ulice. 23 stycznia 1793 roku w II rozbiorze Polski zajęli Druję Rosjanie. Miasto liczyło wtedy 3400 mieszkańców i 500 domów. W dniu 8 sierpnia 1812 roku 240 najznakomitszych obywateli Brasławszczyzny podpisało w Widzach akt przyłączenia powiatu do Królestwa Polskiego. W Drui od XVII w. do 1809 działał męski prawosławny klasztor, podlegający monasterowi w Słucku. Został on zamknięty na mocy decyzji cara Aleksandra I.
W 1824 roku Sapiehowie sprzedali Druję Miłoszom, którzy wybudowali tu nowy dwór (obecnie sanatorium). Część zamku zajmuje obecnie zabudowa miejska, jednak zachowały się fragmenty wałów obronnych zamku Sapiehów.
W 1874 w Drui urodził się Włodzimierz Bieniesiewicz – polski historyk prawa cerkiewnego, archeolog, członek korespondent nauk historycznych i filologicznych Akademii Nauk Strasburga, Monachium, Berlina i Petersburga.
Według Powszechnego Spisu Ludności z 1921 roku miasto zamieszkiwało 2.453 osoby, 911 było wyznania rzymskokatolickiego, 318 prawosławnego, 6 ewangelickiego, 1.011 mojżeszowego a 207 staroobrzędowego. Jednocześnie 1.221 mieszkańców zadeklarowało polską przynależność narodową, 281 białoruską, 1 niemiecką, 830 żydowską, 84 rosyjską, a 36 litewską. Było tu 457 budynków mieszkalnych. Miejscowość należała do miejscowej parafii rzymskokatolickiej i prawosławnej. Podlegała pod Sąd Grodzki w Drui i Okręgowy w Wilnie; mieścił się tu właściwy urząd pocztowy.
W II Rzeczypospolitej jeszcze przed 1926 rokiem miasto zostało zdegradowane do rangi miasteczka i włączone do gminy wiejskiej Druja, której było siedzibą. Druja początkowo należała do powiatu dziśnieńskiego. 1 stycznia 1926 roku została wraz z całą gminą przyłączona do powiatu brasławskiego. W okresie II RP w Drui istniało gimnazjum im. Stefana Batorego, w którym pod koniec życia nauczał jeden z pionierów polskiego lotnictwa – Włodzimierz Mazurkiewicz. We wschodniej części miasteczka istniały koszary KOP. Stacjonował w nich od 1925 szwadron kawalerii KOP „Druja”. U schyłku II RP stacjonował w miejscowości komisariat Straży Granicznej.
W latach 1927–1930 proboszczem parafii w Drui był wybitny białoruski duchowny Józef Hermanowicz.
W 2006 Druję zdegradowano do wsi; wcześniej była osiedlem typu miejskiego.
Demografia.
Według Powszechnego Spisu Ludności z 1921 roku Druję zamieszkiwało 2 453 osób, 911 było wyznania rzymskokatolickiego, 318 prawosławnego, 6 ewangelickiego, 207 staroobrzędowego, 1 011 mojżeszowego. Jednocześnie 1 221 mieszkańców zadeklarowało polską przynależność narodową, 281 białoruską, 1 niemiecką, 830 żydowską, 84 rosyjską a 36 litewską. Było tu 457 budynków mieszkalnych. W 1931 miasteczko zamieszkiwało w 514 domach 3 375 osób.
Zabytki.
istniejące:
nieistniejące:

</doc>
<doc id="1029030" url="https://pl.wikipedia.org/wiki?curid=1029030" title="Celmerostwo">
Celmerostwo

Celmerostwo – osada w Polsce położona w województwie pomorskim, w powiecie starogardzkim, w gminie Skarszewy.
Miejscowość wchodzi w skład sołectwa Szczodrowo.
W latach 1975–1998 miejscowość położona była w województwie gdańskim.

</doc>
<doc id="1029031" url="https://pl.wikipedia.org/wiki?curid=1029031" title="IV Korpus Rezerwowy Jazdy">
IV Korpus Rezerwowy Jazdy



</doc>
<doc id="1029033" url="https://pl.wikipedia.org/wiki?curid=1029033" title="Czerniachów">
Czerniachów

Czerniachów (ukr. Черняхів, "Czerniachiw") – osiedle typu miejskiego na Ukrainie, w obwodzie żytomierskim, siedziba władz rejonu czerniachowskiego.
Historia.
Miejsce urodzenia Nicefora Czernichowskiego, założyciela państwa Jaxa na Syberii.
Pod rozbiorami siedziba w powiecie żytomierskim guberni wołyńskiej.
W 1989 liczyła 10 378 mieszkańców.
W 2013 liczyła 9801 mieszkańców.

</doc>
<doc id="1029035" url="https://pl.wikipedia.org/wiki?curid=1029035" title="Lista instrukcji procesora">
Lista instrukcji procesora



</doc>
<doc id="1029036" url="https://pl.wikipedia.org/wiki?curid=1029036" title="Smolany">
Smolany



</doc>
<doc id="1029038" url="https://pl.wikipedia.org/wiki?curid=1029038" title="Jastrzębce">
Jastrzębce

2 miejscowości w Polsce:

</doc>
<doc id="1029039" url="https://pl.wikipedia.org/wiki?curid=1029039" title="Louis Davout">
Louis Davout



</doc>
<doc id="1029040" url="https://pl.wikipedia.org/wiki?curid=1029040" title="Cyclopaedia, or Universal Dictionary of Arts and Sciences">
Cyclopaedia, or Universal Dictionary of Arts and Sciences



</doc>
<doc id="1029041" url="https://pl.wikipedia.org/wiki?curid=1029041" title="Jastrzębce (województwo pomorskie)">
Jastrzębce (województwo pomorskie)

Jastrzębce – osada kociewska w Polsce położona w województwie pomorskim, w powiecie starogardzkim, w gminie Skarszewy. Miejscowość wchodzi w skład sołectwa Pogódki.
W latach 1975–1998 miejscowość położona była w województwie gdańskim.

</doc>
<doc id="1029045" url="https://pl.wikipedia.org/wiki?curid=1029045" title="HC Vitkovice">
HC Vitkovice



</doc>
<doc id="1029046" url="https://pl.wikipedia.org/wiki?curid=1029046" title="Cyclopaedia">
Cyclopaedia

Cyclopaedia: or, An Universal Dictionary of Arts and Sciences – angielska, dwutomowa encyklopedia wydana przez Ephraima Chambersa w Londynie w roku 1728. W XVIII wieku była to najbardziej znana encyklopedia w języku angielskim.
Nowatorskie cechy.
Nowatorstwo tej encyklopedii polegało m.in. na przyjętej klasyfikacji nauk Francisa Bacona i wykorzystaniu oryginalnego systemu odsyłaczy. W pierwszym tomie znalazł się "Plan of the Work" ("Plan prac").
We wstępie znajdował się system klasyfikacji wiedzy z podziałem na 47 działów ułożonych alfabetycznie i z listami haseł należących do danego działu (rodzaj spisu treści).
"Cyclopaedia" była dedykowana królowi Jerzemu II.
Znaczenie.
"Cyclopaedia" miała 18 wydań, liczne tłumaczenia i stała się powszechnie znaną i używaną encyklopedią w języku angielskim. Przypadkiem stała się też przyczyną powstania "Wielkiej Encyklopedii Francuskiej". Początkowo, "Wielka Encyklopedia Francuska" miała być wyłącznie tłumaczeniem "Cyclopaedii". Zadanie to francuski wydawca André Le Breton powierzył zamieszkałemu we Francji Anglikowi Johnowi Millsowi, który swoją pracę wykonał w latach 1743-1745. Jednak ostatecznie jakość tego tłumaczenia była tak zła, że nie mogło się ukazać, a Le Breton pobił Millsa i sprawa znalazła swój finał w sądzie, gdzie wydawca jednak wygrał. Następne podejście do wydania "Wielkiej Encyklopedii Francuskiej" było już od początku samodzielne i zakrojone na wiele szerszą skalę.
W XIX wieku na bazie "Cyclopaedii" powstała wielotomowa "The New Cyclopaedia" Abrahama Reesa.

</doc>
<doc id="1029047" url="https://pl.wikipedia.org/wiki?curid=1029047" title="Jaskółki (Strzelce Małe)">
Jaskółki (Strzelce Małe)

Jaskółki – część wsi Strzelce Małe w Polsce położona w województwie łódzkim, w powiecie radomszczańskim, w gminie Masłowice.
W latach 1975–1998 Jaskółki administracyjnie należały do województwa piotrkowskiego.

</doc>
<doc id="1029048" url="https://pl.wikipedia.org/wiki?curid=1029048" title="NEC 780-C">
NEC 780-C



</doc>
<doc id="1029050" url="https://pl.wikipedia.org/wiki?curid=1029050" title="HC Vítkovice Steel">
HC Vítkovice Steel



</doc>
<doc id="1029051" url="https://pl.wikipedia.org/wiki?curid=1029051" title="Ruch uliczny">
Ruch uliczny



</doc>
<doc id="1029053" url="https://pl.wikipedia.org/wiki?curid=1029053" title="Baranówka (Ukraina)">
Baranówka (Ukraina)

Baranówka (, "Baraniwka") – miasto na Ukrainie, w obwodzie żytomierskim, siedziba władz rejonu baranowskiego. W 2017 roku liczyło ok. 11,8 tys. mieszkańców.
Historia.
Pierwsza wzmianka o miejscowości pochodzi z 1566 roku. W XIX wieku działała w Baranówce wytwórnia porcelany.
W latach 1593 oraz 1618 była niszczona przez Tatarów.
W XVI-XVIII w. Baranówka zaliczała się do województwa wołyńskiego w składzie Rzeczypospolitej jako miasteczko.
W 1792 r., podczas tłumienia przez carskie wojsko powstania polskiego pod dowództwem Tadeusza Kościuszki, na terenie Baranówki pojawiła się rosyjska husaria pułkownika Dawydowa (ojca uczestnika wojny francusko-rosyjskiej 1812 r. Denisa Dawydowa), którzy mieli zlikwidować polskich powstańców na czele z baronem Zamojskim, bliskim krewnym znanych polskich magnatów.
Od 1793 r. należy do Imperium Rosyjskiego.
W 1802 r. w tym osiedlu pobudowano z kosztów braci de Mezerów.
Początkowo Baranówka była własnością książąt Lubomirskich, później należała panom Walewskim, od których jako posag dla ich córki przeszła na własność książąt Gagarinów. Ostatnimi właścicielami byli hrabiowie Stroganowie.
Pod koniec sierpnia 1920 r. wojska radzieckie Pierwszej Armii Konnej zajęły Baranówkę i urządziły pogromy.
W 1923 r. Baranówka staje się rejonowym centrum.
Status osiedla typu miejskiego posiada od 1938 roku.
Do roku 1941 znaczną część ludności stanowili Żydzi. Baranówka była ośrodkiem religijnym między "Zwiahelem" a Połonnym, dzięki czemu większość Żydów we wsi była religijna. Pod koniec XIX wieku. Zaczęła się stopniowa migracja Żydów do innych, bardziej atrakcyjnych ekonomicznie miast, takich jak Bród Kamienny, gdzie znajdowała się fabryka fajansu Zusmana.
W czasie II wojny światowej w Baranówce utworzono getto żydowskie i rozpoczęły się masowe mordy na ludności żydowskiej. 19 lipca 1941 r. Rozstrzelano 74 Żydów, 29 lipca - 100, a 24 sierpnia - 180 Żydów.
W październiku 1941 r. miało miejsce masowa egzekucja Żydów, a pozostałych w listopadzie wywieziono do obozu pracy. 6 stycznia 1942 r. W Baranówce rozstrzelano 594 Żydów z okolicznych wsi.
W 1989 roku liczyła 12 638 mieszkańców.
Miasto od 17 maja 2001 roku.
10 lutego 2019 r. do Diecezji Żytomierz-Owruch UCP dołączyła się religijna społeczność Chresto-Wozdwyżenskiej parafii UCP MP.

</doc>
<doc id="1029054" url="https://pl.wikipedia.org/wiki?curid=1029054" title="Bagaż">
Bagaż

Bagaż (franc. "bague" "pakunek", z łac. "bacca", "baga", niem. "Pack", "Gepäck"k) – rzeczy osobiste spakowane do walizek, kufrów, plecaków itp., przeznaczone do przewożenia środkami transportu.

</doc>
<doc id="1029055" url="https://pl.wikipedia.org/wiki?curid=1029055" title="Metsatöll">
Metsatöll

Metsatöll – estoński zespół reprezentujący styl folk metal, istniejący od 1999. Grupę pierwotnie tworzyli Markus (wokal, gitara), Andrus (gitara basowa) i Factor (bębny). Nazwa formacji oznacza eufemistyczne określenie wilka w języku estońskim (dosł. "leśna bestia"). Swoją twórczością (w tym wykorzystaniem tradycyjnych instrumentów) zespół nawiązuje do wojen niepodległościowych z XIII w. i XIV w.

</doc>
<doc id="1029057" url="https://pl.wikipedia.org/wiki?curid=1029057" title="Chlorek manganu(III)">
Chlorek manganu(III)

Chlorek manganu(III), – nieorganiczny związek chemiczny, sól kwasu solnego i manganu na III stopniu utlenienia.
Otrzymywanie.
Można go otrzymać w wyniku reakcji chlorowodoru z zawiesiną tlenku manganu(IV) w etanolu w temperaturze −63 °C lub w w −10 °C. Alternatywną metodą jest reakcja chlorowodoru z w −100 °C.
Właściwości.
Jest trwały poniżej −40 °C/−35 °C. W wyższych temperaturach rozkłada się do z wydzieleniem chloru. Jest wrażliwy na wilgoć. Rozpuszcza się w polarnych rozpuszczalnikach organicznych, np. w alkoholach i eterach; w postaci takich roztworów jest stabilniejszy termicznie. Z amoniakiem, aminami, pirydyną itp. związkami azotu tworzy związki kompleksowe.

</doc>
<doc id="1029059" url="https://pl.wikipedia.org/wiki?curid=1029059" title="Gabriel Miró">
Gabriel Miró

Gabriel Miró (ur. 28 lipca 1879 w Alicante, zm. 27 maja 1930 w Madrycie) – pisarz hiszpański. Krytycy uważają, że literacka dojrzałość tego autora rozpoczyna się z powieścią "Las cerezas del cementerio" ("Cmentarne czereśnie") z 1910, która opowiada o losach niezwykle wrażliwego młodego mężczyzny – Feliksa Valdivii, nieszczęśliwie zakochanego w starszej od siebie kobiecie – Beatriz. W atmosferze zmysłowości i lirycznej intymności autor porusza takie tematy jak erotyzm, choroba i śmierć.

</doc>
<doc id="1029063" url="https://pl.wikipedia.org/wiki?curid=1029063" title="Gerardo Diego">
Gerardo Diego

Gerardo Diego Cendoya (ur. 3 października 1896 w Santanderze, zm. 8 lipca 1987 w Madrycie) – hiszpański poeta, historyk literatury i muzyk, przedstawiciel Pokolenia 27. 
Od 1947 członek Hiszpańskiej Akademii Królewskiej. W literaturze przedstawiciel kreacjonizmu i ultraizmu. 
W młodości autor wierszy realistycznych, świadczących o umiejętności odnawiania form tradycyjnych: „El romencenode la novia” (1920) i „Versos humanos” (1925).
Stworzył zbiory poezji: „Imagen” (1922), „Manuel de espumas” (1924). W późniejszych utworach np. „Alondra de verdad” (1941), nawiązywał do barokowego gongoryzmu. Był stronnikiem generała Francisco Franco.
Linki zewnętrzne.
Gerardo Diego (http://www.fundaciongerardodiego.com)

</doc>
<doc id="1029066" url="https://pl.wikipedia.org/wiki?curid=1029066" title="Wariraptor">
Wariraptor

Wariraptor ("Variraptor mechinorum") – niepewny rodzaj teropoda, występujący pod koniec kredy na terenach Francji.
Nazwa rodzajowa odnosi się do departamentu Var, gdzie znaleziono skamieniałości tego dinozaura, a epitet naukowy honoruje odkrywców. Skamieniałości wariraptora początkowo zostały uznane za należące do elopteryksa – teropoda znanego z fragmentarycznych skamieniałości, odkrytych w Rumunii. dinozaur ten został opisany na podstawie: dalszego kręgu grzbietowego (MDE – D 168), miednicy (MDE – D 169), pięciu kręgów krzyżowych i kości barkowej ((MDE – D 158). Z czasem przypisano do tego rodzaju również inne kręgi, kość udową oraz kość ramieniową (MDE-D 158). Allain i Taquet uznali z powodu niediagnostycznego wariraptora za nomen dubium – rodzaj niepewny. Jedni uważają wariraptora za chimerę, a inni za synonim pyroraptora. Szacuje się, że osiągał ok. 2 metrów długości

</doc>
<doc id="1029073" url="https://pl.wikipedia.org/wiki?curid=1029073" title="Ravenna FC 1913">
Ravenna FC 1913

Società Cooperativa Sportiva Dilettantistica Ravenna Football Club 1913 - włoski klub piłkarski z Rawenny. Klub ten został założony w 1913 roku. Ravenna gra aktualnie w Serie D. Swoje mecze rozgrywa na Stadio Bruno Benelli, który może pomieścić 12 020 kibiców. 
Historia.
Ravenna Calcio została założona w 1913 roku jako "Unione Sportiva Ravennate". W 1919 roku klub z Rawenny został włączony do włoskiej federacji piłkarskiej. W 1936 roku Ravenna grała w Serie C, w której byli do 1948 roku. W 1949 roku spadła do Serie D, jednak już rok później powróciła ona do Serie C, znowu na jeden sezon i powracając do Serie C w 1955 roku. Grała tam do 1971, kiedy to znowu spadła do Serie D. W 1984 Ravenna grała już w Serie C2, którą w 1992 roku wygrała i awansowała do Serie C1. Rok później "Giallorossi" awansowali do Serie B, po raz pierwszy w historii klubu, ale już w 1994 roku Ravenna spadła do Serie C1. Mimo to powróciła ona do Serie B po dwóch latach. W 2001 roku spadli do Serie C1 ponownie i zostali wykluczeni z włoskiej federacji za duże problemy finansowe. Nowy klub, pod nazwą "Ravenna Calcio" zaczął swoją grę od Eccellenzy, a w 2003 mogli powrócić do gry w Serie C2. W 2005 Ravenna awansowała do Serie C1 po barażach, a dwa lata później powróciła ona do gry w Serie B. Nie cieszyła się jednak długo grą na zapleczu najwyższej klasy rozgrywkowej we Włoszech. W 2008 Ravenna spadła do Serie C1.

</doc>
<doc id="1029074" url="https://pl.wikipedia.org/wiki?curid=1029074" title="Emilio Prados">
Emilio Prados

Emilio Prados Such. (ur. 4 marca 1899 w Maladze, zm. 24 kwietnia 1962 w Meksyku) – hiszpański poeta, przedstawiciel Pokolenia 27.

</doc>
<doc id="1029077" url="https://pl.wikipedia.org/wiki?curid=1029077" title="Atrociraptor">
Atrociraptor

Atrociraptor ("Atrociraptor marshalii") – teropod z rodziny dromeozaurów (Dromaeosauridae); jego nazwa oznacza "okrutny rabuś Marshala".
Żył w epoce późnej kredy (ok. 70-65 mln lat temu) na terenach Ameryki Północnej. Długość ciała ok. 1,5 m, wysokość ok. 60 cm, masa ciała ok. 10 kg. Jego szczątki znaleziono w Kanadzie (w prowincji Alberta).
Atrociraptor przypuszczalnie posiadał pióra i polował w stadach.

</doc>
<doc id="1029079" url="https://pl.wikipedia.org/wiki?curid=1029079" title="Doniecka struktura fałdowa">
Doniecka struktura fałdowa

Doniecka struktura fałdowa, Struktura Fałdowa Donbasu - geostruktura tektoniczna (w postaci synklinorium) na południowo-wschodniej Ukrainie, część Masywu Donieckiego, leżąca w obwodach donieckim i ługańskim Ukrainy oraz obwodzie rostowskim Rosji.
Struktura powstała w orogenezie hercyńskiej w miejscu subgeosynklinalnego masywu, który aktywnie rozwijał się od końca środkowego dewonu do początku młodszego permu. W mezozoiku zaznaczyły się słabe ruchy orogenezy alpejskiej. Zbudowana jest z paleozoicznych skał osadowych, spoczywających na krystalicznym fundamencie.
Osady dewonu (piaskowce, argility, wapienie, gipsy, anhydryty i skały efuzywne) zalegają w południowo-zachodniej i centralnej części struktury, a ich miąższość sięga 3500 m.
W południowej części struktury pojawiają się ślady magmatyzmu, związane z ruchami tektonicznymi dewonu.
Osady karbonu występują w postaci trzech oddziałów. Główną część profilu stanowią środkowo- i górnokarbońskie piaskowce, argility o miąższości 15-18 000 m, z przeławiceniami wapieni i pokładów węgla kamiennego.
Osady mezozoiczne zalegają na peryferiach struktury:
Osady paleogenu i neogenu występują w postaci lessów, piasków i mułów o miąższości 20–30 m.
Głównymi złożami struktury są: węgiel kamienny (w Basenie Donieckim), rtęć (złoże mykitiwskie), kreda (obwód ługański), gliny ogniotrwałe, wapienie, margle, piaski szklarskie i formierskie.

</doc>
<doc id="1029080" url="https://pl.wikipedia.org/wiki?curid=1029080" title="Działalność regulowana">
Działalność regulowana

Działalność regulowana – jedna z form reglamentacji działalności gospodarczej w Polsce, wprowadzona po raz pierwszy w ustawie o swobodzie działalności gospodarczej. Za działalność regulowaną uznano m.in. niektóre z rodzajów działalności gospodarczej wymagające wcześniej zezwoleń.
Cel wprowadzenia.
Na podstawowe cele wprowadzenia działalności regulowanej wskazywało uzasadnienie do projektu ustawy o swobodzie działalności gospodarczej. Podkreślono tam, że zastąpienie zezwoleń wpisem do rejestru działalności regulowanej służy poszerzeniu zakresu wolności gospodarczej. „W założeniu projektu przepisy rozdziału 4 ustawy o swobodzie działalności gospodarczej miały:
Do zastąpienia zezwoleń na prowadzenie niektórych rodzajów działalności wpisem do rejestru działalności regulowanej przyczynił się również fakt, że wydawanie zezwoleń, na gruncie ustawy – Prawo działalności gospodarczej, odbywało się niejako automatycznie, po stwierdzeniu przez organ zezwalający, że przedsiębiorca spełnia określone warunki. Później ciężar odpowiedzialności za spełnienie tych warunków spoczywał na przedsiębiorcy, który w oświadczeniu miał stwierdzić, że spełnia szczególne warunki wykonywania danej działalności, a organ rejestrujący nie miał obowiązku sprawdzania, czy przedsiębiorca faktycznie te warunki spełnia.
W uzasadnieniu do projektu ustawy o swobodzie działalności gospodarczej stwierdzono, że „zaproponowane rozwiązanie uwolni przedsiębiorców od poważnych obciążeń biurokratycznych związanych dotychczas z przygotowaniem i przedstawieniem organowi obszernej dokumentacji związanej z wydawaniem zezwoleń. W zasadniczy sposób skróci się również czas niezbędny do dokonania formalności związanych z rozpoczęciem działalności regulowanej.” Rozwiązanie to jednak mogło stwarzać dla przedsiębiorców pewne zagrożenie. Zezwolenie stanowiło dla przedsiębiorców potwierdzenie, że spełniają oni warunki do wykonywania działalności gospodarczej objętej zezwoleniem. Wpis do rejestru działalności regulowanej takiej gwarancji nie dawał.
Ustawa o swobodzie działalności gospodarczej (2004–2018).
Definicja działalności regulowanej.
Według art. 5 pkt 5 ustawy z dnia 2 lipca 2004 r. o swobodzie działalności gospodarczej działalność regulowana była działalnością gospodarczą, której wykonywanie wymaga spełnienia szczególnych warunków, określonych przepisami prawa.
Definicję działalności regulowanej doprecyzowywał art. 64 ust. 1 stanowiąc, że dany rodzaj działalności jest działalnością regulowaną, jeżeli przepis odrębnej ustawy tak stanowi; a przedsiębiorca może wykonywać tę działalność (zawód regulowany), jeżeli spełnia szczególne warunki określone przepisami tej odrębnej ustawy i po uzyskaniu wpisu w rejestrze działalności regulowanej, z zastrzeżeniem art. 75, który określa rodzaje działalności, do wykonywania których wymagane jest uzyskanie zezwolenia, licencji albo zgody.
Pojęcie działalności regulowanej (lub inaczej wpisu do rejestru działalności regulowanej) pojawiło się wraz z wejściem w życie ustawy z dnia 2 lipca 2004 r. o swobodzie działalności gospodarczej (), z dniem 21 sierpnia 2004 r., jako nowa forma reglamentacji działalności gospodarczej. Unormowania dotyczące reglamentacji działalności gospodarczej ustawa o swobodzie działalności gospodarczej zawiera w rozdziale 4 zatytułowanym „Koncesje oraz regulowana działalność gospodarcza”. Wyróżnić można było następujące formy reglamentacji działalności gospodarczej: koncesje (art. 46–63), wpis do rejestru działalności regulowanej (art. 64 – 74), zezwolenia (art. 75 ust. 1-2a), zgłoszenie (art. 75 ust. 2), licencje (art. 75 ust. 3), oraz zgodę (art. 75 ust. 4).
Rodzaje działalności regulowanej.
Ustawa o swobodzie działalności gospodarczej nie wymieniała rodzajów działalności gospodarczej uznanych za działalność regulowaną. Art. 5 pkt 5, zawierający definicję działalności regulowanej, oraz art. 64 ust. 1 ustawy, odsyłały w tym zakresie do przepisów ustaw odrębnych.
Ustawa o swobodzie działalności gospodarczej w art. 64–74 regulowała podstawowe kwestie dotyczące działalności regulowanej. Kwestie szczegółowe, takie jak warunki wykonywania danej działalności, organ prowadzący rejestr, sposób prowadzenia rejestru, treść oświadczenia przedsiębiorcy, dane podlegające wpisowi do rejestru itp., określały przepisy ustaw regulujących daną działalność.
Rejestr działalności regulowanej.
Ustawa o swobodzie działalności gospodarczej w art. 64 wskazywała, że przedsiębiorca może rozpocząć działalność, jeżeli spełnia szczególne warunki jej wykonywania określone przepisami odrębnej ustawy i po uzyskaniu wpisu w rejestrze działalności regulowanej. Zgodnie z art. 67 ust. 1 organ prowadzący rejestr zobowiązany był do dokonania wpisu w terminie 7 dni od dnia wpływu do tego organu wniosku o wpis wraz z oświadczeniem o spełnieniu warunków wymaganych do wykonywania działalności gospodarczej, dla której rejestr jest prowadzony. Jeżeli w tym terminie właściwy organ nie dokonał wpisu, a od dnia wpływu wniosku upłynęło 14 dni, przedsiębiorca mógł rozpocząć działalność po uprzednim zawiadomieniu o tym na piśmie organu, który nie dokonał wpisu (art. 67 ust. 2). Organ prowadzący rejestr działalności regulowanej wydawał z urzędu zaświadczenie o dokonaniu wpisu (art. 65 ust. 5).
Rejestr działalności regulowanej był jawny. Każdy miał prawo dostępu do danych w nim zawartych za pośrednictwem organu, który prowadzi rejestr (art. 66 ust. 1).
Wpisu do rejestru działalności regulowanej organ prowadzący rejestr dokonywał na pisemny wniosek przedsiębiorcy. Do wniosku o wpis przedsiębiorca dołączał oświadczenie, że dane we wniosku o wpis są kompletne i zgodne z prawdą oraz że przedsiębiorcy znane są i że spełnia warunki wymagane do wykonywania danej działalności regulowanej. Oświadczenie przedsiębiorcy, że spełnia on szczególne warunki wykonywania działalności objętej wpisem do rejestru, było wystarczające dla dokonania wpisu. Na tym etapie organ prowadzący rejestr nie sprawdzał, czy przedsiębiorca rzeczywiście spełnia określone warunki. Od tej reguły istniał jednak wyjątek. Wyjątek ten dotyczy działalności regulowanej w zakresie indywidualnej praktyki lekarskiej, indywidualnej specjalistycznej praktyki lekarskiej oraz grupowej praktyki lekarskiej. Art. 50b ust. 1 ustawy z dnia 5 grudnia 1996 r. o zawodach lekarza i lekarza dentysty () stanowi, że organ prowadzący rejestr, tj. okręgowa rada lekarska, dokonuje wpisu do rejestru indywidualnych praktyk lekarskich, indywidualnych specjalistycznych praktyk lekarskich lub grupowych praktyk lekarskich, po sprawdzeniu spełnienia warunków wykonywania działalności w zakresie indywidualnej praktyki lekarskiej, indywidualnej specjalistycznej praktyki lekarskiej lub grupowej praktyki lekarskiej. Co do zasady jednak organ prowadzący rejestr nie miał obowiązku sprawdzania, czy przedsiębiorca w momencie wpisu do rejestru spełnia szczególne warunki wykonywania danej działalności regulowanej. Organ prowadzący rejestr zachowywał jednak prawo kontroli przedsiębiorcy w tym zakresie, dlatego przedsiębiorca obowiązany był przechowywać wszystkie dokumenty niezbędne do wykazania spełniania warunków wymaganych do wykonywania działalności regulowanej (art. 69 i art. 70). Jeżeli w czasie kontroli okazało się, że przedsiębiorca złożył oświadczenie niezgodne ze stanem faktycznym, organ prowadzący rejestr wydawał decyzję o zakazie wykonywania przez przedsiębiorcę działalności objętej wpisem (art. 71 ust. 1 pkt 1). W przypadku wydania takiej decyzji organ z urzędu wykreślał wpis przedsiębiorcy z rejestru działalności regulowanej (art. 71 ust. 3). Ponowny wpis do tego rejestru przedsiębiorca, którego wykreślono z rejestru działalności regulowanej, mógł uzyskać nie wcześniej niż po upływie 3 lat od dnia wydania decyzji o wykreśleniu z rejestru (art. 72 ust. 1).
Informacje o uzyskanych przez przedsiębiorców i inne podmioty uprawnieniach (koncesjach, zezwoleniach i wpisach do rejestru działalności regulowanej) są w oparciu o art. 44 ustawy o Centralnej Ewidencji i Informacji o Działalności Gospodarczej i Punkcie Informacji dla Przedsiębiorcy w Centralnej Ewidencji i Informacji o Działalności Gospodarczej (CEIDG) – systemie teleinformatycznym prowadzonym przez ministra właściwego do spraw gospodarki (www.firma.gov.pl).
Prawo przedsiębiorców (od 2018).
Od 30 kwietnia 2018 r. działalność regulowaną normuje art. 43 ustawy z dnia 6 marca 2018 r. – Prawo przedsiębiorców (). Ustawa ta również zawiera odesłanie do przepisów odrębnych (art. 43 ust. 8). Przedsiębiorca w dalszym ciągu składa oświadczenia o spełnieniu warunków wpisu do rejestru (art. 43 ust. 2) i podlega kontroli ze strony organu prowadzącego rejestr (art. 43 ust. 7). Utrzymano zasadę jawności rejestru (art. 43 ust. 4). Jeżeli przedsiębiorca został wykreślony z rejestru, może uzyskać ponownie wpis do niego po 3 latach. Gdyby złożył wniosek wcześniej, odmawia się wpisu (art. 43 ust. 3 pkt 2). Za działalność regulowaną uznane zostały m.in. następujące rodzaje działalności gospodarczej:

</doc>
<doc id="1029082" url="https://pl.wikipedia.org/wiki?curid=1029082" title="Mistrzostwa Polski Seniorów w Lekkoatletyce 1920">
Mistrzostwa Polski Seniorów w Lekkoatletyce 1920

1. Mistrzostwa Polski Seniorów w Lekkoatletyce "właściwie" Mistrzostwa Główne Polski – zawody lekkoatletyczne, które zostały rozegrane w dniach 16 – 18 lipca 1920 roku we Lwowie. Areną zmagań sportowców był stadion Pogoni Lwów. W imprezie wystartowali tylko mężczyźni. Tytuły mistrzów kraju przyznano tylko tym lekkoatletom, którzy uzyskali wyniki lepsze od wcześniej ustalonych minimów uprawniających do startu w igrzyskach olimpijskich w Antwerpii. Wyczynu tego dokonali jedynie Stanisław Sośnicki (bieg na 100 m), Wacław Kuchar (bieg na 800 m), Kazimierz Cybulski (skok o tyczce) i Sławosz Szydłowski (rzut dyskiem i rzut oszczepem). Ostatecznie, w związku z postępującą ofensywą Armii Czerwonej w wojnie polsko-bolszewickiej Polska nie wystartowała w igrzyskach w Belgii. Na mistrzostwach ustanowiono osiem nowych rekordów Polski.
Geneza.
11 października 1919 w Krakowie powołano do życia Polski Związek Lekkiej Atletyki – pierwszą organizację sportową w niepodległej Polsce. Władze związku, którego siedzibą został Lwów – miasto będące wówczas centrum krajowej lekkoatletyki – były zdania, że istnieje konieczność organizacji zawodów popularyzujących dyscyplinę oraz będących sprawdzianem poziomu i umiejętności sportowców. W związku z tym postanowiono, że w lipcu 1920 roku we Lwowie zostanie zorganizowany pierwszy w historii krajowy czempionat. Przed mistrzostwami w odrodzonej Polsce istniało zaledwie kilka klubów lekkoatletycznych, których siedziby znajdowały się w Warszawie, Krakowie oraz Lwowie, a w całym kraju zarejestrowanych było 265 zawodników.
Przebieg zawodów.
Mistrzostwa odbywały się od piątku do niedzieli – 16, 17 i 18 lipca. Rywalizacja odbywała się w 19 konkurencjach, a dodatkowo rozegrano bieg sztafetowy 4 x 400 metrów, w którym wystąpiła reprezentacja Polski ustanawiając nowy rekord kraju czasem 3:41,6. Najliczniej był obsadzony bieg na 100 m – wystąpiło 15 zawodników w 4 przedbiegach. Najwięcej medali mistrzostw zdobył zawodnik warszawskiej Polonii Stanisław Sośnicki, który wygrał bieg na 100 metrów, skok wzwyż z miejsca, trójskok, skok w dal oraz skok w dal z miejsca. Mimo sukcesów lekkoatlety ze stolicy najwięcej medali zdobyli reprezentanci miejscowych klubów: Pogoni i Czarnych (w sumie wywalczyli 12 z 19 złotych medali). Rezultaty osiągnięte przez polskich lekkoatletów, mimo pobicia kilku rekordów kraju oraz ustanowienia najlepszych wyników w sezonie 1920 w Polsce, odbiegały od ówczesnych wyników ze świata.
Klasyfikacja medalowa.
Medale podczas mistrzostw Polski zdobyli reprezentanci tylko trzech klubów, a najwięcej krążków – 24 – przypadło w udziale lekkoatletom lwowskiej Pogoni.

</doc>
<doc id="1029083" url="https://pl.wikipedia.org/wiki?curid=1029083" title="Szczytna (przystanek kolejowy)">
Szczytna (przystanek kolejowy)

Szczytna – obecnie przystanek osobowy, a wcześniej stacja kolejowa w Szczytnej, w powiecie kłodzkim, w województwie dolnośląskim. Według klasyfikacji PKP ma kategorię dworca lokalnego.
W roku 2017 stacja obsługiwała 50–99 pasażerów na dobę.
Lokalizacja.
Przystanek kolejowy jest położony na linii kolejowej z Kłodzka do Kudowy-Zdroju. Znajduje się na niezelektryfikowanej trasie o znaczeniu lokalnym, w centrum Szczytnej.
Historia.
W latach 80. XIX w. postanowiono połączyć Kłodzko z uzdrowiskami położonymi na zachodzie powiatu kłodzkiego. Do realizacji tego przedsięwzięcia przystąpiono w drugiej połowie tej dekady. Początkowo planowano uruchomić pierwszy odcinek do Szczytnej, który powstał w latach 1886–1890. Miała to być stacja końcowa tej linii, zwanej "Koleją Uzdrowiskową" ("Bāderbahn"), przynajmniej do czasu jej rozbudowania. W związku z tym oprócz budynku stacyjnego wybudowano jeszcze małą lokomotywownię i żuraw wodny dla lokomotyw.
Z czasem okazało się, że zakładana liczba podróżnych i towarów, jakie przechodziły przez stację, okazały się za małe. Spowodowało to rozbudowę budynków stacyjnych, budowę rampy ładunkowej oraz wieży ciśnień, czterech torów, które zaspokoiły potrzeby stacji towarowej. Podstawą przeładunku było drewno oraz towary pobliskiej huty szkła.
W chwili obecnej budynki stacyjne są mocno zdewastowane i nie spełniają żadnej funkcji związanej z obsługą podróżnych, urządzenia sterowania ruchem nie są używane, a semafory zdemontowane. Ruch pociągów prowadzony jest tylko po jednym torze. Wjazd na część towarową (ładownia) możliwy jest po uzgodnieniu ze stacją w Polanicy-Zdroju i otrzymaniu klucza. Pociągi towarowe obsługują tartak w Szczytnej.

</doc>
<doc id="1029084" url="https://pl.wikipedia.org/wiki?curid=1029084" title="Adazaur">
Adazaur

Adazaur ("Adasaurus mongoliensis") – teropod z rodziny dromeozaurów (Dromaeosauridae); jego nazwa znaczy "jaszczur Ada z Mongolii" (Ad – lamajski demon). Teropod spokrewniony z deinonychem
Żył w epoce późnej kredy (ok. 74-65 mln lat temu) na terenach środkowej Azji. Długość ciała ok. 2 m, wysokość ok. 60 cm, masa ok. 15-20 kg. Jego szczątki znaleziono w Mongolii.
Był to poruszający się na dwóch nogach drapieżnik. Polował na jaszczurki i małe ssaki. Znany dzięki znalezieniu jego miednicy i zębów. Kość miedniczna nietypowa, jak na teropoda – bardziej przypominała ptasią.

</doc>
<doc id="1029092" url="https://pl.wikipedia.org/wiki?curid=1029092" title="Telman">
Telman

Telman (biał. "Тэльман") – wieś na Białorusi, w rejonie brahińskim obwodu homelskiego. Nazwa najprawdopodobniej przyjęta w okresie ZSRR od niemieckiego komunisty Ernsta Thälmanna.

</doc>
<doc id="1029093" url="https://pl.wikipedia.org/wiki?curid=1029093" title="Tsaagan">
Tsaagan

Tsaagan ("Tsaagan mangas") – teropod z rodziny dromeozaurów (Dromaeosauridae).
Żył w epoce późnej kredy (ok. 83-71 mln lat temu) na terenach centralnej Azji. Długość ciała ok. 1 m, wysokość ok. 70 cm, masa ok. 15 kg. Jego szczątki znaleziono w Mongolii. "Tsaagan mangas" znaczy po mongolsku "biały potwór" (Tsaagan - biały, mangas - potwór). W nazwie rodzajowej jest błąd, poprawnie powinno być Tsagaan, z dwoma "a" na końcu wyrazu, a nie na początku. Holotyp (IGM 100/1015) to dobrze zachowana czaszka z żuchwą i 8 kręgów szyjnych. 
Był niewielkim (około 1m długości) drapieżnikiem polującym na małe ssaki Zalambdalestesl lub Kryptobaatar, znane z tej samej formacji. Dinozaury znane z Ukhaa Tolgod to Protoceratops i Szuwuja, oraz nieopisane jeszcze deinonychozaury: dromeozaur i troodony. Dzięki tomografii czaszki tsaagana naukowcy dowiedzieli się nowych informacji o anatomii czaszki i puszki mózgowej dromaeozaurydów. Tsaagan był niewielkim krewnym rodzajów welociraptor i Deinonychus. Te trzy dinozaury tworzą podrodzinę Velociraptorinae, a Tsaagan jest nieco dalszym krewnym pozostałej dwójki
Wyróżniał się spośród innych dromeozaurów posiadaniem długiego i prostego grzbietu.

</doc>
<doc id="1029098" url="https://pl.wikipedia.org/wiki?curid=1029098" title="Port lotniczy Mactan-Cebu">
Port lotniczy Mactan-Cebu

Port lotniczy Mactan-Cebu – port lotniczy położony w pobliżu miasta Lapu-Lapu, na wyspie Mactan. Jest drugim co do wielkości portem lotniczym na Filipinach. W 2005 obsłużył 2 789 699 pasażerów.

</doc>
<doc id="1029100" url="https://pl.wikipedia.org/wiki?curid=1029100" title="Międzykontynentalny port lotniczy Houston-George Bush">
Międzykontynentalny port lotniczy Houston-George Bush



</doc>
<doc id="1029102" url="https://pl.wikipedia.org/wiki?curid=1029102" title="Fighting temptations">
Fighting temptations



</doc>
<doc id="1029103" url="https://pl.wikipedia.org/wiki?curid=1029103" title="Eygirdowie herbu Ejgird">
Eygirdowie herbu Ejgird

Eygirdowie (Ejgird, Ejgierd) pochodzili ze starożytnego rodu żmudzkiego, zamieszkującego Wileńszczyznę, posługiwali się odmianą herbu Abdank - przez środek Abdanka przechodził miecz. Inaczej nazywany jest herbem Eygird.
Rycerz Marcyjan Ejgierd brał udział w 1605 roku w bitwie pod Kircholmem dowodzonej przez Jana Karola Chodkiewicza, brat Paweł Ejgierd w bitwie o Smoleńsk w 1609 roku i 1611 roku. Najbardziej znany z rodu był Mikołaj Szokal-Eygird, posiadacz ziemski z Oszmiany 1678 roku.
Wiadomości o rodzie można odnaleźć w herbarzu Wijuka-Kojałowicza.

</doc>
<doc id="1029104" url="https://pl.wikipedia.org/wiki?curid=1029104" title="Hyper Threading">
Hyper Threading



</doc>
<doc id="1029105" url="https://pl.wikipedia.org/wiki?curid=1029105" title="Szanag">
Szanag

Szanag ("Shanag ashile") – teropod z rodziny dromeozaurów (Dromaeosauridae).
Żył w epoce wczesnej kredy (ok. 130 mln lat temu) na terenach centralnej Azji. Jego szczątki znaleziono w Mongolii.
Znany tylko dzięki niekompletnej czaszce. Był to zaawansowany dromeozaur, blisko spokrewniony z sinornitozaurem, mikroraptorem oraz praptakiem "Archaeopteryx".

</doc>
<doc id="1029108" url="https://pl.wikipedia.org/wiki?curid=1029108" title="Agatha Morton">
Agatha Morton



</doc>
<doc id="1029109" url="https://pl.wikipedia.org/wiki?curid=1029109" title="Międzynarodowy port lotniczy Narita">
Międzynarodowy port lotniczy Narita



</doc>
<doc id="1029112" url="https://pl.wikipedia.org/wiki?curid=1029112" title="Organ koncesyjny">
Organ koncesyjny

Organ koncesyjny – jedno z pojęć z zakresu prawa gospodarczego publicznego.
W Polsce w rozumieniu przepisów o działalności gospodarczej organem jest właściwy w sprawach podejmowania, wykonywania lub zakończenia działalności gospodarczej organ administracji publicznej, inny organ władzy publicznej, z wyłączeniem sądów, a także organ samorządu zawodowego. Organ koncesyjny udziela, odmawia udzielenia, zmienia, zawiesza i cofa koncesję albo ograniczenie jej zakres. Decyzję w tych sprawach wydaje minister, o ile ustawy dotyczące danego rodzaju działalności nie stanowią inaczej. Według uchylonej ustawy o swobodzie działalności gospodarczej organ koncesyjny był organem administracji publicznej upoważnionym na podstawie ustawy do udzielania, odmowy udzielania, zmiany i cofania koncesji.

</doc>
<doc id="1029113" url="https://pl.wikipedia.org/wiki?curid=1029113" title="Międzynarodowy port lotniczy Ovda">
Międzynarodowy port lotniczy Ovda



</doc>
<doc id="1029116" url="https://pl.wikipedia.org/wiki?curid=1029116" title="Sichuan Airlines">
Sichuan Airlines

Sichuan Airlines () – chińskie linie lotnicze z siedzibą w Chengdu. Obsługują połączenia krajowe. Głównym węzłem jest Port lotniczy Chengdu-Shuangliu i Port lotniczy Chongqing-Jiangbei. Zostały założone 19 września 1986, a rozpoczęły działalność 14 lipca 1988 lotami do Chengdu i Wanzhou. 
Agencja ratingowa Skytrax przyznała liniom trzy gwiazdki.
Flota.
Flota Sichuan Airlines składa się ze 185 samolotów o średnim wieku 8 lat (stan na luty 2023 r.).

</doc>
<doc id="1029117" url="https://pl.wikipedia.org/wiki?curid=1029117" title="Mataveri International Airport">
Mataveri International Airport



</doc>
<doc id="1029119" url="https://pl.wikipedia.org/wiki?curid=1029119" title="Latinae Sodalitatis Teschini">
Latinae Sodalitatis Teschini

Latinae Sodalitatis Teschini – towarzystwo, które skupiało miłośników łaciny, biegle posługujących się tym językiem. Zostało założone w 1731 roku w Cieszynie przez Leopolda Innocenza Polzera, ówczesnego syndyka, późniejszego burmistrza. Istniało do 1782 roku.

</doc>
<doc id="1029121" url="https://pl.wikipedia.org/wiki?curid=1029121" title="Grantley Adams International Airport">
Grantley Adams International Airport



</doc>
<doc id="1029123" url="https://pl.wikipedia.org/wiki?curid=1029123" title="Lebadeja">
Lebadeja



</doc>
<doc id="1029124" url="https://pl.wikipedia.org/wiki?curid=1029124" title="Urbakodon">
Urbakodon

Urbakodon ("Urbacodon itemirensis") – rodzaj teropoda z rodziny troodontów (Troodontidae); jego nazwa pochodzi od akronimu URBAC oznaczającego międzynarodową wyprawę (Uzbek, Russian, British, American &amp; Canadian) na pustynię Kyzył-kum i od słowa "odon" - (gr. "odus" - ząb).
Żył w epoce późnej kredy, w cenomanie, około 95 mln lat temu, na terenach Azji. Jego szczątki znaleziono w Uzbekistanie w osadach formacji Dzharakuduk. Z tego i sąsiednich stanowisk znane są skamieniałości: ryb chrzęstnoszkieletowych, ryb kostnoszkieletowych, salamander, żółwi, Crocodyliformes, pterozaura z rodziny Ornithocheiridae i dinozaurów (neozauropodów, tyranozauroidów i hadrozaurów, troodonta oraz ceratopsa "Asiaceratops salsopaludalis").

</doc>
<doc id="1029126" url="https://pl.wikipedia.org/wiki?curid=1029126" title="Billy Davies">
Billy Davies

William McIntosh „Billy” Davies (ur. 31 maja 1964 w Glasgow) – szkocki piłkarz występujący na pozycji pomocnika, następnie trener.
Kariera piłkarska.
Swoją profesjonalną piłkarską karierę rozpoczął w 1982 w klubie Rangers F.C. W ciągu dwóch lat rozegrał w tym klubie 13 meczów i strzelił 1 gola. Od 1984 do 1987 bronił barw IF Elfsborg. Przez następne trzy lata grał w St. Mirren F.C. Rozegrał w tym klubie 74 spotkania i strzelił 5 bramek. W rundzie wiosennej 1990 roku występował w Leicester City F.C., gdzie grał w 6 meczach, natomiast w latach 1990-1993 był zawodnikiem szkockiego Dunfermline Athletic F.C. Wystąpił w 104 spotkaniach i strzelił 10 goli. Piłkarską karierę zakończył w Motherwell F.C. w roku 1998. Rozegrał w nim 116 meczów i strzelił 9 bramek. Od 1 stycznia 2009 do 12 czerwca 2011 roku był szkoleniowcem Nottinghamu Forest.

</doc>
<doc id="1029128" url="https://pl.wikipedia.org/wiki?curid=1029128" title="Smolany (obwód witebski)">
Smolany (obwód witebski)

Smolany (biał. Смаляны, "Smalany"; ros. Смоляны, "Smolany") – agromiasteczko na Białorusi, w obwodzie witebskim, w rejonie orszańskim. 
Właścicielami Smolan były rody Sanguszków i Sapiehów. W końcu XVIII wieku było to miasto magnackie w powiecie orszańskim województwa witebskiego.
W Smolanach został pochowany polski poeta, badacz minerałów i przyrodnik Tomasz Zan, tutaj spoczywa także jego żona oraz dwóch synów zmarłych w niemowlęctwie.

</doc>
<doc id="1029133" url="https://pl.wikipedia.org/wiki?curid=1029133" title="Stowarzyszenie Dziedzictwo Mniejszości Karpackich">
Stowarzyszenie Dziedzictwo Mniejszości Karpackich

Stowarzyszenie Dziedzictwo Mniejszości Karpackich w Zagórzu / SDMK (ukr. Товариство Спадщина Карпатських Меншин, ang. Heritage of Carpathian Minorities Association) – organizacja non-profit, utworzona w 2005, kiedy Ewa Bryła zorganizowała grupę mieszkańców Gór Słonnych oraz miłośników Karpat, by uporządkować cerkwisko oraz cmentarz greckokatolicki we wsi Tyrawa Wołoska. Początkowo ideą przewodnią założycieli była ochrona dziedzictwa przodków zmuszonych do opuszczenia ojcowizny w wyniku tragicznych wydarzeń Akcji Wisła.
Obecnie celem SDMK jest działalność na rzecz wielokulturowej oraz wieloreligijnej społeczności wschodniej części Karpat położonych w Polsce. W pierwszej kolejności Stowarzyszenie podejmuje działania na rzecz kultur ginących w tym rejonie, a więc ukraińskiej a następnie żydowskiej.
Adres: Stowarzyszenie Dziedzictwo Mniejszości Karpackich, ul. Filtrowa 19, 38-540 Zagórz, woj. podkarpackie.
Projekty.
Cel. Przywrócenie pamięci o społeczności żydowskiej Zagórza, obozie pracy Zwangslager Zaslaw oraz miejscu straceń ok. 10 tys. ofiar. w Zasławiu. 
Zadania: 
Partnerzy: Gimnazjum nr 1 oraz Gimnazjum nr 2 w Zagórzu, Fundacja Ochrony Dziedzictwa Żydowskiego, Urząd Miasta i Gminy Zagórz. 
Projekt realizowany w ramach konkursu Działaj Lokalnie VI. 
Cel. Sporządzenie pomiarów i dokumentacji architektoniczno-konserwatorskiej cerkwie (bądź ich ruin) i obiektów przycerkiewnych we wsiach Pogórza Bukowskiego, Nadosławia i Bieszczadów: Nagórzany, Płonne, Serednie (ob. Średnie Wielkie), Żernica, Hulskie i Krywe. 
Zadania: 
Obóz był organizowany wspólnie z Kołem Naukowym Budownictwa Wydziału Architektury Politechniki Krakowskiej. 
Cel. Utworzenie ekomuzeum nieistniejącej wsi Lachawa położonej na górze Horb w gminie Tyrawa Wołoska na pograniczu Gór Słonnych i Pogórza Przemyskiego. 
Zadania. 
Projekt rozpoczął się wiosną 2009 od rozpoznania terenu pracy i obozowania. Część pierwsza, inwentaryzacja odbyła się w dniach 9-23 sierpnia 2009 r. W 2010 r. realizacja części drugiej remontowej. Współpraca z Nadleśnictwem Brzozów. Projekt realizowany w ramach konkursu Kultura Bliska. 
Cel: kontynuacja programu ratowania dziedzictwa gminy rozpoczętego w 2006 roku. 
Zadania: 
Początek realizacji projektu nastąpił wiosną 2009 r. od rozpoczęcia prac przy ogrodzeniu, następnie podczas obozu w dniach 30 kwietnia - 3 maja 2009 r. Kolejny obóz odbył się w dniach 12-26 lipca 2009 r. 
Cel: wykonanie kompletnej inwentaryzacji architektonicznej na następujących obiektach murowanych będących w stanie ruiny: 
Projekt realizowany we współpracy z Kołem Naukowym Budownictwa Wydziału Architektury Politechniki Krakowskiej (opieka naukowa dr hab. inż. arch. Jan Kurek) oraz Stowarzyszeniem Magurycz (koordynacja Damian Nowak). 
Cele:
Daty i miejsce projektu: 1 kwietnia 2008 r. – 31 października 2008 r., Siemuszowa, Hołuczków, Rakowa (wsie gminy Tyrawa Wołoska). Projekt międzynarodowy. 
Cele:
Daty i miejsce projektu: 1 czerwca 2008 r. – 30 września 2008 r., Hołuczków, Rakowa wsie gminy Tyrawa Wołoska. 
Cele:
Daty i miejsce projektu: 1 czerwca 2007 r. - 30 września 2007 r., Tyrawa Wołoska, Rozpucie, Kreców. Projekt międzynarodowy. 

</doc>
<doc id="1029134" url="https://pl.wikipedia.org/wiki?curid=1029134" title="Łysiczka czeska">
Łysiczka czeska

Łysiczka czeska ("Psilocybe bohemica" Šebek ex Šebek) – gatunek grzybów należący do rodziny "Hymenogastraceae". 
Systematyka i nazewnictwo.
Pozycja w klasyfikacji według Index Fungorum: "Psilocybe, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy nazwy naukowej:
Nazwę polską podają niektóre atlasy grzybów 
Morfologia.
20-50 mm średnicy, higiograficzny, suchy jasnoochrowy, wilgotny rdzawobrązowy
Blaszki na początku jasnobrązowe, z wiekiem ciemnobrązowe.
Biały, połyskujący, siniejący, 50-80 mm. 
Występowanie.
Występuje głównie w Europie. 
Jest rzadki, jego owocniki pojawiają się pojedynczo lub w grupach, na zbutwiałym drewnie, na kompoście, w ogrodach, parkach, na poboczach dróg. 
Znaczenie.
Łysiczka czeska zawiera dość znaczne stężenie psychoaktywnych alkaloidów jak psylocybina i psylocyna. Po zażyciu około 2 gramów wysuszonej łysiczki czeskiej występują trwające 6 godzin psychodeliczne stany wizyjne. Działanie grzybów psylocybinowych bywa bardzo indywidualne i nieprzewidywalne, ale zwykle obejmuje: poprawienie humoru i podniesienie nastroju, zaburzenia percepcji, efekty wizualne oraz ogólną zmianę postrzegania zmysłowego.
Gatunki podobne.
"Psilocybe cyanescens" występujący w Ameryce Północnej, ale stopniowo rozprzestrzeniający się także w Europie. Podobne są także "Psilocybe serbica" oraz "Psilocybe mairei".

</doc>
<doc id="1029137" url="https://pl.wikipedia.org/wiki?curid=1029137" title="Swoboda działalności gospodarczej">
Swoboda działalności gospodarczej

Swoboda działalności gospodarczej – podejmowanie, wykonywanie i zakończenie działalności gospodarczej jest wolne dla każdego na równych prawach, z zachowaniem warunków określonych przepisami prawa (zgodnie z art. 2 ustawy z dnia 6 marca 2018 r. - Prawo przedsiębiorców, a przed 30 kwietnia 2018 r. art. 6 ustawy z dnia 2 lipca 2004 o swobodzie działalności gospodarczej).
Organ administracji publicznej nie może żądać, ani uzależnić swojej decyzji w sprawie podjęcia, wykonywania lub zakończenia działalności gospodarczej przez zainteresowaną osobę od spełnienia przez nią dodatkowych warunków, w szczególności przedłożenia dokumentów lub ujawnienia danych, nieprzewidzianych przepisami prawa.

</doc>
<doc id="1029139" url="https://pl.wikipedia.org/wiki?curid=1029139" title="Rinchenia">
Rinchenia

Rynchenia ("Rinchenia mongoliensis") – teropod z rodziny owiraptorów (Oviraptoridae).
Żył w epoce późnej kredy (ok. 71-65 mln lat temu) na terenach centralnej Azji. Długość ciała ok. 2,5 m, wysokość ok. 80 cm, masa ok. 120 kg. Jego szczątki znaleziono w Mongolii. Dawniej znana jako "Oviraptor mongoliensis".

</doc>
<doc id="1029143" url="https://pl.wikipedia.org/wiki?curid=1029143" title="Marian Kowal">
Marian Kowal

Marian Kowal (ur. 30 października 1946 w Sieniawie) – polski polityk, poseł na Sejm X kadencji.
Życiorys.
Ukończył w 1979 studia na Akademii Ekonomicznej we Wrocławiu. Pracował jako księgowy, dyrektor Zespołu Opieki Zdrowotnej w Dzierżoniowie oraz jako sekretarz Rady Nadzorczej Spółdzielni Mieszkaniowej. W 1980 wstąpił do Niezależnego Samorządnego Związku Zawodowego „Solidarność”. Od grudnia 1983 do lutego 1984 był pozbawiony wolności z powodów politycznych.
W 1989 został posłem na Sejm X kadencji z ramienia Komitetu Obywatelskiego z okręgu świdnickiego. Sygnatariusz Forum Prawicy Demokratycznej, do 1993 należał do Kongresu Liberalno-Demokratycznego.
W 2006 uzyskał mandat radnego gminy Dzierżoniów z listy Prawa i Sprawiedliwości. Z funkcji tej zrezygnował w 2007, gdy przez kilka miesięcy pełnił obowiązki wójta tej gminy. W 2010 i w 2014 wybierano go do rady powiatu dzierżoniowskiego z listy lokalnego komitetu.
W 2013, "za wybitne zasługi dla przemian demokratycznych w Polsce, za osiągnięcia w działalności państwowej i publicznej", odznaczony Krzyżem Kawalerskim Orderu Odrodzenia Polski.

</doc>
<doc id="1029145" url="https://pl.wikipedia.org/wiki?curid=1029145" title="Aleksander Jakub Lubomirski">
Aleksander Jakub Lubomirski

Aleksander Jakub Lubomirski herbu Szreniawa bez Krzyża (ur. 11 maja 1695 – zm. 16 listopada 1772 w Dreźnie) – miecznik wielki koronny w latach 1728-1748, kuchmistrz wielki koronny od 1721, generał artylerii koronnej w latach 1746-1752, generał major wojsk koronnych od 1729 roku, generał kawalerii armii saskiej od 1745 roku, starosta pyzdrski, ratneński, bohusławski, gniewski i solecki.
Życiorys.
Był synem hetmana wielkiego koronnnego Hieronima i Konstancji Bokum.
Uczył się w szkole pijarów w Rzeszowie. W 1704 po zajęciu miasta przez wojska saskie wzięty został jako zakładnik i odesłany do przebywającej w Saksonii kochanki Augusta II Mocnego Urszuli Katarzyny Bokum. Uwolniony dopiero po przejściu Hieronima Augustyna Lubomirskiego na stronę Wettynów.
Ok. 1710 wyjechał na studia do Niemiec. W 1714 towarzyszył królewiczowi Fryderykowi Augustowi II do Francji.
W 1729 mianowany dowódcą Regimentu Wielkich Muszkieterów. W 1745 mianowany generałem kawalerii saskiej. W 1746 został generałem artylerii koronnej, której to rangi zrzekł się 7 czerwca 1752 na korzyść Henryka Brühla. Wziął udział w wojnie siedmioletniej, skapitulował z całą armią saską w Pirnie w 1756.
W 1726 roku został odznaczony Orderem Orła Białego, a w 1736 saskim Orderem św. Henryka.
Pochowany na Starym Cmentarzu Katolickim w Dreźnie.

</doc>
<doc id="1029146" url="https://pl.wikipedia.org/wiki?curid=1029146" title="Żargon wojskowy">
Żargon wojskowy



</doc>
<doc id="1029150" url="https://pl.wikipedia.org/wiki?curid=1029150" title="Andrzej Tylczyński">
Andrzej Tylczyński

Andrzej Tylczyński (ur. 1 stycznia 1925 w Poznaniu, zm. 11 lipca 2009 w Best w Holandii) – polski autor tekstów piosenek, dziennikarz, pisarz, satyryk.
Życiorys.
Zainteresowanie sztuką estradową było rodzinne (ojciec był aktorem Teatru Polskiego w Poznaniu). Studiował medycynę i ekonomię w Poznaniu (założył tu kabaret "Żarty z karty"), a na początku lat 50. XX wieku przeprowadził się do Warszawy. W młodości pracował m.in. w Głosie Wielkopolski oraz Tygodniku Demokratycznym. W latach 1949–1950 sprawował funkcję przewodniczącego MK SD w Poznaniu. W 1972 założył czasopismo Non Stop, zostając jego redaktorem naczelnym. W 1979 udokumentował I pielgrzymkę Jana Pawła II do Polski (dla PolyGram International).
Do śmierci mieszkał w Holandii. Syn, Piotr Tylko-Tylczyński, jest kompozytorem tworzącym m.in. muzykę elektroniczną, filmową oraz podkłady muzyczne do filmu, słuchowisk radiowych oraz reklam.
Twórczość literacka.
Na jego dorobek pisarski składa się kilkaset tekstów piosenek wykonywanych m.in. przez: Czesława Niemena, Piotra Szczepanika, Annę German, Irenę Santor, Marię Koterbską, Adę Rusowicz, Bohdana Łazukę, Ludmiła Jakubczak, Irenę Jarocką i Macieja Kossowskiego.
Piosenki.
W 1975 piosenki Andrzeja Tylczyńskiego wydano na płycie "Goniąc kormorany i inne piosenki A. Tylczyńskiego".
Publikacje.
Jest także autorem powieści, libretta i piosenek musicalu, komedii muzycznych oraz licznych scenariuszy programów telewizyjnych.

</doc>
<doc id="1029153" url="https://pl.wikipedia.org/wiki?curid=1029153" title="Eugeniusz Patyk">
Eugeniusz Patyk

Eugeniusz Jan Patyk (ur. 29 lipca 1937 w Brześciu Kujawskim) – polski polityk, senator III kadencji.
Życiorys.
Ukończył studia w Wyższej Szkole Pedagogicznej w Opolu. Pracował jako nauczyciel, był m.in. dyrektorem I Liceum Ogólnokształcącego w Głogowie. Pełnił funkcję senatora III kadencji wybranego z listy Sojuszu Lewicy Demokratycznej w województwie legnickim. W 1998 zasiadł w radzie miasta Głogów, w 2002, 2006 i 2010 uzyskiwał mandat na następne kadencje z list Sojuszu Lewicy Demokratycznej. W 2012 został wykluczony z klubu radnych SLD. W 2014 uzyskał reelekcję w wyborach miejskich z ramienia lokalnego komitetu.
Odznaczony Krzyżem Oficerskim Orderu Odrodzenia Polski (1997).

</doc>
<doc id="1029161" url="https://pl.wikipedia.org/wiki?curid=1029161" title="Luis Cernuda">
Luis Cernuda

Luis Cernuda Bidón (ur. 21 września 1902 w Sewilli, zm. 5 listopada 1963 w Meksyku) – hiszpański poeta i krytyk literacki, przedstawiciel Pokolenia 27. Był zwolennikiem hiszpańskiej Republiki i po jej upadku udał się na emigrację do Wielkiej Brytanii. Od 1947 do 1952 nauczał w Mount Holyoke College w Stanach Zjednoczonych. W 1952 osiedlił się w Meksyku. Tam też zmarł. Wydał między innymi zbiorki "Perfil del aire" (1927), "Un río, un amor" (1929) i "Donde habite el olvido" (1934). Jego wiersze zostały zebrane pośmiertnie w tomie "La realidad y el deseo" w 1964. 

</doc>
<doc id="1029163" url="https://pl.wikipedia.org/wiki?curid=1029163" title="Lindbergh">
Lindbergh



</doc>
<doc id="1029165" url="https://pl.wikipedia.org/wiki?curid=1029165" title="Adam Markiewicz">
Adam Markiewicz

Zobacz też: Markiewicz

</doc>
<doc id="1029166" url="https://pl.wikipedia.org/wiki?curid=1029166" title="Biała Cerkiew (ujednoznacznienie)">
Biała Cerkiew (ujednoznacznienie)



</doc>
<doc id="1029168" url="https://pl.wikipedia.org/wiki?curid=1029168" title="Żółkiewski">
Żółkiewski

osoby o nazwisku Żółkiewski:

</doc>
<doc id="1029169" url="https://pl.wikipedia.org/wiki?curid=1029169" title="CAS Latency">
CAS Latency



</doc>
<doc id="1029170" url="https://pl.wikipedia.org/wiki?curid=1029170" title="Nomingia">
Nomingia

Nomingia ("Nomingia gobiensis") – teropod z rodziny cenagnatów (Caenagnathidae).
Żył w epoce późnej kredy (ok. 83-65 mln lat temu) na terenach centralnej Azji. Długość ciała ok. 1,8 m, wysokość ok. 60 cm, masa ok. 2 kg. Jego szczątki znaleziono w Mongolii.

</doc>
<doc id="1029172" url="https://pl.wikipedia.org/wiki?curid=1029172" title="The Week in Chess">
The Week in Chess

The Week in Chess (w skrócie TWIC) – jeden z pierwszych internetowych serwisów poświęconych bieżącym wydarzeniom ze świata szachów.
Autorem serwisu był w 1994 roku Mark Crowther, który jest webmasterem do dnia dzisiejszego. Początkowo TWIC był prowadzony w formie grupy tematycznej "rec.games.chess" w Usenecie, następnie przeniesiony na prywatną stronę autora, później na "www.chesscenter.com", "www.chess.co.uk", a obecnie na "www.theweekinchess.com". Od samego początku zawartość serwisu tworzyły w głównej mierze wyniki bieżących turniejów. W niedługim czasie strona stała się jedną z najpopularniejszych w tematyce szachowej, przede wszystkim dzięki bardzo szybkiej aktualizacji, którą zapewniali liczni współpracownicy Crowthera na całym świecie. Wraz z rozwojem strony wprowadzono zagadnienia związane z szachowymi debiutami, dzięki czemu TWIC stał się popularny zarówno wśród zawodowców, jak i amatorów.
Serwis "The Week in Chess" jest prowadzony – zgodnie ze swoją nazwą – jako cotygodniowe wydawnictwo zawierające oprócz wyników turniejów i zapowiedzi kolejnych wydarzeń, również pliki z partiami w formacie CB i PGN. W styczniu 2014 r. ukazało się 1000. wydanie.

</doc>
